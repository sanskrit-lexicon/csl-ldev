<L>42090<pc>4940,b<k1>वीजवपन<k2>वीजवपन
वीजवपन¦ न० वीजानि उप्यन्तेऽत्र वप--आधारे ल्युट् ।
१ क्षेत्रे । भावे ल्युट् । २ वीजस्य उत्पादनार्थं क्षेत्रे क्षपणे
च । तद्दिनादि दीपिकायामुक्तं यथा “पूर्वाग्नियाम्यफणि-
पित्र्यशिवान्यभषु रिक्ताष्टमीविगतचन्द्रतिथिं विहाय ।
द्व्यङ्गालिगोसमुदये विकजार्किपारे शस्तेन्दुयोगकरणेषु
हलप्रवाहः । हलप्रवाहवद्वोजवपनस्य विधिः स्मृतः ।
चित्रायाञ्च शुभे केन्द्रे स्थिरर्क्षमनुजोदये । हेमवारि
विलिप्तस्य वीजस्योन्नयतः शुचिः । इस चित्ते निधा-
याथ स्वयं मुष्टित्रयं वपेत् । कृत्वा चान्योन्यप्रात्साहं
नर्त्तको हृष्टमानसः ॥ प्राङ्मुखः कवसं गृह्म इमं मन्त्र
[Page4941-a+ 38]
मुदीरयेत् । त्वं वै वसुन्धरे! सीते बहुपुष्पफलप्रदे ।
नमस्ते मे शुभं नित्यं कृषिं मेधां शुभे कुरु! । रोहन्तु
सर्वशस्यानि काले देवः प्रवर्षतु । कर्षकास्तु भवन्त्वग्र्या
धान्येन च धनेन च” । “उप्त्वा वीजन्तु तत्रैव
भोक्तव्यं बान्धवैः सह” । पराशरः “वैशाखे वपन श्रेष्ठं
मध्यमं रोहिणीरवौ । अतः परस्मिन्नधम न जातु
श्रावणे शुभम्” । कृषिशब्देऽधिकं दृश्यम् । ज्योतिषे “पूर्व-
भाद्रपदामूलं रोक्षिण्युत्तरफल्गुनी । विशाखा शतभिषा
वाथ धान्यादिरोपणे वरा । सदोप्त्वा रजनीं नीलीं
पुत्रवित्तैर्वियुज्यते । स्वयजाते पुनस्ते द्वे पालयन् नैव
दुष्यति । आरामे गृहमध्ये वा मोहात् सर्षपमावपन् ।
परामवं रिपुर्याति ससाधनधनक्षयम् । निशा नीली
पलाशश्च चिञ्चा श्वेतापराजिता । कोविदारश्च सर्वत्र
सर्वं निघ्नन्ति मङ्गलम्” । निशा हरिद्रा कोविदारको
रक्तकाञ्चनः । “हेमाम्भसा वृक्षवीजं स्नातो मन्त्रेण
रोपयेत् । वसुधेति सुशीतेति पुण्यदेति धरेति च ।
ममस्ते शुभगे! नित्यं द्रुमोऽयं वर्द्धतामिति” ज्यो० त०
“एतेषु श्रुतिवारुणादितिविशाखोडूनि भौमं विना
वीजोप्तिर्गदिता शुभा त्वगुभतोऽष्टाग्नीन्दुरामेन्दवः ।
रामेन्द्वाग्नियुगान्यसच्छुभकराण्युप्तौ हलेऽर्कोज्झिता-
द्भाद्रामाष्टनवाष्टभानि मुनिभिः प्रोक्तान्यसत् सन्ति च”
सु० चि० । “एतेष्विति । श्रुतिःश्रवणः वारुणं शतता-
रका अदितिः पुनर्वसुः विशाखा प्रसिद्धा एतैरुडुभि-
र्नक्षत्रैर्विनैतषु पूर्वोक्तनक्षत्रेषु भूलमघाघ्रुवमृदुक्षिप्र-
धनिष्ठास्वातीषु पञ्चदशनक्षत्रेषु वीजोप्तिर्वीजवपनं शु-
मम् । उक्तञ्च रत्नमालायाम् “हस्तात्त्रिपुष्योत्तररोहि-
णीषु चित्रानुराधामृगरेवतीषु । स्वातौ धनिष्ठासु
मघासु मूले वीजाप्तिरुत्कृष्टफलप्रदिष्टा” । वसिष्ठेनाप्ये-
तावन्त्येव नक्षत्राण्युक्तानि “धातृद्वये कौणपपैत्रपुष्ये
हस्तत्रये त्र्युत्तरमैत्रभेषु । पौष्णे धनिष्ठास्मथ वाश्विनीभे
बीजोप्तिरुत्कृष्टफलप्रदा स्यादिति” । कौणपो मूलं नारदे-
नाप्युक्तानि “मृदुध्रुवक्षिप्रभेषु पितृवायुवसूडुषु । स-
मूलभेषु वीजोप्तिरत्युत्कृष्टफलप्रदा” । कश्यपेनापि “वसु-
वायुभनैर्क्रत्यक्षिप्रध्रुवमृदूडुषु । सीतां स्मृत्वाथ वीजो-
प्तिरत्युत्कृष्टफलप्रदा” । अत्र मघा नोक्ता । अथ भौमो
मङ्गुलवारो निषिद्धः अर्थात् सूर्यचन्द्रबुधगुरुशुक्रशनीनां
वारेषु वीजोप्तिः शुवा । अत्र विनायागे द्वितीया
द्वामेन्द्रश्रुतिवारुणेषु कुजे वीजोप्तिव्येवहारतत्त्वे
[Page4941-b+ 38]
उक्तत्वात् नेष्टा कृषिरित्यतो नकारोऽत्रानुवर्त्तते तेन
वीजोप्तिर्नेष्टेत्यर्थः । अत्र कालविशेषनिषेधो राजमा-
र्त्तण्डे “रवौ रौद्राद्यपादस्थे भूमेः संजायते रजः ।
तस्माद्दिनत्रयं तत्र वीजवापं परित्यजेत्” इति । अथ
वीजोप्तौ फणिचक्रमुच्यते । अगुभतो न विद्यन्ते गावः
किरणा यस्यासावगुः यस्य स्वरूपाभावः तस्य कुतस्तरां
किरणाः तादृशोऽगूराहुस्तस्य भं नक्षत्रं तस्मादित्यर्थः ।
राह्वधिष्ठितनक्षत्रादष्टौ भानि असदसमीचीनानि तत-
स्त्रीणि शुभानि तत एकमशुभं ततस्त्रीणि शुभानि ततो-
ऽप्येकमशुभं ततस्त्रीणि शुभानि ततोऽप्येकमशुभं तत-
स्त्रीणि शुभानि ततश्चत्वार्यशुभानि । एवं वीजोप्तौ सप्त-
विंशतिनक्षत्राणां शुभाशुभत्वमुक्तं उक्तञ्च नारदेन “भवेद्भ
त्रितयं मूर्घ्नि धान्यनाशाय राहुभात् । गले त्रयं कज्ज-
लाय वृद्ध्यै द्वादश चोदरे । निस्तण्डुलत्वं लाङ्गूले भ
चतुष्टयमीरितम् । नाशो बहिःपञ्चके स्याद्वीजोप्ता
विति चिन्तयेदिति । राहुर्यास्मिन् ऋक्षेऽस्ति तस्मान्नक्षत्र
त्रयं मूर्घ्नि मस्तके स्थाप्यं धान्यनाशकरं भवति । तत-
स्त्रयं गले ख्याप्यं कज्जलाय श्यामिकासंपादकं स्यात् ।
ततो द्वादश भानि बहिर्नक्षत्ररहितानि उदरे स्थाप्यानि
तानि धान्यवृद्धये स्युः ततो नक्षत्रचतुष्टयं पुच्छे निस्तण्डु-
लत्वकरं स्यात् ततोऽवशिष्टं बहिर्नक्षजपञ्चकं धान्यनाश-
करं स्यात् । रत्नमालायानपि “मूर्ध्नि त्रीणि गले त्रयं
च जठरे धिष्ण्यानि च द्वादश स्थात् पुच्छे च चतुष्टयं
बहिरतो भानां स्थितं पञ्चकम् । क्ष्वेडं कज्जलमन्न-
वृद्धिरधिकानिस्तण्डुलत्वं क्रमात् स्यादीतिप्रभवं भयं
च फणिभाद्वीजाप्तिकाले स्फुटम्” इति । अत्र के-
चित् फणिभात् सूर्यनक्षत्रादिति व्याचख्युस्तत्र
युक्तिः “सूर्यभादुरगः स्थाप्यः” इति स्वरोदयवाक्यैकवा-
क्यभावात् । तत्र नारदवाक्ये साक्षाद्राहुभादित्युक्तत्वात्
“राहुधिष्ण्याव समारभ्य धिष्ण्येष्वष्टसु निष्फलमिति”
कश्यपोक्तेश्च । “सूर्यभादुरगः स्थाप्यः” इति तु स्वरोदय-
वचनं देशभेदव्यवस्थितम् । बीजवापने लग्नशुद्धिमाह
वसिष्ठः “भवरिपुसहजे पापैस्त्रिकोणकेन्द्रस्थितैश्च शुभैः ।
कथितेषु च धिष्ण्येष्वपि शुभलग्ने बीजवापनं कार्य-
मिति” पी० धा० ।
<LEND>
