<L>20956<pc>3075,b<k1>जलाशयोत्सर्ग<k2>जलाशयोत्सर्ग
जलाशयोत्सर्ग¦ पु० ६ त० । कूपादेर्जलाशयस्य प्रतिष्ठारूपे
उत्सर्गे जलाशयोत्सर्गतत्त्वे तस्य भेदलक्षणादिकमुक्तं यथा
<फ्>“अथ जलाशयाः । ते च खननसाध्याश्चत्वारः ।
कूपवापीपुष्करिणीतडागरूपाः । तथाच मत्स्यपुरा-
णम् । “एवमेव पुराणेषु तडागविधिरुच्यते । कूप-
वापीतडागेषु तथा पुष्करिणीषु च” । कूपोऽद्वार
कोगर्त्तविशेषः वद्धसोपानकोऽयं वापीति द्वैतनिर्णयः ।
वस्तुतो वापीलक्षणं वक्ष्यते । पुष्करिणीतडागावाह
वशिष्ठसंहितायाम् “चतुर्विंशाङ्गुलोहस्तोधनुस्तच्चतुरुत्तरः ।
शतधन्वन्तरञ्चैव तावत् पुष्करिणी मता । एतत्पञ्च-
गुणः प्रोक्तस्तडागैति निश्चयः” । धनुर्हस्तचतुष्टयं
चतुरुत्तरश्चतुर्गुणहस्तोयस्तद्धनुः तथाच विष्णुधर्मो-
त्तरे प्रथमकाण्डम् “द्वादशाङ्गुलिकः शङ्कुस्तद्द्वयञ्च
शतः स्मृतः । तच्चतुष्कं धनुः प्रोक्तं क्रोशोधनुः-
सहस्रकः” । कापिले “चतुर्विंशाङ्गुलोहस्तश्चतुर्भिश्च
करैर्धनुः” । शयोहस्तस्तेन खातचतुर्दिक्षु विंशतिहस्ता-
न्यूनतायां चतुःशतहस्तान्यूनान्तरत्वेन पुष्करिणी ।
चतुर्द्दिक्षु पञ्चचत्वारिंशद्धस्तान्यूनतायां सहस्रद्वितय-
हस्तान्यूनान्तरत्वेन तडागः । एतत्तु जलाधारपरं
नतूपरितटपरम् । नव्यवर्द्धमानधृतोवशिष्ठः “शतेन
धनुर्भिः पुष्करिणी त्रिभिः शतैर्दीर्धिका । चतुर्भि-
र्द्रोणः पञ्चभिस्तडागः । द्रोणाद्दशगुणा वापी” इति
संहितायामन्तरपदश्रुतेरत्रापि तथावगम्यते । तेन
चतुर्द्दिक्षु पञ्चत्रिंशद्धस्तान्यूनतायां द्वादशशतहस्तान्तरा
न्यूनत्वेस दीर्घिका । चतुर्द्दिक्षु चत्वारिंशद्धस्तान्यून-
तायां षोडशशतहस्तान्तरान्यूनत्वे द्रोणः । चतुद्दिक्षु
त्रिंशदधिकशतहस्तान्यूनतायां षोडशसहस्रहस्ता-
न्तरान्यूनत्वेन वापी । करोऽत्र कफोण्युपक्रममध्य-
माङ्गुल्यग्रपर्य्यन्तः तथाच कल्पतरुरत्नाकरयोः “मध्या-
ङ्गुलिकूर्परयोर्मध्यः प्रामाणिकः करः” । तत्करण-
फलमाहादित्यपुराणम् “सेतुबन्धरता ये च तीर्थ-
[Page3076-a+ 38]
शौचरताश्च ये । तडागकुपकर्त्तारोमुच्यत्ते ते तृषा-
भयात्” । सेतुर्जलधारणहेतुर्बन्धः । तीर्थशौचं घट्ट-
कपरिष्क्रारःः तेन सेतुबन्धवट्टपरिष्कारतडागादीनां
करणे प्रत्येकं तृड्भयमोचनं फलम् । विष्णुः “अथ कूप-
कर्त्तुस्तत्प्रवृत्ते पानीये दुष्कृतार्द्धं विनश्यतीति” ।
तत्प्रवृत्ते कूपादुत्थिते । विष्णुधर्मोत्तरे “तडागकूपकर्त्ता-
रस्तथा कन्याप्रदायिनः । छत्रोपानहदातारस्ते नराः
स्वर्गगामिनः” । तोयं विना सङ्कुचितप्राणिदेशे तु
नन्दिपुराणम् “योवापीमथवा कूपं देशे तोयविव-
र्ज्जिते । खानयेत् स दिवं याति विन्दौविन्दौ शतं
समाः” । ततश्च वाप्यादिखनने प्रत्येकजलविन्दुसम
संख्यशतवर्पावच्छिन्नस्वर्गप्राप्तिः फलम् । एतत्सङ्कल्पा-
नन्तरं वास्तुयागसङ्कल्पः कार्य्यः । विष्णुः “कूपाराम-
तडागेषु देवतायतनेषु च । पुनः संस्कारकर्त्ता तु लभते
मौलिकं फलम्” । संस्कारविधौ तु “अजले जलमुत्-
पाद्य” इति वक्ष्यमाणवचनात् जलशून्यदेशखनन एव-
प्रतिष्ठा नतु पङ्कोद्धारमात्रे । मत्स्यपुराणे “प्रासा-
दभवनादीनां विशेषं विस्तराद्वद । कुर्यात् केन विधा-
नेन कश्च वास्तुरुदाहृतः” इत्युपक्रम्य वाप्यादीनाम-
प्यभिधानात् आदिपदात् कूपादेर्ग्रहणम् । “प्रासादेऽप्ये-
वमेव स्यात् कूपवापीषु शस्यते” इत्यभिधानाच्च, तेन वाप्या-
दिकरणेऽपि वास्तुयागः । महाकपिलपञ्चरात्रे “जला-
धारग्रहार्थञ्च यजेद्वास्तुम् विशेषतः । व्रह्माद्यदिति-
पर्य्यन्ताः पञ्चाशत्त्रयसंयुताः! सर्वेषां कुलवास्तूनां
नायकाः परिकीर्त्तिताः । असंपूज्य हि तान् सर्व्वान्
प्रासादादीन्न कारयेत् । अनिष्पत्तिर्विनाशः स्यादुभयो
धर्मधर्मिणोः” । व्रह्माद्यदितिपर्य्यन्ता इति कल्पान्तरम् ।
देवीपुराणोक्तेशादिकल्पोव्यवह्रियते । धर्मधर्मिणोस्तडा-
गादितत्कर्त्रोः । तद्दिने तदकरणे उत्सर्गदिनेऽपि
वाप्यादौ तत्करणम् । “प्रासादभवनोद्यानप्रारम्भपरि-
वर्त्तने । पुरवेश्मप्रवेशे च सर्वदोषापनुत्तये । इति वास्तू-
पशमनं कृत्वा सूत्रेण वेष्टयेत् । वास्तुयागमकुर्व्वाणस्त-
वाहारो भविष्यति” । इति मत्स्यपुराणवचने पुरवेश्म-
प्रवेशे वास्तुयागप्राप्तेः पूर्व्वोक्तवचनेन प्रासादधर्म्माति-
देशादत्रापि प्रासादप्रतिष्ठावत् वाप्यादिप्रतिष्ठादिने वास्तु-
यागकरणम् । तदारम्भकालो दीपिकायामुक्तो यथा “पुष्या-
मैत्रकरोत्तराश्विबरुणब्रह्माम्बुपित्रेन्दुभैः शस्तेऽर्के शुभयोग-
तारतिथिषु क्रूरेष्ववीर्य्येपु च । पुष्टेन्दौ जलराशिगे
[Page3076-b+ 38]
दशमगे शुक्रे शुभांशोदये प्रारम्भः सलिलाशयस्य शुनदो
जीवेन्दुपुत्रोदये” । पुष्यानुराधाहस्तोत्तरात्रयाश्विनी-
शतभिषारोहिणीपूर्व्वाषाढामघामृगशिरोभिः । मात्स्ये
“चन्द्रादित्यबलं लब्ध्वा लग्नं शुभनिरीक्षितम् । स्तम्भो-
च्छायादि कर्त्तव्यमन्यत्र परिवर्ज्जयेत् । अश्विनीरोहिणी-
मूलमुत्तरात्रयमैन्दवम् । स्वाती हस्तानुराधा च गृहा
रम्भे प्रशस्यते । वब्ज्रव्याघातशूले च व्यतीपातातिग-
ण्डयोः । विष्कुम्भगण्डपरिघवर्ज्जं योगेषु कारयेत् ।
आदित्यभौमवर्ज्जन्तु सर्वे वाराः शुभावहाः । प्रासादे-
ऽप्येवमेव स्यात् कूपबापीषु चैव हि” । तदुत्सर्गफलम् ।
<फ्>“संक्षेपात्तु प्रवक्ष्यामि जलदानफलं शृणु । पुष्करि-
ण्यादिदानेन विष्णुः प्रीणाति विश्वधृक्” । जलाशय-
करणार्थं भूमिदाने फलमाह चित्रगुप्तः “जलाशयार्थं
यो दद्यात् वारुणं लोकमाप्नुयात्” । भूमिमिति शेषः ।
कालमाह मत्स्यपुराणे “शृणु राजन्! प्रवक्ष्यामि
तडागादिषु यो विधिः । चैत्रे वा फाल्गुने वापि ज्यैष्ठे
वा माधवे तथा । माघे वा सर्वदेवानां प्रतिष्ठा शुभदा
भवेत् । प्राप्य पक्षं शुभं शुक्लमतीते चोत्तरायणे ।
पुण्येऽह्नि विप्रकथिते कृत्वा ब्राह्मणवाचनम्” । अतीते
प्रवृत्ते तथा च प्रतिष्ठासमुच्चये “माघे च फालगुने चैव
चैत्रवैशाख्वयोरपि । ज्यैष्ठाषाढकयोर्वापि प्रवृत्ते चोत्त-
रायणे” । पुण्येऽह्नि अष्टमचन्द्रादिशून्ये ब्राह्मणवाचनं
पुण्याहस्वस्त्यृद्धिवाचनम् । “पञ्चमी च द्वितीया च
तृतीया सप्तमी तथा । दशमी पौर्णमासी च तथा
श्रेष्ठा त्रयोदशी । आसु प्रतिष्ठा विधिवत् कृता शुभफला
भवेत्” । मात्स्ये “आषाढे द्वे तथा मूलमुत्तरात्रयमेव
च । ज्येष्ठाश्रवणरोहिण्यः पूर्वभाद्रपदा तथा । हस्ता-
श्विनी रेवती च पुष्योमृगशिरस्तथा । अनुराधा तथा
स्वाती प्रतिष्ठादिषु शस्यते । बुधो वृहस्पतिः शुक्रस्त्रय
एते शुभावहाः । एतन्निरीक्षितं लग्नं नक्षत्रञ्च प्रश-
स्यते । ग्रहतारावलं लब्ध्वा ग्रहपूजां विधाय च ।
निमित्तं सबलं ज्ञात्वा वर्जयित्वा तथाऽशुभम् । शुभयोगे
शुभे लग्ने क्रूरग्रहविवर्जिते । लग्ने ऋक्षे च कुर्वीत
प्रतिष्ठादिकमुत्तमम् । अयने विषुवे तद्वत् षडशीतिमुखे
तथा । “सुराणां स्थापनं कार्य्यं विधिदृष्टेन कर्मणा” ।
भविव्ये “प्रतिपच्च द्वितीया च तृतीया पञ्चमी तथा ।
दशमी त्रयोदशी चैव पौर्णमासी च कीर्त्तिता । सोमो
वृहस्पतिश्चैव शुक्रश्चैव तथा बुधः । एते सौम्यग्रहा
[Page3077-a+ 38]
प्रोक्ताः पतिष्ठायागकर्मणि” । प्रतिष्ठाधिकारे व्यवहार-
समुच्चयः “कृष्णपक्षे च पञ्चम्यामष्टम्यामपि शस्यते” ।
दीपिकायां “पुष्याश्विशक्रभगदैवतवासवेषु सौम्यानिलेश-
मघरोहिणिमूलहस्तम् । पौष्णानुराधहरिभेषु पुन-
र्वसौ च कार्य्याभिषेकतरुकूपरथप्रतिष्ठा” । वसवी धनिष्ठा
ईश आर्द्रा । “आर्द्रायाञ्चैव सौभाग्यमिति” प्रतिष्ठासमु-
च्चयात् । वापीदानादीनां पूर्त्तत्वात् स्त्रीशूद्राधिकारे
जातूकर्णः “वापीकूपतडागादिदेवतायतनेषु च ।
अन्नप्रदानमारामाःपूर्त्त इत्यभिधीयते । अग्निहोत्रं
तपः सत्यं वेदानामनुपालनम् । आतिथ्यं वैश्वदेवञ्च इष्ट-
मित्यभिधीयते । ग्रहोपरागे यद्दानं पूर्त्तमित्यभिधी-
यते । इष्टापूर्त्तं द्विजातीनां धर्मः सामान्य उच्यते ।
अधिकारी भवेच्छूद्रः पूर्त्तधर्मे न वैदिके” । वैदिके
वेदाध्ययनसाध्येऽग्निहोत्रादाविति रत्नाकरः । एवं
स्त्रीणामपि पूर्त्ताधिकारः । यथा नारीत्यनुवृत्तौ वृह
स्पतिः “पितृव्यगुरुदौहित्रान् भर्त्तुः स्वस्त्रीयमातु-
लान् । पूजयेत् कव्यपूर्त्ताभ्यां वृद्धानाथातिथीन् स्त्रियः”
एतेन जलाशयोत्सर्गादौ गोरवतारणानुमन्त्रणयोर्यज-
मानकर्त्तृकोमन्त्रपाठः । तत्रामन्त्रकतया स्त्रीशूद्रयोरन-
धिकारेण तद्वति त्यागेऽप्यनधिकारः विशेषोपदेशविर-
हादिति द्वैतनिर्णयोक्तं निरस्तम् । मन्त्रपाठस्तु ब्राह्मण-
द्वारा “अमन्त्रस्य तु शूद्रस्य विप्रोमन्त्रेण गृह्यते”
इति वराहपुराणात् । अमन्त्रस्येति परिभाषया स्त्री-
णामप्यधिकारः । अस्य पूर्त्तत्वाद्वृद्धिश्राद्धमप्यादौ
कर्त्तव्यम् । यथा गोभिलः “वृद्धिः पूर्त्तेषु युग्मानाश
येत् प्रदक्षिणमुपचारः यवस्तिलार्थ इति” । हयशीर्ष
पञ्चरात्रे “वापीकूपतडागानां पश्चिमे यागमण्डपम् ।
कुर्य्याद्यथाक्रमेणैव कन्यसं मध्यमेत्तमम् । कन्यसं दश-
हस्तन्तु कूपे शस्तं तथा नघ । द्विषट्कं कारयेद्वाप्यां
पुष्करिण्यां चतुर्द्दश । द्विरष्टहस्तं कुर्वीत तडागमण्डपं
शुभम्” । कन्यसङ्कनीयांसम् । सङ्कल्पविधिस्तु भविष्ये
“गृहीत्वौडुम्बरं पात्रं वारिपर्णमुदङ्मुखः । दर्भत्रयं
साग्रमूलं फलपुष्पतिलान्वितम् । जलाशयारामकूपे
सङ्कल्पे पूर्वदिङ्मुखः साधारणे । चोत्तरास्य ऐशान्यां
तज्जलं क्षिपेत्” । मत्स्यपुराणे “प्रागुदक्प्लवने
देशे तडागस्य समोपतः । चतुर्हस्तां शुभां वेदीं चतु-
रस्रां चतुर्मुखीम्” । कारयेदिति शेषः । तथा “सर्वतः
समवर्णाः स्युः पताकाध्वजसंयुताः” । समवर्णा वक्ष्यमाण-
[Page3077-b+ 38]
लोकपालवर्णाः “अश्वत्थेडुम्बरप्लक्षवटशाखाकृतानि च ।
मण्डपस्य प्रतिदिशं द्वाराण्येतानि कारयेत्” । तथा “कुल-
शीलसमापन्नः स्थापकः स्याद्द्विजोत्तमः” । स्थापक आ-
चार्य्य इति रत्नाकरः । तथा “सौवर्णौ कुर्ममकरौ
राजतौ मत्स्यडुण्डुभौ । ताम्रौ कुलीरमण्डकावायसः
शिशुमारकः । एवमासाद्य तान् सर्वानादौ चेव विशा-
म्पते! । शुक्लमाल्याम्बरधरः शुक्लगन्धानुलेपनः । सर्वौ-
षध्युदकस्नानस्नापितोवेदपुङ्गवैः । यजमानः सपत्नीकः
पुत्रपौत्रसमन्वितः । पश्चिमं द्वारमाश्रित्य प्रविशेद्-
यागमण्डपम् । ततोमङ्गलशब्देन भेरीणाञ्च स्वनेन च ।
रजसा मण्डलं कुर्यात् पञ्चवर्णेन तत्त्ववित् । षोडशारं
भवेच्चक्रं पद्मगर्भं चतुर्मुखम् । चतुरस्रन्तु परितोवृत्तं मध्ये
गुणोत्तरम् । वेद्याश्चोपरि तत्कृत्वा ग्रहाँल्लोकपतींस्तथा ।
विन्यसेन्मन्त्रतः सर्वान् प्रतिदिक्षु विचक्षणः । झषादीन्
स्थापयेन्मध्ये वारुणं मन्त्रमाश्रितः” झषादीन् ।
कूर्मादीन् । “ब्रह्माणञ्च शिवं विष्णुं तत्रैव स्थापये-
द्बुधः । विनायकन्तु विन्यस्य कमलामम्बिकान्तथा” ।
पूजयेदिति शेषः । मत्स्यपुराणम् “नवग्रहमखं कृत्वा
तबः कर्म समारभेत् । अन्यथा फलदं पुंसां न काम्यं
प्राप्यते क्वचित्” । ततः कर्म्मशेषस्तत्रैव दृश्यः ।
“जलाशयोत्सर्गस्य सर्वभूतोद्देश्यकत्वेन प्रकृष्टचेतनोद्दे-
श्यकत्ववदप्रकृष्टचेतनोद्देश्यकत्यागत्वमपि ततश्च कीटादे-
र्ममेदमिति स्वीकारयोग्यत्वेन वेदमेयोद्देश्यगतस्वत्वाजनक
त्यागरूपत्वादस्य यागत्वम् । अतएव जलाशयोत्सर्ग-
मुपक्रम्य मत्स्यपुराणेऽपि “प्राप्नोति तद्यागबलेन भूय”
इति यागत्वेनाभिहितं ततश्च तज्जलं स्वस्वत्वदूरीकरणेन
नद्यादिवत् साधारणीकृवम् अतएव ‘मामान्यं सर्वभूतेभ्यो-
मया दत्तमिदं जलम् । रमन्तु सर्वभूतानि स्नानपानाव-
गाहनैः’ इति मन्त्रलिङ्गेनोपादानं विना कस्यापि
स्वत्वमिति । ततश्चान्ययागवदुत्तरप्रतिपत्तेरश्रुतत्वात्
साधारणजलस्य परिग्रहमात्रेण गोतमोक्तेन दातुः
स्वामित्वश्रुतेर्यजमानस्यापि तथात्वेन स्वामित्वात्तत्र स्नाना-
दावदोषः । तथाच गोतमः ‘स्वामी ऋक्थक्रयमंविभाग-
परिग्रहाधिगमेषु ब्राह्मणस्यार्त्विज्यं लब्धं क्षत्रियस्य
विजितं निर्विष्टं वैश्यशूद्रयोः” इति परिग्रहोऽनन्य
पूर्वस्य जलतृणकाष्ठादेः स्वीकार इति मिताक्षरा’ ।
<LEND>
