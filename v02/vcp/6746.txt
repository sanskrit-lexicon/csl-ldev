<L>6746<pc>0690,b<k1>आत्यन्तिकप्रलय<k2>आत्यन्तिकप्रलय
आत्यन्तिकप्रलय¦ पु० कर्म्म० । प्रलयभेदे । प्रलयस्तावत्
चतुर्विधः” यथाह वेद० प० “स च चतुर्विधः नित्यः
प्राकृतो नैमित्तिक आत्यन्तिकश्चेति । तत्र नित्यप्रलयः सुषुप्तिः
तस्याः सकलकार्य्यप्रलयरूपत्वात् धर्म्माधर्म्मपूर्व्वसंस्काराणाञ्च
तदा कारणात्मनाषस्थानं तेन सुप्तोत्थितस्य न सुखदुःखा-
द्यनुपपत्तिः न वा स्मरणानुपपत्तिः । न च सुषुप्तावन्तः
करणस्यापि विनाशे तदधीनप्राणनादिक्रियानुपपत्तिः
वस्तुतः श्वासाद्यभावेऽपि तदुपलब्धेः पुरुषान्तरविभ्रम-
मात्रत्वात् सुषुप्तशरीरोपलम्भवत् । नचैवं सुषुप्तस्य परे-
तादविशेषः, सुषुप्तस्य हि लिङ्गशरीरं संस्कारात्मना
तत्रैव वर्त्तते परेतस्य तु लोकान्तरे इति वैलक्षण्यात् ।
यद्वा अन्तःकरणस्य द्वे शक्ती ज्ञानशक्तिः क्रियाशक्तिश्चेति
तत्र ज्ञानशक्तिविशिष्टान्तःकरणस्य सुषुप्तौ विनाशः न तु
क्रियाशक्तिविशिष्टस्येति प्राणनाद्यवस्थानमविरुद्धम् । “यदा
सुप्तः स्वप्नं न कञ्चन पश्यति अथास्मिन् प्राण एवैकधा
भवति अथैनं वाक् सर्वैर्नामभिः सहाप्येति सता सौम्य!
तदा सम्पन्नो भवति स्वमपीतोभबतीत्यादि” श्रुतिरुक्त सुप्तौ
मानम् । प्राकृतप्रलयस्तु कार्य्यब्रह्मविनाशनिमित्तकः
सकलकार्य्यविनाशः । यदा तु प्रागेवोत्पन्नब्रह्मसाक्षात्-
कारस्य कार्य्यब्रह्मणो ब्रह्माण्डाधिकारलक्षणप्रारब्ध-
कर्नसमाप्तौ विदेहकैवल्यात्मिका परा मुक्तिः तदा तल्लोक-
वासिनामप्युत्पन्नब्रह्मसाक्षात्काराणां ब्रह्वणा सह विदेह
कैवल्यम् “ब्रह्मणा सह ते सर्वे सम्प्राप्ते प्रतिसञ्चरे । पर-
स्यान्ते कृतात्मानः प्रविशन्ति परं पदमिति” श्रुतेः । एवं
स्वलोकवासिभिः सह कार्य्यब्रह्मणि मुच्यमाने तदधिष्ठि-
तब्रह्माण्डतदन्तर्व्वर्त्तिनिखिललोकतदन्तर्व्वर्त्तिस्थावरादीनां
भूतानाञ्च प्रकृतौ मायायां लयः न तु ब्रह्मणि, बाघरू-
पविनाशस्यैव ब्रह्मनिष्ठत्वादतः प्राकृत इत्युच्यते । नै-
मित्तिकप्रलयस्तु कार्य्यब्रह्मणोदिवसावसाननिमित्तकः
त्रैलोक्यमात्रप्रलयो नैमित्तिकप्रलयः । ब्रह्मदिवसश्चतु-
र्युगसहस्रपरिमितः “चतुर्युगसहस्राणि ब्रह्मणोदि-
नमुच्यते” इत्यादिवचनात् । प्रलयकालोऽपि दिवस-
कालपरिमितः रात्रिकालस्य दिवसकालतुल्यत्वात् ।
प्राकृतप्रलये नैमित्तिकप्रलये च पुराणवचनानि प्रमाणानि
“द्विपरार्द्धे त्वतिक्रान्ते ब्रह्मणः परमेष्ठिनः । तदा प्रकृ-
तयः सप्त कल्पन्ते प्रलयाय हि । एष प्राकृतिकोराजन्!
प्रकृतौ यत्र लीयते” इति वचन प्राकृतप्रलये मानम् ।
[Page0691-a+ 38]
“एव नैमित्तिकः प्रोक्तः प्रलयोयत्र विश्वसृक् । शेतेऽन-
न्तासने नित्यमात्मसात्कृत्य चात्मभूरिति” वचनं नैमित्तिक
प्रलये मानम् । तुरीयप्रलयस्तु ब्रह्मसाक्षात्कारनिमित्तकः
सर्व्वगोक्षः सचैकजीववादे युगपदेव नानाजीववादे तु क्रमे-
ण “सर्व्वएकीभवन्ति” इत्यादि श्रुतेः । तत्राद्यास्त्रयोऽपि
लयाः कर्म्मोपरमनिमित्ताः तुरीयस्तु ज्ञानोदयनिमित्तो-
लयोऽज्ञानेन सहैवेति विशेषः” । अत्र तुरीयः आत्य-
न्तिकः तत्र विशेषमाह सि० शि० “वृद्धिर्वि-
धेरह्नि भुवः समन्तात् स्याद्योजनं भूभवभूतपूर्वैः । ब्राह्मे
लये योजनमात्रवृद्धेर्नाशो भुवः प्राकृतिकेऽखिलायाः ।
दिनेदिने यन्म्रियते हि भूतैर्दैनंदिनं तं प्रलयं
वदन्ति । ब्राह्मं लयं ब्रह्मदिनान्तकाले भूतानि यद्-
ब्रह्मतनुं विशन्ति । ब्रह्मात्यये यत् प्रकृतिं प्रयान्ति स-
र्वाण्यतः प्राकृतिकं कृतीन्द्राः । लीनान्यतः कर्मपुटान्त-
रत्वात् पृथक् क्रियन्ते प्रकृतिर्विकारैः । ज्ञानाग्निद-
ग्धाखिलपुण्यपापा मनः समादाय हरौ परेशे । यद्यो-
गिनौ यान्त्यनिवृत्तिमस्मादात्यन्तिकं चेति लयश्चतुर्धा” ।
“अत्र लयो भूतविनाशः । स तु साम्प्रतं प्रत्यहमुत्पद्यते
स दैनंदिन उच्यते । यो ब्रह्मदिनान्ते चतुर्युगसहस्राव-
साने लोकत्रयस्य संहारः स ब्राह्मो लय उच्यते । तत्रा-
क्षीणपुण्यपापा एव लोकाः कालवशेन ब्रह्मशरीरं प्रवि-
शन्ति । तत्र मुखं ब्राह्मणाः, बाह्वन्तरं क्षत्रियाः, ऊ-
रुद्वयं वैश्याः, पादद्वयं शूद्राः । ततो निशावसाने
पुनर्ब्रह्मणः सृष्टिं चिन्तयतो मुखादिस्थानेभ्यः कर्मपुटा-
न्तरत्वाद्ब्राह्मणादयस्तत एव निःसरन्ति । तस्मिन्
प्रलये भुवो योजनमात्रवृद्धेर्विलयो नाखिलायाः । अथ
यदा ब्रह्मण आयुषोऽन्तस्तदा यः प्रलयः स महाप्रलय
उच्यते । तत्र ब्रह्मा ब्रह्माण्डे, तत् पाञ्चभौतिके,
भूर्जले, जलं तेजसि, तेजो वायौ, वायुराकाशे,
आकाशमहंकारे, अहंकारो महत्तत्त्वे, महत्तत्त्वं
प्रकृतौ । एवं सकलभुवनलोका अक्षीणपुण्यपापा एवा-
व्यक्तं पविशन्ति । यदा भगवान् सिसृक्षुः प्रकृतिपुरुषौ
क्षोभयति । तदा तानि भूतानि कर्म्मपुटान्तरत्वात् प्रकृतेः
स्वत एव निःसरन्ति । यथाह श्रीविष्णुपुराणे पराशरो
जगदुत्पत्तिकारणम् । “प्रधानकारणीभूता यतो वै सृज्य-
शक्तय” इति सृज्यशक्तयस्तत्कर्माणि । तान्येव सृष्टौ मुख्यं
कारणम् । इतराणि निमित्तकारणानि । अन्यैरप्युक्तम् ।
“नाभक्तं क्षीयते कर्म कल्पकोठिशतैरपि” । “नह्यात्मनां
[Page0691-b+ 38]
भवति कर्मफलोपभोगः कायाद्विनेत्यादि” । अस्मिन् प्रलये
ऽखिलायाभुवो नाश इत्यर्थः । तथा “ज्ञानाग्निदग्धाखि-
लपुण्यपापा योगिनो विषयेभ्यो मनः समादाय समाहृत्य
तद्धरौ समाहितं कृत्वा यान्ति देहं त्यजन्ति । अनि-
वृत्तिं यान्ति । स आत्यन्तिको लय इति” प्रमिता० ।
<LEND>
