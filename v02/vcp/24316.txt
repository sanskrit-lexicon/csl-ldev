<L>24316<pc>3464,b<k1>दन्तधावन<k2>दन्तधावन
दन्तधावन¦ पु० दन्तान् धावयति शोधयति धाव--ल्यु ।
<>१ खदिरवृक्षे २ गुञ्जकरञ्जे, राजनि० ३ बकुले शब्दच० ।
<>एतेषां तत्साधनत्वात् तथात्वम् भावे ल्युट् । ४ दन्त-
<>मार्जने तत्प्रकारो यथा “प्रातर्भङ्क्त्वा च मृद्वग्रं कषायं
<>कटुतिक्तकम् । भक्षयेद्दन्तधावनं दन्तमांसान्यबाधयन् ।
<>तस्य काष्ठानि यथा “केऽप्यत्र करवीराम्रकरञ्जबकुलास-
<>नान् । दन्तकाष्ठार्थमन्ये तु सर्वान् कण्टकिनोऽभ्यधुः ।
<>स्वदिरश्च कदम्बश्च करञ्जश्च वटस्तथा । तिन्तिडी वेणु-
<>पृष्ठञ्च आम्रनिम्बौ तथैव च । अपामार्गश्च विल्वश्च
<>अर्कश्चोडुम्बरस्तथा । एते प्रशस्ताः कथिता दन्तधावन-
<>कर्मणि” । तत्र निषिद्धकाष्ठानि यथा “गुवाकतालहि-
<>न्तालखर्जूरैः केतकीयुतैः । नारिकेलेन ताड्या च न
<>कुर्य्याद्दन्तधावनम्” । तस्य दिगभेदमुखभेदे शुभाशुभफलं
<>यथा “मृत्युः स्वाद्दक्षिणास्येन पश्चिमास्येन चामयः ।
<>पूर्वास्येनोत्तरास्येन सम्पदो दन्तधावनात्” । तस्य तिथि-
<>विशेषे निषेधो यथा “प्रतिपद्दर्शषष्ठीषु नवम्येकादशीषु
<>च । दन्तानां काष्ठसंयोगी दहत्यासप्तमं कुलम्” । दन्त-
<>घर्षणानन्तरं चक्षुःसेचनं यथा । दन्तानूर्द्ध्वमधो घृष्ट्वा
<>प्रातः सिञ्चेच्च लोचने । तोयपूर्णमुखस्तेन दृष्टिराशु
<>प्रसीदति” । रोगविशेषे दन्तकाष्ठवर्जनं यथा “अर्दितः
<>कर्णशूली च दन्तरोगी नवज्वरी । शोषी कासी च
<>मूर्च्छार्त्तो दन्तकाष्ठं विवर्जयेत्” । तस्य गुणा यथा
<>“निहन्ति वक्त्रवैरस्यं जिह्वादन्ताश्रितं मलम् । आरोग्यं
<>रुचिमाधत्ते सद्यो दन्तविशोधनम्” इति राजबल्लभः ।
<>“कृतशौचस्ततः प्राज्ञः कुर्य्याद्दन्तस्य धावनम् । जिह्वाया
<>माजनञ्चापि रसालच्छदनादिभिः । दक्षिणाभिमुखो
<>भूत्वा पश्चिमाभिमुखस्तथा । न दन्तधावनं कुर्य्यात्
<>कुर्य्याच्चेन्नारकी भवेत् । मध्यमानामिकाभ्याञ्च वृद्धाङ्गु-
<>ष्ठेन च द्विजः । दन्तस्य धावनं कुर्य्यात् तर्जन्या न
<>कदाचन । अश्वत्थवटविल्वानां धात्र्याः काष्ठिकया बुधः ।
<>न दन्तधावनं कुर्य्यात्तथेन्द्रसुरसस्य च । नित्यक्रिया-
<>फलं प्रेप्सुस्त्वरया दन्तधावनम् । प्रभाते कुरुते प्राज्ञः
<>सूर्य्योदयविवर्जिते । सूर्य्योदये द्विजश्रेष्ठ! यः कुर्य्याद्दन्त-
<>धावनम् । नित्यक्रियाफलं तस्य सर्वमेव विनश्यति ।
<>यः स्नानसमये कुर्य्यात् जैमिने! दन्तधावनम् ।
<>निराशाः पितरो यान्ति तस्य देवाः सुरर्षयः ।
<>दन्तस्य धावनं कुर्य्याद्यो मध्याह्नापराह्णयोः । तस्य
<>पुष्पं न गृह्णन्ति देवताः पितरो ज्रलम् । स्नानकाले
[Page3465-a+ 38]
<>पुष्करिण्यां यः कुर्य्याद्दन्तधावनम् । तावज्ज्ञेयः स
<>चाण्डालो यावद् गङ्गां न पश्यति । भगवत्युदिते
<>सूर्य्ये यः कुर्य्याद्दन्तधावनम् । तद्दन्तकाष्ठीं पितरो
<>भुक्त्वा गच्छन्ति दुःखिनः । उपवासदिने विप्र! पितृ-
<>श्राद्धदिने तथा । न च तत्फलमाप्नोति दन्तधावन
<>कृन्नरः । प्रभाते मार्जयेद्दन्तान् वाससा रसनां तथा ।
<>कुर्य्याद्वादश विप्रेन्द्र! कवलानि जलैर्बुधः । उपवासे
<>पितृश्राद्ध्वे विधिनानेन जैमिने! । दन्तधावनकृन्मर्त्यः
<>संपूर्णं लभते फलम्” पाद्मे क्रियायोगसारः ।
<>“ऊषःकाले तु सम्प्राप्ते शौचं कृत्वा यथार्थवत् ।
<>ततः स्नानं प्रकुर्व्वीत दन्तधावनपूर्वकम् । मुखे पर्य्यु-
<>षिते नित्यं भवत्यप्रयतो नरः । तस्मात् सर्वप्रय-
<>त्नेन भक्षयेद्दन्तधावनम् । कदम्बविल्वखदिरकर-
<>वीरवटार्जुनाः । तगरं वृहती जातीकरञ्जार्काति-
<>मुक्तकाः । जम्बूमधूकापामार्गशिरीषोडुम्बरासनाः ।
<>क्षीरिकण्टकिवृक्षाद्याः प्रशस्ता दन्तधावने । कटुतिक्त-
<>कषायाश्च धनारोग्यसुखप्रदाः । प्रक्षाल्य भुक्त्वा च
<>शुचौ देशे त्यक्त्वा तदाचमेत् । अमावास्यां तथा षष्ठ्यां
<>नवम्यां प्रतिपद्यपि । वर्जयेद्दन्तकाष्ठन्तु तथैवार्कस्य
<>वासरे । अभावे दन्तकाष्ठस्य निषिद्धायां तथा तिथौ ।
<>अपां द्वादश गण्डूषैः कुर्व्वीत मुखशोधनम्” इति
<>गारुडे २१४ अ० “मैत्रं प्रसाधनं स्नानं दन्तधावनमञ्ज-
<>नम् । पूर्वाह्ण एव कुर्वीत देवतानाञ्च पूजनम्” मनुः ।
<LEND>
