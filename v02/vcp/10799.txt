<L>10799<pc>1536,b<k1>एनस्<k2>एनस्
एनस्¦ ब० एति गच्छति प्रायश्चित्तेन क्षमापणेन वा
आगसि अर्थे इण--असुन् नुट् च । १ अपराधे । ईश्वराज्ञा
लङ्घनरूपनिषिद्धाचरणापराधजन्यत्वात् २ पापे च ।
“एनोनिवृत्तेन्द्रियवृत्तिरेनम्” । “अकामोपनतेनेव
साधोर्हृदयमेनसा” । “एनसां स्थूलसूक्ष्माणां चिकीर्ष-
न्नपनोदनम्” मनुः । पापभेदाश्च प्रा० वि० दर्शिताः यथा
“अथ पापोद्देशः । तत्र विष्णुः “अथ पुरुषस्य काम
क्रोधलोभाख्यं रिपुत्रयं सुघोरं भवति परिग्रहप्र-
सङ्गाद्विशेषेण गृहाश्रमिणस्तेनायमाक्रान्तोऽतिपातक
[Page1537-a+ 38]
महापातकानुपातकोपपातकेषु प्रवर्त्तते । जातिभ्रंश
करेषु सङ्करीकरणेषु अपात्रीकरणेषु मलावहेषु प्रकी-
र्ण्णेषु च” । अनेन नवविधत्वं पापस्योक्तम् । हारीतस्तु
पञ्चविधत्वमाह “पञ्चविधमशुद्धं भवति प्रासङ्गिकोपपातक-
पातकमहापातकात्यन्तपातकानि” पूर्व्ववचने पूर्व्वं पूर्व्वं
गरीयः अत्र तूत्तरोत्तरम् । प्रासङ्गिकं जाति
भ्रंशकरादिपञ्चकम् । पातकपदमनुपातकपर्यायः । ननु
नवस्वेव पापेषु पातकशब्दो दृश्यते यथा पैठीनसिः
“स्त्रीगोवृषलवैश्यक्षत्रियघाती शूद्रसहभोजी कन्या-
दूष्यगारदाही वृषलीपतिः अग्न्युच्छेदी चेति पात-
कानि” नवविधं पापमभिधायाह विष्णुः । “एवं पा-
तकिनः पापमनुभूय सुदुखिताः । तिर्य्यग्योनौ प्रप-
द्यन्ते दुःखानि विविधानि च” । याज्ञवल्क्यः “नीचाभि-
गमनं गर्भपातनं भर्त्तृहिंसनम् । विशेषपतनीयानि
नृणामेतान्यपि ध्रुवम्” । पतनीयानि पातकानीत्यर्थः ।
“कृत्यल्युटोबहुलमिति” करणेऽनीयर् । तथा गौतमः
“ब्रह्महासुरापगुरुतल्पगमातृपितृयोनिसम्बन्धागस्तेन ना-
स्तिकनिन्दितकर्म्माभ्यासिपतितात्याग्यपतितत्यागिनः पति-
ताश्च पातकसंयोजकाश्च तैश्चाव्दं समाचरन्” । पातक
संयोजकाः सुरापाणादौ यः परान् प्रयोजयति सः ।
बाढम् । सामान्यशक्तस्यापि विशेषशक्तिर्भविष्यति मृ-
गादिपदस्येव, हारीतेन विशेषगणने पाठात् । तथा च्य-
वनः “अथ पातकोपपातकमहापातकानि व्याख्यास्यामः”
इति । तथा च पठन्ति । “महापातकतुल्यानि पापान्यु-
क्तानि यानि तु । तानि पातकसंज्ञानि तदूनमुपपातक-
मिति” । ततो महापातकतुल्यपापविशेषेष्वप्यस्य शक्तिः ।
पतनशब्दार्थमाह गौतमः “द्विजातिकर्म्मभ्योहानिः
पतनम् परत्र चासिद्धिस्तमेके नरकम्” । द्विजातिकर्म्म
श्रौतमग्निहोत्रादि स्मार्त्तमष्टकादि प्रायश्चित्ततदङ्गजपा-
दिव्यतिरिक्तम् तेभ्योहानिरनधिकारः इति । द्विजाति
ग्रहणं प्राघान्यार्थम् शूद्रस्यापि वाक्यान्तरेण पाति-
त्याभिधानात् । इहलोके तावत् पातित्यलक्षणमनिष्टं
परलोके चासिद्धिः पापकर्म्मप्रतिबन्धादुपात्तसुकृतफला-
निष्पत्तिः नरकं वा । सूतकादिव्यावृत्यर्थमिदम्” ।
<फ्>पापलक्षणं पापसत्तायां प्रमाणञ्च प्रा० वि० दर्शितं यथा
“ननु किं पापलक्षणम्” उच्यते “नोदनालक्षणार्थोधर्म्मः!”
इत्यस्मिन् सूत्रे वेदैः प्रतिपाद्योऽर्थोधर्म्म इति धर्म्मलक्षणं
कुर्य्यता सूतकारेण जैमिनिना वेदैकप्रतिपाद्योऽनर्थो-
[Page1537-b+ 38]
ऽधर्म्म इत्यधर्म्मलक्षणं सूचितम् । अनर्थश्चानिष्टसाधनं
तथाचोक्तं भाष्यकृता “कोऽर्थोयोऽभ्युदयाय कोऽनर्थोयोऽन-
भ्युदयायेति” । ननु पापसत्तायां किं प्रमाणं न तावद्वेदः
तस्य कार्ये कार्यान्विते वा प्रामाण्यात् न च दुरितापूर्व्वं
कार्य्यं कार्य्यान्वितं वा । न च नित्यकर्म्मानाचरणस्य
निषिद्धाचरणस्य च वेदोक्तप्रत्यवायसाधनत्वानुपपत्त्या-
कम्प्यम् तस्य तयाविधशब्दाभावेन सिद्धत्वेन चाव-
गन्तुमशक्यत्वात् उच्यते “यो ब्राह्मणायावगुरेत्तं
शतेन यातयेदिति” श्रुतौ लिङ्द्वयश्रुतेरवगोरणशत-
यातनयोः साध्यसाधनफलभावोऽवगम्यते “हेतुहेतुमतो-
र्लिङिति” पा० लिङः स्मरणादिति यथोक्तं शंय्वधिकरणे,
तथाऽऽत्रापि क्वचित् पञ्चम्या क्वचित् तृतीयया क्वचिच्च
विशेषणपदादवगम्यते । यथा याज्ञवल्क्यः “वहितस्यान-
नुष्ठानान्निन्दितस्य च सेवनात् । अनिग्रहाच्चेन्द्रियाणां
नरः पतनमृच्छति” । मनुः “शरीरजैः कर्म्मदोषैर्याति स्था-
वरतां नरः । वाचिकैः पक्षिमृगतां मानसैरन्त्यजाति-
ताम् । इह दुश्चरितैः केचित् केचित् पूर्व्वकृतैस्तथा ।
प्राप्नुवन्ति दुरात्मानोनरारूपविपर्य्ययम्” । तथा विष्णु
पुराणम् “नरकं कर्म्मणःपापादेवमाहुर्महर्षयः” । तथा-
यमः “सुरापो ब्रह्महा गोघ्नः सुवर्ण्णस्तेयकृन्नरः । पति-
तैः संप्रयुक्तश्च कृतघ्नोगुरुतल्पगः । एते पतन्ति सर्व्वेषु
नरकेष्वनुपूर्व्वशः” । अत्रैते सुरापादयः पतन्तीति सुरा-
पादीनां पतनकर्तृत्वावगतेः कर्तृत्वञ्च साधनत्वविशेषः
अतः सुरापाणादिविशिष्टस्य पुरुषस्य पतनसम्बन्धे विशे-
षणस्य सुरापाणादेः सति सम्भवे पतनसाधनत्वमवगम्यते
“मप्तदश प्राजापत्यान पशूनालभेतेति वत् । एवं “वारिद
स्तृप्तिमाप्नोति” इत्यादावपि । नरकसाधनत्वस्य कार्य्यान्वया
भावात कथं शब्दादवगतिरिति चेत् शंयुवद्विषयविशेषण
तया इति व्रूमः यथा शतयातनासाधनादवगोरणान्नि-
वर्त्तितव्यमिति विधिः, तथा नरकसाधनात् सुरापाणा-
देर्न्निवर्त्तेतेति, नित्येऽपि यस्याकरणे प्रत्यवायस्तस्मिन् कर्म्मणि
प्रवर्त्तेतेति विध्यङ्गीकारात् । अथवा यद् यत्साधन तद-
भावस्ततपरीहारसाधनमिति लोकादवगतत्वात् अर्थात् प्र-
त्यवायपरिहारस्योपस्थितत्वात् तदर्थिनोऽधिकारोनित्य-
निषेधेष्वपि । ननु “अहरहः सन्ध्यानुपासीत” इत्यादौ
जीवनस्यसन्ध्योपासनव्याप्त्यवगमात् जीवनवतोऽधिकारः ।
“न कलञ्जम्भक्षयेत्” इत्यादौ निवृत्तिस्वभावनिरुद्धा
प्रवृत्ति रधिकारिविशेषण तथाचोवोक्त “मनसा तु प्र-
[Page1538-a+ 38]
वृत्तस्य भूतचेष्टावतोऽपि वा । यदनागतभावस्य वर्ज्जनं
तन्निवर्त्तनमिति” अतः कथं प्रत्यवायपरीहारार्थिनोऽ-
धिकारः उच्यते प्रत्यवायपरीहारस्याप्युपस्थितत्वात्
जातेष्टिवत् संवलिताधिकार एव भविष्यति तथा च जा-
वालः “क्षयं केचिदुपात्तस्य दुरितस्य प्रचक्षते । अ-
नुत्पत्तिं तथा चान्ये प्रत्यवायस्य मन्वते । नित्यक्रियान्तथै-
वान्ये ह्यनुषङ्गफलां श्रुतिम्” । अनुत्पत्तिमित्यनेन प्रव-
वायपरीहारः फलमित्युक्तम् । अथवा प्रायश्चित्तवि-
धिषु रात्रिसत्रन्यायेनार्थ वादिकपापक्षयार्थिनोऽधिकारात् ।
एवं च विधयः पाप्रसत्तां बोधयन्ति तथाचाङ्गिराः
“उद्गच्छन् यद्वदादित्यस्तमः सर्व्वं व्यपोहति । तद्वत्-
कल्याणमातिष्ठन् नरं पापं व्यपोहति” । पापञ्चेद्
पुरुषं कृत्वा कल्याणमभिपद्यते । मुष्यते पातकैः सर्व्वे-
र्महाभ्रैरिव चन्द्रमाः” । काल्याणं प्रायश्चित्तम् । यमः
“तपसोऽन्ते विशुद्ध्यन्ति कर्मणां वापरिक्षयात् । तस्मात्
कर्त्तव्यमेतत्तु प्रायश्चित्तं विशुद्धये” । कर्म्मणां भोगेन
परिक्षयादित्यर्थः । अपरं स्मृत्यन्तरे ज्ञेयमिति । ननु
किं पापोत्पत्तिकारणम्? उच्यतेविहिताकरणं निषिद्धा-
चरणञ्च पापकारणं तदाह मनुः । अकुर्वन् विहितं
कर्म्मनिन्दितञ्च समाचरन् । प्रसजंश्चेन्द्रियार्थेषु प्राय-
श्चित्तीयते नरः” । प्रायश्चित्तार्हताज्ञापनेन पापसत्तां
प्रतिपादयति । तथमयाज्ञवल्क्यः । “विहितस्याननुष्ठाना-
न्निन्दितस्य च सेवनात् । अनिग्रहाच्चेन्द्रियाणां नरः
पतनमृच्छति” ।
<फ्>पापस्य यथा वेदबोध्यत्वं तथा मीमां० भा० दर्शितम् यथा
“उभयमिह चोदनया लक्ष्यते अर्थोऽनर्थश्च इति कोऽर्थ?
यो निश्रेयसाय ज्योतिष्टोमादिः । कोऽनर्थः? यः
प्रत्यवायाय श्येनोवज्रः इषुरित्येवमादिः तत्र अनर्थो
धर्म्म उक्तोमा भूत् इति अर्थग्रहणम् । कथंपुनरनर्थ?
हिंसा हि सा साच प्रतिषिद्धेति । कथंपुनरनर्थः कर्त्तव्य
तयोपदिश्यते? । उच्यते नैव श्येनादरः कर्त्तव्यः विज्ञा
यते योहि हिंसितुमिच्छेत् तस्यायमभ्युपायः इति हि
तेष मुपदेशः “श्येनेनाभिचरन् यजेत” इति समाम-
नन्ति हि “नाभिचरितव्यम्” । “अतएव मूलकर्म्मरूपा-
भिचारस्योपपातकसंज्ञा कृता मनुना तेन तस्यानर्थहेतुत्वं
तव्यक्तमेव । यथा च कलञ्जभक्षणश्येनादेरनिष्टसाधन-
त्वेऽपि वेदबोध्यत्वं तथा शब्द० चि० समर्थितं यथा
मनु “व कलञ्जं नक्षयेत्” इत्यत्र विध्यर्थनिषेधानुपपत्तिः
[Page1538-b+ 38]
तद्भक्षणस्य दृष्टेष्टसाधनत्वात् । न चासुराविद्यावत् पर्य्यु-
दासलक्षणया विबोध्यनिष्टसाधनताबोधन, नञोऽसमस्त-
त्वात् क्रियासङ्गतत्वेन प्रतिषेधवाचकत्वव्य तपत्तेश्चेति
चेत् न विशेष्यवति विशिष्टनिषेधस्य “सविशेषणे हीति”
न्यायेन विशेषणभिषेधपर्य्यवसायितया कलञ्जभक्षणमि-
ष्टोत्पत्तिनान्तरीयकदुःखाधिकदुःखसाधनमिति “न कलञ्ज
भक्षयेत्” इत्यनेन बोधनात् । इष्टसाधनतावाचकस्य विधेः
सामान्ये निषेधानुपपत्तेर्बलवदनिष्टाननुबन्धीष्टसाधनवि-
शेषे तात्पर्य्यम् तथा चाशक्यविशेषणनिषेधपरत्वं नज
इति कश्चित् तन्न यथाह्ययोग्यतया छिद्रं विहाय घट-
त्वेन तदितरान्वयो न तु छिद्रेतरत्वेन, युगपद्वृतिद्वय-
विरोधात् तथेहापि बलवदनिष्टाननुबन्धित्वेन नोपस्थिति-
रिति कथं निषेधः? । “श्येनेनाभिचरन् यजेत” इत्यत्र
कयं विधिप्रवृत्तिः हिंसाया बलवदनिष्टसाधनत्वादिति
चेत् तत्र कृतिसाध्यत्वे सति इष्टसाधनता योग्यतया
न्येति न तु बलवदनिष्टाननुबन्धित्वमपि अयोग्यत्वात् नि-
न्दार्थवादेन प्रायश्चित्तोपदेशेन वा हिंसाया बलवदनिष्ट-
साधनत्वोपगमात् । अत एव विहितेऽपि श्येने विणना-
न्नतात्त्विकप्रवृत्तिः । रागद्वेषयोरुत्कटत्वेनानिष्टाननुबन्ध्यं
शम्य तिरोधानात्तु कस्यचित् प्रवृत्तिरित्येके । अन्येत्वभि-
चारस्य वैरिबधफलत्वेन श्रुतत्वात् तत्साधनत्वेन श्येनो-
विधीयते नतु बधसाध्यनरकसाधनत्वेनाश्रुतत्वात् । न च
जनकजनकस्य जनकत्वनियमः कुम्भकारपरम्परायाः कुम्भ
कारणत्वापत्तेः विधिनैव श्येनस्य बलवदनिष्टाननुबन्धित्वस्य
बोधनाच्च । न च श्येनस्य नरकाहेतुत्वेनापेक्षितवेरिषध-
हेतुत्वे सत्यविगीतत्वेन प्रवृत्तिः स्यादिति वाच्यम् । श्ये-
नाद्वेरिबधोबधाच्चावश्यं नरकमिति प्रतिसन्धानेन विगा-
नात् । ननु श्येनोमरणफलकव्यापारत्वेन हिंसा हिंसा च
नरकजनिकेति चेन्न । नहि साक्षात् परम्परासाधारण-
मरणफलकव्यापारो हिंसा कूपादौ नष्टे गवि तत्कर्त्तु-
र्हन्तृत्वप्रसङ्गात् बध्यस्यापि हन्तृमन्यूत्पादनद्वारात्महन्तृत्व-
प्रसङ्गाच्च । न ह्यनुत्पादितमन्युः कश्चित् कञ्चित् व्याप-
दयति । नन्वनुनिष्पादितमरणफलकव्यापारो हिंसा यदनन्तः
मरणं भवत्येव न च श्येनस्तथा किन्तु खड्गहनना
दिकमेव । अथ मरणानुकूलोव्यापारो मरणेद्देशे-
नानुष्ठीयमानो हिंसा श्येनश्च तथा, कूपादौ च न मरणो-
द्देशेनानुष्ठोयमानत्वमिति चेत् एव सति गौरवात् मर-
णानुद्देशेन क्षिप्तनारासाद्धते ब्राह्मणे हिंसा न स्यात् ।
[Page1539-a+ 38]
हिनस्तिधात्वर्थतावच्छेदकं फलमव्यषहितमेव मरणम् अ-
व्यवहितफलकव्यापारस्यैव धातुवाच्यत्वात् अन्यथा परम्प
रया विकॢत्तिफलकान्नकामे तण्डुलं कुर्वत्यपि पचतीति
प्रसङ्गात् अथ खड्गघातानन्तरं यत्र विलम्बेन मरणं व्रण-
पाकपरम्परया वा, अन्ने विषप्रयोगेण वा तत्र हन्तृत्वं
प्रायश्चित्तादि च न स्यादिनि चेत् न प्रायश्चित्ततुल्यत्वार्थं
हि तत्र हन्तृत्वव्यपदेशो गौणः विनिगमनन्तु लाघवमेव
<फ्>वस्तुतस्तु मरणोद्देशेन कृतोऽदृष्टाद्वारकस्तदनुकूलो-
व्यापारः हिंसा श्येनश्चादृष्टद्वारामरणसाधनमतो न हिंसा ।
यद्यदृष्टद्वारा मरणसाधनं हिंसा स्यात्तदा सप्तमीतैलाभ्य-
ङ्गस्यादृष्टद्वारेण विनाशसाधनत्वात् तत्कर्त्तुः हिंसकत्वा-
पत्तिः । अत एव कूपादौ गोमरणेऽपि न गोबधकर्त्तृता तत्-
कर्त्तुः, गललग्नान्नमरणेन भक्तुरात्महन्तृत्वं, परिवेषयितुर्वा
ब्राह्मणहन्तृत्वम् । व्रणपाकपरम्परया विलम्बेन विष-
प्रयोगेण च हन्तृत्वं मुख्यमेव । नाप्यनुनिष्पादितमरणफल-
कत्वं, गललग्नान्नमरणेस्वहन्तृत्वापत्तेः । अन्योद्देशेन क्षिप्तना
राचहते ब्राह्मणे ब्राह्मणहन्तृत्वं न स्यादिति चेत् न इष्टा
पत्ते । व्यपदेशः प्रयोगो वा लक्षणया समर्थयितुं शक्य-
ते, त्वत्पक्षेऽतिप्रसङ्गो वारयितुं म शक्यत इतीदमेव विनि-
गमनम् । अन्योद्देशेन कृतेऽपि निषिद्धे प्रायश्चित्तार्द्धमुक्तम् ।
अपरे तु अनभिसंहितावान्तरव्यापारमद्वारीकृत्य मरण-
साधनं हिंसा, खड्गकारस्यानभिसंहितावान्तरव्यापारद्वारा
मरणसाधनत्वं तस्य हि अवान्तरव्यापारोनाभिसंहितः ।
किन्तु धनलाभ इति खड्गकारो न घातकः विषस्यान्ने
प्रक्षेपणमवान्तरव्यापारो भोजनमेवाभिसंहितम् अनेनेद
भोक्तव्यमिति सन्धाय विषप्रयोगादिति हिसैव विषप्रयोग
इति तन्न गणलग्नान्नकवलाद्यत्र मरणं तत्र परिवेषयितु
र्षातकत्वापातात् अनेनेदं भोक्तव्यमित्यभिसन्धायैवान्न-
परिवेषणात् भोक्तुःहन्तृत्वापत्तेश्च अनभिसंहितमवान्तर
व्यापारमद्बारीकृत्य मरणानुकूलभक्षणानुष्ठानात् । अत एव
अव्याहितप्राणवियोगफलकोव्यापारो हिंसा व्रणपाकपर-
म्परयामृते न हन्तृत्वं व्यापारव्यवधायकत्वादिति निरस्तम्”
<फ्>श्येनादेर्वेदबोधितत्वेऽपि यथाऽनर्थहेतुत्वं तथाऽभि-
धार शब्दे दर्शितवचनैरुक्तम् अधिकं श्येनशब्दे वक्ष्यते ।
एनसाकृतम् यत् । एनस्य पापरचिते त्रि० “यक्ष्ममेनस्यम्”
अथ० ८, ७, ३ । एनोऽस्त्यस्य मतुप् मस्य वः । एनस्वत्
विनि । एनस्विन् पापयुक्ते त्रि० उभयत्र स्त्रियां
ङीप । “मा त एनस्वन्तो यक्षिन् भुजेम” ऋ० ७, ८८, ६ ।
[Page1539-b+ 38]
एनस्वन्तं चिदेनसः सुदानवः ८, १८, १२ । “एनस्विभि-
रनिर्णिक्ते नार्थं किञ्चित् समाचरेत्” । “अव्दार्द्धमिन्द्र-
मित्येतदेनस्वी सप्तकं जपेत्” मनुः । “इण आगसोति”
उणा० अपराध एव साधुत्वम् पापे तु ईश्वराज्ञालङ्घन-
रूपापराधजत्यत्वेनोपचारात् इति बोध्यम् ।
<LEND>
