<L>28753<pc>4061,b<k1>नित्यकर्मन्<k2>नित्यकर्मन्
नित्यकर्मन्¦ न० कर्म० । विहिते कर्मभेदे “नित्यं नैमित्तिकञ्चैव
<>नित्यनैमित्तिकन्वथा । गृहस्थस्य त्रिधा कर्म तन्निशामय
<>पुत्रक! । पञ्चयज्ञादिकं नित्यं यदेतत् कथितं तव । नै-
<>मित्तिकं तथा चान्यत् पुत्रजन्मक्रियादिकम् । नित्यनैमि
<>त्तिकं ज्ञेयं पर्वश्राद्धादिं पण्डितैः” श्रा० त० मार्क० पु०
<>तत्त्यागे दोषो यथा “नित्यानां कर्मणां विप्र! तस्य हानि
<>रहर्निशम् । अकुर्बन् विहितं कर्म शक्तः पतति तद्दिने ।
<>प्रायश्चित्तेन महता शुद्धिमाप्नोत्यनापदि । पक्षं नित्य-
<>क्रियाहानेः कर्त्ता मैत्रेय! मानवः । संवत्सरं क्रिया
<>हानिर्यस्य पुंसोऽभिजायते । तस्यावलोकनात् सूर्य्यो
<>निरीक्ष्यः साधुभिः सदा । स्पृष्टे स्नानं सचेलस्य शुद्धि
<>हेतुर्महामुने! । पुंसो भवति तस्योक्ता न शुद्धिः वाप-
<>कर्मणः” इति विष्णुपु० । क्षतादौ नित्यकर्मकरणनिषेधो
<>यथा “जानूर्द्धे क्षतजे जाते नित्यकर्म न चाचरेत् ।
<>सूतके च समुत्पन्ने क्षुरकर्मणि मैथुने । घूमोद्गारे तथा
<>वान्तौ नित्यं कर्माणि संत्यजेत् । द्रव्ये भुक्ते त्वजीर्णे
<>च नैव भुक्त्वा च किञ्चन । कर्म कुर्य्यान्नरो नित्यं सूतके
[Page4062-a+ 38]
<>मृतके तथा । पत्रं पुष्पञ्च ताम्बूलं भेषजत्वेन कल्पि-
<>तम् । कणादिपिप्पल्यन्तञ्च फलं भुक्त्वा न चाचरेत् ।
<>जलस्यापि नरश्रेष्ठ भोजनाद्भेषजादृते । नित्यक्रिया
<>निवर्त्तेत सह नैमित्तिकैः सदा । जलौकागूढपादञ्च
<>कृमिगण्डूपदादिकम् । कामाद्दम्भेन संस्पृश्य नित्य-
<>कर्म्माणि संत्यजेत् । विशेषतः शिवापूजां प्रमीत
<>पितृको द्विजः । यावद्वत्सरपर्य्यन्तं मनसापि नचा-
<>चरेत् । महागुरुनिपाते तु काम्यं किञ्चिन्न चाचरेत् ।
<>आर्त्विज्यं ब्रह्मयज्ञञ्च श्राद्धं देवयुतञ्च यत् । गुरुमा-
<>क्षिप्य विप्रञ्च प्रकृत्यैव च पाणिना । न कुर्य्यान्नित्य-
<>कर्माणि रेतःपाते च भैरव!” कालि० पु० ५४ अ० ।
<>नित्यकर्मणि अशक्याङ्गवैगुण्येऽपि फलनिष्पत्तिर्भवतीति
<>कात्या० श्रौ० १ । २ । १८ सूत्रे याज्ञिकदेवकृतसंग्रहे च
<>व्यवस्थापितं यथा
<>“अथेदं विचार्य्यते द्विप्रकारं कर्म नित्यं काम्यञ्च तत्र
<>नित्यं प्रकृत्येदं विचार्य्यते । किं सर्वाङ्गोपेतं कर्त्तव्यम्
<>उत यावन्त्यङ्गानि कर्तुं शक्नोति तावद्भिरङ्गैरुपेतमिति ।
<>किं ताबत् प्राप्तम् सर्वाङ्गोपेतमेव कर्त्तव्यमिति कुतः
<>भावनांशस्य कथंभाबस्य सर्वैरङ्गैः परिपूरणेन सर्वाङ्गो-
<>पेतमेव कर्त्तव्यमित्येवं प्राप्ते आह” “विगुणे फल-
<>निर्वृत्तिरङ्गप्रघानभेदात्” सू० । “नित्ये कर्मणि
<>अग्निहोत्रदर्शपूर्णमासादिके प्रत्यवायपरिहाररूपस्य
<>फलस्य निष्पत्तिर्भवत्येव । अङ्गप्रधानभेदात् यतोऽङ्गानि
<>च प्रधानानि च भिन्नानि नित्येषु चेतिकर्त्तव्यता
<>नास्ति अपूर्वाभावात् अपूर्वप्रयुक्ता हीतिकर्त्तव्यता सा च
<>तस्मिन्नसति न भवितुमर्हति कथमपूर्वाभावः? । फला-
<>भावात् कालान्तरभाविफलसिद्ध्यर्थं ह्यपूर्वं कल्प्यम् ।
<>तच्चासति फले कल्पयितुं न शक्यते तस्मान्नित्येषु याग-
<>स्यैव माव्यत्वम् न फलस्य । तस्मात् पौर्णमास्याममावा-
<>स्यायां वाग्निमुद्दिश्य पुरोडाशस्त्यक्तव्य इत्येतावदुपदिश्यते
<>तेन दृष्टार्थानि यान्यङ्गानि संनिपत्योपकारकाणि यै-
<>र्विना प्रधानभूतयागनिष्पत्तिर्न भवति अन्यथानुपपत्त्या
<>तावद्भिरुपेतं प्रधानं कर्त्तव्यम् नाङ्गानि अङ्गाम्नानं तु
<>काम्यप्रयोगार्थम् अतोऽग्निकालपुरोडाशमात्रमादरणी-
<>यम् अन्यदङ्गजातमदृष्टार्थं नादरणीयमिति । कथं
<>तर्हीदृशे निष्फले पुरुषस्य प्रवृत्तिरिति? चेत् उच्यते प्रत्य-
<>वायानुत्पत्त्यर्था प्रवृत्तिर्न तु फलार्था विहिताकरणाद्धि
<>प्रत्यवायः स्मर्य्यते “अकुर्वन्विहितं कर्म प्रायश्चित्तीयते
[Page4062-b+ 38]
<>नरः” इति (मनुना) । अतो नित्यकर्मणो निष्फलत्वा-
<>दपूर्वाभावादितिकर्त्तव्यता नास्तीति हीनाङ्गस्यैव प्रयोग
<>इति केचित् सिद्धान्तमाहुः । तदेतन्नोपपद्यते कथंभाव-
<>नातो हि तिस्र आकाङ्क्षा जायते किं, केन, कथमिति
<>तत्र कथमितीतिकर्त्तव्यताकाङ्क्षा नित्येऽप्यस्ति तस्मा-
<>दत्राप्यस्तीतिकर्त्तव्यता । सत्यम् अस्त्येवेहाप्याकाङ्क्षायाः
<>समानपदोपात्तेन यागेनैव पूरणात्तन्निर्वृत्त्युपयोगिन्ये-
<>नेतिकर्त्तव्यता कथमाकाङ्क्षया गृह्यते न त्वदृष्टोप-
<>योगि प्रयाजाद्यङ्गम् अदृष्टस्य साध्यस्याभावादिति चेत्
<>न यागस्य स्वतोऽपुरुषार्थत्वेन प्रवृत्त्यन्यथानुपपत्त्या समान-
<>पदोपात्तं यागमुत्सृज्य सर्वेषामभिमतस्य प्रत्यवाय
<>परिहारस्येह भाव्यतया कल्पनात् । ननु चेत् सर्वेषा-
<>मभिमतः स्वर्गः किमिति न कल्प्यते, तस्य शरीरारम्भ-
<>हेतुतया मोक्षविरोधित्वेन मुमुक्षूणामनभिप्रेतत्वात् प्रत्य-
<>वायपरिहारस्तु तैरपीष्यत एव कथं? तस्मिन् पापे
<>एतज्जन्मोपार्जिते भवान्तरोपार्जिते वा स्थिते सति तदु-
<>पभोगहेतुभूतशरीरारम्भावश्यंभावेन मोक्षाभावात् अतो
<>मोक्षार्थिनाप्यवश्यं पापक्षय एषितव्य एव समीहित
<>फलाय, इतरथाऽप्रक्षीणे पापे फलाप्राप्तेः । तस्मान्नित्यानि
<>कर्माणि पापक्षयस्योपायत्वेन चोद्यमानानीतिकर्त्तव्यता
<>भपेक्षन्त एव । धर्मशास्त्रेषु च यथैवाकरणे प्रत्यवायः
<>स्मृतः तथैव करणादपि पापक्षयः स्मर्य्यते “पूर्वां सन्ध्यां
<>जपंस्तिष्ठन्नैशमेनो व्यपोहति (मनुः) इत्यादिभिः “नि-
<>त्यनैमित्तिकैरेव कुर्वाणो दुरितक्षयमिति च” । तस्मा-
<>न्नित्येऽप्यस्त्येव प्रत्यवायपरिहाररूपं फलम् । तस्मा-
<>न्नित्यान्यपिं कर्माणि सर्वाभिमतस्य तस्य पापक्षयस्योपाय-
<>त्वेन चोद्यमानानीतिकर्त्तव्यतामपेक्षन्त एव । ततश्च
<>सर्वाङ्गोपेतानामनुष्ठानं कश्चिदपि सर्वदा कर्तुं न श-
<>क्नोति जीवनादिनिमित्ते च तानि विधीयन्ते निमित्तस्य
<>चैतदेव रूपं यत्तस्मिन् सति नैमित्तिकमवश्यं कर्त्तव्यम् ।
<>तेन यावज्जीवं कर्त्तव्यम् । तेन यथा शक्नुयादित्युप-
<>योध्यते तत्रावश्यमन्यतरस्मिन्नहातव्ये निमित्ते सति
<>नैमित्तिकस्य कर्त्तव्यत्वं प्रधानवाक्ये श्रूयते तद्यदि कस्य-
<>चिदङ्गस्यानुरोधेन सति निमित्ते नैमित्तिकं न क्रियते
<>ततः प्रधानवाक्यविरोधः स्यात् प्रधानमात्रं श्रुत्या
<>निमित्ते विधीयते अङ्गानि तु तदर्थतया प्रकरणेन गृह्यन्ते
<>अतस्तानि प्रधानवाक्यगतावश्यकत्वानुरोधेन यथाशक्त्यु-
<>वसंहर्त्तव्यानि इतरथा प्रधानस्यावश्यकर्त्तव्यत्वं श्रुतं
[Page4063-a+ 38]
<>हीयेत तस्मात् प्रधानाविरोधेनाङ्गानि यथाशक्त्युप-
<>संहर्तव्यानि । नन्वेवं हीनाङ्गादपि प्रधानात् फल-
<>सिद्धेरभ्युपगसात् समर्थोऽप्यङ्गानि परित्यक्ष्यतीति
<>मैवम् । शक्तस्य कामतोऽङ्गे त्यज्यमाने वैगुण्यं स्यादेव
<>अङ्गोपदेशं निमित्तं वालोच्योभयानुरोधेन यावन्त्यङ्गानि
<>कर्तुं शक्नोति तावद्भिरुपेतं प्रधानमेनः क्षपयतीति
<>शास्त्रार्थोऽवधार्य्यते तावतैव शास्त्रवशात् फलनिष्पत्तिः
<>इति साधूक्तम् “विगुणे फलनिर्वृत्तिरङ्गप्रधानभेदा-
<>दिति” । एतच्च प्रयोगविध्यनुजीव्येष्वङ्गेषूच्यते यद्धि
<>कुर्य्यादित्युच्यते तत् यथाशक्तीत्युपबोध्यते । यानि तु
<>स्वभावसिद्धानि विध्यन्तरसिद्धानि वोपजीव्यन्ते यथा लोके
<>धनार्जनादि वेदेऽपि कालो विद्याग्नयश्च तेषां स्वरूपे-
<>णौवाधिकारिविशेषणत्वम् । द्रव्यबान् विद्यावानग्नि-
<>मानिति । एतदुक्तं भवति अङ्गं हि विधिबलादुपादीयते
<>निमित्तानुरोधाद्वा त्यज्यते उभयानुग्रहार्थं वा शक्तं
<>प्रत्युपादीयते अशक्तं प्रति त्यज्यत इति नान्या गति-
<>रस्ति तत्रोभयानुग्रहो युक्तो यदि सम्भवति सम्भवश्चो-
<>पादेयेष्वङ्गेषु यथाशक्ति व्रीहीन् सम्पादयेत् यथाशक्त्य-
<>वहन्यादिति आहवनीयादिस्वरूपं तु नानेन विधिनोपा-
<>दीयते तस्मादग्निमान् विद्यावान् द्रव्यवान् जीवंश्च यजेते-
<>त्येवमाश्रीयते अतो विद्याग्निकालाद्यपरित्यागेनान्थे-
<>षामङ्गानां यथाशक्त्यनुष्ठानं सिद्धम् । तथाचोक्तं तन्त्र-
<>रत्ने “यानि प्रयोगविधिना कर्तुरुपादेयत्वेनाङ्गानि
<>चोद्यन्ते तेषामेव शक्तिपरिमितत्वम् यावन्ति शक्नुया-
<>त्तावन्ति कुर्य्यादिति यानि तु विध्यन्तरप्रयुक्तानि स्वयं
<>सिद्धानि वाङ्गत्वेन गृह्यन्ते तानि स्वरूपत एवाधि-
<>कारिविशेषणम् यथाग्न्यादीनि तेषामुपादानस्य प्रयोग-
<>विधिनानुपादानान्न यावच्छक्तीत्युपवन्धः सम्भवति
<>किन्तु तदपेक्षो विधिस्तद्वन्तमेवाधिकरोति तेन सपत्नीक-
<>स्यार्षेयस्य (वेदस्य)व्याख्यानोपात्तसंस्कारविशिष्टस्याग्निमतो
<>विद्यावतःप्रदोषादिकालसंयोगिनोऽधिकारो नान्यस्येति ।
<>एवं चाप्रतिसमाधेयाङ्गवैकल्येऽप्यग्न्यादिमानधिक्रियेतैव
<>आधानं तु न कुर्य्यात्तस्यानैमित्तिकत्वादिति” । “प्राय-
<>श्चित्तविधानाच्च” सू० । “प्रायश्चित्तविधानादप्येवं कल्प्यते
<>यद्विगुणेऽपि फलनिर्वृत्तिर्भवतीति । यदि च विगुणात्
<>फलं न स्यात्तर्हि प्रायश्चित्तं न विदधीत नहि निष्फल-
<>स्याङ्गैः कृत्यमस्ति अस्ति च विधानम् तस्माद्विगुणादपि
<>फलं भवतीति । येषां मते नित्येषु फलाभावेनापूर्वा
[Page4063-b+ 38]
<>भावात्तदर्थेतिकर्त्तव्यताभावेन निमित्तभेदने जाते वैगु-
<>ण्यात्तत्परिहारायापरं होमाख्यमङ्गं भिन्ने जुहो-
<>तीत्यादिकमनुपपन्नं न क्रियत एव । पक्षान्तरे असत्या-
<>मितिकर्त्तव्यतायां भेदने जातेऽपि नास्ति वैगुण्यम् गुण-
<>हानिर्हि वैगुण्यम् असति गुणे कस्य हानिः स्यात्
<>ततश्चास्मत्पक्ष एव प्रायश्चित्तविधानमुपपन्नमिति” । “तथा
<>च दृष्टम्” सू० । “नित्यं कर्म यथा कथञ्चित् श्रुताङ्गप-
<>रित्यागेनापि यथाशक्त्यङ्गोपेतमनुष्ठातव्यत्वेन श्रुतौ
<>दृष्टम् । तथा हि “यत्पयो न स्यात् केन जुहुया
<>इति व्रीहियवाभ्यामित्यादि न वा इह तर्हि किं च
<>नासीदथैतदहुत सत्यं श्रद्धायाम्” इत्यन्तेन ग्रन्थेन । तथा
<>“तदेव यादृक्कीदृक् च होतव्यमिति” शाखान्तराच्च तस्मा-
<>द्विगुणेऽपि नित्ये प्रत्यवायपरिहाररूपं फलं भवति
<>अतएवोक्तं कर्काचार्य्यैः “उपात्तदुरितक्षयो वा उत्पत्-
<>स्यमानदुरितप्रतिवन्धो वा भवत्येवेति” । “नित्यकर्माण्या-
<>रब्धे अनारब्धे वा प्रतिनिविर्भवति अबश्यकर्त्तव्यतया
<>यथाशक्तिप्रयोगस्य व्यवस्थापितत्वात् इति” चान्यत्र तत्रो-
<>क्तम् । “काम्ये प्रतिनिधिर्नास्ति नित्ये नैमित्तिके हि सः”
<>इत्युक्तेस्तत्र प्रतिनिधिरस्ति । “नित्यं नैमित्तिकं काम्यं
<>त्रिविधं स्नानमिष्यते” ब्रह्मपु०
<LEND>
