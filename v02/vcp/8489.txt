<L>8489<pc>1006,a<k1>ईक्ष<k2>ईक्ष
ईक्ष¦ दर्शने पर्य्यालोचने च भ्वा० आत्म० सक० सेट् ।
ईक्षते ईक्षीत ईक्षताम् ऐक्षत ऐक्षिष्ट ईक्षाम्--बभूव आ-
स--चक्रे--ईक्षिता ईक्षिषीष्ट ईक्षिष्यते ऐक्षिष्यत । ईक्षितव्यः
ईक्षणीयः ईक्ष्यः ईक्षिता ईक्षितः ईक्षित्वा वीक्ष्य । ईक्ष-
णम् ईक्षा । ईक्षमाणः । कर्म्मणि ईक्ष्यते ईक्ष्यमाणः ।
धातुनिर्देशे इक्षतिः ईक्षिः । “न धर्मवृद्धेषु वयः समी-
क्ष्यते” न कामवृत्तिर्वचनीयमीक्षते” कुमा० । “तदैक्षत
बहु स्यां प्रजायेय” श्रुतिः । “स प्रजापतिरीक्षां चक्रे”
श्रुतिः “सर्वभूतस्थमात्मानं सर्व्वभूतानि चात्मनि । ईक्षते
योगयुक्तात्मा” गीता । “कथमीक्षामहे सर्वे, दुर्य्योधन!
तवेप्सितम्” भा० व० २९८ श्लो० । “ऐक्षिष्ट पुंभिः प्रचि-
नान् स गोष्ठान्” भट्टिः वेदे पदव्यात्यासोऽपि “कश्चिद्धीरः
प्रत्यगात्मानमैक्षदावृत्तचक्षुरमृतत्वमिच्छन्” कठो० । पृ-
[Page1006-b+ 38]
ष्टेनशुफाशुभालोचने च तद्योगे शुभाशुभसंबन्धिनि चतुर्थी ।
“राधीक्ष्योर्यस्य विप्रश्नः” पा० । “यदीयः विविधः प्रश्नः
क्रियते तस्मिन् चतुर्थीत्यर्थः । “कृष्णाय ईक्षते गर्गःपृष्टो
गर्गः शुभाशुभं पर्त्यालोचयतीत्यर्थः” सि० कौ० । “ईक्षतेर्ना-
शब्दम्” शा० सू० । “कारणे ईक्षितृत्वश्रवणात्” भा० ।
<ःई>अधि + विवेचने अधीक्षते “कुहकचकितोलोकः सत्येऽप्यपाय
मधीक्षते” हितो० ।
<ःई>अनु + अनुचिन्तने । “तामन्वीक्षत इयं वै वल्मीकवपेयम्”
शत० ब्रा० ६, ३, ३, ५ । “अन्वीक्षमाणीरामस्तु विषण्णं
भ्रान्तचेतनम्” रामा० ।
<ःई>अप--आकाङ्क्षायामनुरोधे अवधिनियमे च । “अपेक्षते
प्रत्ययमुत्तमं त्वाम्” कुमा० “अपेक्षन्ते न च स्नेहं न पात्रं
न दशान्तरम् । परोपकारनिरतामणिदीपा इवोत्तमाः”
उद्भटः । “किमपेक्ष्य फलम् पयोधरान् ध्वनतः प्रार्थयते
मृगाधिपः” किरा० । “द्वित्वादयः परार्द्धान्ता अपेक्षा-
बुद्धिजामताः” “अपेक्षाबुद्धिनाशाच्च तेषां नाशः प्रकीर्तितः”
भाषा० “शब्दोव्यञ्जकत्वेऽर्थान्तरमपेक्षते” सा० द० ।
“सापेक्षत्वेऽप्रि गमकत्वात् समासः” पा० भा० “सा प्रक्रिया
या कथमित्यपेक्षा” मीमा० । “नदीशः परिपूर्णोऽपि
मित्रोदयमपेक्षते” चन्द्रा० ।
<ःई>वि + अप + विशेषेणापेक्षयाम् । “न व्यपैक्षत समुन्सुकाः प्रजाः”
रघु० । “व्यपेक्षमाणौ सहसीतयागतौ” रामा० “सभर्थः
पदविधिः” पा० भा० व्यपेक्षाऽव्यपेक्षापक्षद्वयमुपन्य-
स्तम् । तत्र व्यपेक्षापक्षोमतान्तरेण उपन्यस्तः स च
युक्तिविरुद्धत्वात् कैयटविररणादौ दूषितः “वाक्यवत्
सा व्यपेक्षाऽपि वृत्तावपि न हीयते” भर्तृ० । सा च शब्द-
बोधिपयोगिन्याकाङ्क्षारूपा आकाङ्क्ताशब्दे विवृतिः ।
<ःई>अव + चाक्षुषदर्शने । “योत्स्यमानानवेक्षेऽहं य एतेऽत्र समा-
गताः” गीता । “अवेक्षमाणोमहतीं मुहुर्मुहुः” माघः
सम्यक्पर्य्यालोचने च । “यदवोचदवेक्ष्य सुन्दरी” किरा० ।
<ःई>अनु + अव + पर्य्यालोचने अनुसन्धाने च “सूक्ष्मतां चान्ववेक्षेत
योगेन परमात्मनः” मनुः ।
<ःई>अभि + अव + भोजनार्थेक्षणे । “यजमानस्य पशूनभ्यवेक्षते” शत०
ब्रा० ११, १, ५, ११, “अभ्यवेक्षते अभ्यवहर्तुं पश्यति” भा० ।
<ःई>परि + अव + समन्ताद्दर्शने । “ततो वाचस्पतिर्जज्ञे तं मनः
पर्य्यवेक्षते भा० आश्व० २१ अ० ।
<ःई>प्रति + अव + प्रतीत्य पर्य्यालोचनया दर्शने । “अथेमां प्रत्यवेक्ष-
माणो जपति” शत० ब्रा० ५, ३, ४, २० ।
[Page1007-a+ 38]
<ःई>सम् + अव + सम्यग्दर्शने । “नृपोपमोऽयं समवेक्षते सभाम्”
भा० वि० २१८ श्लो० । “यदि दृष्टं बलं सर्व्वं वयञ्च समवे-
क्षिताः” भा० आ० २५ अ० । सम्यक्पर्य्यालोचने च “सर्वं
तु समवेक्ष्येदं निखिलं ज्ञानचक्षुषा” मनुः ।
<ःई>आ + सम्यग्दर्शने । “स्मयन्निवैक्ष्य पाञ्चालोम्” भा० स० २३८०१
<ःई>उद् + ऊर्द्ध्वदर्शने । “सहस्ररश्मिना साक्षात् सप्रणामसुदी-
क्षिताः” कुमा० । अपेक्षायाञ्च “त्रीणि वर्षाण्युदीक्षेत
कुमार्य्यृतुमती सती” मनुः ।
<ःई>उप + हेयत्वज्ञानेन परित्यागे “उपेक्षया स्वत्वहानिः” दाय-
भा० टी० “ये मां विप्रकृतां क्षुद्रैरुपेक्षध्वं विशोकवत्” भा०
व० ११ अ० प्रतिचिकीर्षाभावे “उपेक्षते यः श्लथवन्धिनी-
र्जटाः” कुमा० “नीपपेक्षेत क्षणमपि राजा साहसिकं
नरम्” मनुः अपर्य्यालोचने अनुसन्धानाभावे च “गूढेन
चरता तत्त्वमुपेक्षितमिदं मया” रामा० ।
<ःई>सम् + उप + सम्यगुपेक्षायाम् । “शत्रुपक्षं समाधातु योमो-
हात् समुपेक्षते” भा० स० १०६० श्लो० ।
<ःई>निस् + निर् + निःशेषेण दर्शने निश्चयार्थं दर्शने च । “यावदेता-
न्निरीक्षेऽहं योद्धुकामानवस्थितान्” गीता ।
<ःई>परि + तत्त्वानुसन्धाने प्रमाणाद्युपन्यासेन वस्तुतत्त्वावधारणे च
“परीक्ष्य लोकान् कर्म्मचितान्” श्रुतिः । न्यायसूत्रवृत्त्यादौ
प्रमाणप्रेमेयादि परीक्षा बहुशो दर्शिता । सम्यक्विवेचने
च । “नैता रूपपं रीक्षन्ते नासां बयसि संस्थितिः । सुरूपं
वा विरूपं वा पुमानित्ये व भुञ्जते” मनुः । लक्षणादिम-
त्त्वेन ज्ञाने च अश्वविद्याविदश्चैव सूता विप्राश्च तद्विदः ।
मेध्यमश्वं परीक्षन्तां तव यज्ञार्थसिद्धये” भा० आश्व० ३०
२७ श्लो० । “यत्नात् परीक्षितः पुं स्त्वे” या० स्मृ० । “सर्व्वस्य
हि परीक्ष्यन्ते स्वभावा नेतरे गुणाः” हितो० भक्तिमत्त्वा-
दिना ज्ञाने च । “मायां मयोद्भाव्य परीक्षितोऽसि” रघुः ।
विवादे सत्यत्वासत्यत्वादिसंशयनिरासाय स्वपक्षप्रामाण्य-
व्यवस्थापनाय शपथकरणे तुलापरीक्षादि । परीक्षा-
शब्दे विवृतिः ।
<ःई>प्र + प्रकर्षेण दर्शने “प्रेक्षन्ते सर्व्वभूतानि वहुशः पर्व्वसन्धिषु”
भा० व० ११ ६५७ । “यत् किञ्चिद्दर्शवर्षाणि सन्निधौ प्रेक्षते
धनी” भा० व० मनुः । “उदायुधानापततस्तान् दृप्तान् प्रेक्ष्य
राघवः” रघुः । “पुनः प्रेक्ष्य च शूलिनम्” कुमा० ।
<ःई>अभि + प्र + आभिमुख्येन दर्शने । “प्राचीं दिशमभिप्रेक्ष्य महर्षि
रिदमब्रवीत्” भा० व० १६३ अ० । “दह्यमानमभिप्रेक्ष्य
स्त्रियस्ताः संप्रदद्रुवुः” भा० व० ८८ अ० ।
[Page1007-b+ 38]
<ःई>उत् + प्र + उत्प्रेक्षायां किञ्चिर्द्धर्म्मसाधर्म्येणान्यस्यान्यरूपता
कल्पने उद्भावने च । “उत्पेक्षामोवयं तावन्मतिमन्तं
विभीषणम्” रामा० । “तदुत्प्रेक्ष्योत्प्रेक्ष्य प्रियसखि गतां-
स्तांश्च दिन सान्” अमरुश० । “भवेत् सम्भावनोत्प्रेक्षा प्रकृ-
तस्य परात्मना” सा० द० । “अलङ्कारशब्दे ३९५ पृष्ठे विवृतिः ।
<ःई>सम् + प्र + सम्यग्दर्शने । “संप्रेक्ष्य नासिकाग्रं स्वा” गीता
“योगक्षेमं च संप्रेक्ष्य बणिजोदापयेत् करम्” मनुः ।
<ःई>अभि + सम् + प्र + आभिमुख्येन सम्यग्दर्शने । “अभिसंप्रेक्ष्य भ-
र्त्तारं क्रुद्धा वचनमब्रवीत्” भा० आदि० प० ३० ११ ।
<ःई>प्रति + अनुरोधे अपेक्षायां पूजने च । “प्रतीक्ष्यं तत् प्रतीक्ष्यायै
पितृस्वस्रे प्रतिश्रुतम्” माघः “प्रथमं संस्थिता भार्य्या
पतिं प्रेत्य प्रतीक्षते” भा० आ० ३० ३३ । नाभिनन्देत
मरणं नाभिनन्देत जीवितम् । कालमेव प्रतीक्षेत”
मनुः । “संवत्सरं प्रतीक्षेत द्विषन्तीं योषितं पतिः” मनुः ।
<ःई>सम् + प्रति + सम्यक्प्रतीक्षायाम् “मुहूर्त्तं संप्रतीक्षस्व” भा०
आ० २९० ३ । “एकवेणीधरा हि त्वां नगरी संप्रती-
क्षते” रामा० ।
<ःई>वि + विशेषेण दर्शने । “वीक्षन्ते त्वां विस्मिताश्चैव सर्वे” गोता ।
“सीमाज्ञाने नृणां वीक्ष्य नित्य लोके विपर्य्ययम्” मनुः ।
“जडीकृतस्त्र्यम्बकवीक्षणेन” रघुः ।
<ःई>अनु + वि + सन्ततवीक्षणे पश्चाद्वीक्षणे च । “तस्माद्दिशोऽनु-
वीक्षमाणोजपति” शत० ब्रा० ५, २, १, २५ ।
<ःई>अभि + वि + आभिमुख्येन वीक्षणे । “नचैनं भुवि शक्नोति कश्चिद-
प्यभिवीक्षितुम्” मनुः ।
<ःई>उद् + वि + ऊर्द्धवीक्षणे । “उद्वीक्षंमाणा भर्त्तारं मुखेन परिशुष्यता”
रामा० “पतिव्रतामिमां साध्वीं तवोद्वीक्षितुमप्युत” भा०
अनु० २ अ० “उद्वीक्षितं प्रकृबिभिर्भरतानुगाभिः” रघुः ।
<ःई>सम् + उद् + वि + समन्तादुद्वीक्षणे “निषेदुर्भूमिपाः सर्ते समुद्-
द्वीक्ष्य परस्परम्” रामा० ।
<ःई>प्रति + वि + प्रतिदर्शने यत्कर्तृकं स्वदर्शनं तस्य स्वेन दर्शने ।
“ततः सराजा प्रतिवीक्ष्य ताः स्त्रियः” रामा० ।
<ःई>सम् + वि + सम्यग्वीक्षणे ।
<ःई>सम् + सम्यग्दर्शने पर्य्याम्रोच्य दर्शने । “पुरस्तादेव प्रतीचे स-
मीक्षमाणायानुब्रुयात्” शत० ब्रा० ११, ५, ४, १४ ।
“समीक्ष्य वसुधां चरेत्” मनुः । “अग्रहस्तसुमुक्तेन
शीकरेण स नागराट् । समैक्षत गुडाकेशम्” मा०
आश्व० २२३१ श्लो० । “तान् समीक्ष्य स कौन्तेसः सर्व्वान्
वन्धूनवस्थितान्” गीता “उचितमेवैसमीक्ष्यकमतान्मा-
[Page1008-a+ 38]
रिणः” हितो० “समीक्ष्य कुलधर्म्मांश्च स्वधर्म्मं प्रति-
पादयेत्” मनुः ।
<ःई>प्र + सम् + प्रकर्षेण सम्यगीक्षणे । “सह सर्व्वाः समुत्पन्नाः
प्रसमीक्ष्यापदोभृशम्” मनुः “कुलं ख्यातिञ्च वृत्तं च
बुद्ध्या तु प्रसमीक्ष्य च” भा० आ० ४३७४ श्लो० ।
<LEND>
