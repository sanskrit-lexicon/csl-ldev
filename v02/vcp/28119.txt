<L>28119<pc>3982,a<k1>नर्मदेश<k2>नर्मदेश
नर्मदेश¦ न० नर्मदया स्थापित इशो यत्र । काशीस्थे शिव-
<>लिङ्गभेदे तदाविर्भवकथा काशीख० ९२ अ० यथा
<>“निशम्येति विधेर्वाक्यं नर्मदा सरिदुत्तमा । धातुर्वरं
<>परित्यज्य प्राप्ता वाराणसीं पुरीम् । सर्वेभ्योऽपि हि
<>पुण्येभ्यः काश्यां लिङ्गे प्रतिष्ठिते । अपरा न तृनुद्दिष्टा
<>कैश्चित् श्रेयस्करी क्रिया । अथ सा नर्मदा पुण्या
<>विधिपूर्वं प्रतिष्ठितिम् । व्यधात् पिलिम्पिलातीर्थे त्रिपि-
<>ष्टपसमीपतः । ततः शम्भुः प्रसन्नोऽभूत् तस्यै नद्यै
<>शुभात्मने । वरं वृणीष्व सुभगे! यत्तुभ्यं रोचतेऽनघे! ।
<>सरिद्वरा निशम्येति रेवा प्राह महेश्वरम् । किं वरेणेह
<>देवेश! भृशं तुच्छेन धूर्जटे! । निर्द्वन्द्वा त्वत्पदद्वन्द्वे
<>भक्तिरस्तु ममेश्वर! । श्रुत्वेति नितरान्तुष्टो रेवागिरस-
<>नुत्तमाम् । प्रोवाच च सरित्श्रेष्ठे! त्वयोक्तं यत्तथास्तु
<>तत् । गृहाण पुण्यनिलये वितरामि वरान्तरम् । या-
[Page3982-b+ 38]
<>वत्योदृशदः सन्ति तव रोधसि नर्मदे । तावत्यो लिङ्ग-
<>रूपिण्यो भविष्यन्ति वरान्मम । अन्यञ्च ते वरं दद्यां
<>तमप्याकर्णयोत्तमम् । दुष्प्राप्यं यच्च तपसां राशिभिः
<>परमार्थतः । सद्यः पापहरा गङ्गा सप्ताहेन कलि-
<>न्दजा । त्र्यह्वा सरस्वती रेवे! त्वन्तु दर्शनमात्रतः ।
<>अपरं च वरं दद्यां नर्मदे! दर्शनाघहे । भवत्या स्थापितं
<>लिङ्गं नर्मदेश्वरसंज्ञितम् । एतल्लिङ्गं महापुण्यं मुक्तिं
<>दास्यति शाश्वतीम् । अस्य लिङ्गस्य ये भक्तास्तान् दृष्ट्वा सू-
<>र्यनन्दनः । प्रणमिष्यति यत्नेन महाश्रेयोभिवृद्धये ।
<>सन्ति लिङ्गान्यनेकानि काश्यां देवि! पदेपदे । परं हि
<>नर्मदेशस्य महिमा कोऽपि चाद्भुतः । इत्युक्त्वा देवदेवेश
<>स्तस्मिन् लिङ्गे लयं ययौ । नर्मदापि प्रहृष्टाऽऽसीत् पा-
<>वित्र्यं प्राप्य चाद्भुतम् । स्वदेशं च परिप्राप्ता दृष्टि-
<>मात्राथहारिणी” ।
<LEND>
