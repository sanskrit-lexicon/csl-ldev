<L>13290<pc>1993,a<k1>कालकर्ण्णी<k2>कालकर्ण्णी
कालकर्ण्णी¦ स्त्री कालः कर्ण्णोऽस्याः ङीप् । अलक्ष्मीभेदे
“अलक्ष्मीः कालकर्ण्णी च” पुरा० । स्वार्थेक ह्रस्वः । काल-
कर्णिका तत्रार्थे हेम० । अलक्ष्मीशब्देऽनुक्तस्तदुत्पत्त्यादि-
रत्राभिधीयते पाद्मे उत्तरखण्डे देवीं प्रति शिववाक्यम् ।
<फ्>“मां प्रणम्य पुनर्देवा ममन्थुः क्षीरसागरम् । तस्मिन्
प्रमथ्यमाने तु मया देवैश्च भाविनि! । ज्येष्ठा देवी समुत्-
पन्ना रक्तस्रग्वाससावृता । उत्पन्ना साऽब्रवीद्देवान् किं-
कर्त्तव्यं? मयेति वै । तामब्रुवंस्तदा देवीं सर्व्वे देवगणा
स्तदा । येषां गृहान्तरे नित्यं कलहं संप्रवर्त्तते । तत्ते
स्थानं प्रयच्छामो वासस्तत्र शुभानने! । यस्य गेहं
कपालास्थिभस्मकेशादिचिह्नितम् । परुषं भाषते नित्यं
वसन्त्यनृतवादिनः । सन्ध्याकाले च ये पापाः स्वपन्ति
मलचेतसः । तेषां वेश्मनि संतिष्ठ दुःखदारिद्र्यदायिनी ।
कपालकेशभस्मास्थितुषाङ्गाराणि यत्र तु । तत्र ते सततं
स्थानं भविष्यति न संशयः । अकृत्वा पादयोःशौचं यस्त्वा-
चामति दुर्म्मतिः । तं भजस्व सदा देवि! कलुषेणावृता भृ-
शम् । तृणाङ्गारकपालाश्मबालुकायसचर्म्मभिः । दन्तधावन
कर्त्तारो सविष्यन्ति नराधमाः । रमस्वकलिना देवि! तेषां
वेश्मसु नित्यशः । तिलपिष्टञ्च नक्तञ्च कालिङ्गशिग्रुगृञ्जनम् ।
छत्राकं विड्वराहञ्च विल्वकोषातकीफलम् । अलाबूं
(वर्त्तुलार) श्रीफलं येवै स्वादयन्ति नराधमाः । तेषां गृहे
तव स्थान देवि! दारिद्र्यदे! सदा । इत्यादिश्य सुराः
सर्वे ते ज्येष्ठां कलिवल्लभाम्” । तस्या उद्दालकमुनिना
सह विवाहादिकथा च पाद्मे १६१ अ० ।
<फ्>“समुद्रमथनाद्यानि रत्नान्यापुः सुरोत्तमाः । श्रेष्ठञ्च
कौस्तुभं तेषु विष्णवे प्रददुः सुराः । यावदङ्गीचकारासौ
लक्ष्मीं भार्य्यार्थमात्मनः । तावद्विज्ञापयामास लक्ष्मीस्तं
चक्रपाणिनम् । लक्ष्मीरुवाच । असंस्कृत्य कथं ज्येष्ठां
कनिष्ठा परिणीयते । तस्मान्ममाग्रजामेतामलक्ष्मीं मधु-
[Page1993-b+ 38]
सूदन! । विवाह्योद्वह मां पश्चादेष धर्म्मः सनातनः
तस्मात् धर्म्मव्यतिक्रामं न कुर्य्या मधुसूदन! । इति तद्द-
चनं श्रुत्वा स विष्णुर्लोकभावनः । उद्दालकाय मुनये सुदीर्ध
तपसे तदा । आप्तवाक्यानुरोधेन तामलक्ष्मीं ददौ किल ।
स्थूलोष्ठीं शुष्कवदनां विरूपां बिभ्रतीं तनुम् । स्रव-
दारक्तनयनां रूक्षपक्वशिरोरुहाम् । स मुनिर्विष्णु-
वाक्यात्तामङ्गीकृत्य स्वमाश्रमम् । वेदध्वनिसमायुक्तमा-
नयामास धर्म्मवित् । होमधूपसुगन्धाद्यं वेदधोषेण ना-
दितम् । आश्रमं तं विलोक्याथ व्यथिता साऽब्रवोदिदम् ।
ज्यैष्ठोवाच । न हि वासोनुरूपोऽयं वेदध्वनियुतो मम ।
नात्रागमिष्ये भो ब्रह्मन्! नयस्वान्यत्र मां ध्रुवम् । उद्दा-
लक उवाच । कथं नायासि किञ्चात्र? वर्त्तते स्वमतं तव ।
तवयोग्या च वसतिः का भवेत्तद्वदस्व माम् । ज्येष्ठोवाच ।
वेदध्वनिर्भवेद् यस्मिन्नतिथीनाञ्च पूजनम् । यज्ञदाना-
दिकं यत्र नैव, तत्र वसाम्यहम् । परस्परानुरागेण दाम्पत्यं
यत्र विद्यते । पितृदेवार्च्चनं यत्र तत्र नैव वसाम्यहम् ।
दानशौचे न विद्येते परद्रव्यापहारिणः । परदाररता
यत्र तत्र स्थाने रतिर्मम । वृद्धसज्जनविप्राणां यत्र
स्यादवमाननम् । निष्ठुरं भाषणं यत्र तत्र सम्य-
ग्वसाम्यहम् । सूत उवाच । इति तद्वचनं श्रुत्रा विषण्ण
वदनोऽभवत् । उद्दालकस्ततोवाक्यं तामलक्ष्मीमुवाच ह ।
उद्दालक उवाच । अश्वत्थवृक्षमूलेऽस्मिन् अलक्ष्मि! श्रम्य-
तां क्षणम् । आश्रमस्थानमालोक्य यावदायार्म्यहं पुनः ।
सूत उवाच । इति तां तत्र संस्थाप्य जागामोद्दालको
मुनिः । प्रतीक्षन्ती चिरं तत्र यदा न तं ददर्श सा ।
तदा रुरोद करुणं भर्त्तुस्त्यागेन दुःखिता । तत्तस्याः
क्रन्दितं लक्ष्मीर्वैकुण्ठभवनेऽशृणोत् । तदा विज्ञापयामास
विष्णुमुद्विग्नमानसा । लक्ष्मीस्ववाच । स्वामिन्! मद्भ-
गिनी ज्येष्ठा स्वामित्यागेन दुःखिता । तामाश्वासयितुं
याहिकृपालो! यद्यहं प्रिया । सूत उवाच । लक्ष्म्या सह-
ततो विष्णुस्तत्रागात् कृपयान्वितः । आश्वासयन्न
लक्ष्मीं तामिदं वाक्यमथाब्रवीत् । विष्णुरुवाच । अश्वत्थ
वृक्षमासाद्य सदाऽलक्ष्मि! स्थिरा भव । ममांशसम्भवो
ह्येष आवासस्ते सया कृतः । मन्दवारे सदा नूनं लक्ष्मी
रत्रागमिष्यति । अस्पृश्योऽसौ भवेत्तस्मात् मन्दवारं विना
किल” ।
<फ्>दीपान्वितामावस्यायां तत्पूजाविधानं मन्त्रलिङ्गात्
यथा “अलक्ष्मीस्त्वं कुरूपासि कुत्सितस्थानवासिनि! ।
[Page1994-a+ 38]
सुखरात्रौ मया दत्तां गृह्ण पूजाञ्च शाश्वतीम् । दारिद्र्य
कलहप्रिये देवि! त्वं धननाशिनी । याहि शत्रोगृऽहं
नित्यं स्थिरा तत्र भविष्यसि । यदि त्वं मे महाभागे!
प्रीता भवसि सर्व्वदा । पुत्रबन्धुकलत्रेषु कदाचिन्ना
गमिष्यसि । गच्छत्वं मन्दिरं शत्रोर्गृहीत्वा चाशुभं मम ।
मदाश्रयं परित्यज्य स्थिता तत्र भविष्यसि” । किञ्च ।
“एवं गते निशीथे तु नारीभिः स्वगृहाङ्गनात् । अलक्ष्मीश्च
वहिष्कार्य्या अमन्त्रञ्च यथाविधि” इति कृत्यतत्त्वार्णवधृत
ब्रह्मपुराणम् । “एवं गते निशीथे तु जने निद्रार्द्धलोचने ।
तावन्नगरनारीभिः शूर्पडिण्डिमवादनैः । निष्कास्यते प्रहृ-
ष्टाभिरलक्ष्मीः स्वगृहाङ्गनात्” इति मदनरत्नधृतञ्च ।
“ग्रहकुष्माण्डखेटाद्याः कालकर्णीशिशुग्रहाः” काशी०
<LEND>
