<L>7370<pc>0795,a<k1>आरब्ध<k2>आरब्ध
आरब्ध¦ त्रि० आ + रभ--क्त । कृतारम्भणे “प्रारब्धादन्य-
कार्य्याणां करणं परिवर्त्तकः” सा० द० “अनारब्धकार्य्ये
एव तु” इत्यादि शा० सू० । यस्य कियदंशं कर्त्तुमारेभे
तादृशः पदार्थः आरब्धः । भावे क्त । २ आरम्भे न० “व्रतय-
ज्ञविवाहेषु श्राद्धे होमेऽर्चने जपे । आरब्धे सूतकं न स्याद-
नारब्धेतु सूतकम्” तिथि० त० विष्णुः ।
<फ्>आरब्धफलयोः सुकृतदुष्कृतयोः तत्त्वज्ञानोत्पत्तावपि
यावत्फलसमाप्ति न नाशः इत्येतत् शा० सू० भा० स्थिरीकृतम्
यथा “बन्धहेत्वोर्विद्यासामर्थ्यादशेषविनाशसिद्धेरवश्यं भावि-
[Page0795-b+ 38]
नी विदुषः शरीरपाते मुक्तिरित्यवधारयति । “अनारव्वकार्य्ये
एव तु पूर्व्वे तदवधि” शा० सू० “पूर्व्वयोरधिकर-
णयोर्ज्ञाननिमित्तः सुकृतदुस्कृतयोर्विनाशोऽवधारितःस
किमविशेषेणारब्धकार्य्ययीर्भवत्युत विशेषेणानारब्धकार्य्य-
योरेवेति विचार्य्यते तत्र “उभे हैवैष एतेन तरतीत्येव-
मादि” शुतावविशेषश्रवणादविशेषेणैव क्षयैत्येवंप्राप्ते
प्रत्याह अनारब्धकार्य्ये एव त्विति । अप्रवृत्तफले
एव पूर्व्वे जन्मान्तरसञ्चिते, अस्मिन्नपि च जन्मनि
प्राक्ज्ञानोत्पत्तेः सञ्चिते च सुकृतदुस्कृते ज्ञानाधिगमात्
क्षीयेते नत्वारब्धकार्य्ये सामिभक्तफले, याभ्यामेतद्ब्रह्म-
ज्ञानायतनंजन्मनिर्मितम् । कुतएतत्? “तस्य तावदेव चिरं
यावन्न विमोक्ष्य इति” शरीरपानावधिकरणात् क्षेमप्राप्तेः ।
इतरथा हि ज्ञानादशेषकर्मक्षये सति स्थितिहेत्वभावात्
ज्ञानप्राप्त्यनन्तरमेव क्षेमश्नुवीत तत्र शरीरपातप्रतीक्षां ना-
चक्षीत । ननु वस्तुबलेनैवायमकर्त्रात्मबोधः कर्म्माणि-
क्षपयन् कथं कानिचित् क्षपयेत् कानि चिच्चोपेक्षेत
नहि समानेऽग्निवीजसम्पर्के केषाञ्चिद्वीजशक्तिः क्षीयते
केषाञ्चिन्न क्षीयते इति शक्यमङ्गीकर्त्तुमिति, उच्यते
न तावदनाश्रित्यारब्धकार्यं कर्माशयं ज्ञानोत्पत्तिरुप
पद्यते । आश्रिते च तस्मिन् कुलालचक्रवत् प्रवृत्तवेग-
स्यान्तराले प्रतिबन्धासम्भवाद्भवति वेगक्षयप्रतिपालनम् ।
अकर्त्रात्मबोधोऽपि हि मिथ्याज्ञानबाधनेन कर्म्माण्यु-
च्छिनत्ति । बाधितमपि मिथ्याज्ञानं द्विचन्द्रज्ञानवत्
संस्कारवशात् कञ्चित् कालमनुवर्त्ततएव । अपि च
नैवात्र विवदितव्यं ब्रह्मविदां कञ्चित् कालं शरीरं ध्रियते
न ध्रियत इति । कथं ह्येकस्य स्वहृदयप्रत्ययं ब्रह्मवेदनं
देहधारणञ्चापरेण प्रतिक्षेप्तुंशक्येत । श्रुतिस्मृतिषु च
स्थितप्रज्ञलक्षणनिर्द्देशेनैतदेव निरुच्यते । तस्मादनारब्धकार्य-
योरेव सुकृतदुष्कृतयोविर्द्यासामर्थ्यात् क्षय इति निर्णयः”
भा० । “चक्रभ्रमणवद्धृतशरीरः” सांख्यसूत्रेण फलजनकस्य
कर्मणोनाशेऽपि चक्रजन्यवेगस्य चक्रनाशेऽपि स्थितिवत्
देहरूपस्य कर्मफलस्य संस्कारात्मना स्थितिरित्यवधारितम् ।
यथा च आरब्धफलस्य कर्म्मणो यावदधिकारस्थितिस्तथा
निर्ण्णीतं शा० सू० भा० ३ अ० ३ पादे यथा “यावदधि-
क्वारमवस्थितिराधिकारिकाणाम्” शा० सू० “विदुषो वर्त्त
मानदेहपातानन्तरं देहान्तरमुत्पद्यते न वेति चिन्त्यते ।
ननु विद्यायाः साधनभूतायाः सम्पत्तौ कैवल्यनिर्वृत्तिः
स्यान्नवेति नेयं चिन्तोपपद्यते । न हि पाकसाधनसम्पत्ता-
[Page0796-a+ 38]
वोदनोभवेन्नवेति चिन्ता सम्भवति नापि भुञ्जानस्तृप्यति
न वेति चिन्त्यते । उपपन्ना त्वियं चिन्ता ब्रह्मविदामपि
केषाञ्चिदितिहासपुराणयोर्देहान्तरोत्पत्तिदर्शनात् । तथा-
ह्यपान्तरतमा नाम वेदाचार्य्यः पुराणर्षः विष्णु
नियोगात् कलिद्वापरयोः सन्धौ कृष्णद्वैपायनः सम्ब-
भूवेति स्मरन्ति । वशिष्ठश्च ब्रह्मणोमानसः पुत्रः सन्-
निमिशापादपगतपूर्व्वदेहः पुनर्व्रह्मादेशान्मित्रावरुणाभ्यां,
भूग्वादीनामपि ब्रह्मण एव मानसानां उत्राणां वारुणे
यज्ञे पुनरुत्पत्तिः स्मर्य्यते । सनत्कुमारोऽपि व्रह्मण
एव मानसः पुत्रः स्वयं रुद्राय वरप्रदानात् स्कन्दत्वे-
न प्रादुर्बभूव । एवमेव दक्षनारदप्रभृतीनामपि भूयसी
देहान्तरोत्पत्तिकथा तेन तेन निमित्तेन भवति स्मृतौ, श्रुता
वपि मन्त्रार्थवादयोः प्रायेणोपलक्ष्यते । ते च क्वचित्
पतिते पूर्व्वदेहे देहान्तरमाददते, क्वचित्तु स्थितएव तस्मिन्
योगैश्वर्य्य वशादनेकदेहादानन्यायेन । सर्वे चैते समधिगत-
सकलवेदार्थाः स्मर्य्यन्ते । तदेतेषां देहान्तरोत्पत्ति-
दर्शनात् प्राप्तं ब्रह्मविद्यायाः पाक्षिकं मोक्षहेतुत्व-
महेतुत्वं वेत्यत उत्तरमुच्यते । न, तेषामपानतरतमः प्रभृ-
तीनां वेदप्रवर्त्तनादिकलोकस्थितिहेतुष्वधिकारेषु नियुक्ता-
नामधिकारतन्त्रव्वात् स्थितेः । यथासौ भगवान्
सविता सहस्रयुगपर्य्यन्तं जगतोऽधिकारं चरित्वा तदवसाने
उदयास्तमयवर्जितं कैवल्यमनुभवति “अथात ऊर्द्धं
उदेत्य नैवोदेता नास्तमेतैकलएव मध्ये स्थातेति” श्रुतेः ।
यथा च वर्त्तमाना व्रह्मविदः प्रारव्यभोगक्षये कैवल्यमनु
भवन्ति “तस्य तावदेव चिरं यावन्न विमोक्ष्येऽथ सम्पत्स्य”
इति एवमपान्तरतमःप्रभृतयोऽपीश्वराः परमेश्वरेण तेषु
तेष्वधिकारेषु नियुक्ताः सन्तः सत्यपि सम्यग्दर्शने
कैवल्यहेतावक्षीणकर्माणो यावदधिकारमवतिष्ठन्ते तदव-
साने चापवृज्यन्त इत्यविरुद्धम् । सकृत्प्रवृत्तमेव हि तेऽधि-
कारफलदानाय कर्माशयमतिवाहयन्तः स्वातन्त्र्येण
गृहादिव गृहान्तरमन्यमन्यं देहं सञ्चरन्तः स्वाधिका-
रनिर्वर्त्तनायापरिमुषितस्मृतयएव देहेन्द्रियप्रकृतिवशि-
त्वान्नियामकबलेन युगपत् क्रमेण वाऽधितिष्ठन्ति! नचैते
जातिस्मरा इत्युच्यन्ते तएव त इति स्मृतिप्रसिद्धेः । यथा
सुलभा बह्मवादिनी जनकेन विवदितुकामा व्युदस्य स्वं
देहं, जानकं देहमाविश्य व्युद्य तेन, पश्चात्तं स्वमाविवेशे
ति स्मर्य्यते । यदि ह्युपयुक्ते सकृत्प्रवृत्ते कर्मणि कर्मा-
न्तरं देहान्तरारम्भकारणमाविर्भवेत् ततोऽन्यदप्यदग्ध
[Page0796-b+ 38]
वीजं कर्म्मान्तरं तद्वदेव प्रसज्यतेति ब्रह्मविद्यायाः पाक्षिकं
मोक्षहेतुत्वमहेतुत्वं वाशङ्क्येत न तवेयमाशङ्का युक्ता
ज्ञानात् कर्म्मवीजदाहस्य श्रुतिस्मृतिप्रसिद्धत्वात् । तथा हि
श्रुतिः “भिद्यते हृदयग्रन्थिरित्येवमादिः” “स्मृतिलम्भे च सर्व
ग्रन्थीनां विप्रमोक्ष” इति च । स्मृतिरपि “यथैधांसि समि-
द्धोऽग्निर्भस्मसात् कुरुतेऽर्जुन! । ज्ञानाग्निः सर्व्वकर्म्माणि
भस्मसात् कुरुतेतथेति” । “वीजान्यग्न्यपदग्धानि न रोहन्ति
यथा पुनः । ज्ञानदग्धैस्तथाक्लेशैर्नात्मा सम्पाद्यते पुन-
रिति” चैवमाद्या । नचाविद्यादिक्लेशदाहे सति क्लेश
वीजस्य कर्माशयस्यैकदेशदाहएकदेशप्ररोहश्चेत्यृपपद्यते न
ह्यग्निदग्धस्य शालिवीजस्यैकदेशप्ररोहो दृश्यते । प्रवृत्त-
फलस्य तु कर्माशयस्य मुक्ते शरीरवेगक्षयान्निवृत्तिः “तस्य
तावदेव चिरमिति” शरीरपातक्षेपकरणात् । तस्मादुप-
पन्ना यावदधिकारमाधिकारिकाणामवस्थितिः” भा० ।
अतएव वाचस्पत्ये उक्तम् “उपासनादिसंसिद्धितोषिते-
श्वरनोदितम् । अधिकारं समाप्यैव प्रविशन्ति परं पदम्”
३ अवरुद्धे “ध्वान्तं घनारब्धमिवार्द्धरात्रः” किरा० ।
“घनारब्धम् मेघावरुद्धम्” मल्लि० । घनारुद्धैत्येव ज्यायान्
पाठः तेनास्य अवरुद्धार्थकत्वे प्रमाणाभावेऽपि न क्षतिरिति
<LEND>
