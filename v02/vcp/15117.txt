<L>15117<pc>2256,a<k1>कैवल्य<k2>कैवल्य
कैवल्य¦ न० केवलस्य भावः ष्यञ् । १ आत्यन्तिकदुखविगमरूपे
मुक्तिभेदे तत्स्वरूपसत्त्वादिकारणानि च सा० का० तत्त्वकौ-
मुद्योर्दर्शितानि यथा “पुरुषोऽस्ति भोक्तृ भावात् कैवल्यार्थं
प्रवृतेश्च “इतश्चास्ति पुरुष इत्याह कैवल्यार्थं प्रवृत्तेश्च
शास्त्रकाराणां महर्षीणाञ्च दिव्यलोचनानां कैवल्यञ्चात्य-
लिकदुःखत्रयप्रशमलक्षणं न बुद्ध्यादीनां सम्भवति ते हि
दुःखाद्यात्मकाः कथं स्वभाबाद्वियोजयितुं शक्यन्ते तद-
तिरिक्तस्य त्वतदात्मन आत्मनस्ततो वियोगः शक्यसम्पा-
दः तस्मात्कैवल्यार्थं प्रवृत्तेरागमानां महर्षीणाञ्चास्ति
बुद्ध्याद्यतिरिक्त आत्मेति सिद्धम्” तत्त्वकौमुदी
“कैवल्यं माध्यस्थ्यं द्रल्वत्वमकर्त्तृभावश्च” सा० का०
“आत्यन्तिकदुःखत्रयाभावः कैवल्यं तच्च स्वभावादेव
अत्रैगुण्टात् सुखदुःखमोहरहितत्वात् सिद्धम्” कौ०
[Page2256-b+ 38]
“पुरुषस्य दर्शनांर्थं कैवल्यार्थं तथा प्रधानस्य” का०
“षुरषस्यापेक्षां दर्शयति पुरुषस्य कैवल्यार्थम् । तथा
हि प्रधानेन सम्मिन्नः पुरुषस्तद्गतं दुःखत्रयं स्वात्मन्यभि-
मन्यमानः कैवल्यं प्रार्थयते तच्च सत्वपुरुषान्यता-
ख्यातिनिबन्धनम् । न च सत्वपुरुषान्यताख्यातिः प्रधा-
नमन्तरेणेति कैवल्यार्थं पुरुषः प्रधानमपेक्षते । अनादि-
त्वाच्च संयोगगपरम्परायाः भोगाय संयुक्तोऽपि कैव-
ल्याय पुनः संयुज्यते इति युक्तम्” त० कौ० विवृतञ्चै-
तदस्माभिः “व्यवहितमपि पुरुषस्येति पदं कैवल्या
र्थमित्यत्रान्वेतोयाख्यातुं पुरुषस्यापेक्षामुत्थापयति पुरुष-
स्यापेक्षमिति प्रकृसेरिति शेषः । कैवल्यं केवलीभावः
स च अतुभूयमानस्य बुद्धिधर्म्मस्य दुःस्वत्रयस्य विनाश-
एव, तदर्थं तदुद्देशेन पुरुषस्य प्रकृत्यपेक्षा । तथा हि
इष्टविषवेच्छया इष्टसाधनाय प्रवर्त्तमानो दृष्टः । पुरुषश्च
आत्मन्यनुभूयमानं दुःखत्रयं जिहासुस्तत्परिहारसाध-
नमर्थयते दुःखत्रयाभिघातश्च प्रकृतिपुरुषविवेकाधीन इति
प्रकृतिं विना कथङ्कारं पुरुषस्तद्भेदमात्मनि प्रतीयादिति
दुःखत्रयाभिधाताथेमपेक्षणीयज्ञानसाधनत्वेन पुरुषस्य
प्रकृत्यपेक्षा” ।
“सम्यग्ज्ञानाधिगमाद्धर्म्म, दीनामकारणप्राप्तौ । तिष्ठति
संस्कारवशाच्चक्रम्रमिवद्धृतशरीरः” सा० का०
“तत्त्वसाक्षात्कारोदयादेवानादिरप्यनियतविपाककालोऽपि
कर्म्माशयप्रचयोदग्धवीजभावतया न जात्याद्युपगोगल-
क्षणाय फलाय कल्पते । क्लेशसलिलावसिक्तायां हि
बुद्धिभूमौ कर्म्मवीजान्यङ्गुरं प्रसुवत तत्त्वज्ञाननिदावनि-
पीतसकलक्लेशसलिलायामूषरायां कुतः कर्म्मवीजानाम-
ङ्गुरप्रसवः । तदिदमुक्तं धर्म्मादीनामकारणप्राप्ताविति
अकारणत्व्याप्तावित्यर्थः । उत्पन्न तत्त्वज्ञानेऽपि च
संस्कारवशात्तिष्ठति यथोपरतेऽपि कुलालव्यापारे चक्रं
वेगाख्यसंस्कारवशाद्भ्रमत्तिष्ठति कालप रपाकवशात्तूपर-
ते संस्कारे निष्क्रियं भवति । शरीरस्थितौ च प्रारब्ध-
परिपाकौ धर्माधर्म्मौ संस्कारौ । तथाचानुश्रूयते “भे-
गेन त्वितरे क्षपयित्वाथ सम्पद्यते” इति “तावदेवास्य
चिरं यावन्न विमोक्ष्येऽथ सम्पत्स्ये” इति । प्रक्षीयमा-
णाविद्याविशेषश्च संस्कारस्तद्वशात्तत्सामर्थ्याद्धृतशरीर-
स्तिष्ठति” त० कौ० विवृतमेतदम्माभिः-
“इतरे उत्पन्नविवेकज्ञानाः भोगेन प्रारब्धकर्म्माणीति शेषः
क्षपयित्वा नाशयित्वा समाप्येति यावत् अथ--प्रारब्धक-
[Page2257-a+ 38]
र्म्मक्षयानन्तरं सम्पद्यते बन्धशून्यतया कैवल्यभाजनता-
रूपेण सम्पद्यते । अस्य--उत्पन्नबिवेकज्ञानस्य तावदेव चिरं
कैवल्यप्राप्तौ विलम्बः, यावत् विमोक्ष्ये प्रारब्धकर्म्म-
भिरिति शेषः विमोक्ष्ये ततोमुक्तिं प्रापस्यतीत्यर्थः । अथ
प्रारब्धकर्म्ममोचनानन्तरं सम्पत्स्ये कैवल्यरूपेण सम्पन्नो
भविष्यतीत्यर्थः” ।
“प्राप्ते शरीरभेदे चरितार्थत्वात् प्रधानविनिवृत्तेः । ए-
कान्तिकमात्यन्तिकमुभयं कैवल्यमाप्नोति” सा० का० ।
“अनारब्धविपाकानां तावत्कर्म्माशयानां तत्त्वज्ञानाग्निना
वीजभावोदग्धः प्रारब्धविपाकानां तूपभोगेन क्षये सति
प्राप्ते शरीरभेदे विनाशे चरितार्थत्वात्कृतप्रयोजनत्वात्-
प्रधानस्य तं पुरुषं प्रति निवृत्तावैकान्तिकमवश्यम्भावि
आत्यन्तिकमपिनाशीत्युभयं कैवल्यं दुःखत्रयविगमं प्रा-
प्रोति पुरुषः” त० कौ० विवृतञ्चैतदस्माभिः
“ज्ञानाग्निः सर्वकर्म्माणि भस्मसात् कुरुतेऽर्ज्जुन!” इति
“मा भुक्तं क्षीवते कर्म्म कल्पकोटिशतैरपीति” शास्त्रयोः
प्रारब्धाप्रारब्धकर्म्मविषयकत्वेन क्षयाक्षयौ व्यवस्थापिता-
वित्याशयेनाह तत्त्वज्ञानाग्निनेत्यादि” ।
पातञ्जले कैवल्यपादे कैवल्यकारणमुक्त्वा तत्स्वरूपमुक्तं यथा
“विशेषदर्शिनआत्मभावभावनानिवृत्तिः” सू० । “यथा प्रावृ-
षि तृणाङ्कुरस्योद्भेदेन तद्वीजसत्तानुमीयते तथा मोक्षमार्ग
श्रवणेन यस्य रोमहर्षाश्रुपातौ दृश्येते तत्राप्यस्ति वि-
शेषदर्शनवीजमपवर्गभागीयं कर्म्माभिनिर्वत्तितमित्यनु-
भीयते तस्यात्मभावभावन स्वाभाविकी प्रवर्त्ततते यस्या
भावादिदमुक्तं स्वभावं मुक्त्वा दोषाद्येषां पूर्व्वपक्षे रुचि-
र्भवत्यरुचिश्च निर्ण्णवे भवति तत्रात्मभावभावना कोऽह-
मासं, कथमहमासं किं स्विदिदंमे, कथं खिदहं, के भवि-
ष्याम, इति” सा तु विशेषदर्शिनो निवर्तते कुतः चित्त-
स्येवैष विचित्रः परिणामः पुरुषस्त्वसत्यामविद्यायां
शुद्धश्चित्तधर्म्मैरपरामृष्ट इति ततोऽस्यात्मभावभावना
कुशलस्य निवर्त्तते इति” भाष्यम् ।
“तदा विवेकनिम्नं कैवल्यप्राग्भारञ्चित्तम्” सू० ।
“तदानीं यदस्य चित्तं विषयप्रागभारमज्ञाननिम्न-
मासीत्तदस्यान्यथा भवति कवल्यप्रागभारं विवेकजज्ञान-
निम्नमिति” भाष्यम् । “प्रसंख्यानेऽप्यकुसीदस्य सर्वथा
विवेकख्यातेर्धर्म्मनेघः समाधिः” सू० । “यदायं ब्राह्मणः
प्रसंख्यानेऽप्यकुसीदस्ततोऽपि न किंचित् प्रार्थयते तत्रापि
विरक्तस्य सर्वथा विवेकख्यातिरेव भवतीति संस्का-
[Page2257-b+ 38]
रवीजक्षयान्नास्य प्रत्ययान्तराण्युत्पद्यन्ते तदास्य धर्म्म-
मेघोनाम समाधिर्भवति” भा० । “ततः क्लेशकर्म्म-
निवृत्तिः” सू० । “तल्लाभादविद्यादयः क्लेशाः समूलकाष
कषिता भवन्ति कुशलाकुशलाश्च कर्म्माशयाः समूलवातं
हताभवन्ति क्लेशकर्म्मनिवृत्तौ जीवन्नेव विद्वान् बिमुक्तो
भवति कस्मात्? यस्माद्विपर्य्ययो भवस्य कारणं न हि
क्षोणविपर्य्ययः कश्चित्केनचित् क्वचिज्जातो दृश्यते” भा० ।
“तदा सर्वावरणमलापेतस्य ज्ञानस्यानन्त्यं ज्ञेयमल्पम्” सू०
“सर्व्वैः क्लेशकर्म्मावरणैर्विमुक्तस्य ज्ञानस्यानन्त्य भव-
ति तमसाभिभूतमावृतज्ञानसत्वं क्वचिदेव रजसा प्रव-
र्तितमुद्द्वाटितं ग्रहणसमर्थं भवति तत्र यदा सर्वैरा-
वरणमलैरपगतमलम्भवति तदा भवत्यस्यानन्त्यं ज्ञानस्या
नन्त्याञ्ज्ञेयमल्पं सम्पद्यते यथाकाशे खद्योतः,
यत्रेदमुक्तम् “अन्धोमणिमघ्यविध्यत्तमनङ्गुलिरावयत् ।
अग्रीवस्तं प्रत्यमुञ्चत्तमजिह्वोभ्यपूजयदिति” भा० ।
“ततः कृतार्थानां परिणामक्रमसमाप्तिर्गुणानाम्” सू० ।
“तस्य धर्म्ममेवस्योदयात्कृतार्थानां गुणानां परिणाम-
क्रमः परिसमाप्यते न हि कृतभोगापवर्गाः परिसमाप्त-
क्रमाः क्षणमप्यवस्थातुमुत्सहन्ते” भा०
“गुणाधिकारक्रमसमाप्तौ कैवल्यमुक्तन्तत्स्वरूपमवधार्य्यते” भा०
“पुरुषार्थशून्यानां गुणानां प्रतिप्रसवः कवल्यं स्वरूप
प्रतिष्ठा वा चितिशक्तिरिति” सू० । कृतभोगापयर्गाणां
पुरुषार्थशून्यानां यः प्रतिप्रसवः कार्य्यकारणात्मना गुणा-
नान्तत्कैवल्यं स्वरूपप्रतिष्ठा पुनर्बुद्धिसत्वानभिसम्बन्धात्पु-
रुषस्य चितिशक्तिरेव केवला तस्याः सदा तथैवावस्थानं
कैवल्यमिति” भा० ।
“कैवल्यरूपावधारणपरस्य सूत्रस्यावान्तरसङ्गतिमाह
गुणाधिकारेति पुरुषार्थशून्यानां गुणानां प्रतिप्रसवः के-
ल्यं स्वरूपप्रतिष्ठा वा चितिशक्तिरिति । कुतः कर-
णीयतया पुरुषार्थशून्यानां यः प्रतिप्रसवः स्वकारणे प्रधा-
ने लयः, तेषां कार्य्यकारणात्मनां गुणानां व्युत्थानस-
माधिनिरोधसंस्कारा मनसि लीयन्ते मनोऽस्मितायाम्,
अस्मिता लिङ्गे, लिङ्गमलिङ्गे” इति योऽयं गुणानां का-
र्य्यकारणात्मकानां प्रतिसर्गः तत् कैवल्यं, यं कञ्चित् पुरुषं
प्रति प्रधानस्य मोक्षः स्वरूपप्रतिष्ठा पुरुषस्य वा मोक्ष
इत्याह । स्वरूपेति । अस्ति हि महाप्रलयेऽपि स्वरूप
प्रतिष्ठा चितिशक्तिर्न चासौ मोक्ष इत्यत आह पुन
रिति सौत्र इतिशब्दः शास्त्रपरिसमाप्तौ “वा० विवरणम्
[Page2258-a+ 38]
केदान्तिमते अविद्याकल्पितदेहादिप्रपञ्चनिवृत्तौ २ अ-
द्वितीयब्रह्मभावापत्तिरूपे केवलत्वे च । तच्च कैवल्यं
द्विविधं जीवन्मुक्तिर्विदहकैवल्यञ्च । तत्र जीवन्मु-
क्तिलक्षणम् विस्तरेण जीवन्मुक्तशब्दे वक्ष्यते दिग्मात्र
मत्राभिधीयते तत्र विवेकचूडामणौ जीवन्सुक्तलक्षण
मुक्त्वोक्तं यथा
“विज्ञातब्रह्मतत्त्वस्य यथापूर्बं न संसृतिः । अस्ति
चेन्न स विज्ञातब्रह्मभावो बहिर्मुखः । प्राचीनवासनावे-
गादसौ संसरतीति चेत् । न सदेकत्वविज्ञानाम्मन्दी-
भवति वासना । अत्यन्तकामुकस्यापि वृत्तिः कुण्ठति मा
तरि । तथैव ब्रह्मणि ज्ञाते पूर्णानन्दे मनीषिणः ।
निदिध्यासनहीनस्य बाह्यप्रत्ययैष्यते । ब्रवीति श्रुति-
रेतस्य प्रारब्धफलदर्शनात् । सुखाद्यनुभवो यावत्तावत् प्रा-
रब्धमिष्यते । फलोदयः क्रियापूर्बो निष्क्रियो न हि
कुत्रचित्? । अहंब्रह्मेति विज्ञानात् कल्पकोटिशतार्जि-
तम् । सञ्चितं विलयं याति प्रबोधात् स्वप्नकर्म्मवत् ।
यत् कृतं स्वप्नवेलायां पुण्यं वा पापमुल्वणम् । सुप्तोत्थि-
तस्य किं तत् स्यात्? स्वर्गाय नरकाय वा । स्वमसङ्ग-
मुदासीनं परिज्ञाय नभो यथा । न श्लिष्यति च यत्-
किञ्चित् कदाचिद्भाविकर्मभिः । न नभो घटयोगेन सु-
रागन्धेन लिप्यते । तथात्मोपाधियोगेन तद्धर्मैर्नैव लिप्य
ते । ज्ञानोदयात् पुराऽऽरब्धं कर्म ज्ञानान्न नश्यति । अ
दत्त्वा स्वफलं लक्ष्यमुद्दिश्योत्सृष्टवाणवत् । व्याघ्रबुद्ध्या
विनिर्मुक्तो वाणः पश्चात्तु गोमतौ । न तिष्ठति छिन-
त्त्येव लक्ष्यं बेगेन निर्भरम् । प्रारब्धं बलवत्तरं खलु
विदां भोगेन तस्य क्षयः सम्यग्ज्ञानहुताशनेन विलयः
प्राक्सञ्चितागामिनाम् । ब्रह्मात्मैक्यमवेक्ष्य तन्मयतया ये
सर्वदा संस्थितास्तेषां तत्त्रितयं नहि क्वचिदपि ब्रह्मैव
ते निर्गुणम् । उपाधितादात्म्यविहीनकेवलब्रह्मात्मनै-
वात्मनि तिष्ठतोमुनेः । प्रारब्धसद्धावकथा न युक्ता स्वप्नार्थ
सस्वद्धकथेव जाग्रतः । न हि प्रबुद्धः प्रतिभासदेहे
देहोपयोगिन्यपि च प्रपञ्चे । करोत्यहन्तां ममतामि-
दन्तां किन्तु स्वयं तिष्ठति जागरेण । तदाऽस्य मिथ्या-
र्थममर्थनेच्छा न संग्रहस्तज्जगतोऽपि दृष्टः ॥ तत्रानुवृ-
त्तिर्यदि चेन्मृषार्थे न निद्रया मुक्त इतीष्यते ध्रुवम् ।
तद्वत् परे ब्रह्मणि वर्त्तमानः सदात्मना तिष्ठति नान्य-
दीक्षते । स्मृतियैथा स्वप्नविलोकितार्थे तथा विदः प्राश-
नमोचनादौ । कर्म्मणा निर्मितोदेहः प्रारब्धं तस्य
[Page2258-b+ 38]
कल्पताम् । नानादेरात्मनो युक्तं नैवात्मा कर्मनिर्मितः ।
अजीनित्यः शाश्वतश्च ब्रूते श्रुतिरमोघवाक् । यदात्मना
तिष्ठतोऽस्य कुतः प्रारब्धकल्पना । प्रारब्धं सिध्यति
तदा सदा देहात्मना स्थितिः । देहात्मभावो वैवेष्टः
प्रारब्धं त्यज्यतामतः । शरीरस्यापि प्रारब्धकल्पनाभ्रा-
न्तिरेव हि । अध्यस्तस्य कुतः सत्त्वम्? असत्यस्य कुतो-
जनिः? । अजातस्य कुतोनाशः? प्रारब्धमसतः कुतः? ।
ज्ञानेनाज्ञानकार्य्यस्य समूलस्य लयो यदि । तिष्ठत्ययं
कथं देह! इति शङ्कावतो जडान् । समाधातुं बा-
ह्यदृष्ट्या प्रारब्धं वदति श्रुतिः । न तु देहादिसत्यत्ववो-
धनाय विपश्चिताम् । परिपूर्णमनाद्यन्तमप्रमेयमविक्रि-
यम् । एकमेवाद्वयं ब्रह्म नेह नानास्ति किञ्चन । सद्घ-
नं चिद्घनं नित्यमानन्दघनमक्रियम् । एकमेवाद्वयं ब्रह्म
नेह नानास्ति किञ्चन । प्रत्यगेकरसं पूर्णमनन्तं सर्व-
तोमुखम् । एकमेवाद्वयमित्यादि । अहेयमनुपादेयमना-
देयमनाश्रयम् । एकमेवाद्वयमित्यादि । निर्गुणं निष्कलं
सूक्ष्मं निर्विकल्पं निरञ्जनम् । एकमेवाद्वयमित्यादि ।
अनिरूप्यस्वरूपं यन्मनोवाचामगोचरम् । एकमे-
वाद्वयमित्यादि । सत्समृद्धं स्वतः सिद्धं शुद्धं बु-
द्धमनीदृशम् । एकमेवाद्वयमित्यादि । निरस्तरागाश्च निर-
स्तभोगाः शान्ताः सुदान्ता यतयो महान्तः । विज्ञाय
तत्त्वं परमं तदन्ते प्राप्ताः परां निर्वृतिमात्मयोगात् ।
भवानपीदं परतत्त्वमात्मनः स्वरूपमानन्दघनं विचार्य्य ।
विधूय मोहं स्वमनःप्रकल्पितं मुक्तः कृतार्थो भवतु प्रबु-
द्धः । समाधिना साधुविनिश्चलात्मना पश्यात्मतत्त्वं स्फु-
टबोधचक्षुषा । निःसंशयं सम्यगवेक्षितश्चेच्छ्रुतः पदार्थो
न पुनर्विकल्पते । स्वस्याविद्याबन्धसम्बन्धमोक्षात् सत्यज्ञा-
नानन्दरूपात्मलब्धौ । शास्त्रं युक्तिर्दौशकोक्तिः प्रमाणं
चान्तःसिद्धाः स्वानुभूतिः प्रमाणम् । बन्धोमोक्षश्च तृप्तिश्च
चिन्तारोग्यसुखादयः । स्वेनैव वेद्या यज्ज्ञानं परेषामा-
नुमानिकम् । तटस्थिता बोधयन्ति गुरवः श्रुतयो यथा ।
प्रज्ञयैव तरेद्विद्वानीश्वरानुगृहीतया । स्वानुभूत्या स्वयं
ज्ञात्वा स्वमात्मानमखण्डितम् । संसिद्धः सन्मुखं तिष्ठेत्
निर्विकल्पात्मनात्मनि । वेदान्तसिद्धान्तनिरुक्तिरेषा ब्रह्मैव
जीवः सकलं जगच्च । अखण्डरूपस्थितिरेब मोक्षो ब्र-
ह्माद्वितीये श्रुतयः प्रमाणम्” ।
तदीयज्ञानाकारोऽपि तत्र दर्शितो यथा
“अकर्त्ताहमभोक्ताहमविकारोऽहमक्रियः । शुद्धबोध-
[Page2259-a+ 38]
स्वरूपोऽहं केवलोऽहं सदाशिवः । द्रष्टुः श्रोतुर्वक्तुः
कर्त्तुर्भोक्तुर्विभिन्नएवाहम् । नित्यनिरन्तरनिष्क्रियो निः-
सीमाऽसङ्गपूर्णबोधात्मा । नाहमिदं नाहमदोऽप्यु-
भयोरवभासकं परं शुद्धम् । बाह्याभ्यन्तरशून्यं पूर्णं
व्रह्माद्वितीयमेवाहम् । निरुपममनादितत्त्वं त्वमहमिद-
मदैति कल्पनादूरम् । नित्यानन्दैकरसं सत्यं ब्रह्माद्विती-
यमेवाहम् । नारायणोऽहं नरकान्तोऽहं पुरान्तकोऽहं
पुरुषोऽहमीशः । अखण्डबोधोऽहमशेषसाक्षी निरीश्वरो-
ऽहं निरहञ्च निर्म्ममः । सर्व्वेषु भूतेष्वहमेव संस्थितो
ज्ञानात्मनान्तर्बहिराश्रयः सन् । भोक्ता च भोग्थं स्वय-
मेव सर्व्वं यद्यत् पृथक् दृष्टमिदन्तया पुरा । मय्यखण्ड-
सुखाम्भोधौ बहुधा विश्ववीचयः । उत्पद्यन्ते विलीयन्ते
मायामारुतविभ्रमात् । स्थूलादिभावा मयि कल्पिता भ्रमा-
दारोपितानुस्फुरणेतलोके । काले यथा कल्पकयत्सराय-
नर्त्वादयो निष्कलनिर्व्विकल्पे । आरोपितं नाश्रय-
दूषकं भवेत् कदापि मूढैरतिदोषदूषितैः । नार्द्रीकरो-
त्यूषरभूमिभागं मरीचिकावारिमहाप्रवाहः । आकाश-
वत् कल्पविदूरगोऽहमादित्यवद्भास्वरलक्षणोऽहम् ।
आहार्य्यवन्नित्यविनिश्चलोऽहमम्भोधिवत् पारविवर्जितो-
ऽहम् । न मे देहेन सम्बन्धो मेघेनेव विहायसः । अतः
कुतो मे तद्धर्म्मा जाग्रत्स्वप्तसुषुप्तयः । उपाविरायाति स
एव गच्छति स एव कर्म्माण करोति भुङक्ते । स एव
जीर्य्यन् म्रियते सदाहं कुलाद्रिवन्निश्चल एव संस्थितः ।
न मे प्रवृत्तिर्न च मे निवृत्तिः सदैकरूपस्य निरंश-
कस्य । एकात्मको यो निविडो निरन्तरो व्योमेव पूर्णः
स कथं नु चेष्टते? । पुण्यानि पापानि निरिन्द्रियस्य
निश्चेतसो निर्विकृतेर्निराकृतेः । कुतोममाखण्डसुखा-
नुभूतेः? ब्रूते ह्मनन्वागतमित्यपि श्रुतिः । छायया
स्पृष्टमुष्णं वा शीतं वा सुष्ठु दुष्ठु वा । न स्पृशत्येव
यत् किञ्चित् पुरुषं तद्विलक्षणम् । न साक्षिणं साक्ष्य-
धर्म्माः संस्पृशन्ति विलक्षणम् । अविकारमुदासीनं गृ-
हधर्म्माः प्रदीपवत् । रधेर्यथा कर्म्मणि साक्षिभावो
वह्नेर्यथा दाहनियामकत्वम् । रज्जोर्यथारोपितवस्तुसङ्ग-
स्तथैव कूटस्थचिदात्मनोमे । कर्त्तापि वा कारयित, पि
नाहं भोक्तापि वा भोजयितापि नाहम् । द्रष्ठापि वा
दर्शयितापि नाहं सोऽहं, स्वयंज्योतिरनीदृगात्मा ।
चलत्युपाधौ प्रतिविम्बलौल्यमौपाधिक । मूढधियो न-
मन्ति । स्वपिम्वभूतं रविवद्विनिष्क्रियं कर्त्तास्मि भोक्ता-
[Page2259-b+ 38]
स्मि हतोऽस्मि हन्ता । जले वापि स्थले वापि लुठत्वेष
जडात्मकः । नाहं विलिप्ये तद्धर्म्मैर्घटधर्म्मैर्नभो यथा ।
कर्त्तृत्वभोक्तृत्वखलत्वमत्तताजडत्वबद्धत्वविमुक्ततादयः ।
बुद्धेर्विकल्पा न तु सन्ति वस्तुतः स्वस्मिन् परे ब्रह्मणि
केवलेऽद्वये । सन्तु विकाराः प्रकृतेर्दशधा शतधा सह-
स्रधा वापि । किं मे सङ्गिभिरेभिर्न ह्यम्बुदा वरमम्बरं
स्पृशन्ति । अव्यक्तादिस्थूलपर्य्यन्तमेतद्विश्वं यत्राभास-
मात्रं प्रतीतम् । व्योमप्रख्यं सूक्ष्ममाद्यन्तहीनं ब्रह्मा-
द्वैतं यत्तदेवाहमस्मि । सर्व्वाधारं सर्व्ववस्तुप्रकाशं स-
र्व्वाकारं सर्व्वगं सर्वशून्यम् । नित्यं शुद्धं निश्चलं नि-
र्विकल्पं ब्रह्माद्वैतं यत्तदेवाहमस्मि । यस्मिन्नस्ताशेष-
मायाविशेषं प्रत्यग्रूपं प्रत्ययागम्यमानम् । सत्यज्ञाना-
नन्दमानन्दरूपं ब्रह्माद्वैतं यत्तदेवाहमस्मि । निष्क्रि-
योऽस्म्यविकारोऽस्मि निष्कलोऽस्मि निराकृतिः । नि-
र्विकल्पोऽस्मि नित्योऽस्मि निरालम्बोऽस्मि निर्द्वयः ।
सर्वात्मकोऽहं सर्वोऽहं सर्वातीतोऽहमद्वयः । केवला-
खण्डबोधोऽहमानन्दोऽहं निरन्तरम् । स्वाराज्य-
साम्राज्यविभूतिरेषा भवत्कृपाश्रीमहिमप्रसादात् । प्रा-
प्ता मया श्रीगुरवे महात्मने नमो नमस्तेऽस्तु पुनर्नमोऽस्तु” ।
पुनस्तल्लक्षणं तत्रैवोक्तं यथा
“क्षुधां देहव्यथां त्यक्त्वा बालः क्रीडति वस्तुनि । तथैव
विद्वान् रमते निर्म्ममी निरहं सुखी । चिन्ताशून्यम-
दैन्यभैक्ष्यमशनं, पानं सरिद्वारिषु, स्वातन्त्र्येण निरङ्गु-
शा स्थितिरसो निद्रा श्मशाने वने । वस्त्रं क्षालनशोष-
णादिरहितं दिग्वास्तु शय्या मही सञ्चारो निगमान्त
वीथिषु विदां क्रीडा परे ब्रह्मणि । विमानमालम्व्य
शरीरमेतद् भुनक्त्यशेषान् विषयानुपस्थितान् । परेच्छया
बालवदात्मवेत्ता योव्यकलिङ्गोननु सक्तबाह्यः । दि-
गम्बरो वापि च साम्बरो वा त्वगम्बरो वापि चिदम्ब-
रस्थः । उन्मत्तवद् वापि च बालवद् वा पिशाचवद्
वापि चरत्यवन्याम् । काभान्निष्णामरूपी संश्चरत्येकचरो-
मुनिः । स्वात्मनैव सदा तुष्टः स्वय सर्वात्मना स्थितः ।
क्वचिन्मूढो विद्वान् क्वचिदपि महाराजविभवः क्वचि-
द्भ्रान्तः सौम्यः क्वचिदजगराचारकलितः । क्कचित् पा-
त्रीभूतः क्वचिदवमतः क्वाप्यविदितश्चरत्येवं प्राज्ञः सत-
तपरमानन्दसुखितः । निर्धनोऽपि सदा तष्टोऽप्यसहायो
महाबलः । नित्यतृप्तोऽप्यभुञ्जानोऽप्यसमः समदर्शाः ।
अपि क्रर्वन्नकुर्वाणश्चाभोक्ता फलगोग्यपि । शरीर्थप्प-
[Page2260-a+ 38]
शरीर्य्येष परिच्छिन्नोऽपि सर्वगः । अशरीरं सदा सन्त-
मिमं ब्रह्मविदं क्वचित् । प्रियाप्रिये न स्मृशतस्तथैव च
शुभाशुभे । स्थूलादिसम्बन्धवतोऽभिमानिनः सुखञ्च
दुःखञ्च शुभाशुभे च विध्वस्तबन्धस्य सदात्मनी मुनेः कुतः
शुभं वाप्यशुभं फल वा । तमसा ग्रस्तवद्भानादग्ररतोऽपि
रविर्जनैः । ग्रस्त इत्युच्यते भ्रान्त्या ह्यज्ञात्वा वस्तुल-
क्षणम् । तद्वद्देहादिबन्धेन्यो विमुक्तब्रह्मवित्तमम् ।
पस्यन्ति देहवन्मूढाः शरीराभासदर्शनात् । अहिनि-
र्णयनीवायं मुकदेहस्तु तिष्ठति । इतस्ततश्चाल्यमानो
यत् केञ्चित् प्राणवायुना । स्रोतसा नोयते दारु यथा
निम्नोन्नतस्थलम् । दैवेन नोयते देहो यथाकालोपभु-
क्तिषु । प्रारब्धकर्म्मपरिकल्पितवासनाभिः संसारिवच्चरति
भुकिषु मुकदेहः । सिद्धः स्वयं वसति साक्षिवदत्र
तूष्णीं चक्रस्य मूलमिव कल्पविकल्पशून्यः । नैवेन्द्रि-
याणि विपयेषु नियुङ्क्त एष नैवापयुङ्क्त उपदर्शनल-
क्षणस्थः । नैव क्रियाफलमपोषदवेक्षते स सानन्दसान्द्र-
रसवानसुप्तत्त चतः । लक्ष्यालक्ष्यग त त्यक्त्वा यस्तिष्ठेत्
केवलात्मन० । शिवएव स्वयं साक्षादय ब्रह्मविदुत्तमः ।
जीवन्नेव सदा मुक्तः कृतार्थो ब्रह्मवित्तमः” ।
विदेहकैवत्यमपि तत्र दर्शितं यथा “उपाधिनाशाद्
ब्रह्मैव सन् ब्रह्मावेति निर्द्वयम् । शैलूषवंशस
द्भावाभावयोश्च यथा पुमान् । तथैव ब्रह्मविच्छेष्ठः सदा
ब्रह्मैव नापरः । यत्र क्वापि विशोर्णं सत् पर्णमिव तरो-
र्वपुषः पतनात् । ब्रह्मोभूतस्य यतेः प्रागेव तच्चिदग्निमा
दग्धम् । सदात्मनि ब्रह्मणि तिष्ठतो मुनेः पूर्णाद्वयान-
न्दमयात्मना सदा । न देशकालाद्युचितप्रतीक्षा त्वङ्मां
सविट्पिण्डविसर्जनाय । देहस्य मीक्षो मोक्षोन न द-
ण्डस्य कमण्डलोः । अविद्याहृदयग्रन्थिनोक्षोमोक्षो
यताततः । कुल्यायामथ नद्यां वा शिवक्षेत्रेऽपि चत्थरे ।
पणे पतति चेत्तेन तरोः किं नु शुमाशुभम्? । पत्रस्य
पुष्पस्य फलस्य नाशबद् देहेन्द्रयप्राणधियां विनाशः ।
नैवत्मनः स्वस्य सदात्मकत्यानन्दाकृतेर्वृक्षवदस्ति चैवः ।
प्रज्ञानषनैत्यात्मलक्षणं सत्यसूचकम् । अविद्योपाधिक-
स्यैव कथयलि विनाशनम् । अविनाशी वा अरेऽथमा-
त्मेति श्रुतिरात्मनः । प्रववीत्यविनाशित्व विनश्यत्सु
विकारिषु । काषाणवृक्षतृणधान्यकटाम्बराद्या दग्धा भ-
वन्ति हि नृदेव यथा तथैव । देहेन्द्रियासुमनआदि सम-
क्षदृश्यं ज्ञानाग्निदग्धमुपयाति परात्मभावम् । विलक्षणं
[Page2260-b+ 38]
यथा ध्वान्तं लीयते भानुतेजसि । तथैव सकलं दृश्यं
ब्रह्मणि प्रविलीयते । घटेनष्टे यथा व्योम व्योमैव भवति
स्फुटम् । तथैवोपाधिविलये ब्रह्मैव ब्रह्मवत् स्वयम् ।
क्षीरं क्षीरे यथा क्षिप्तं तैलं तैले जलं जले । संयु-
क्तमेकतां याति तथात्मन्यात्मविन्मुनिः” ।
एवं विदेहकैवल्यं सन्मात्रत्वमखण्डितम् । ब्रह्ममावं
प्रपद्यैष यतिर्नावर्त्तते पुनः । सदात्मैकत्वविज्ञानदाधावि-
द्यादिवर्ष्मणः । अमुष्य व्रह्मभूतत्वाद्व्रह्मणः कुत उद्भवः? ।
मायाकॢप्तौ बन्धमेक्षो न स्तः स्वात्मनि वस्तुतः । यथा रज्वौ
निष्क्रियाया सर्पाभासविनिर्गमौ । आवृतेः सदसत्त्वाभ्यां
वक्तव्ये बन्धमोक्षणे । नावृतिर्ब्रह्मणः काचिदन्याभावा-
दनावृतम् । यद्यस्त्यद्वैतहानिः स्यात् द्वैतं न सहते
श्रुतिः । बन्धश्च मोक्षश्च मृषैव मूढा बुद्धेर्गुणं वस्तुनि
कल्पयन्ति । दृगावृतिं मेवकृतां यथा रवौ यतोऽद्वया-
सङ्गचिदेकमक्षरम् । अस्तीति प्रत्ययो यश्च यश्च नास्तीति
वस्तुनि । बुद्धेरेव गुणावेतौ न तु नित्यस्य वस्तुनः । अतस्तौ
मायया क्लृमौ बन्धमोक्षौ न चात्मनि । निष्कले निष्क्रिये
शान्ते निरवद्ये निरञ्जने । अद्वितीये परे तत्त्वे व्योमवत्
कल्पना कुतः? । न निरोधो न चोत्पत्तिर्न बन्धो न च
साधकः । न मुमुक्षुर्न वै मुक्त इत्येषा परमार्थता ।
सकलभिगभचूडास्वान्तसिद्धान्तगुह्यं परमिदमतिगुह्यं द-
र्शित ते मयाद्य । अपगतकलिदोषं कामनिर्भुक्तबुद्धिं त्व-
मनुवद सकृत्त्वं भावयित्वा मुनुक्षुम्” । कैवल्यं स्वरूपत्वे-
नास्त्यस्य अर्श० अच् । ३ कैवल्यस्वरूपे त्रि० “ज्ञानविज्ञा-
नयुक्तानां निरुपाख्या निरञ्जना । कैवल्या या गतिर्ब्र-
ह्मसदने सा गतिर्भवाम्” भा० अनु० १६ अ० । “कैवल्या
मोक्षाख्या गतिः” नीलक० । केवल एव स्वार्थे ष्यञ् ।
४ अद्वितीये वस्तुनि न० “धातारमजमव्यक्तं यमाहुः पर-
मव्ययम् । कैवल्यं निर्गुणं विश्वमनादिमजमक्षरम्”
भा० अ० ६३ अ०
<LEND>
