<L>18468<pc>2750,a<k1>ग्रहगति<k2>ग्रहगति
ग्रहगति¦ स्त्री ६ त० । ग्रहाणां प्रत्यहं भांशगमनभेदे । तत्र
खगगति शब्दे २४१४ पृ० ग्रहग्रतिभेदास्तत् कारणा-
दिकं च दर्शितम् । तत्र ग्रहाणां सावनदिनगतिमानं
सि० शि० उक्तं तच्च खगोलशब्दे २४३२ पृ० उक्तायमपि
विशेषोऽत्रोच्यते । तत्र ग्रहाणा दिनगतिसाधनं
सि० शि० उक्तं यथा
“महीमितादहर्गणात् फलानि यानि तत्कलाः । भवन्ति
मध्यमाः क्रमान्नभासदां द्युभुक्तयः । समा गतिस्तु
योजनैर्नभःमदां सदा भवेत् । कलादिकल्पनायशान्मृदु-
द्रुता च सा स्मृता” सि० शि० ।
“अत्रोपपत्तिस्त्रैराशिकेन । पूर्वं गतिर्योजनात्मिका
ग्रहाणां तुल्यैबोक्ता । इदानीमतुल्या । सा कलादि-
कल्पनावशात् । इदानीमतुल्यत्वे कारणमाह” प्रमिता०
“कक्षाः सर्वा अपि दिविषदां चक्रलिप्ताङ्कितास्ता वृत्ते
लब्ध्यो लघुनि महति स्युर्महत्यश्च लिप्ताः । तस्मादेते
शशिजभृगुजादित्यभौमेज्यमन्दा मन्दाक्रान्ता इव शश-
धराद्भान्ति यान्तः क्रमेण” सि० शि० ।
“यतः सर्वा अपि कक्षाश्चक्र २१६०० । लिप्ताभिरेवाङ्किताः
[Page2750-b+ 38]
अतो महति वृत्ते महत्यो लिप्ताः स्युः । लघुनि लघ्व्यः ।
तद्यथा चन्द्रकक्षा सर्वाधःस्था लघुः । तस्यामेका कला
पञ्चदशभिर्योजनैर्भवति । शनेः कक्षा सर्पोपरिस्था सा
महती । तस्यामेका कला योजनानां षड्भिः सहस्रै-
रेकसप्तत्योनै ५९२९ र्भवति । योजनं चतुःक्रोशमेव ।
अतश्चन्द्रात् सकाशादूर्ध्वोर्ध्वस्था बुधशुक्रादयः क्रमेण
मन्दाक्राता मन्दगतय इव भान्ति । मन्दाक्रान्ताछ-
न्दोऽपि सूचितम्” प्रमिता० । स्फुटगतिमाह
“दितान्तरस्पष्टखगान्तरं स्याद् ग तः स्फुटा तत्समया-
न्तराले । कोटी फलघ्नी मृदुकेन्द्रभुक्तिस्त्रिज्योद्धृता
कर्किमृगादिकेन्द्रे । तया युतोना ग्रहमध्यभुक्तिस्ता-
त्कालिकी केन्द्रपरिस्फुटा स्वात् । समीपतिथ्यन्तसम्प्रीप-
चालनं विधोस्तु तत्कालजयैव युज्यते । सुदूरसंचालन-
माद्यया यतः प्रतिक्षण सा न समा महत्त्वतः” सि० शि०
<फ्>अद्यतनश्वस्तनस्फुटग्रहयोरौदयिकयोर्दिनार्द्धजयोर्वास्त
कालिकयोर्वा यदत्तरं कलांदिकं सा स्फुटा गतिः ।
अद्यतनात् श्वस्तने न्यूने वक्रा गतिर्ज्ञेया । तत्समयान्त-
राल इति । तस्य कालस्य मध्येऽनया गत्या ग्रहश्चा-
लयितुं युज्यत इति । इयं किल स्थूला गतिः । अथ
सूक्ष्मा तात्कालिकी कथ्यते । तुङ्गगत्यूना चन्द्रगतिः ।
अन्येषां ग्रहाणां गृहगतिरेव केन्द्रगतिः । मृदु-
केन्द्रकोटिफलं कृत्वा तेन केन्द्रगतिर्गुण्या त्रिज्यया
भाज्या लब्धेन कर्क्यादिकेन्द्रे ग्रहगतिर्युक्ता कार्या ।
मृगादौ तु रहिता कार्या । एवं तात्कालिकी मन्द-
परिस्फुटा स्यात् । तात्कालक्या भुक्त्या चन्द्रस्य
विशिष्टं प्रयोजनम् तदाह । समीपतिथ्यन्तसमीप-
चालनमिति । यत्कलिकश्चन्द्रस्तस्मात् कालाद्गतो वा
गम्यो वा यदासन्नस्तिथ्यन्तस्तदां तात्कालिक्या गत्या
तिथिसाधनं कर्तुं युज्यते । तथा समीपचालनं च ।
यदा तु दूरतरस्तिथ्यन्तो दूरचालनं वा चन्द्रस्य तदा-
द्यया स्थूलया कर्तुं युज्यते स्थूलकालत्वात् ।
यतश्चन्द्रगतिर्महत्त्वात् प्रतिक्षणं समा न भवति ।
अतस्तदर्थमयं विशेषोऽभिहितः । अथ गतिफ-
लवासना । अद्यतनश्वस्तनग्रहयोरन्तरं गतिः । अत
एव ग्रहफलयोरन्तरं गतिफलं भवितुमर्हति । अथ
तत्साधनम् । अद्यतनश्वस्तनकेन्द्रयोरन्तरं केन्द्रगतिः ।
भुजज्याकरणे यद्भोग्यखण्डं तेन सा गुण्या शरद्वि-
दस्रैः २२५ भाज्या । तत्र तावत् तात्कालिकभोग्यखण्ड-
[Page2751-a+ 38]
करणायानुपातः । यदि त्रिज्यातुल्यया कोटिज्ययाद्यं
भोग्यखण्डं शरद्विदस्रतुल्यं लभ्यते तदेष्टया किमित्यत्र
कोटिज्यायाः शरद्विदस्रा २२५ गुणस्त्रिज्या हरः ।
फलं तात्कालिकं स्फुटभोग्यखण्डं तेन केन्द्रगतिर्गुण-
नीया शरद्विदस्रैर्भाज्या । अत्र शरद्विदस्रमितयोर्गुण-
कभाजकयोस्तुल्यत्वान्नाशे कृते केन्द्रगतेः कोटिज्या
गुणस्त्रिज्या हरः स्यात् । फलमद्यतनकेन्द्रदोर्ज्ययो-
रन्तरं भवति । तत्फलकरणार्थं स्वपरिधिना गुण्यं
भांशै ३६० र्भाज्यम् । पूर्व्वं किल गुणकः कोटिज्या
सा यावत् परिधिना गुण्यते भांशै ३६० र्ह्रियते
तावत् कोटिफलं जायत इत्युपपन्नं कोटी फलघ्नी मृदु-
केन्द्रभुक्तिरित्यादि । एवमद्यतनश्वस्तनग्रहफलयोरन्तरं
तद्गतेः फलं कर्क्यादिकेन्द्रे ग्रहर्णफलस्यापचीयमान-
त्वात् तुलादौ धनफलस्योपचीयमानत्वाद्धनम् । मक-
रादौ तु धनफलस्यापचीयमानत्वान्मेषादावृणफलस्यो-
पत्तीयमानत्वादृणमित्युपपन्नम्” प्रमिता० ।
<LEND>
