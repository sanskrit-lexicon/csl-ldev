<L>8220<pc>0939,a<k1>इन्दुव्रत<k2>इन्दुव्रत
इन्दुव्रत¦ न० इन्दुलोकप्राप्त्यर्थं व्रतम् शाक० त० । चान्द्रायणे
<>व्रते तस्य चन्द्रलोकप्राप्तिसाधनत्वात् चन्द्रह्रास्ववृद्धिवशानु-
<>सारेण भोजने ह्रासवृद्धिमत्त्वाच्च चान्द्रायणत्वम् तदेतत् प-
<>ञ्चविधं तत्स्वरूपविभागादि प्रा० वि० दर्शितं यथा ।
<>“एकैकं ह्रासयेत् पिण्ड कृष्णे, शुक्ले च बर्द्धयेत् । उपस्पृशं-
<>स्त्रिषवणमेतच्चान्द्रायणञ्चरेत् । एतदेव विधिं कृत्वा आच-
<>रेत् यवमध्यमे । शुक्तपक्षादि नियतश्चरेच्चान्दायणव्रतम्” ।
[Page0939-b+ 38]
<>“अष्टावष्टौ समश्नीयात् पिण्डान्मध्यदिने गते । निय-
<>तात्मा हविष्यस्य यतिचान्द्रायणञ्चरन् । चतुरः प्रातर-
<>श्नीयात् पिण्डान् विप्रः समाहितः । चतुरोऽस्तमिते
<>सूर्य्ये शिशुचान्द्रायणं व्रतम् । अष्टावष्टौ समश्नीयात्
<>पिण्डान्मध्यदिने गते । मासेनाश्नन् हविष्यस्य चन्द्रस्यैति
<>सलोकताम्” मनुः । एतत् पञ्चविधं चान्द्रायणम् पि-
<>पीलिकातनुमध्यम्, यवमध्यं, यतिचान्द्रायणम्, सर्वतो-
<>मुखं शिशुसंज्ञञ्च । यथाह जावालः “षिपीलिकायव-
<>मध्यं यतिचान्द्रायणन्तथा । चान्द्रायणन्तथा ज्ञेयं चतुर्थं
<>सर्वतोमुखम् । पञ्चमं शिशुसंज्ञञ्च तुल्यं पुण्यफलो-
<>दयम्” । कृष्णप्रतिपदमारभ्य मासमेकं यदा क्रियते तदा
<>पिपीलिकामध्यं भवति, शुक्लप्रतिपदारम्भे यवमध्यमुभयत्रा-
<>मावास्यायामभोजनं कृष्णप्रतिपदि चतुर्द्दशग्रासभोजना-
<>रम्भे ह्रासक्रमेण चतुर्द्दश्यामेकग्रासः अमावास्यायः-
<>मभोजनम् एवं प्राप्नोति तथा च वसिष्ठः । “मासस्य
<>कृष्णपक्षादौ ग्रासानद्याच्चतुर्द्दश” । नन्वेवं क्रमेण पञ्चविंश-
<>त्युत्तरं ग्रासशतद्वयं स्यात् न चत्वारिंशद्ग्रासाधिकं शतद्व-
<>यम् तच्च याज्ञवल्क्येनोक्तम्” “यथा कथञ्चित् पिण्डानाञ्च-
<>त्वारिंशच्छतद्वयमिति” । “यथा कथञ्चित् पिण्डानां तिस्रो-
<>ऽशीतीः समाहितः” इति मनुनाप्युक्तम् । उच्यते संयम-
<>दिवसे पौर्णमास्याम् अमावास्यायां वा पञ्चदशग्रासभोज-
<>नेन संख्यापूरणसम्भवात् अथ वा पञ्चदश्यादिकमेवेदं
<>व्रतम् न प्रतिपदादिकं चतुर्द्दश्यामेव व्रतसङ्कल्पः ।
<>यथाह गोतमः पौर्ण्णमास्यां पञ्चदश ग्रासान् भुक्त्वै
<>कैकापचयेनापरपक्षमश्नीयात् अमावास्यायामुपोष्य एकै-
<>कोपचयेन पूर्बपक्षम्, विपरीतमेकेषाम्” शङ्खलिखितौ
<>“अमावस्यायां व्रतोपायनं यवमध्यम् अमावस्यायां पञ्च-
<>दश पिण्डानश्नीयात्” उपायनमारम्भः । युक्तञ्चेदम्
<>अवास्यायामपि पञ्चदशकलात्मकस्य चन्द्रमसः सूर्य्यप्रविष्ट-
<>त्वात् तत एकैककलानिर्गमस्य प्रतिपदादिषु वृद्धिशब्द
<>वाच्यत्वात् । जावालः “एकैकं वर्द्धयेग्रासं शुक्ले कृष्णे
<>च ह्रासयेत् । अमावस्यां न भुञ्जीत यवमध्यञ्चरन् द्विजः ।
<>एकैकं ह्रासयेद्ग्रासं कृष्णे शुक्ले च वर्द्धयेत् । पौर्ण्णमास्यां
<>न भुञ्जीत पिपीलितनुमध्यमम्” । अत्र कल्पतरुव्याख्या-
<>नम् । एकैकं ह्रासयेदिति कृष्णप्रतिपदि पञ्चदशग्रास-
<>मारभ्य एकैकापचयेनामावास्यायामेकोग्रासः तदनन्तरं
<>शुक्लप्रतिमदि द्वौ ग्रासावेवं वृद्धिक्रमेण चतुर्द्दस्यां पञ्चदश
<>ग्रासाः सम्पद्यन्ते पौर्ण्णमास्याञ्चोपवास इति” पिपोलिका
[Page0940-a+ 38]
<>तनुमध्यं चान्द्रायणम्” । ऋषिचान्द्रायणमाह यमः
<>“त्रींस्त्रीन् पिण्डान् समश्नीयात् नियतात्मा दृढव्रतः ।
<>हविष्यान्नस्य वै मासमृषिचान्द्रायणं स्मृतम्” । अत्र
<>चत्वारिंशच्छतद्वयसंख्या नास्ति । ग्रासपरिमाणमाह परा-
<>शरः “कुक्कुटाण्डप्रमाणन्तु यावद्वा प्रविशेन्मुखम् ।
<>एवं ग्रासं विजानीयाच्छुद्ध्यर्थं कायशोधनम्” । सकल
<>चन्द्रायण एव चतुर्द्दश्यामुपवासं कृत्वाऽपरदिने पञ्चदश्यां
<>संयमः कार्य्यः । यथा बौधायनः “शुक्लां चतुर्द्दशीमुप-
<>वसेत् कृष्णचतुर्द्दशीं वा केशश्मश्रुनखलोमानि वापयित्वा”
<>इत्याद्यभिधाय “तिथिनक्षत्रादिहोमं प्रत्यहमुक्तवान्”
<>विस्तरभयान्न लिखितम् । अत्र सामान्यव्रतधर्म्मः कर्त्तव्यः ।
<>विशेषमाह यमः “आर्द्रवासाश्चरेत् कृच्छ्रं स्नात्वा वस्त्रं
<>न पीडयेत् । अङ्गुल्यग्रस्थितं ग्रासं गायत्र्या चाभि-
<>मन्त्रयेत् । भक्षयित्वा उपस्पृश्य पुनरेवाभिमन्त्रयेत् ।
<>आयसं तैजसं पात्रं चक्रोत्पन्नं विवर्ज्जयेत् । असुराणां
<>हि तत् पात्रं पानपात्रमचक्रजम्” अचक्रजं कुलालचक्रा-
<>निष्पन्नम् । अपरे धर्म्मा बौधायनादिषु द्रष्टव्याः । तेन
<>एकत्रिंशद्दिनसाध्यं चान्द्रायणव्रतम्” । या० स्मृ० ।
<>“तिथिवृद्ध्या चरेत् पिण्डान् शुक्ले शिख्यण्डसम्मि-
<>तान् । एकैकं ह्रासयेत् कृष्णे पिण्डं चान्द्रायणं
<>चरन् । यथाकथञ्चित् पिण्डानां चत्वारिंशच्छतद्वयम् ।
<>मासेनैवोपभुञ्जीत चान्द्रायणमथापरम् । कुर्य्यात्त्रिषवण
<>स्नायी कृच्छ्रं चान्द्रायणं तथा । अनादिष्टेयु पापेषु
<>शुद्धिश्चान्द्रायणेन तु । धर्म्मार्थं यश्चरेदेतच्चन्द्रस्यैति सलो-
<>कताम्” अत्र (२४०) ग्राससंख्योक्तेर्मध्ये नोपवास इति
<>प्रतीयते तथा हि प्रतिपादादिपञ्चदशसु ग्रासवर्द्धनेन
<>भक्षणे “सैकपदघ्नपदार्द्धमथैकाद्यङ्कयुतिः किल सङ्कलिता-
<>ख्येति” लीला० उक्तदिशा (१२०) ग्राससंख्या, पुनः कृष्णे
<>ह्रासेन तथैव संख्येति (२४०) भोज्यग्राससंख्या ।
<>तथाच समर्थासमर्थभेदेन अनयोर्व्यवस्थोति सिद्धान्तः ।
<LEND>
