<L>36017<pc>4618,b<k1>भक्ति<k2>भक्ति
भक्ति¦ स्त्री भज--क्तिन् । १ सेवायाम् आराधनायां, २ तदेकताने
<>चित्तवृत्तिभेदे ३ विभागे ४ गौण्यां वृत्तौ ५ उपचारे ६ अव-
<>यवे ७ भङ्ग्याम् ८ श्रद्धायाम् ९ रचनायाञ्च “भवति विरन्त-
<>भक्तिः” रघुः । भक्तिलक्षणमुक्तं शाण्डित्यसूत्रटीकयो यथा
<>“सा परानुरक्तिरीश्वरे” सू० “अत्र सा परेति लक्ष्यनि-
<>र्देशः । शेषं लक्षणम् । परेति गौणीं व्यावर्त्तयति । ईथर
<>इति प्रकृताभिप्रायम् । आराध्यविषयकरागत्यमेव भक्ति-
<>त्वम् । इह तु परमेश्वरविषयकान्तःकरणवृत्तिविशेष एव
<>भक्तिस्तद्वैशेष्यं च लौकिकानुरागादौ सुग्रहम् । यथोक्तं
<>परभक्तिमता प्रह्लादेन । (विष्णापु० । अंशे १ । अ० २० ।
<>श्लो० १७) । “या प्रीतिरविवेकानां विषयेष्वनपायिनी ।
<>त्वामनुस्मरतः सा मे हृदयान्मापसर्पतु” । अत्र प्रीति-
<>पदेन सुखनियती राग एव लक्षितः । अन्यथा प्रीतेः
<>सुखरूपाया निर्विषयत्वेन विषयसप्तमा न स्यात् तस्याः
<>सुखज्ञानरूपत्वेऽपि तज्ज्ञानस्य सुखविषयत्वाद्विषयविषय-
<>त्वासम्भवात् । तस्मादनुरक्तिरेव सविषयिणी लक्षिता ।
<>न च विषयजन्यप्रीतिरर्थः जनकसप्तम्या अननुशासनात् ।
<>किञ्च “अच्युतास्तु सदा त्वयि” इत्यत्र भक्तेरीश्वरविषय-
<>तासिद्धौ प्रीतिपदेनापि तदेकवाक्यतया सैवोच्यते ।
<>पूर्वं प्रतिजन्म भक्तिप्रार्थनमिह तु विषयरागदृष्टान्तेन
<>तस्या एव सर्वथान्यपरिहार्यत्वप्रार्थनमिति विशेषः ।
<>विषयजन्यप्रीतिरपि रागं विना न सम्भवतीति रागा-
<>वश्यकत्वम् । तथा च पातञ्जलसूत्रम् । (पा० २ । सू०
<>७ पृ० ७९) “सुखानुशयी रागः” इति । तस्यैव वक्ष्यमाण-
<>लिङ्गषु व्यापनाल्लाघवाच्च भक्तित्वम् । न तु क्वचित्
<>स्वरणस्य, क्वचिच्च कीर्तनादेः अननुगमात् । न च तज्-
<>ज्ञानस्य तत्त्वं द्वेषादिमत्स्वपि तत्प्रसङ्गात् । नाप्या-
<>राध्यत्वेन ज्ञानं स पूजानमस्काराद्याराधनास्वननु-
<>गमात् । अपि च बलाद्भयाद् वा नमस्कार्यत्वादिज्ञान-
<>वत्यपि भक्तोऽयमनुरक्तोऽयमिति व्यवहारापत्तेः । अनु-
[Page4619-a+ 38]
<>रागादिसहिताराध्यत्वज्ञानमिति चेत् अनुराग एवास्तु
<>अतएव गी० । अ० १० । श्लो० ९) । “मच्चित्तामद्गतप्राणा
<>बोधयन्तः परस्परम् । कथयन्तश्च मां नित्यं तुष्यन्ति
<>च रमन्ति च । तेषां सततयुक्तानां भजतां प्रीतिपूर्व-
<>कम् । ददामि बुद्धियोगं तं येन मासुपयान्ति ते”
<>इत्यादौ तद्गतचित्तप्राणादीनां भजनमुक्तं नाराध्य-
<>त्व न ज्ञानवताम् । अतएव च कृष्णस्य कमनीयाकृति-
<>दर्शनेनानुरक्तानां गोपतरुणीनामपि भक्तिफलं मुक्तिः
<>स्मर्य्यते । अनुस्तु न लक्षणान्तर्गतः किन्तु भगवन्महि-
<>मादिज्ञानादनुपश्चाज्जायमानत्वादनुरक्तिरित्युक्तम् । ननु
<>पित्रादिगोचरानुरागस्यापि प्रकृतभक्तित्वं प्रसज्येत
<>जगत एव परमेश्वरात्मकत्वात् । अथ विकारावि-
<>शिष्ट एव तथात्वं वाच्यं तथापि गोपीप्रभृतीनां प्रादुर्भा-
<>वावच्छिन्नेश्वरभक्तावव्यापकम् । उच्यते जीवीपाध्यनव-
<>च्छिन्नचेतनविषयिणी अनुरक्तिरेव सेति । एवञ्च प्रादुर्भा-
<>वावच्छिन्ने परिपूर्णे च भक्तिः संगृहीता भवति” टीका ।
<>“तत्संस्थस्यामृतत्वोपदेशात्” ३ सू० “तस्मिन्नीश्वरे संस्था भ-
<>क्तिर्यस्य स तथोक्तः । तस्यामृतत्वं फलमुपदिश्यते (छा० । पृ०
<>१३७) “ब्रह्मसंस्थोऽमृतत्वमेतीति” । तस्मान्निष्फलत्वगौण-
<>फलत्वनिवन्धना तदजिज्ञासा परिहृता भवतीति” टी० ।
<>“ज्ञानमिति चेन्न द्विषतोऽपि ज्ञानस्य तदसंस्थितेः” ४ सू०
<>“ननुब्रह्मसस्थाशब्देन ब्रह्मज्ञानमेवोच्यते न तु तद्भक्तिः ।
<>तथाचामृतत्वफलं तस्यैवेति चेद्ब्रूषे । नैष दोषः ।
<>संस्था भक्तिरेव न ज्ञानं द्विषतस्तज्ज्ञानवतोऽपि तत्-
<>संस्थत्वव्यवहाराभावात् । राजाद्यनुरक्ताः खल्वमात्य-
<>मित्रादयस्तत्संस्था इति व्यपदिश्यन्ते न पुनः प्रतिपक्ष-
<>भपालाः । शब्दार्थनिर्णयो हि लोकवदेव वेदेऽपीति ।
<>अतएव चिरकालिकोपाख्याने “बिमृश्यते न कालेन
<>पत्नीसंस्था व्यतीक्रमः । सोऽब्रवीच्च भृशं तप्तो दुःखे-
<>नाश्रूणि वर्त्तयन्” । (महाभा० शा० अ० २६७ श्ला०
<>९५२६) इत्यनेन पतिभक्त्यतिक्रम उक्तः । तस्मात् संस्था
<>भक्तिरिति एवञ्च (ब्रह्मसू० । अ० १ । पृ० ७) “तन्निष्ठस्य मोक्षो
<>पदेशादिति” वादरायणीयसूत्रस्याप्ययमेवार्थोऽध्यवसेयः” टी०
<>“तयोपक्षयाच्च” ५ सू० । “तया भक्त्या मुक्तिं प्रति ज्ञानसुप-
<>क्षीणं यस्माच्चकार उक्तयुक्तिसमुच्चयार्थः (गी० । अ० ७ । श्लो०
<>१३) । “यदा ते निश्चलं चेतो मयि भक्तिसमन्वितम् ।
<>तदा त्वं मत्प्रसादेन निर्वाणमपि यास्यसि” इति स्थि-
<>तम् । ननु (श्वे० । पृ० । ७३) “तमेव विदित्वातिमृत्युमेति
[Page4619-b+ 38]
<>नाव्यः पन्था विद्यतेऽयनाय” इत्यत्र वेदनफलं मुक्तिः श्रुता
<>तद्विरोधेन स्मृतीनामन्यार्थत्वं स्यादिति चेन्न अत्रापि
<>तयैवीषक्षयात् । तथा हि अतिमृत्युपदं न मुक्तौ रूपं
<>किन्तु यस्यां सत्यां मृत्योरतिक्रम इति व्युत्पत्त्या तद-
<>पेक्षया यतो भक्तेर्मृत्य्वतिक्रम इति व्युत्पाद्य भक्ति-
<>मेवातिमृत्युपदेनाभिधत्ताम् उपपदविभक्त्यर्थापेक्षया का-
<>रकविभक्त्यर्थस्य बलवत्त्वात् । (गी० । अ० १२ पृ० ७) ।
<>“तेषामहं समुद्धता मृत्युसंसारसागरात् । भवामि न
<>चिरात् पार्थ! मय्यावेशितचेतसाम्” । इत्यादिना
<>भक्तितो मृत्योरतिक्रमोक्तेः । मन्त्रश्च भवति (तैत्तिरीय-
<>मन्त्रभागे) “त्र्यग्वकं यजामहे सुगन्धिं पुष्टिवर्द्धनम् ।
<>उर्वारुकमिव वन्धनान्मृत्योर्मुक्षीय मामृतादिति” । अत्र
<>यजनं भक्तिः तथैव तत्कल्पव्याख्यानात् नचास्यां श्रुतौ
<>भक्तेरसन्निधानं मुक्तावपि तुल्यत्वात् । तस्मादनयापि
<>श्रुत्या ज्ञानस्योपक्षय एव प्रतीयत इति । नन् तथापि
<>भक्तेरागरूपत्वे किं कारणमित्यपेक्षायामाह” टी० । “द्वेष-
<>प्रतिपक्षभावाद्रसशब्दाच्च रागः” सू० । “भक्तिः खलु राग
<>एव भवितुमर्हति कुतः द्वेषविंरोधित्वात् । लोके हि
<>द्वेष्टायं भक्तोऽयमिति मिथोविरुद्धधर्मवति व्यव-
<>ह्रियते तत्र द्वेषविरोधी च राग एव प्रसिद्धो न ज्ञा-
<>नादिः । एवञ्च भगवति शिशुपालस्य द्वेषानु-
<>बन्धमभिधाय विष्णुपु० अ० ४ १५ गद्येन १० अयं हि
<>भगवान् कीर्त्तितः संस्मृतश्च द्वेषानुबन्धेनापि अखि-
<>लसुरासुरदुर्लभं फलं प्रयच्छति किमुत सम्यग्भक्तिमताम्”
<>इत्युक्तम् । तथा चात्रिस्मृतौ “विद्वेषादपि गोपिन्दं
<>दमघीषात्मजः स्मरन् । शिशुपालो गतः स्वर्गं किं
<>पुनस्तत्परायणः” इति अत्रापि द्वेषविरोधित्वेन भक्ते-
<>रभिधानात् । तथा च गीतासु (गी० अ०१६ । श्लो० १८) ।
<>“ममात्मपरदेहेषु प्रद्विपन्तोऽभ्यसूयकाः । तानहं
<>द्विषतः क्रूरान् संसारेषु नराधमान् । क्षिपाम्यजस्रम-
<>शुभानासुरीष्वेव योनिषु । आसुरीं योनिमापन्ना मूद्वा
<>जन्मनि जन्मनि । मामप्राप्यैव कौन्तेय! ततो यान्त्व-
<>धमां गतिम् । इति । तद्विरोधिनी च भक्तिरीश्वर-
<>विषयैवानुरक्तिरिति युज्यते । किञ्च (तैत्ति० । पृ० १००)
<>“रसं ह्येवायं लब्ध्वानन्दीभवतीतिशब्दाद् ब्रह्मानन्दा-
<>विर्भावमुक्तेर्ब्रह्मगोचरस्य रसस्य हेतुतावगम्यते । रसश्च
<>रागः (गी० । अ० २ । श्लो० ५९) । “रसवर्जं रसो-
<>ऽप्यस्य परं दृष्ट्वा निवर्त्तते” इत्यादौ प्रसिद्धः । अत्र
[Page4620-a+ 38]
<>रसो विषयरागः । अत एव च (विष्णपु० अ० ४ ।
<>अ० ४ गद्यम्) रामलक्ष्मणादीनां स्वर्लोकारोहण-
<>मुक्त्वा “येऽपि तेषु भगवदंशेष्वनुरागिणः कोशलनगर-
<>जानपदास्तेऽपि तन्मनसस्तत्सलोकतामापुरिति” साक्षा-
<>देव भक्तावनुरागशब्दः प्रयुक्त इति । तस्यादपि न
<>ज्ञानं किन्त्वनुरागरूपैव भक्तिर्निःश्रेयसफलेति । ननु
<>द्वेषविरोधित्वं न रागत्वे लिङ्गम् उदासीनत्वेनानैका-
<>न्त्यादिति चेत् उच्यते द्वेषकार्य्यं हि निवृत्तिस्तद्विरो-
<>धिनी प्रवृत्तिरिति । भवति च भक्तानां भजनीयानु-
<>वर्त्तनादौ प्रवृत्तिस्तद्विरोधिनां तदनुवर्त्तनादौ निवृत्तिः ।
<>एवञ्च कार्य्यमुखेन विरोधमभिप्रेत्य द्वेषप्रतिपक्षेत्युक्तम् ।
<>तथा च प्रयोक्तव्यं भक्तिर्भजनीयगोचररागरूपा तदनु-
<>वर्त्तनादिहेतुहितसाधनताधीभिन्नात्मविशेषगुणत्वाद् य-
<>न्नैवं तन्नैवं यथा द्वेषः । रागोत्कर्षेण तदनुवर्त्त-
<>नाद्युत्कर्षस्य दृष्टत्वाच्च । किञ्च यो यस्मिन् भक्तस्तत्र
<>तस्यौदासीन्याभावेऽवगते भक्तिस्तादृशानुवर्त्तनाद्यनुकूल-
<>द्वेषविरोधिगुणरूपा अनुवर्त्तनहेत्वात्मविशेषगुणत्वाद्धित-
<>साधनताधीवदिति हितसाधनताधीत्वबाधसहकारेण
<>परिशेषाद्रागत्वसिद्धिः । किमुत भक्तिमतामिमित्येतत्-
<>कैमुतिकन्यायी विरोधिन्येव द्रष्टव्यः । (गी० । अ० ९ ।
<>श्लो० ३२) । “मां हि पार्थ! व्यपाश्रित्य येऽपि स्युः
<>पापयोनयः” । “किं पुनर्ब्राह्मणाः पुण्याः” इत्यादौ च ।
<>एवं (गी० । अ० १६ । श्लो० १८) “मामात्मपरदेहेष्वित्य-
<>नेन द्वेषस्य संहारहेतुत्वात् तद्विरोधिगुणो जीवोपा-
<>धिपरिहारेण परात्मगोचरो राग एव भक्तिरूपः संसा-
<>रनाशहेतुः । एतदेवोक्तं मामप्राप्यैवेति । चकारात्
<>पुलकादिरागलिङ्गेनापि रागत्वम् । प्रसिद्धं हि “पुल-
<>काञ्चितेन कथयति मथ्यनुरागं कोपोल” इत्यादौ । भक्ते-
<>र्गुणान्तरत्वे तु पृथग्लिङ्गताकल्पने गौरवात् । स च
<>रागः केषाञ्चिदिष्टसाधनताज्ञानजन्योऽपि यागादिवदि-
<>च्छारूप एव । अस्माकं तु प्रीणाम्यनुरज्यामि नेच्छा-
<>मीत्यादिप्रतीतेरागः पृथगेव द्वेषवत् । इच्छाया असि-
<>द्धमात्रविययत्वाद्रागस्य सिद्धासिद्धविषयत्वाच्च । प्रत्युत
<>तस्येच्छात्वादिव्याप्यत्वकल्पनागौरवाच्चेति दिक् । तस्मान्न
<>तल्लक्षणासिद्धिरिति । ननु भक्तिः क्रियात्मिका सा
<>च निःश्रेयसाय न क्षमते (तत्ति । आरण्य० ।
<>खिलप्रश्ने ऋक् २१) “न कर्मणा न प्रजया धनेन त्यागे-
<>नैकेऽमृतत्वमानशः” इत्यादिश्रुतिभ्य इत्याशङ्कां परिहर-
[Page4620-b+ 38]
<>न्नाह टी० । “न क्रिया कृत्यनपेक्षणाज्ज्ञानवत्” ७ सू० । सा
<>भक्तिर्न क्रियात्मिका भवितुमर्हति प्रयत्नानुवधानाभा-
<>वात् । यन्न प्रयत्नानुषिधायि तन्न क्रियात्मकं यथा
<>ज्ञानम् । तद्धि प्रमाणसम्पत्त्यधीनं न पुरुषेण स्वेच्छया
<>कर्तुमकर्तुमन्यथा कर्तुं शक्यते । तथा भक्तिरपि न
<>हि रागिण्णां प्रमदापुत्रादिविषयिणी पुंव्यापारेणं तथा
<>भवति भक्तिः किन्तु पूर्वसुकृतगौणभक्त्यादिसाधनाधी-
<>नेति” टी० । “अतएव फलानन्त्यम्” ८ सू० । “यतः सा न
<>क्रियात्मिका अतएव तत्फलस्य निःश्रेयसस्यानन्तत्र-
<>मुपपद्यते । अन्यथा (छा० । पृ० ५३८) “तद्यथेह कर्म-
<>जितो लोकः क्षोयते एवमेवामुत्र पुण्यजिती लोकः
<>क्षीयते” इत्यनेनामृतत्वस्यापि क्षयित्वं प्रसज्येतेति” टी० ।
<>“तद्वतः प्रपत्तिशब्दाच्च न ज्ञानमितरप्रपत्तिवत्” ९ सू० ।
<>“भवति हि भगवद्वाक्यं (गी० । अ० ७ । श्लो० १९)
<>“बहूनां जन्मनामन्ते ज्ञानवान् मां प्रपद्यते । वासुदेवः
<>सर्वमिति स महात्मा सुदुर्लभः” इति । ज्ञानवतः प्रपत्ति-
<>रुक्ता भक्तेर्ज्ञानहेतुत्वे नेदमुपपद्यते इतरप्रपत्तिवदिति ।
<>यथा तदनन्तरं (गी० । अ० ७ । श्लो० २०) । “कामै-
<>स्तैस्तैर्हृतज्ञानाः प्रपद्यन्तेऽन्यदेवताः” । इत्यनेन देवता-
<>न्तरप्रपत्तिनिन्दामुखेनैव प्रपत्तिः स्तूयते । तत्र देवता-
<>भक्तेरेव प्रपत्तिशब्देन कथनं न तज्ज्ञानस्य । तस्या
<>एव प्रपत्तेरुभयत्र प्रत्यभिज्ञानात् इति । चकाराज्०
<>ज्ञानानन्तर्य्यश्रवणमपि ज्ञानत्वाभावे निदानम् । यथा
<>(गी० । अ० १५ । श्लो० १६) । “यो मामेवमसंमूढो जानाति
<>पुरुषोत्तमम् । स सर्वविद्भजति मां सर्वभावेन भारत!
<>इति । तथा (गी० । अ० ९ । श्लो० १३) । “भजन्त्यनन्य-
<>मनसो ज्ञात्वा भूतादिमव्ययम् । इति मत्वा भजन्ते
<>मां बुधा भावसमन्विताः” । इति च । तस्मान्न ज्ञाना-
<>त्मिका । यद्यपि रागत्वेनैव ज्ञानभेदः सिद्धस्तथापि
<>भक्तिशब्दो ब्रह्मज्ञागे गौण इति शङ्कानिरासार्थमेतत् ।
<>इदन्तु चिन्त्यते भगवद्वीतावाक्यानि न शब्दविधया
<>वेदवत् प्रमाणम् । किन्तु भारतस्मृतित्वेन तथा च
<>कथं शब्दादिति निर्देशः । अत्रैकेऽनुमितशब्दादिति
<>व्याचक्षते । अत्रोच्यते अदृष्टार्थकभगवद्वाक्यत्वमेव वेदत्वं
<>तच्च गीतास्वप्यविशिष्टम् । अतएव भगवद्गीतासूपनि-
<>पत्स्विति दृश्यते, केवलं त एव श्लोका व्यासेन निवद्धाः
<>तथा च पुराणान्तरम् “गीता सुगीता कर्त्तव्या
<>किमन्यैः शास्त्रविस्तरैः । या स्वयं पद्मनाभस्य मुखपद्मात्
[Page4621-a+ 38]
<>द्विनिःसृता” । न च शूद्राणामश्रवणप्रसङ्गः भारतश्रवणा-
<>भ्यनुज्ञानेनैव तदुपपत्तेः प्रणवादिस्तुत्यादिवत् । तद्वि-
<>हायेति चेन्न लक्षणाऽपरिपूर्त्तेः । तथाचीक्तमाचार्य्यैः ।
<>“तानेव वैदिकान् मन्त्रान् भारतादिनिवेदितान् ।
<>खाध्यायनियमं हित्वा लोकबुद्ध्या प्रयुञ्जते” टी० । १ आ० ।
<>“एवममृतत्वं प्रत्यनन्यथासिद्धायां भक्तौ लक्षितायां ज्ञान-
<>योगभक्तीनामङ्गप्रघानभावविवेकाय द्वितीयाह्निकस्यारम्भः ।
<>“सा मुख्येतरापेक्षितत्वात्” १० सू० आह्निकसमाप्तायुक्तस्य
<>पुनः खरणाय सेति निर्देशः । सा परा भक्तिर्मुख्या प्रधा-
<>नम् इतरैरात्मज्ञानयोगादिभिः स्वोपकार्य्यतयापेक्षित-
<>त्वादित्यर्थः । छान्दोग्ये (पृ० ६१६) “यो भूमा तत्सुखम्”
<>इत्याद्युपक्रम्य म्नायते “आत्मैवेदं सर्वमिति स य
<>एष एवं पश्यन्नेवं मन्यान एवं विजानन्नात्मरतिरा-
<>त्मकीड आत्ममिथुन आत्मानन्दः स स्वराड् भवतीति”
<>तत्रात्मरतिरूपायाः परभक्तेः पश्यन्निति दर्शनमप्रिय-
<>त्वादिभ्रमनिरासमुस्येनाङ्गं भवति । यथा “दण्डी प्रैष-
<>मन्याह प्राचीनावोती दोहयति अभिजानन् जुहोति
<>घनवान् सुखवानित्यादौ दण्डाद्यङ्गं तथा “दर्शनमपि
<>रतेरङ्गं मननविज्ञानयोरुक्तप्रियदर्शनार्थतया न्याय-
<>प्राप्तयोरनुवादः । एवमात्मक्रीडादेरतिनैयत्यादर्थप्राप्तो-
<>ऽनुवाद एव । अन्यथा रत्युद्देशेन दर्शनादिविधौ
<>दर्शनाद्युद्देशेन वा रत्यादिविधौ वाक्यानि भिद्येरन् ।
<>तस्मात् (पूर्वमीसांसायाम् । अ० ३ । पा० १ । सू० २)
<>“शेषः परार्थत्वादिति” न्यायाद्दर्शनमङ्गमिति । अतएव
<>भगवान् मनुरपि । (महाभार० । शान्ति० । अ० १९४ ।
<>श्लो० ७१११ । ७११२) । “यस्त्यक्त्वा प्राकृतं कर्म
<>नित्यमात्मरतिर्मुनिः । सर्वभूतात्मभूतात्मा स्याच्चेत् पर-
<>तमा गतिः” । इत्यनेनात्मरतेः प्राधान्यमाहेति” टी० ।
<>“प्रसुरणाच्च” ११ सू० । “प्रकरणं रतेरेव फलवत्त्वात् तस्यास्त-
<>तप्रकरणस्यं दर्शनमङ्गं भवितुमर्हतीति” टी० । “दर्शनफल-
<>मिति चेन्न तेन व्यवधानात्” १२ सू० । “अथ दर्शनस्यैव फलं
<>स्वाराज्यलक्षणममृतत्वं तथा च तस्यैव प्रकरणमिति वैप-
<>रीत्यमिति चेन्न तेन तच्छब्देन व्यवधानात् (छां० ।
<>पृ० ५१६१७) स स्यराड् भवतीत्यत्र तच्छब्देन सन्निकृष्टा-
<>त्मरतिमानेवोपस्थाप्यते न विप्रकृष्टः पश्यन्निति व्यव
<>हितोपस्थितौ कारणाभावात् । प्रकरणमेव कारणमिति
<>चेन्न अन्योन्यान्नयात्” टी० “दृष्टत्वाच्च” १३ सू० “दृष्टं हि लोके
<>सौन्दर्यादिज्ञाबस्म तरुण्यास्तरुणे रतिहेतुत्वं न तु
[Page4621-b+ 38]
<>रतेर्ज्ञानहेतुत्वमिति दृष्टोपकारत्वादप्यङ्गत्वमवसीयते ।
<>दृष्टं च प्राकृतनिष्करुणत्वाल्पमहिमत्वाप्रियत्वादिज्ञानं
<>मनोमालिम्यकारणं भूतेषु करुणाबहुलाव्याहतैश्वर्याति-
<>शयितरूपाश्रय आत्मेति ज्ञानन्मालिन्यनिवृत्तिस्ततः परा
<>भक्तिरिति । अतएव गीयते (गी० । अ० ५ । श्लो० १७) ।
<>“तद्बुद्धयस्तदात्मानस्तन्निष्ठास्तत्परायणाः । गच्छन्त्यपु-
<>नरावृत्तिं ज्ञाननिर्द्धूतकल्मषाः । इति । तथा आयु-
<>र्वेदेऽपि (अष्टाङ्गहृदये । अ० १ श्लो० २३) । धी-
<>र्धैर्यात्मादिविज्ञानं मनोदीषौषधं परम्” टी० । “अत-
<>एव तदभाबाद्वल्लवीनाम्” १४ सू० । “यतो ज्ञानं दृष्टोपकार-
<>कमङ्गमत एव दृष्टोपकारं निरस्य मनोमालिन्यादिवाधात्
<>प्रधानभगवदनुरागमात्रेण वल्लवीनां मुक्तिः स्पर्य्यते ।
<>(विष्णुपुराणे । अंशे ५ । अ० १३ । श्ला० १४ । १५ ।
<>“तच्चिन्ताविपुलानन्दक्षीणपुण्यचया सती । तदप्राप्ति-
<>महादुःखविलीनाशेषपातका । चिन्तयन्ती जगत्सूति”
<>परब्रह्मस्वरूपिणम् । निरुच्छासतया मुक्तिं गतान्याः
<>गोपकन्यका” इति । अत्र सुखदुःखलिङ्गेनानुरागोऽनु-
<>मीयते न मुक्तिरिति वाक्यार्थः । द्वारबाघादनवहत-
<>कृष्णलेनापि कर्मणा फलसिद्धिरिव तासां रागान्मुक्ति-
<>स्तदप्यवगम्यते ज्ञानमङ्गमेव प्रधानत्वे तु तदभावे फलं
<>न स्यात् चिन्ता च न ब्रह्मात्मैक्यज्ञानं तत्कारण-
<>श्रवणमननाद्यसम्भवात् । किन्त्वनुरागनियतानुस्मृति-
<>रेव । नचायमर्थवादः अपूर्वार्थत्वाभावात् सन्निधौ विध्य-
<>भावाच्चेति” टी० । “भक्त्या जानावीति चेन्नाभिज्ञप्त्या
<>साहाय्यात्” १५ सू० “इदानीं श्रुतिविरोधेन प्रकरणस्थान-
<>लिङ्गबाधमाक्षिप्य समाधीयते । यथा श्रुतं (गी० । अ०
<>१८ । श्लो० ५५ । “भक्त्या मामभिजानाति यावान्
<>यश्चास्मि तत्त्वतः । ततो मां तत्त्वतो ज्ञात्वा विशते
<>तदनन्तरम्” । इति । तत्र (तैत्तिरीयसं० । अ० १ ।
<>प्र०५ । अनुवाक०८) “ऐन्द्र्या गार्हपत्यमुपतिष्ठने” इति-
<>वत् कारकश्रुत्या बलीयस्या भक्तेर्ज्ञानहेतुत्वसासीयते ।
<>यद्यपि दृष्टत्वादित्यनेन दृष्टोपकारे पत्यक्षगम्ये न श्रुते,
<>रवकाशः तथापि ब्रह्मविषयिण्या रतेर्ब्रह्मविषयज्ञानोप-
<>कार्य्यत्वं न प्रत्यक्षगम्यम् । किन्तु तरुण्यादे रतौ तथा
<>दर्शनेन ब्रह्मगोचरायामप्यनुमातव्यम् । तथाच लिङ्गत्वे
<>पर्यवसानादिति चेन्न दोषः । तथाहि यदि केवलं
<>जानातीति वदेन्न त्वेवम् । किन्त्वभिजानातीति ।
<>अभिज्ञा पूर्वज्ञातज्ञानमुच्यते । तथा च भक्त्युपकारिपूर्व-
[Page4622-a+ 38]
<>ज्ञानं तत्फलरूपभक्तिप्रवर्त्तकम् । अनन्तरं यावत्
<>तद्दार्द्यं भक्त्यैवाभिज्ञप्तिभावेनापेक्ष्यते व्रीह्यवहननेनाव-
<>घातवदिति । कार्य्यसाहाय्यार्थमुक्तं ततो ज्ञानदार्द्येन
<>भक्तिदार्द्ये सति विशत इति । तस्मान्नेयं श्रुतिः किन्तु
<>न्यायप्राप्तानुवाद इति । एतमेवार्थं स्फुटीकरोति” टी० ।
<>“प्रागुक्तं च” १६ सू० । “भक्त्या मामित्यस्य पूर्वं व्रह्मभूयाय
<>कल्पत इत्यभिधाय (गी० । अ० १८ । श्लो० ५४) ।
<>“ब्रह्मभूतः प्रसन्नात्मा न शोचति न काङ्क्षति । समः
<>सर्वेषु भूतेषु मद्भक्तिं लमते पराम्” इत्युक्तम् । तस्य तु
<>ज्ञातब्रह्मणो ज्ञानप्रयोजनाभावाद्युक्तमनुवादत्वमिति” टी०
<>“एतेन विकल्पोऽपि प्रत्युक्तः” १७ सू० “एतेन ज्ञानस्याङ्गत्व-
<>निर्णयेन ज्ञानभक्त्योरत्र विकल्पपक्षोऽपि प्रत्युक्तः निराकृत
<>इति मन्तव्यम् । नह्यङ्गाङ्गिनोरेकत्र विकल्पो भवतीति ।
<>अपिशब्दात् समुच्चयोऽपीति” टी० । “देवभक्तिरितरस्मिन्
<>साहचर्य्यात्” १८ सू० । “क्वचिदेवं श्रूयते (श्वेताश्व० पृ०११७)
<>“यस्य । देवे परा भक्तिर्यथा देवे तथा गुरौ । तस्यैते कथिता
<>ह्यर्थाः प्रकाशन्ते महात्मनः” इति । अत्र देवभक्तिरो-
<>श्वरेतरस्मिन् देवे मन्तव्या कुतः गुरुभक्तिसाहचर्य्यात् ।
<>साहचर्य्यं हि नामृतफलायां भक्तौ घटते । इन्द्रादि
<>देवतास्त्वाराधिताः शुभवज्ज्ञानफलाय भवन्तीति साह-
<>चर्य्यमपि निर्णायकम् । साहचर्य्यादुलूकशब्दवदुपयुक्ते-
<>रुपष्टम्भकमेतत्” ११ टी० “योगस्तूभयार्थमपेक्षणात् प्रयाज-
<>वत्” १९ सू० । “योगः पुनर्ज्ञानार्थं भक्त्यर्थं च भवति ।
<>समाहितमनस्कताया उभाभ्यामपेक्षणात् । ननु (पूर्वमी-
<>मांसायाम् । अ०३ । पा० १ । सू० २१) “गुणानां
<>च परार्थत्वादसम्बन्धः समत्वात् स्यादिति” न्यायात् प्रधा-
<>नाङ्गं योगः कथमङ्गाङ्गमित्यत आह प्रयाजवदिति
<>यथा प्रयाजो वाजपेयाद्यङ्गं तदोयदीक्षणीयादेरप्यङ्गं
<>तद्वत् । तदङ्गताबोधकप्रमाणाविशेषात् । केवलं ज्ञानार्थं
<>योगानुष्ठानप्रसङ्गेन भक्तिमुपकरोतीति । एवं विषय-
<>वैराग्यमपि उभयार्थं मन्तव्यम् । ननु योगे पात-
<>ञ्जलदर्शने २३ पृ०) “ईश्वरप्रणिधामादिति” पतञ्जलि-
<>स्वरणं दुरपह्नवं तत्र प्रणिधानाभिधेयस्य भगव-
<>द्भजनस्य समाधिसिद्ध्यर्थत्वमिति कथं भक्तेः प्राधान्य-
<>मित्यत आह” टी० । “गौण्या तु समाधिसिद्धिः” २० सू० ।
<>तत्र प्रणिधानं गौणभक्तिरेव न प्रधानं तया समाधि-
<>सिद्धिरिति न स्मृतिविरोधोऽपीति । भवति च वाक्य-
<>शेषस्तत्रैव (पा० द० ४० । ४१ पृ०) “तस्य वाचकः प्रणवः”
[Page4622-b+ 38]
<>“तज्जपस्तदर्थभावनमिति” टी० । “हेया रागत्वादिति
<>चेन्नोत्तमास्पदत्वात् सङ्गवत्” २१ सू० । योगशास्त्रप्रस्तावादिदं
<>सूत्रम् । योगशास्त्रोक्तरागत्वाविशेषाद्भक्तिरपि मुमुक्षुणा
<>हेयैव । तथा च सूत्रं पा० द० ७२ पृ०) “हेयाः राग-
<>द्वेषाभिनिवेशाः क्लेशाः” इति । एवञ्चेदुच्यते । नैवं
<>वाच्यम् उत्तमास्पदत्वाद्भक्तेः परमेश्वरविषयत्वादिति
<>यावत् । न हि रागत्वमात्रेण हेयत्वं किन्तु संसारानु-
<>बन्धिरागत्वेनैव । यथा सङ्गत्वमात्रेण न त्याज्यता
<>किन्तु असत्सङ्गत्वेन तद्वत् । तथा चेश्वरभक्तिर्हेया
<>रागत्वादित्यत्र संसारान्रबन्धित्वं मोक्षाननुगुणत्वं चो-
<>पाधिः । नच सात्त्विकी सा (गी० । अ० १७ । श्लो० ४)
<>“यजन्ते सात्त्विका देवान्” इत्यादिना सात्त्विकत्वकीर्त्तना-
<>दिति” टी० । “तदेव कर्मिज्ञानियोगिभ्य आधिक्यशब्दात्”
<>२२ सू० “तदेव भजनं मुख्यं तस्या भक्तेर्वामुख्यत्वम् । एतत्
<>सर्वथैव निश्चितं यस्मादेवं शब्द्यते (गी० । अ० ६ ।
<>श्लो० ४६ । ४७) । “तपस्विभ्योऽधिको योगी ज्ञानि-
<>भ्योऽपि मतोऽधिकः । कर्मिभ्यश्चाधिको योगी तस्माद्
<>योगी भवार्जुनः । योगिनामपि सर्वेषां मद्गतेनान्तरा-
<>त्मना । श्रद्धावान् भजते यो भां स मे युक्ततमो मतः”
<>इति । अत्र विशेषणानां तपादीनामाधिक्यनिबन्धनं
<>विशेष्याणामाधिक्यं क्रमादिति मन्तव्यम् । न खल्वङ्गस्य
<>मुख्यादाधिक्यमुपपद्यते । तस्माद्भक्तिः प्रधानमिति ।
<>श्रुत्यर्थेनापि तदुत्पत्तिपरिहार्थं पठति” टी० । “प्रश्ननि-
<>रूपणाभ्यामाधिक्यसिद्धेः” २३ सू० । अत्र कृत्स्रोऽपि
<>द्वादशाध्याय उदाहरणम् (गी० । अ० १२ । भक्तियोग-
<>शब्दे स च अध्यायो दृश्यः ।
<>तल्लिङ्गानि च तत्रैवोक्तानि यथा
<>“तत्परिशुद्धिश्च गम्या लोकवल्लिङ्गेभ्यः” ४३ सू० ।
<>“यद्यपि जानामीच्छामीत्यादिवदहं भजे अनुरज्ये इत्येवं
<>मानादिना प्रत्यक्षगम्यैव भक्तिस्तथापि तस्या दृढत-
<>रसंस्कारवैशिष्ट्यलक्षणा परिशुद्धिर्न प्रत्यक्षतो निर्णेतुं
<>शक्यते ज्ञानप्रामाण्यवत् । तस्मात् तन्निर्णयो लोक-
<>वज्ज्ञातलिङ्गेभ्य एव । यथा लोकेऽनुरागतारतम्यं
<>तत्कथादाबश्रुपुलकादिविकारैरनुमीयते तद्वदिति । न
<>केवलं लोकवल्लिङ्गानि भवन्ति महर्षीणां स्मृतिभ्यो-
<>ऽपि तानि लिङ्गानि बाहुल्येन लक्ष्यन्त इत्याह” टीका ।
<>“सम्मानबहुमानप्रीतिविरहेतरविचिकित्सामहिमख्या-
<>तितदर्थप्राणस्थानतदीयतासर्वतद्भावाप्रातिकूल्यादीनि च
[Page4623-a+ 38]
<>स्युरन्येभ्यो बाहुल्यात्” ४४ सू० । “यथार्जुनस्य सम्मानः ।
<>“प्रत्युत्थान तु कृष्णस्य सर्वावस्थो धनञ्जयः । न लङ्घयति
<>धर्मात्मा भक्त्या प्रेमणा च सर्वदा” । बहुमानःयथा इ-
<>क्ष्वाकोः (नृसिंहपु० अ० २५ श्लो० २२) “पक्षपातेन तन्नाम्नि
<>मृगे पद्मे च तादृशि । बभार मेघे तद्वर्णे बहुमानमतिं
<>नृपः” । प्रीतिर्यथा विदुरस्य । (महाभारते । उद्यो० अ०
<>८८ श्लो० ३११४) । “याप्रीतिः पुण्डरीकाक्ष! तवागमनकार-
<>णात् । सा किमाख्यायते तुभ्यमन्तरात्मासि देहिनाम्” ।
<>विरहो यथा गोपीनाम् (विष्णुपु० । अंशे ५ । अ० १८ ।
<>श्लो० १७) “गुरूणामग्रतो वक्तुं किं ब्रवीमि न नः क्षमम् ।
<>गुरवः किं करिष्यन्ति दग्धानां विरहाग्निना” । इतर-
<>विचिकित्सा यथा श्वेतद्वीपनिवासिनाम् । नारददर्शने-
<>ऽपि विघ्नबुद्धिः यथाचोपमन्योः (महाभरते । अनुशा-
<>अ० १४ । श्ला० ७० ७७) । “अपि कीटपतङ्गो वा भवेयं
<>शङ्कराज्ञया । न तु शक्र! त्वया दत्तं त्रैलोक्यमपि
<>कामये” । महिमख्यातौ यथा यमस्य । (नृसिंहपुरा०
<>अ० ८ श्लीक० १) “नरके पच्यमानस्तु यमेन परिभा-
<>षितः । किं त्वया नार्चितोदेवः केशवः खेदनाशनः” ।
<>(विष्णुपु० । अंशे ३ । अ७ । श्लो०१०) । “स्वपुरुषमभिवीक्ष्य
<>पाशहस्तम् । वदति यमः किल तस्य कर्णमूले । परि-
<>हर मघुसूदनप्रपन्नान् प्रभुरहमन्यनृणां न वैष्णवानाम्”
<>तदर्थप्राणस्थितिर्यथा हनूमतः । तेनैवोक्तम् (वाल्मी-
<>कीये उत्तरकाण्डे । स० १०७ श्लो० ३१३१) । “यावत्
<>तव कथा कोके विचरिष्यति पावनी । तावत् स्थास्यामि
<>मेदिन्यां तवाज्ञामनुपालयन्” । अथ वा कृतकृत्यानामपि
<>नारदादीनां तदेकाराधनार्थं प्राणधारणम् । अतएव
<>श्रुतिः । (नृसिंहतापिनी । खं० ६) “यं सर्बेदेवा नमन्ति
<>मुमुक्षवो ब्रह्मवादिनश्चेति” । तदीयताभावस्तु वसोरुप-
<>रिचरस्य (महाभारते । शा० । अ० ३२७ । श्ला०
<>१२७१८) “आत्मराज्य धनं चैव कलत्रं वाहनं तथा ।
<>एतद्भागतवतं सर्वमिति तत् प्रथते सदा” इति । सर्व
<>भूतेषु तद्वावो यथा प्रह्लदस्य प्रसिद्धः । उक्तञ्च तेनैव ।
<>(विष्णुपु० । अंशे १ । अ० १९ । श्लो० ५) “एवं स-
<>र्वेषु भूतेषु भक्तिरव्यभिचारिणी । कर्तव्या पण्डितैर्ज्ञात्वा
<>सर्वभूतमयं हरिम्” । तस्मिन्नप्रातिकूल्यं यथा हन्तु०
<>मागतेऽपि भगवति भीष्मस्य । तेनैवोक्तम् । (महा-
<>भारते भौष्मप० । अ० ५८ श्लो० २६४) “एह्येहि
<>देवेश! जगन्निबाल! नमोऽस्तु ते शार्ङ्गगदासिपाणे! ।
[Page4623-b+ 38]
<>प्रसह्य मां पातय लोकनाथ । रथादुदग्राद्भुतशौर्य्य
<>सख्ये” । आदिशब्दादुद्धवाक्रूरादिचेष्टितान्यपि द्रष्टव्यानि ।
<>यद्यपि द्वेषविपक्षभावादित्यत्रेदमुक्तं तथापि तत्र राग-
<>लिङ्गत्वेनात्र च बहुभक्तिपरिशुद्धिलिङ्गतयेति विशेष
<>इति । ननु स्वामिन्यनुरागिणां तदनुग्रहतारतम्यवत्सु
<>द्वेषेर्ष्यादयो भवन्ति तेऽपि किं लिङ्गानि नेत्याहं टी० ।
<>“द्वेषादयस्तु नैवम्” ४५ सू० । “तदसम्भादेव । यथोक्तं भग-
<>वता द्वैपायनेन महाभारते अनुशा० । अ० १४९ पृ०
<>१४६ । श्लो० ७६९) “न क्रोधो न च मात्सर्य्यं न
<>लोभो नाशुभा मतिः । भवन्ति कृतपुण्यानां भक्तानां
<>पुरुषोत्तमे” इति । शिशुपालस्य तु द्वेषात् स्मरणं ततः
<>परा भक्तिस्ततो मुक्तिरित्येव क्रमः इति” टी० ।
<>अत्रेदमवधेयम् शाण्डिल्यसूत्रादौ “भक्तेर्ज्ञानाङ्गकत्वं
<>यदुक्तं तद् भक्तेः प्रशंसार्थं तत्त्वज्ञानेनाज्ञाननिवृत्तौ
<>अज्ञानकार्य्यानुरागविशेषान्तःकरणवृत्तिरूपाया भक्तेः कुत-
<>स्तरां सम्भवोऽतो ज्ञानस्यैव भक्तिरङ्गम् । अतएव पात० सू०
<>ईश्वरप्रणिधानात् योगसिद्धिरुक्ता “तपास्वाध्यायेश्वरप्रणि-
<>धानानि क्रियायोगाः” क्रियायोगरूस्येवरप्रणिधानस्य
<>योगाङ्गत्वमुक्तम् अतएव भक्तिर्ज्ञानाय कल्पते इति मुक्ता-
<>फलकर्त्ता वोपदेव उदाजहार । इयांस्तु भक्तौ रसास्वाद-
<>मुक्तौ सुखस्वरूपतेति ।
<>तेन च मुक्ताफलग्रन्थे भक्तिलक्षणं तद्भेदाश्चान्यथोक्तं यथा
<>“तत्र विष्णुभक्तिर्लक्षणं भेदाश्च । “तस्मात् केनाप्युपायेन
<>मनः कृष्णे निवेशयेत्” मू० “यस्मात् कृष्ण एव कैवल्य-
<>प्रदः यद्वा तस्मात् उपायविशेषस्याविवक्षितत्वात् । के-
<>नापि विहितेन अविहितेन वा उपायेन साध्यसिद्ध्याव-
<>धृतसामर्थ्येन, न तून्मादादिना कृष्णे सत्त्वोपाधौ ब्रह्मणि
<>निवेशयेत् स्थिरीकुर्य्यात् लिङ्निर्देशस्याविवक्षितत्वात् उ-
<>पायपूर्वं भगवति मनःस्थिरीकरणं भक्तिरिति लक्षणार्थः ।
<>न तावदस्यासम्भवः प्रह्रादादौ सुपसिद्धत्वात् । न च
<>कर्मक्षयार्थविधिसिद्ध्यर्थयोः भक्त्योरव्याप्तिः तयोरप्य-
<>तःकरणशुद्धिहेतुत्वेन मनोनिवेशहेतुत्वात् । नाप्यु-
<>न्मादादावभक्तिभूतेऽतिव्याप्तिः तस्यानुपायत्वेन निरस्त-
<>त्वात् । तापि शुद्धायां भक्तौ उपायानिर्देशादुपायेनेति
<>लक्षणेऽनन्तर्भूतमिति शङ्क्यम् । श्रौताभावेऽप्यानुमानि-
<>कस्य सम्भवात् । सा द्वेधा विहिता अविहिता च ।
<>तत्र विहिता “देवानां गुणलिङ्गानामानुश्रविककर्म-
<>णाम् । सत्त्व एवैकमनसो वृत्तिः स्वाभाविकी तु य ।
[Page4624-a+ 38]
<>अनिमित्ता भागवती भक्तिः सिद्धेर्मरीयसी जरय-
<>त्याशु या कोशं निगीर्णमनलो यथा” । सा द्वेधा मिश्रा
<>शुद्धा च । मिश्रा त्रेधा । कर्ममिश्रा कर्मज्ञानमिश्रा ज्ञान-
<>मिश्रा च । कर्ममिश्रापि त्रेधा । तामसी राजसी सात्त्विकी
<>च तामसी च त्रेधा । हिंसार्था दम्भार्था मात्स्यर्य्यार्था
<>च । “अभिसन्धाय यद्धिंसां दम्भं मात्सर्य्यमेव वा । सरम्भी
<>भिन्नदृग्भावमपि कुर्य्यात् स तामसः । राजसी त्रेधा ।
<>विषयार्था यशोऽर्था ऐश्वर्य्यार्था च । “विषयानभिसन्धाय
<>यश एश्वर्य्यमेव वा । अर्चायामर्चयेद् यो मां पृथग्भावः
<>स राजसः । सात्त्विकी त्रेधा कर्मक्षयार्था विष्णुप्री-
<>त्यर्था विधिसिद्ध्यर्था च । “कर्मनिर्हारमुद्दिश्य परस्मिन्
<>वा तदर्पणम् । यजेत् यष्टव्यमिति वा पृथग्भावः स
<>सात्त्विकः” । कर्मज्ञानमिश्रा त्रेधा उत्तमा मध्यमाऽधमा
<>च सत्त्वतारतस्यात् । तत्रोत्तमा “सर्वभूतेषु यः पश्ये-
<>द्भगवद्भावमात्मनः । भूतानि भगवत्यात्मत्येध भागवतोत्तमः ।
<>मध्यमा “ईश्वरे तदधीनेषु बालिशेषु द्विषत्सु च । प्रेम-
<>मैत्रीकृपोपेक्षा यः करोति स मध्यमः” । अधमा “अर्चा-
<>यामेव हरये पूजां यः श्रद्धयेहते । न तद्भक्तेषु चान्येषु
<>स भक्तः प्राकृतः स्मृतः” । ज्ञानमिश्रा “मद्गुणश्रुति-
<>मात्रेण मयि सर्वगुहाशये । मनोगतिरविच्छिन्ना यथा
<>गङ्गाम्भसोऽम्बुधौ । लक्षणं भक्तियोगस्य निर्गुणस्य
<>ह्युदाहृतम् । अहैतुक्यव्यवहिता या भक्तिः पुरुषो-
<>त्तमे! सालोक्यसार्ष्टिसामीप्यसारूप्यैकत्वमप्युत ।
<>दीयमानं न गृह्णन्ति विना मत्सेवनं जनाः । स एव
<>भक्तियोगाख्य आत्यन्तिक उदाहृतः । येनातिवृज्य त्रि-
<>गुणान् मद्भावायोपपद्यते” । अविहिता चतुर्द्धा, काम-
<>जा द्वेषजा भयजा स्नेहजा च । “कामाद् द्वेषाद् भयात्
<>स्नेहाद् यथा भक्त्येश्वरे मनः । आवेश्य तदथं हित्वा
<>बहवस्तद्गतिं गताः” । भक्तिष्वधिकारिणश्च तत्रोक्ता यथा
<>“गोप्यः कामाद्भयात् कंसो द्वेषाच्चैद्यादयो नृपाः । सम्ब-
<>न्धाद् वृष्णयः स्नेहात् यूयं भक्त्या वयं विभोः” । सम्ब
<>न्धात् स्नेहाद्वृष्णयो यूयं चेत्येकम् । भक्त्या विहितया
<>वयमित्यत्र विभागः । “निर्विणानां ज्ञानयोगो न्यासिना-
<>मिह कर्मसु । तेष्वनिर्विन्नचित्तानां कर्मंयोगस्तु कर्मि-
<>णाम् । यदृच्छया मत्कथादौ जातश्रद्धस्तु यः पुमान् ।
<>न निर्विण्णो नातिसक्तो भक्तियोगोऽस्य सिद्धिदः ।
<>य एतान् मे पथो हित्वा भक्तिज्ञानक्रियात्मकान् ।
<>क्षुद्रान् कामान् चलैः प्राणैर्जुपन्ते संसरन्ति ते । स्वे
[Page4624-b+ 38]
<>स्वेऽधिकारे या निष्ठा सगुणः स प्रकीर्त्तितः” । एवं सति
<>कर्ममिश्रा नव गृहस्थानाम् । कर्मज्ञानमिश्रास्तिस्रो वन-
<>स्थानाम् । ज्ञानमिश्रैका भिक्षूणाम् । शुद्धैका सर्वेषां
<>उत्पन्नेऽनुरागे । उत्पाद्ये तु यथा संमिश्रा । अवि-
<>हिताश्चतस्रो गोप्यादीनाम् एवमष्टादश भेदाः । “यावन्न
<>जायेत परावरेऽस्मिन् विश्वेश्वरे द्रष्टरि भक्तियोगः ।
<>तावत् स्थवीयः पुरुषस्य रूपं क्रियावसाने प्रयतः
<>स्मरेत् । नैष्कर्म्यमप्यच्युतभाववर्जितम् न शोभते
<>ज्ञानमलं निरञ्जनम् । कुतः पुनः शश्वदभद्रमीश्वरे न
<>चार्पितं कर्म यदप्यकारणम्” । विष्णुभक्त्यङ्गवर्गलक्षणं
<>भेदाश्च तत्रोक्ता यथा “कायेन वाचा मनसेन्द्रि-
<>यैर्वा बुद्ध्यात्मना वानुसृतः स्वभावात् । करोति यद्
<>यत् सकलं परस्मै नारायणायेति समर्पयेत्तत्” इत्युपक्रमे
<>स एकोनविंशतिधा । षडत्रिंशद्वर्गः १ । त्रिंशद्वर्गः २ ।
<>षड्विंशतिवर्गः ३ । पञ्चविंशतिवर्गः ४ । चतुर्विशतिवर्गः ५ ।
<>विंशतिवर्गः ६ । एकोनविंशतिवर्गः ७ । अष्टादशवर्गः ८ ।
<>पञ्चदशवग ९ । त्रयोदशवर्गः १० । द्वादशवर्गः ११ ।
<>एकादशवर्गः १२ । दशवर्गः १३ । नववर्गः १४ । सप्त-
<>वर्गः १५ । षड्वर्गः १६ । पञ्चवर्गः १७ । चतुर्वर्गः १८ ।
<>त्रिवर्गः १९ । एते च यथोत्तरमन्तरङ्गवर्गाः ।
<>तत्र षड्त्रिंशद्वर्गः “तस्माद्गुरुं प्रपद्येत जिज्ञासुः श्रेय
<>उत्तमम् । शाब्दे परे च निष्णातो ब्रह्मण्युपशमा-
<>श्रयम् १ । तत्र भागवतान् धर्मात् शिक्षेद्गुर्वात्मदैवतः ।
<>अमाययानुवृत्त्या च यैस्तुष्येदात्मदो हरिः । सर्वतो
<>मनसीऽसङ्गमादौ सङ्गञ्च साधुषु । दयां मैत्रीं प्रश्रयञ्च
<>भूतेष्वद्धा यथोचितम् । शौचं तपस्तितिक्षां च मौनं
<>स्वाध्यायमार्जवम् । ब्रह्मचर्यमहिंसां च समत्वं द्वन्द्व-
<>संज्ञयोः । सर्वत्रात्मेश्वरान्वीक्षां कैवल्यमनिकेतताम् ।
<>विविक्तं चीरवसनं सन्तीषं येन केनचित् । श्रद्धां भाग-
<>वते शास्त्रे निन्दामन्यत्र चापि हि । मनोवाक्काय
<>दण्डञ्च सत्यं शमदमावपि । श्रवणं कीर्त्तनं ध्यानं हरे-
<>रद्भुतकर्मणः । जन्मकर्मगुणानाञ्च तदर्थेऽखिलचेष्टि-
<>तम् । इष्टं दत्तं तपो जप्तं वृत्तं यच्चात्मनः पियम् ।
<>दारान् सुतान् गृहान् प्राणान् यत् परस्मै निवेदनम् ।
<>एवं कृष्णात्मनाथेषु मनुष्येषु च सौहृदम् । परिचर्य्या
<>चोभयत्र महत्सु नृषु साधुषु । परस्परानुकथनं पा-
<>वनं भगवद्यशः । मिथोरतिर्मिथस्तुष्टिः निर्वृत्ति-
<>र्मिथ आत्मनः । स्वरन्तः स्वारयन्तञ्च सिथोऽपौधहर-
[Page4625-a+ 38]
<>हरिम् । भक्त्या संजातया भक्ता बिभ्रत्युत्पुलकां
<>तनुम् । क्वचिद्रुदन्त्यच्युतचिन्तया क्वचिद्धसन्ति नन्दन्ति
<>वदन्त्यलौकिकाः । नृत्यन्ति गायन्त्यनुशीलयन्त्यजं
<>भवन्ति तुष्णीपरमेत्य निर्वृताः । इति भागवतान् धर्मान्
<>भक्त्या शिक्षेत्तदुत्थया । नारायणपरो मायामञ्जस्तरति
<>दुस्तराम्” भाग०११ । ३ अ० ।
<>त्रि शद्वर्गः “सत्यं दया तपःशौचन्तितिक्षेज्या शमोदमः ।
<>अहिंसा ब्रह्मचर्य्यञ्च त्यागः स्वाध्याय आर्जवम् । सन्तोषः
<>समदृक्सेवा ग्राम्येहोपरमः शनैः । नृणां विपर्ययेहेक्षा
<>मौनमात्मविमर्शनम् । अन्नाद्यादेः संविभागो भूतेभ्यश्च
<>यथार्हतः । तेष्वात्मदेवताबुद्धिः सुतरां नृषु पाण्डव! ।
<>श्रवणं कीर्त्तनं चास्य स्मरणं महतां गतेः । सेवेज्याऽव-
<>नतिर्दास्यं सख्यमात्मसमर्पणम् । नृणामयं परो धर्मः
<>सर्वेषां समुदाहृतः । त्रिंशल्लक्षणवान् साक्षात् सर्वात्मा
<>येन तुष्यति” भाग०७ । १ अ० ।
<P>षड्विंशतिवर्गः । “हरौ गुरौ मयि भक्त्यानुवृत्त्या
<>वितृष्णया द्वन्द्वतितिक्षया च । सर्वत्र जन्तोर्व्यस-
<>नावगत्या जिज्ञासया तपसेहानिवृत्त्या । मत्कर्मभि-
<>र्मत्कथया च नित्यं मद्देवसङ्गाद्गुणकीर्त्तनान्मे । निर्वेर-
<>साम्योपशमेन पुत्रा! जिहासया देहगेहात्मबद्धेः ।
<>अध्यात्मयोगेन विविक्तसेवया प्राणेन्द्रियात्माभिजयेन स-
<>म्यक । सच्छ्रद्धया ब्रह्मचर्य्येण शश्वदसंप्रमादेन यमेन
<>वाचाम् । सर्वत्र मद्भावविचक्षणेन ज्ञानेन विज्ञान-
<>विराजितेन । योगेन धृत्युद्यमसत्त्वयुक्तो लिङ्गं व्यपी-
<>हेत् कुशलोऽहमाख्यन्” भाग०५ । ५ अ० ।
<>पञ्चविंशतिवर्गः “स्वधर्माचरणं शक्त्या विधर्माच्च निव-
<>र्त्तनम् । दैवलब्धेन सन्तोष आत्मविच्चरणार्चनम् ।
<>ग्राम्यधर्मनिवृत्तिश्च मोक्षधर्मरतिस्तथा । मितमेध्यादनं
<>शश्वत् विविक्तक्षेमभावनम् । अहिंसा सत्यमस्तेयं या-
<>वदर्थपरिग्रहः । ब्रह्मचर्य्यं यमं शौचं स्वाध्यायः
<>पुरुषार्चनम् । मौनं सदासनजयः स्थैर्य्यं प्राणजयः
<>शनैः । प्रत्याहारश्चेन्द्रियाणां विषयान्मनसो हृदि ।
<>धिष्ण्यानामेकदेशे च मनसः प्राणधारणा । वैकुण्ठली-
<>लामिध्यानं समाधानं तथात्मनः । एतैरन्यैश्च पाथ
<>भिर्मनो दुष्टमसत्पथे । बुद्ध्या युञ्जीत शनकैर्जितप्राणोह्य-
<>तन्द्रितः” भाग० ३२८ अ० ।
<>चतुर्विंशतिवर्गः “मल्लिङ्गमद्भक्तजनदर्शनस्पर्शनार्चनम् ।
<>परिचर्य्या स्तुतिः प्रह्वगुणकर्मानुकीर्त्तनम् । मत्कथा-
[Page4625-b+ 38]
<>श्रवणे श्रद्धा मदनुध्यानमुद्धव! । सर्वलोभोपहरणं दास्ये-
<>नात्मनिवेदनम् । मज्जन्मकर्मकथनं मम पर्वानुमोदनम् ।
<>गीतताण्डववादित्रगोष्ठीभिर्मद्गृहोत्सवः । यात्रा-
<>बलिविधानं च सर्ववार्षिकपर्वनु । वैदिकी तान्त्रिकी
<>दीक्षा मदीयव्रतधारणम् । ममार्चास्थापने श्रद्धा
<>स्वतः संहत्य चोद्यमः । उद्यानोपवनाक्रीडपुरमन्दिर-
<>कर्मणि । समार्जनोपलेपाभ्यां सेकमण्डलवर्त्तनैः ।
<>गृहशुश्रूषणं मह्यं दासवद्यदमायया । अमानित्वमद-
<>म्भित्वं कृतस्यापरिकीर्त्तनम् । अपि दीपावलोकं मे नो
<>पयुञ्ज्यान्निवेदितम् । यद्यदिष्टतमं लोके यच्चातिप्रिय-
<>मात्मनः । तत् तन्निवेदयेन्मह्यं तदानन्त्याय कल्पते ।
<>मदर्चां सम्प्रतिष्ठाप्य मन्दिरं कारयेदृढम् । पुष्पो-
<>द्यानानि रम्याणि पूजापात्रोत्सवाश्रितान् । पूजादीनां
<>प्रवाहार्थं सदा पर्वण्यथान्वहम् । क्षेत्रापणपुरग्रामान्
<>दत्त्वा मत्सार्ष्टितामियात् । प्रतिष्ठया सार्वभौमं सद्मना
<>भुवनत्रयम् । पूजादिना ब्रह्मलोकं त्रिभिर्मत्साम्यता-
<>मियात्” भाग०११ २७ अ० ।
<>विंशतिवर्गः “सेवितेनानिमित्तेन स्वधर्मेण महीयसा ।
<>क्रियायोगेण शस्तेन नातिहिस्रेण नित्यशः । मद्धिष्ण्य-
<>दर्शनस्पर्शपूजास्तुत्यभिवन्दनैः । भूतेषु मद्भावनया सत्त्वे-
<>नासङ्गमेन च । महतां बहुमानेन दीनानाथानुकम्पया ।
<>मैत्र्या चैवात्मतुल्येषु यमेन नियमेन च । आध्यात्मि-
<>कानुश्रवणान्नामसंकीर्त्तनाच्च मे । आर्जवेनार्य्यसङ्गेन
<>निरहङ्क्रियया तथा । मद्धर्माचरणैरेतैः परिसंशुद्ध
<>आशयः । पुरुषश्चाञ्जसाभ्येति श्रुतमात्रगुणं हि माम्”
<>भाग० ३ । २९ अ० ।
<>एकोनविंशतिवर्गः “सच्छ्रद्धया भगवद्धर्मचर्यया जिज्ञासया-
<>ऽऽध्यात्मिकयोगनिष्ठया । योगेश्वरोपासनया च नित्यं
<>पुण्यश्रवःकथया पुण्यया च । अथेन्द्रियारामसगोष्ठ्य-
<>तृष्णया तत्सम्मतानामपरिग्रहेण । विविक्तरुच्या परि-
<>तोष आत्मन् विना हरेर्गुणपीयूषपानात् । अहिंसया
<>पारमहंस्यचर्य्यया स्मृत्या मुकुन्दाचरिताग्र्यशीधुना ।
<>यमैरकामैर्नियमैरनिन्दया निरीहया द्वन्द्वतितिक्षया च ।
<>हरेर्मुहुस्तत्परकर्णपूरगुणाभिधानेन विजृम्भमाणया ।
<>भक्त्या ह्यसङ्गः सटसत्यनात्मनि स्यान्निर्गुणे ब्रह्मणि चा-
<>ञ्जसा रितिः” भाग० ४ । २२ अ० ।
<>अष्टादशवर्गः “मयि भावेन सत्येन मत्कथाश्रवणेन च ।
<>सर्वभूतसमत्वेन निर्वैरेणाप्रसङ्गतः । ब्रह्मचर्य्येण मौ-
[Page4626-a+ 38]
<>नेन स्वधर्मेण महीयसा । यदृच्छयोपस्थितेन सन्तुष्टो
<>मितभुक् मुनिः । विविक्तशरणः शान्तो मत्रः करुण
<>आत्मवान् । सानुबन्धे च देहेऽस्मिन्न कुवन्नसदाग्रहम् ।
<>ज्ञानेन दृष्टतत्त्वेन प्रकृतेः पुरुषस्य च । निवृत्तबुद्ध्यव-
<>स्थानो दूरीभूतान्यदर्शनः । उपलभ्यात्मनात्मानं चक्षुषे-
<>वार्कमात्मदृक् । मुक्तलिङ्गं सदाभासमसति प्रतिपद्यते ।
<>सतो बन्धुमसच्चक्षुः सर्वानुस्यूतमद्वयम्” भाग० ३ २७ अ० ।
<>पञ्चदशवर्गः “श्रद्धामृतकथायां मे शश्वन्मदनुकीर्त्तनम् ।
<>परिनिष्ठा च पूजायां स्तुतिभिः स्तवनं मम । आदरः
<>परिचर्य्यायां सर्वाङ्गैरभिवन्दनम् । मद्भक्तपूजाभ्यधिका
<>सर्वभूतेषु मन्मतिः । मदर्थेष्वङ्गचेष्टा च वचसा मद्गुणे-
<>रणम् । मय्यर्पणञ्च मनसः सर्वकामविवर्जनम् ।
<>मदर्थेऽर्थपरित्यागो भोगस्य च सुखस्य च । इष्टं दत्तं
<>हुतं भुक्तं मदर्थे यद्व्रतं तपः । एवं धर्मैर्मनुष्याणा-
<>मुद्धवात्मनिवेदनम् । मयि सञ्जायते भक्तिः कोऽन्यो-
<>ऽथास्यावशिष्यते” भाग० ११ । १९ अ० ।
<>त्रयोदशवर्गः “कुर्य्यात् सर्वाणि कर्माणि मदर्थं शनकैः
<>स्मरन् । मय्यर्पितमनश्चित्तो मद्धर्मात्ममनोरतिः ।
<>देशान् पुण्यानाश्रयेत मद्भक्तैः साधुभिः श्रितान् । देवा
<>सुरमनुष्येषु मद्भक्ताचरितानि च । पृथक्मत्रेण वा-
<>मह्यं पर्वयात्रामहोत्सवान् । कारयेद्गीतनृत्याद्यै-
<>र्महाराजविभूतिभिः । मामेव सर्वभूतेषु बहिरन्तरथा
<>वृतम् । ईक्षेतात्मनि चात्मानं यथास्वममलाशयः ।
<>इति सर्वाणि भूतानि मद्भावेन महाद्युते! । सभाजयन्
<>मन्यमानो ज्ञानं केवलमाश्रितः । ब्राह्मणे पुक्कसे स्तेने
<>ब्रह्मण्येऽर्के स्फुलिङ्गके । अक्रूरे क्रूरके चैव समदृक्
<>पण्डितो मतः । विसृज्य स्वयमन्यां स्वां दृशं व्रीडां च
<>दैहिकीम् । प्रणमेद्दण्डवद्भूमावाश्वचाण्डालगोस्यरम् ।
<>यावत् सर्वेषु भूतेषु मद्भावो नोपजायते । तावदेवमुपा-
<>सीत वाङ्मनःकायवृत्तिभिः । नरेष्वमीक्ष्ण मद्भावं
<>पुंसो भावयतोऽचिरात् । स्पर्द्धासूयातिरस्काराः साह-
<>ङ्कारा वियन्ति हि” भाग० ३१ । २९ अ० ।
<>द्वादशवर्गः “गुरुशुश्रूषया भक्त्या सर्वलाभार्पणेन च ।
<>सङ्गेन साधुभक्तानामीश्वराराधनेन च । श्रद्धया तत्-
<>कथायाञ्च कीर्त्तनैर्गुणकर्मणाम् । तत्पादाम्बु रुह-
<>ध्यानात् तल्लिङ्गेक्षार्हणादिभिः । हरिः सर्वेषु भूतेषु
<>भगवानास्त ईश्वरः । इति भूतानि मनसा कामैस्तैः
<>साधु मानयेत् । एवं निर्जितषड्वर्गैः क्रियते भक्ति-
[Page4626-b+ 38]
<>रीश्वरे । वासुदेवे भगवति यथा संलभते रतिम् । नि-
<>शम्य कर्माणि गुणानतुल्यान् वीर्य्याणि लीलातनुभिः
<>कृतानि । यदातिहर्षोत्पुलकाश्रुगद्गदं प्रोत्कण्ठ
<>उद्गायति रौति नृत्यति । यदाग्रहग्रस्त इव क्वचि-
<>द्धसप्त्वाक्रन्दते ध्यायति वन्दते जनम् । मुहुः श्वसन्
<>वक्ति हरे! जगत्पते! नारायणेत्यात्ममतिर्गतत्रपः ।
<>तदा पुमान् मुक्तसमस्तबन्धनस्तद्भावभावानुकृताशयाकृतिः ।
<>निर्दग्धवीजानुशयो महीयान् भक्तिप्रयोगेण समेत्यधो-
<>क्षजम्” भाग० ७७ ।
<>“एकादशवर्गः “स वै मनः कृष्णपदारविन्दयोर्वचांसि
<>वैकुण्ठगुणानुकीर्त्तने । करौ हरेर्मन्दिरमांर्जनादिषु
<>श्रुती चकाराच्युतसत्कथोदये । मुकुन्दलिङ्गालयदर्शने
<>दृशौ तद्भृत्यगात्रस्पर्शेऽङ्गसङ्गमम् । घ्राणं च तत्-
<>पादसरोजसौरभे श्रीमत्तुलस्या रसना तदर्पिता ।
<>पादौ हरेः क्षेत्रपदानुसर्पणे शिरो हृषीकेशपदाभि-
<>वन्दने । कामं च दास्येन तु कामकाम्यया यथोत्तम-
<>श्लोकजनाश्रया रतिः” भाग० ९४ ।
<>दशवर्गः “आयुर्हरति वै पुंसामुद्यन्नस्तं च यन्नसौ ।
<>तस्य तैर्यत् क्षणो नीत उत्तमश्लोकवार्त्तया । तरवः किं
<>न जीवन्ति भस्त्राः किं न श्वसन्त्युत । न खादन्ति न
<>लेहन्ति किं ग्रामपशवोऽपरे । श्वविड्वराहोष्ट्रखरेः
<>संस्तुतः पुरुषः पशुः । न यत्कर्णपथोपेतो जातु नाम
<>गदाग्रजः । बिले वतोरुक्रमविक्रमान् न ये शृण्वतः
<>कर्णपुटे नरस्य । जिह्वाऽसती दार्दुरिकेव सूत! न चोप-
<>गायत्युरुगायनाथाः । भारः परं पट्टकिरीटजुष्ट-
<>मप्युत्तमाङ्गं न नमेन्मुकुन्दम् । शावौ करौ नी कुरुतः
<>सपर्यां हरेर्लसत्काञ्चनकङ्कणौ वा । बर्हायिते ते
<>नयने नराणां लिङ्गानि विष्णोर्न निरीक्षतो ये । पादौ
<>नृणां तौ द्रुमजन्मभाजौ क्षेत्राणि नानुव्रजती हरेर्यौ ।
<>जीवन् शवो भागवताङ्घ्रिरेणुं न जातु मर्त्त्यो-
<>ऽभिलभेत यस्तु । श्रीविष्णुपद्यामनुजस्तुलस्याः श्वसन्
<>शवी यस्तु न वेद गन्धम् । तदश्मसारं हृदयं वतेदं
<>यद्गृह्यमाणैर्हरिनामधेयैः । न विक्रियेताथ यदा वि-
<>कारो नेत्रे जलं नात्ररुहेषु हर्षः” भाग०२ ३ अ० ।
<>नववर्गः “श्रवणं कीर्त्तनं विष्णोः स्मरणं पादसेवनम् ।
<>अर्चनं वन्दनं दास्यं सख्यमात्मनिवेदनम् । इति पुंसा-
<>र्पिता विष्णौ भक्तिश्चेन्नवलक्षणा । क्रियते भगवत्यद्धा
<>तन्मन्येऽधीतसुत्तमम्” भाग० ७ । ५ अ० ।
[Page4627-a+ 38]
<>सप्तवर्गः “अनिमित्तनिमित्तेन स्वधर्मेणामलात्मना । ती-
<>ब्रया मयि भक्त्या च श्रुतसम्भृतया चिरम् । ज्ञानेन
<>दृष्टतत्त्वेन वैराग्येण बलीयसा । तपोयुक्तेन योगेन
<>तीब्रेणात्मसमाधिना । प्रकृतिः पुरुषस्येह दह्यमाना
<>त्वहर्निशम् । तिरोभवित्री शनकैरग्नेर्योनिरिवारणिः”
<>भाग०३ । २७ अ० ।
<>षड्वर्गः “वाणी गुणानुकथने, श्रवणे कथायां, हस्तौ च
<>च कर्मसु, मनस्तव पादयो र्नः । स्मृत्यां, शिरस्तव निवास
<>जगत्! प्रणामे, दृष्टिः सतां दर्शनेऽस्तु भगवत्तनूनाम्”
<>भाग० १० । ११ अ० ।
<>पञ्चवर्गः “शृण्वतां गदतां शवदर्चतां त्वाभिवन्दताम् ।
<>नृणां संवदतामन्तर्हृदि भास्यमलात्मनाम्” भाग० १० । ८६ अ० ।
<>चतुर्वर्गः “तस्मादेकेन मनसा भगवान् सात्वताम्पतिः ।
<>श्रोतव्यः कीर्त्तितव्यश्च ध्येयः पूज्यश्च नित्यदाः” भाग०
<>१ । २ अ० ।
<>त्रिवर्गः “तस्माद्भारत! सर्वात्मा भगवान् हरिरीश्वरः ।
<>श्रोतव्यः कीर्त्तितव्यश्च स्मर्त्तव्यश्चेच्छताऽभयम्” भाग० २ । १ अ०
<>“तस्यात् सर्वात्मना राजन्! हरिः सर्वत्र सर्वदा । श्रो-
<>तव्यः कीर्त्तितव्यश्च स्मर्त्तव्यो भगवान्नृणाम्” भाग० २ । २ अ०
<>पुनर्वचनं त्रिवर्गस्यान्तरङ्गतमत्वख्यापनार्थम्” ।
<>“भज इत्येव वै धातुः सेवायां परिकीर्त्तितः । तस्मात्
<>सेवा बुधैः प्रोक्ता भक्तिः साधनभूयसी” गारुडे २३१ अ० ।
<>अथ विशेषलक्षणानि । गौतमीयतन्त्रे “देवतायाञ्च
<>मन्त्रे च तथा मन्त्रप्रदे गुरौ । भक्तिरष्टबिधा यस्य
<>तस्य कृष्णः प्रसीदति । तद्भक्तजनवात्सल्यं १ पूजायाञ्चनुमो-
<>दंनम् २ । सुमना अर्चयेन्नित्यं ३ तदर्थे दम्भवर्जनम् ४ । तत्-
<>कथाश्रवणेराग ५ स्तदर्थे चाङ्गविक्रिया ६ । तदनुस्मरणं ७
<>नित्यं यस्तन्नाम्नोपजीवति ८ । भक्तिरष्टविधा ह्येषा
<>यस्मिन् म्लेच्छेऽपि वर्त्तते । स मुनिः सत्यवादी च कीर्त्ति-
<>मान् स भवेन्नरः” । पाद्मे कार्त्तिकमाहात्म्ये यमधू-
<>भ्रकेशसंवादे । “श्रवणं कीर्त्तनं पूजा सर्वकर्मार्पणं ऋतिः ।
<>वरिचर्य्या नमस्कारः प्रेम स्वात्मार्प्रणं हरौ” । तत्रैवोत्तरे
<>शिवपार्वतीसंवादे “आद्यन्तु वैष्णवं प्रोक्तं शङ्खचक्राङ्कनं
<>हरेः । धारणञ्चोर्द्धपुण्ड्राणां तन्मन्त्राणां परिग्रहः ।
<>अर्चनञ्च जपीध्यानं तन्नामस्मरणं तथा । कीर्त्तनं श्र-
<>वणञ्चैव वन्दनं पादसेवनम् । तत्पादोदकसेवा च तन्नि-
<>वेदितभोजनम् । तदीयानाञ्च संसेवा द्वादशीव्रतनि
<>ष्ठता । तुलसीरोपणं विष्णोर्देवदेवस्य शार्ङ्गिणः । भक्तिः
[Page4627-b+ 38]
<>षोडशधा प्रोक्ता भवबन्धविमुक्तये” । किञ्च । “दर्शनं
<>भगवन्मूर्त्तेः स्पर्शनं क्षेत्रसेवनम् । आघ्राणं धूपशेषा-
<>देर्निर्माल्यस्य च धारणम् । नृत्यं भगवदग्रे च तथा-
<>वीणादिवादनम् । कृष्णलीलाद्यभिनयः श्रीभाग-
<>वतसेवनम् । पद्माक्षमालादिधृतिरेकादश्यादिजागरः ।
<>प्रासादरचनाद्यन्यज्ज्ञेयं शास्त्रानुसारतः । लिखिता
<>भगवर्द्धर्मा भक्तानां लक्षणानि च । तानि ज्ञेयानि
<>सर्वाणि भक्तेर्वै लक्षणानि ह । तेषु ज्ञेयानि गौणानि
<>मुख्यानि च विवेकिभिः । बहिरङ्गान्तरङ्गाणि प्रेम-
<>सिद्धौ च तानि यत् । भेदास्तु विविधाभक्तेर्भक्तभावादि-
<>भेदतः । मुक्ताफलादिग्रन्थेभ्यो ज्ञेयास्तल्लिखनैरलम्”
<>“प्रेमभक्तौ च सिद्धायां सर्वेऽर्थाः सेवकाः स्वयम् । भग-
<>वांश्चातिवश्यः स्याल्लिख्यतेऽस्याः सुलक्षणम् । अथ प्रेम-
<>भक्तिलक्षणम् । नारदपञ्चरात्रे “अनन्यममता विष्णौ
<>ममता प्रेमसङ्गता । भक्तिरित्युच्यतेः भीष्मप्रह्वादो-
<>द्धवनारदैः । प्रेमभक्तेश्च महात्म्यं भक्तेमाहात्म्यकं परम् ।
<>सिद्धमेव यतो भक्तेः फलं प्रेमैव निश्चितम् । चिह्नानि
<>प्रेमसम्पत्तेर्बाह्यान्याभ्यन्तराणि च । अथ प्रेमसम्पत्ति
<>चिह्नानि ७ मस्कन्धे प्रह्रादस्य वालानुशासने । “निशभ्य
<>कर्माणि गुणानतुल्यान् वीर्य्याणि लीलातनुमिः कृ-
<>तानि” इत्यादि ४६२६ पृ० दर्शितम् ।
<>एकादशे च कवियोगेश्वरोत्तरे “शृण्वन् सुभद्राणि
<>रथाङ्गपाणेर्जन्मानि कर्माणि च यानि लोके । गीतानि
<>नामानि तदर्थकानि गायन् विलज्जो विचरेदसङ्गः । एवं-
<>व्रतः सप्रियनामकीत्त्यां जातानुरागो द्रुतचित्त उच्चैः ।
<>हसत्यथो रोदिति रौति गायत्युन्मादवन्नृत्यति लोक-
<>बाह्यः” । श्रीभगवदुद्धवसंवादे च “कथं विना रोमहर्षं
<>द्रवता चेतसा विना । विनानन्दाश्रुकलया शुध्येद्भक्त्या
<>विनाऽऽशयः । वाग्गद्गदा द्रवते यस्य चित्तं रोदित्य-
<>भीक्ष्णं हसति क्वचिच्च । विलज्ज । उद्गायति नृत्यते
<>च मद्भक्तियुक्तो भुवनं पुनाति । यथोक्तभक्त्यशक्तौ
<>तु भगवच्चरणाम्बुजम् । शरणागतभावेन कृत्स्नभीतिघ्न-
<>माश्रयेत्” हरिभक्तिविलासे ११ विलासः । उत्तमभ-
<>क्तेर्लक्षणं यथा “अन्याभिलाषिताशून्यं ज्ञानकर्मा-
<>द्यनावृतम् । आनुकूल्येन कृष्णानुशीलनं भक्तिरुत्तमा” ।
<>तथा नारदपञ्चरात्रे । “सर्वोपाधिविनिर्मुक्तं तत्परत्वेन
<>निर्मलम् । हृषीकेण हृषीकेशसेवनं भक्तिरुच्यते” भाग०
<>३ स्क० च । सा उत्तमा भक्तिः षडविधा यथा “क्लेशघ्नी
[Page4628-a+ 38]
<>शुभदा मोक्षलघुदाकृत् सुदुर्लभा । सान्द्रानन्दविशेषात्मा
<>श्रीकृष्णाकर्षणी च सा” । तत्रास्याः क्लेहघ्नत्वम् क्ले-
<>शस्तु पापं तद्वीजमविद्या चेति ते त्रिधा” । शुभदत्वं
<>यथा “शुभानि प्रीणनं सर्वजगतामनुरक्तता । सद्गुणा
<>सुखमित्यादीन्याख्यातानि मनीषिभिः” मोक्षलघुताकृद्-
<>यथा “मनागेव प्ररूढायां हृदये भगवद्रतौ । पुरुषा-
<>र्थास्तु चत्वारस्तृणायन्ते समन्ततः” । सुदुर्लभा यथा
<>“साधनौधैरनासङ्गैरलभ्या सुचिरादपि । हरिणा चा-
<>शुदेयेति द्विधा सा स्यात् सुदुर्लमा । सान्द्रानन्दविशे-
<>षात्मा यथा “ब्रह्मानन्दो भवेदेष चेत्परार्द्धगुणीकृतः ।
<>नैति भक्तिसुखाम्भोधेः परमाणुतुलामपि” । श्रीकृ-
<>ष्णाकर्षणी यथा “कृत्वा हरिं प्रेमभाजं प्रियवर्गसम-
<>न्वितम् । भक्तिर्वशीकरोतीति श्रीकृष्णाकर्षणी च सा” ।
<>सा उत्तमा भक्तिस्त्रिधा यथा “सा भक्तिः साधनं भावः
<>प्रेमा चेति त्रिधोदिता” । साधनभक्तिर्यथा । कृतिसाध्या
<>भवेत् साध्यभावा सा साधनाभिधा । नित्यसिद्धस्य
<>भावस्य प्राकठ्यं हृदि साध्यता” । भावभक्तिर्यथा
<>“शुद्धसत्त्वविशेषात्मा प्रेम सूर्य्या शुसाम्यभाक् ।
<>रुचिभिश्चित्तमासृण्यकृदसौ भाव उच्यते” । प्रेमभक्ति-
<>र्यथा “सम्यङ्मसृणितस्वान्तो ममतातिशयाङ्कितः । भावः
<>स एव सान्द्रात्मा वुधैः प्रेमा निगद्यते” भक्तिरसामृत-
<>सिन्धौ पूर्वविभागः ।
<LEND>
