<L>9061<pc>1133,a<k1>उदक्य<k2>उदक्य
उदक्य¦ त्रि० उदकमर्हति दण्डा० यत् । १ जलार्हे व्रीह्यादौ ।
<>२ तत्स्नानार्हेऽशुचौ ३ ऋतुमत्यां स्त्री । तस्याश्च स्नानदिव
<>सपर्य्यन्तमशुद्धेः ततः शुद्ध्यर्थमुदकार्हत्वात् तथात्वम् । “उद-
<>क्या सूतिका वापि अन्त्यजं संस्पृशेद्यदि । त्रिखत्रेणैव
<>शुध्येत इति शातातपोऽब्रवीत्” शु० त० वृद्धपरा० ।
<>“उदक्यया च संभाषां न कुर्व्वीत कदाचन” भा० अ० प०
<>१०४ अ० । “उदक्ययासते ये च द्विजाः केचिदन-
<>स्नयः” भा० शान्ति० १६५ अ० । अथ प्रसङ्गात् प्रथम-
<>रजोदर्शनतिथ्यादिफलतदीयधर्मभेदा उच्यन्ते ते च विधा-
<>मपारिजाते दर्शिता यथा । “प्रथमर्त्तौ द्वितीये वा शुभाशुभ
<>निरीक्षणम् । कर्त्तव्यं ज्ञातिप्रिः सम्यग् धर्म्मशास्त्रबिधान-
<>तः” । तत्र वस्त्रफलम् । वराहसंहितायाम् “सुभगा श्वेतव-
<>स्त्राढ्या रोगिणीरक्तवाससा । नीलाम्बरधरा नारी विधवा
<>जायते ध्रुवम् । भोगिनी पीतवस्त्रा स्यान्नववस्त्रा पतिब्रता ।
<>दुर्भगा शीर्णवस्त्रा च सुमगा क्षौमवस्त्रिणी” । रजोवर्णफलम् ।
[Page1133-b+ 38]
<>“आलोहिते भवेद्बन्ध्या श्वेतवर्णे च पुत्रिणी । कृष्णे च
<>विधवा नारी रजस्येतत्तुलक्षणम्” विवाहोत्तरकालभेद-
<>फलम् “ऊढानां वत्सरार्धेन मासे पक्षे तथा खलु । रज
<>सोदर्शनं स्त्रीणां सर्वदैवाशुभावहम्” । अथ तिथिफलम्
<>“आद्यर्त्तौ विधवा नारी प्रतिपद्यावृताऽसृजा । वैधव्यदा
<>प्रतिपदा द्वितीया पुत्रवर्द्धिनी । सौभाग्यदा तृतीया
<>च चतुर्थी सुखनाशिनी । पञ्चमी सुभगा चैव पष्ठी
<>सम्पत्तिनाशिनी । सप्तमी धननाशाय, पुत्रदा सोख्य
<>दाष्टमी । नवमी क्लेशदा स्त्रीणां दशमी च सुखप्रदा ।
<>एकादश्यर्थनाशाय द्वादशी रतिवर्द्धिनी । त्रयोदशी शुभा-
<>ज्ञेया दुर्भगा च चतुर्दशी । पौर्णमासी त्वमावास्या
<>दुःखरोगविवर्द्धिनी” । अथ मासफलम् तत्रैव “चैत्रेमासि
<>विशेषेण वैधव्यं लभते ध्रुवम् । वैशाखे बहुपुत्राढ्या ज्यैष्ठे
<>रोगावृता भवेत् । आषाढो मृत्युदः प्रोक्तः श्रावणोधनहा
<>भवेत् । भाद्रे तु दुर्भगा क्लीवा ह्याश्विने च तपस्विनी ।
<>कार्त्तिके निर्द्धना बाला मार्गशीर्षेबहुप्रजा । पौषे स्यात्
<>पुंश्चली नारी माघे पुत्रसुखान्विता । फाल्गुने सर्व्व
<>सपन्ना प्रथमर्त्तौ फलं स्मृतम्” । अथवारफलम् । “आ-
<>दित्ये विधवा नारी सोमे दैन्यमवाप्नुयात् । मङ्गले
<>ह्याप्तघाताय बुधे च धनिनी भवेत् । गुरौ च भर्त्तृसुखदा
<>कन्यापुत्रपसूर्भृगौ । पौश्चल्यकारिणी मन्दे म्रियते
<>भर्त्तुरग्रतः” । अन्यत्रान्यथापि “रुग्णा पतिब्रता दुःख
<>पुत्रिणी भोगभागिनी । पतिव्रता क्लेशभोगा सूर्य्यवारादिषु
<>क्रमात्” अथ वेलाफलम् । “प्रातःकाले रजः स्त्रीणां
<>प्रथसं शोकवर्द्धनम् । सङ्गवे सुखसन्तत्यै मध्याह्ने धन-
<>सन्ततिः । अपराह्णे धनावाप्तिः सायाह्ने मध्यमं फलम् ।
<>पूर्व्वरात्रे सुखायालं मध्यरात्रे धनक्षयः । पररात्रेऽर्थ
<>नाशाय प्रथमर्त्तुफलं स्मृतम्” । अथ स्थानफलम् ।
<>“गृहमध्ये सुस्वावाप्तिर्गृहद्वारे वियोगिनी । शय्यायां
<>सुखदा भूमावनेकापत्यसन्ततिः” । द्रष्टृफलम् । “पुर-
<>न्ध्य्रा दृश्यते यत्तु रजः स्त्रीणां सुस्वाय तत् । विश्वस्तया
<>तु यद्दृष्टं रजो वैधव्यदं स्मृतम् । रजः पश्यति चेत्क-
<>न्या पुमान्वा तत्सुखं भवेत् । स्वयं दृष्टं तथा स्त्रीणा
<>मात्मघाताय कल्पते” । अथावासफलम् । “पितुर्गृहे रजो
<>दैन्यं विदधाति पितुः कुले । देवस्थाने पितृस्थाने
<>धनस्थानेऽन्यवेश्मनि । मार्गे भर्त्तृवियोगे च चण्डालाढ्ये
<>मृतप्रजा” । अथ नक्षत्र फलम् । “अश्विनी सुखदा स्त्रीणां
<>भरणी कामबर्द्धिनी । कृत्तिका दैन्यदा ज्ञेया रोहिणी
[Page1134-a+ 38]
<>सुखदा भवेत् । मृगस्तु कामभोगाय सुखदं रुद्रदैवतम् ।
<>अदित्यृक्षं सुखं दद्याद्गुरुभं सुखवर्द्धनम् । अश्लेषा शु-
<>भनाशाय शोकायाथ मघा मता । वैधव्यं फल्गुनीद्वन्द्वे
<>हस्तः पुत्विवर्द्धनः चित्रा चित्रतनुं नारीं कुरुते
<>नात्र संशयः । स्वाती शुभाय नारीणां विशाखा सुख-
<>नाशिनी । अनुराधार्थभोगाय ज्येष्ठा भर्तृवियोगदा ।
<>शुभहाप्यशुभं मूलं पूर्व्वषाढार्थनाशिनी । सुखदा चोत-
<>राषाढा श्रवणः सुखवर्द्धनः । धनिष्ठापञ्चकं स्त्रीणां प्रथ-
<>मर्त्तौ सुखप्रदम् । तिथिरेकगुणा प्रोक्ता नक्षत्रं च चतु-
<>र्गुणम् । बारः षष्ठगुणो ज्ञेयो मासश्चाष्टगुणः स्मृतः ।
<>वस्त्रं दशगुणंविद्याद्दर्शनं च ततोऽधिकम् । अशुभं चेद्रजः
<>स्त्रीणां प्रथमर्त्तौ हि दृश्यते । विधान तत्र कर्त्तव्यम-
<>रिष्टघ्नं विशेषत” इति । अथ योगादिफलम् । परि-
<>धस्य तु पूर्व्वार्द्धे व्यतीपाते च वैधृतौ । व्याघातशूलयो-
<>र्विष्ट्यामशुभं प्रथमार्त्तवम्” । विष्टिर्विष्टि भद्रेत्यर्थः । अन्य-
<>त्रापि । “अमा संक्रान्तिविष्ट्यादौ व्यतीपाते च वैधृतौ ।
<>परिघस्य तु पूर्व्वार्द्धे षट्च गण्डातिगण्डयोः । व्याघाते
<>नव, शूले तु नाड्यः पञ्चदशैव तु । वैधव्यमर्थहानिञ्च सु-
<>तनाशं महत् भयम् । वैधव्यं शत्रुवृद्धिञ्च दारिद्र्यं क्षीणजीव-
<>नम् । तेजोहानिं समायाति एषु पुष्पवती क्रमात् । अथ
<>राशिफलम् । “मेषे सव्यभिचारा स्याद्वृषभे परभोगिणी ।
<>मिथुने धनभोगाढ्या कर्कटे व्यभिचारिणी । पुष्पाढ्या
<>सिंहराशौ तु कन्यायां श्रीमती तथा । विलक्षणा तु-
<>लायां तु वृश्चिके तु पतिब्रता । दुश्चारिणी धनुःपूर्वे
<>त्वपरे च पतिब्रता । मकरे मानहीना च कुम्मे निर्द्धन
<>बन्ध्यता । मीने विलक्षणा लग्ने ग्रहसंस्था विवाह-
<>वत्” । अथ लग्नफलम् नारसिंहीये० । “लग्नस्य सप्तम-
<>स्थाने सूर्य्यो वैधव्यकारकः । पुत्रहानिकरस्त्वारो बुधः
<>सत्पुत्रदो भवेत् । वृहस्पतिर्धनायुष्यं शुक्रः सापत्न्यका-
<>रकः । शनैश्चरे च बन्ध्या स्याद्राहौ तु मरणं ध्रुवम्” ।
<>अथ गुरुशुक्रोदयफलम् । “आयुः श्रीः प्रीतिरारोग्यमुदिते
<>गुरुभार्गवे । मन्दोदये विरोधः स्यात् क्लेशः स्यात्तामसोदये ।
<>तामसो राहुः । अन्यच्च । “संमार्जनीकाष्ठतृणाग्निशूर्पान्
<>हस्ते दधाना कुलटा तदा स्यात् । तल्पोपयोगे तमसि-
<>स्थिता चेद्दृष्टं रजो भाग्यवती तदा स्यात्” इत्यादि सर्वं
<>ज्योतिःशास्रतोऽवगन्तव्यम् ।
<>अथ ऋतुस्वरूपम् । “नाभिमूले स्थितं पुष्पञ्चतुर्दलसम-
<>न्वितम् । तास्वन् सर्वाश्च दधते गर्भसम्भवकारणम् ।
[Page1134-b+ 38]
<>अधोमुखं स्थितं स्त्रीणां तद्दल मुकुलाकृति । बाल्यात्-
<>परवय प्राप्तौ मुकुलं विकसद्भवेत् । उत्फुल्लं कुसुमं स्त्रीणां
<>स्वभावात् प्रस्रवेद्रजः । तदा प्रभृति सर्वासां मासि मासि-
<>ऋतुर्भवेदिति” । अथ प्रथमर्त्तौ मङ्गलाचारः प्रयो-
<>गपारिजाते स्मृतिचन्द्रिकायाम् । “प्रथमर्त्तौ तु पुष्पिंण्याः
<>पतिपुत्रवती स्त्रियाः । अक्षतैरासनं कुर्य्यात्तस्मिंस्तामु-
<>पवेशयेत् । हरिद्रागन्धपुष्पादीन् दद्यात्ताम्बूलकस्रजः ।
<>आशिषोवाचयेयुस्ताः पतिपुत्रवती भव । दापैर्नीराजनं
<>कुर्यात्सदीपे वासयेद्गृहे । ताः सर्वाः पूजयेत्पश्चाद्गन्धपुव्या-
<>क्षतादिभिः । लवणापूपमुद्गादि दद्यात्ताभ्यः स्वश-
<>क्तितः” । अन्यच्चाह दक्षः । “आर्त्तवाभिप्लुता नारी नैका
<>वेश्मनि संविशेत् । न संसर्गं ब्रजेदद्भिःस्नात्वा पापात्-
<>प्रमुच्यते । अञ्जनाभ्यञ्जने स्वानं प्रवासं दन्तधावनम् ।
<>न कुर्यात्सार्त्तवा नारी ग्रहाणामीक्षणं तथा । नखानां
<>कृन्तनं रज्जुतालपत्रादिबन्धनम्” । नेत्यनुवृत्तौ सएव “दग्धे
<>शरावे भुञ्जीत पेयं चाञ्जलिना पिबेत्” । अथ रजस्वला
<>स्पर्शशुद्धिविधानम् स्मृतिरत्नावल्यां दक्षः “उदक्ये द्वे
<>सगोत्रे वा सवर्णे वाऽथवा पुनः । तयोः स्नानं मिथः
<>स्पर्शे पञ्चगव्यं ततः पिबेत् । सवर्णे योनिसम्बन्धे सगीत्रे
<>च रजस्वले । मिथः संस्पृशतोऽमत्या स्नानमात्रेण शु-
<>द्ध्यतः । मत्यैकरात्रं नाश्नीतः पञ्चगव्यं पिबेत्ततः ।
<>उदक्ययोर्यदान्योन्यमसम्बन्धः सवर्णयोः । स्पृशेदमत्या
<>स्नात्वा च तस्मिन्नाद्यात् शुचिर्भवेत्” । तस्मिन् स्पर्श-
<>दिने । “मत्या तु नाऽऽद्यादाशुद्धेर्भुक्ता चेत् प्रतिवासरम् ।
<>उपोषणं तदा केचिदाहुस्तदिदनसंख्यया । उपवासे-
<>त्पशक्ता चेत्तत्समं दानमाचरेत् । सम्भाषेतां स्पृशेतां
<>वा ब्राह्मण्यौ च रजस्वले । आस्नानकालान्नाश्नीतो-
<>ह्युभे मत्या मिथः क्वचित् । स्वात्वोपवासं कुर्य्यातां
<>पञ्चगव्येन शुध्यतः । एवमभ्यसतश्चाब्दप्रायश्चितं समा-
<>चरेत् । मत्या रजस्वलान्योन्यं वृषलीं ब्राह्मणी स्पृ-
<>शेत् । आस्नानकालान्नाश्नीयादतिकृच्छ्रं समाचरेत् । चा-
<>ण्डालं सार्त्तवा नारी संस्पृशेत् भोजनान्तरे । वाग्यता
<>बहिरासीनाऽऽस्नानकालादुपोषणम् । प्राजापत्यञ्चरेत् प-
<>श्चात् पञ्चगव्यं ततः पिबेत् । विप्रान् द्वादशसंख्याकान्
<>भोजयित्वा विशुध्यति । पुष्पिणी संस्पृशेन्मोहादशुद्धं वा
<>नरंस्त्रियम् । स्नानादर्वाङ् न मुञ्जीत भूक्त्वा कृच्छ्रं समा-
<>चरेत् । स्पृष्ट्वोदक्या पञ्चनखान् द्विशफैकशफान् पशून् ।
<>अण्डजानि च सर्वाणि नाद्यादा स्नानवासरात्” । परा-
[Page1135-a+ 38]
<>शरः । “रजस्वला यदा दष्टा शुना जम्बूकरासनैः ।
<>पञ्चरात्रं निराहारा पञ्चगव्येन शुद्ध्यति । उर्द्धं तु द्वि-
<>गुणं यामे र्वक्त्रे तु त्रिगुणं तथा । चतुर्गुणं स्मृतं मूर्द्ध्नि
<>दंशेऽन्यत्राव्रता मवेदिति” ।
<P>तस्या वैमित्तिकस्नानशुद्धिस्नानप्रकारस्तत्रैव दर्शितः
<>यथा । तत्र वैमिचिकस्नातप्रकारस्तु स्मृव्यर्थसारे । “स्नाने
<>नैपित्तिके प्राप्तै रजोदर्शने पात्रान्तरिततोयेन स्नात्वाद्भिः
<>सिक्तगात्रा साङ्गोपाङ्गं वस्त्रं संनिष्पीड्यान्यवस्त्रधारणं
<>कृत्वा व्रतञ्चरेदिति” । अथ शुद्धिस्नानं स्मृत्यर्थसारएव ।
<>“रजस्वला षष्टिमृत्तिकामिः शौसं कृत्वा मलं प्रक्षाल्य-
<>दन्तधावनपूर्व्वकं संगवे स्नायात्” इति । अथ स्नाना-
<>नन्तरमपि रजःख्यवे विशेषोऽभिधीयते । कात्यायनेन
<>“रजस्वला सदा नारी त्रिरात्रमशुचिर्भवेत् । प्रथमेऽहनि
<>चाण्डाली द्वितीये ब्राह्मघातिनी । तृतीये रजकी प्रोक्ता
<>चतुर्थेऽहनि शुद्ध्यति । मर्त्तुः शुद्धा चतुर्थेऽह्नि स्नाता
<>नारो रबस्वला । दैवे कर्मणि पित्र्ये च पञ्चमेऽ-
<>हनि शुद्ध्यती” त्युक्त्वाभिहितम् । “रागजं रोगजञ्चैव द्रव्य
<>जं कालजं तथा । यद्रागरोगद्रव्योत्थं तद्रक्तं प्राह मा-
<>र्गवः । कालजं तु रजःसंज्ञं तस्मात् तत्रैव साऽ-
<>शुचिः” । एषां लक्षणानि । “अर्वाक् प्रसूतेरुत्पन्नं मेदो-
<>बध्याङ्गवासु णत् । तद्रागजमिति प्रोक्तं प्रजोद्भेद-
<>समुद्भवम् । रोगेण यद्रशः स्त्रीणामन्वहं संप्रवर्त्तते ।
<>नाऽशुसिः स्त्री ततस्तेन यतो वैकारिकं मलम् । अन्त्र्यदि-
<>दोषवैषम्यादसकृत्संप्रवर्त्तते । रोगजं तत्समुद्दिष्टमथ
<>द्रव्यजमुच्यते । द्रव्यजं धातुवैषम्यहेतुद्रव्योपभोगज-
<>मिति” । “आरभ्य चार्त्तवदिनादेकविंशतिवासरे । मासा-
<>दूर्द्ध्वं रजोयत् स्यात्तत्कालजमुदाहृतम् । रजस्वला यदा
<>नारी पुनरेव रजस्वला । सा० विंशतिदिनादूर्द्ध्व
<>त्रिरात्रमशुचिर्भवेत्” । ततः पूर्वं तु “रजस्वला यदि
<>स्नाता पुवरेव रजस्वला । अष्टादशदिनादर्वागशुचित्वं
<>न विद्यते । एकोबविंशतेरर्वागेकाहं स्यात् ततोद्व्यहम् ।
<>विंशत्प्रमृत्युत्तरेषु त्रिरात्रमशुचिर्भवेदिति” । कश्य-
<>पस्तु । “रजस्वला सती नारी पुनरेव रजस्वला ।
<>अष्टादशाहात् प्राम्बापि अशुचिः स्यात्त्रिरात्रकम् ।
<>त्रयोदशदिवादूर्द्ध्वं रजसा युज्यते यदा । अष्टादशाहात्
<>वाग्वाऽपि त्रिरात्रमिति निश्चयः । एकादशेत्वहोऽरात्रं
<>त्रिरात्रं द्वादशेऽहनि । उर्द्ध्वं त्रिरात्रं विज्ञेयमिति कुण्ड-
<>लिचोदितमित्यादि” परस्परविरुद्ववचनम्” जातिगुणवयोऽ-
[Page1135-b+ 38]
<>स्थादेशर्भदेन व्यवस्थापनीयम्” । स्नानकालोत्तरानुत्तरत्वेन
<>व्यवस्थेति रघु० । रजःकालाज्ञाने प्रजापतिराह “अविज्ञाते
<>मले सा च मलवद्वसना यदि । कृतं गेहेषु जुष्ठं स्याच्छु-
<>द्धिस्तस्याः त्रिरात्रतः । रजः प्राप्तकालसंदेहेऽपि सएवाह ।
<>“निःसंदेहे परिज्ञाने आर्त्तवे शुद्धिकारणम् । संदेह-
<>मात्रे स्नानं स्यादित्युवाच प्रजापतिरिति” । अथ रात्रौ
<>रजोदर्शने विशेषः । “अर्द्धरात्रपर्य्यन्तं पूर्व्वदिनमिव्यपरे
<>परदिनगणना वा त्रिमागाया रात्रेर्मागद्वयं पूर्व्वदि-
<>यान्तर्गतमित्यव्ये । सूर्य्येदयाबधिपूर्वदिनमित्यपरे । तदाह
<>काश्यपः । “उदिते तु यदा सूर्य्ये नारीणां दृश्यते रजः ।
<>जनवं वा विपत्तिर्वा यस्याहस्तस्य शर्वरो । अर्द्धरात्रावधिः
<>कालः सूतकादौ विधीयते । रात्रिं कुर्य्यात्त्रिभागां तु
<>द्वौ भागौ पूर्पगामिणौ । उत्तमोऽंशः प्रगातेन युज्य-
<>ते मृतसूतके । रात्रावेव समुत्पन्ने मृते रजसि सूतके ।
<>पूर्व्वमेव दिनं ग्राह्यं यावन्नाम्युदितोरविरिति” । अत्रापि
<>देशाचारादिना व्यवस्था द्रष्टव्या । अथ रजस्वलाया ज्व-
<>रादिरोगसंभवे शुद्धिविधानं स्मृत्यर्थसारे । रजस्वलां
<>ज्वरितां चतुर्थेऽहनि सचेलनवगाह्याचम्य दशकृत्वोद्वादश
<>कृत्वो वान्या तां स्पृष्टाचमेदिति” । उशनापि “ज्वरा-
<>भिमूता था मारी रजसापि परिप्लुता । कथं तस्या भवे-
<>च्छौचं शुद्धिः स्यात् केव कर्मणा? । चतुर्थेऽहनि संप्राप्ते
<>स्मृशेदन्या तु तां स्त्रियम् । सा सचेलावगाह्यापः स्नात्वा
<>स्नात्वा पुनः स्पृशेत् । दशद्वादशकृत्वो वा आचामेच्च पुनः
<>पुनः । अन्वे च वाससां त्यामस्ततः शुद्धा भवेत्तु सा । दद्या-
<>च्छंक्त्या ततोदानं प्रुण्याहेन विशुध्यति । आतुराणां तु सर्वे-
<>षामेवं शुद्धिर्विधीयत” इति । अथोदक्यास्पष्टानां
<>चेतनानां सचेलं स्नानम् अचेतनपीठादीनां प्रक्षाल
<>नं, तत्रोदक्यादिस्पृष्टाचेतनस्पर्शे आचमनम् “उदक्याऽशु-
<>त्तिभिः स्नायात्संस्पृष्टस्तैरुपस्पशेदिति” याज्ञवल्क्यस्पर-
<>रणात् उदक्यादिस्पृष्टचेतनस्पर्शे तु द्वितीयस्वापि स्नान-
<>मेव यथाह मनुः “दिवाकीर्त्तिमुदक्यां च पतितं सूति-
<>कां तथा । शवन्तत्स्पर्शिनं चैव स्पृष्ट्वा स्नानेन शुद्ध्यति”
<>तृतोयस्य त्वाचमनं यथाह संवर्त्तः “तत्स्मर्शिनं स्पृशे-
<>द्यस्तु स्नानं तस्य विधीयते । ऊर्द्ध्वमाचमनं प्रोक्तं द्र-
<>व्याणां प्रोक्षणं तथा” एतदमतिविषयं बुद्धिपूर्वस्पर्शे
<>तु तृतीयस्यापि स्नानमेव “पतितचण्डालसूतिकोदक्या-
<>शवस्पर्शितत् स्पर्श्युपस्पर्शने सचेलमुपस्पर्शनाच्छुद्धिरिति” गौ-
<>तमस्यरणात् । चतुर्थास्याचमनं यथाह देवसः “उप-
[Page1136-a+ 38]
<>स्पृश्याशुचिस्पृष्टं तृतीयं चापि मानवः । हस्तौ पादौ
<>च तोयेन प्रक्षाल्याचम्य शुद्ध्यति” अशुद्धस्योदक्यादिस्पर्शेतु
<>देवलः “अशुद्धान् स्वयमप्येतानशुद्वस्तु यदि स्पृशेत् ।
<>स शुध्यत्युपवासेन तथा कृच्छ्रेण वा पुनः । श्वादिस्पर्शे
<>तूपवासःकृच्छ्रस्तु श्वपचादिके” इति । अधिकमार्त्तवशब्दे
<>८०८ पृष्ठे उक्तम् ।
<LEND>
