<L>5419<pc>0476,b<k1>अशुद्धि<k2>अशुद्धि
अशुद्धि¦ स्त्री अभावे न० त० । १ शुद्ध्यभावे दोषे न० त० ।
२ शुद्धिशून्ये दुष्टे । तत्राशुद्धिस्तत्प्रतियीगितया शुद्धिश्च
निरूपिता हेमाद्रौ श्रा० ख० । ततः सारांशः । अशुद्धिर्नाम
कर्त्तृद्रव्यादेः स्पर्शनाद्यनर्हतापादकोदोषविशेषः शुद्धि
स्तदीयसंस्कारापादिता तन्निवृत्तिः । शुद्धिमतएव सकल-
कर्म्मीपयोगयोग्यत्वम् “श्रौतं स्मार्त्तं तथा कर्म्म कर्त्तव्य-
मधिकारिणा । शुचिना साधनैः शुद्धैः सम्यक् श्रद्धान्वितेन
च” व्रह्मा० पुरा० उक्तेः । अतो यथाश्रद्धं शुचिना शुचि-
भिरेव द्रव्यैराचरणीयम् । ते चोभे अपि शास्त्रैकगम्ये ।
नन्वत्र किं शास्त्रेण लोकव्यवहारप्रसिद्धेः शुद्ध्यशुद्ध्योः,
व्यवहरत्येव हि लोको जुगुप्सितमूत्रपुरीषादिसंसृष्टं द्रव्य-
मशुद्धमिति प्रक्षालनाद्यपनीतगन्धञ्च शुद्धमिति, सत्यमयं
[Page0477-a+ 38]
लोकव्यवहारः क्वचिदेव जुगुप्सितस्पर्शोपहतएव द्रव्ये, न
सर्व्वत्र । तत्रापि सामान्यतश्चासौ व्यवहारो न द्रव्यदे-
शकालावस्थादिभेदकृतो, नवा शुद्ध्यशुद्धितारतम्य विशेष-
कृतः । अतः सर्व्वत्र विशेषतश्च शुद्द्यशुद्ध्योः शास्त्रादेव
निश्चयः । यस्तु चण्डालादिस्पर्शादावपि विशेषतश्च लोक-
व्यवहारः स तु शास्त्रमूलप्रसिद्धिमाश्रित्यैव यागदानहोमा-
दिषु श्रेयःसाधनत्ववत् । कथं पुनः कार्य्यार्थपरेण धर्म्म-
शास्त्रेण शुद्ध्यशुद्धिरूपस्य सिद्धार्थ स्यावगतिः? श्रुतार्था-
पत्त्येति ब्रूमः । तथाहि यथा दर्शपौर्ण्णमासाभ्यां स्वर्गका-
मोयजेतेत्यादौ क्षणिकानां यागानां श्रूयमाणकालान्तर-
भाविस्वगेसाधनत्वान्यथानुपपत्त्या पुरुषे शुभापूर्व्वसिद्धिः,
यथा च क्षणिकस्यावगोरणस्य श्रुतकालान्तरभाविशतया-
तनासाधनत्वान्यथानुपपत्त्या दुरितापूर्व्वसिद्धिः । तथा मूत्र-
पुरीषादिसंस्पृष्टेन न व्यवहर्त्तव्यम् प्रक्षालनप्रोक्षणादि
संस्कारवता तु व्यवहर्त्तव्यमिति श्रुतव्यवहारनिषेधत
दभ्यनुज्ञानान्यथानुपपत्त्या द्रव्यादिगतशुद्ध्यशुद्धिरूप
सिड्वार्थकल्पना न विरुध्यते । अथ वा शुद्ध्यशुद्धिस्मृतीनां
सिद्धार्थवादपरत्वमेवास्तु तासां च तादृशमेव वेदवाक्यं मूलं
कल्प्यते स्मर्य्यमाणार्थानुसारिणी हि वेदकल्पना । नास्ति
नियमः कार्य्यार्थपरेणैव वेदेन भाव्यभिति “तद्भूतानां
क्रियार्थेन समाम्नायः” इति न्यायेन सिद्धार्थानामपि
विध्येकवाक्यतया प्रामाण्यव्यवस्थापनात् । प्रकृते च
कर्म्मविधायके प्रागुक्त ब्रह्माण्डवाक्ये अधिकारिविशेष-
णतया साधनविशेषणतया च शुद्धेः, अशुद्धेश्च पर्य्युदस्ततया
सिद्धाया अपि विधिनैकवाक्यतया प्रामाण्यसम्भवः । किञ्च
प्रक्षालितेनैव व्यवहर्त्तव्यमिति नियमविधिर्दृश्यते अतो
वेदमूलत्वकल्पना । अतः शुद्ध्यशुद्धी उभे अपि शास्त्रादेवा-
वगम्ये । तदुक्तं “शुद्ध्यशुद्धी ह्यदृष्टत्वाद्विज्ञायेते यथाश्रुति”
तदेवं वसा शुक्रमित्यादिभिरशुद्धिवचनैरशुद्धिर्गम्यते जलेनैव
विशुध्यतीत्यादिभिश्च शुद्धिर्विधीयते । अतोऽष्टकादिस्मृति-
वत् वेदमूले एव शुद्धयशुद्धिस्मृती । शुद्धिवचनैश्चाशुद्धिराक्षि-
प्यते शुद्धिर्हि मूत्राद्युपघातेनाशुद्धानां द्रव्याणां संस्कार-
रूपा कर्त्तव्यतया विधीयते न पुनः श्रुड्वानाम्, न हि
सुवर्ण्णादयः भावा स्वभावेनाशुद्धाः येन प्रयोगकाले
शुद्धिमपेक्षेरन् । अथादृष्टार्थं व्रीहिप्रोक्षणवत् प्रयोगकाले
संस्कारोविधीयते इति चेत् न तथात्वे अशुड्विज्ञापकं
वचनं विरुध्येत अतः सिद्धं शुद्ध्यशुद्ध्योः शास्त्रगम्यत्वम् ।
तत्र शुद्धिर्नानाविधाऽपि संक्षेपात् द्विविधा बाहवा
[Page0477-b+ 38]
आभ्यन्तरा च । यथा “अथातः शौचाध्यायं व्याख्या
स्यामस्तद्द्विविधम् बाह्यमाभ्यन्तरञ्च आन्तर शौचं नाम
तद्यदहङ्कारनिन्दितेभ्यो मनो निवर्त्तते, बाह्यमपि
गन्धलेपस्नेहोपघातेऽद्भिरनिष्टपुरुषस्पर्शने प्रोक्षणा-
च्छुचिरित्यशुचिप्रतिषेधः, हृदयशौचमनुतप्तता साधुता,
कर्म्मशौचमगर्हितकर्म्मण्यता, शरीरशौचं मृद्भिरद्भिश्च,
वाचाम् अप्रियानृतनिष्ठुर्य्यवर्जनम्, मनसो मिथ्यासंकल्प-
प्रतिषेधः, बुद्धेर्ज्ञानम् । श्रूयते द्विविधं शौचं यच्छिष्टैः
पर्य्युपासितम्” । “बाह्यं निर्लेपनिर्गन्धमन्तःशौचमहिं-
सनम्” इति च उश० । “अद्भिः शुध्यन्ति गात्राणि
बुद्धिर्ज्ञानेन शुध्यति । अहिंसया च भूतात्मा मनः सत्येन
शुध्यति” इति “कालोऽग्निर्मनसः शुद्धिरुदकाद्यनुलेपनम्
अविज्ञानञ्च भूतानां षड्विध शौचमुच्यते । देशं कालं
तथात्मानं द्रव्यं द्रव्यप्रयोजनम् । उपपत्तिमवस्थां च परि-
ज्ञाय यथाविधि । शौचज्ञः कुशलो धर्म्मे धर्म्मेप्सुः शौच
माचरेत्” इति च बौधा० “अनिलानलसोमसूर्य्यका-
ञ्चनरजतभस्मतोयताम्रैः, अजमुखवालधिगोमयरजआद्यैः
स्पर्शगुणैरिह मेध्यतां नयन्ति” हारी० “आत्मयाजिनां
शरीरस्याद्भिर्मृद्भिश्च, ज्ञानेन बुद्धेः, तपसा पापानां,
सन्तानजानां मातृपैतृकाणां दोषाणां यमनियममन्त्रव्रतो-
पवासादिभिः” शङ्खलि० “ज्ञानं तपोऽग्निराहारो मृण्मयो
वार्य्युपाञ्जनम् वायुः कर्म्मार्ककालौ च शुद्धिकर्त्तॄणि-
देहिनाम्” सर्बेषामेव शौचानामन्नशौचं परं स्मृतम् ।
योऽन्ने शुचिर्हि स शुचिर्न मृद्वारि--शुचिः शुचिः ।
क्षान्त्या शुध्यन्ति विद्वांसोदानेनाकार्य्यकारिणः । प्रच्छ-
न्नपापाजप्येन तपसा वेदवित्तमाः । शोध्यं शध्यति
मृत्तोयैर्नदी वेगेन शुध्यति रजसा स्त्री मनोदुष्टा संन्यासेन
द्विजोत्तमाः । अद्भिर्गात्राणि शुध्यन्ति मनः सत्येन शुध्यति ।
मनुः “कालोऽग्निः कर्म्म मृद्वारि मनोज्ञानं तपो
जलम् । पश्चात्तापो निराहारः सर्वेषां शुद्धिहेतवः ।
अकाय्यकारिणां दानम्” क्षेत्रज्ञस्येश्वरज्ञानात् विशुद्धिः प-
रमा मता” या० स्मृ० “सत्यं शौचं तपः शौचं शौचमिन्द्रि
यसंयमः । सर्व्वभूतदया शौचमद्भिस्तु पञ्चमं मतम्” यमः
“गात्रं मृदम्भसा शुध्येच्चित्तं भूतानृशंसनात् । विद्यया
तपसा देही मतिर्ज्ञानेन शुध्यति । स्वाध्यायेनानुतापेन
होमेन तपसैव च । ध्यानेन क्षेत्रवासेन दानेनेह
परिक्षयः । परापवादाश्रवणं परस्त्रीणामदर्शनम् । एत
च्छौच श्रोत्रदृशी र्जिह्वाशुद्धिरपैशनम । अप्राणिवधमस्तयं
[Page0478-a+ 38]
शुचित्वं पादहस्तयोः । असंश्लेषः परस्त्रीणां शारीरं
शौचमिष्यते” वृह० । “उच्छिष्टोपघातेऽभ्युक्षणाच्छु चिर्वि-
ण्मुत्रं संस्पृश्योन्मृज्याचम्य प्रयतोभवेत्” पैठी० “प्राणि-
नामथ सर्वेषां मृद्भिरद्भिश्च कारयेत् । अत्यन्तोपहतानाञ्च
शौचं नान्यत्” विष्णुः । “विण्मूत्रोत्सर्गशुद्ध्यर्थं मृद्वार्य्या
देयमर्थवत् । दैहिकानां मलानाञ्च शुद्धिषु द्वादश
स्वपि । वसा शुक्रमसृङ् मज्जा मूत्रविट् घ्राणकर्ण्णविट् ।
श्लेष्माश्रु दूषिकामेदो द्वादशैते नृणां मलाः” मनुः “तथा
शरीरस्रोतोभ्यो मल निष्यन्दविस्रवः । अन्त्रादीनां प्रदेशश्च
स्यादशुचिर्विशेषतः । प्रभूताशुच्यमेध्यानां स्पर्शनाच्चा
शुचिर्भवेत् । स्वप्नाद्वस्त्रविपर्य्यासात् क्षुताद्बुद्धिपरिभ्रमात् ।
उक्त्वा वाचमनाच्छुद्ध्विरनृतं क्रूरमेव वा । अपविद्धं धनुर्लक्ष्यं
दृष्ट्वा वा अशुचिर्भवेत् । प्रलेपस्नेहगन्धानामशुचौ चापक-
र्षणम् । शौचलक्षणमित्याहुर्मृदम्भोगोमयादिभिः । लेपे
स्नेहे च गन्धे च व्यपकृष्टे च दूरतः । पश्चादाचमनञ्चैव
शौचार्थं वक्ष्यते विधिः” देवलः । “दुष्टाभिशस्तपतित
तिर्य्यगधोवर्ण्णोपहतानां संस्पर्शाच्चास्यस्वेदतोयपूयशो-
णितछर्द्दिलालानिष्ठीवितरेणुकर्द्दमोच्छिष्टजलविण्मूत्रपुरी-
षादिभिर्बाह्यशरीरोपघातिभिरुपपूताभिरद्भिर्मृद्भिश्च भस्म-
गोमयौषधिमङ्गलाचारविधिप्रयुक्तैर्बाह्यशरीरोपघातात् पू-
तोभवति” हारीतः । “चिताधूमसेवने सर्व्वे वर्ण्णाः
स्नानमाचरेयुः । मैथुने दुःस्वप्ने रुधिरोपगतकण्ठे
वमनविरेकयोश्च । श्मश्रुकर्म्मणि कृते च । शवं शव-
स्पृशञ्च स्पृष्ट्वा रजस्वलाचाण्डालयूपांश्च । भक्ष्यवर्ज्जं
पञ्चनखशवं तदस्थि सस्नेहञ्च । सर्व्वेष्वेतेषु पूर्व्वं वस्त्रं
नाप्रक्षालितं बिभृयात् । रजस्वला, चतुर्थेऽह्नि स्नानाच्छु-
ड्व्यति । रजस्वला हीनवर्णां रजस्वलां स्पृष्ट्वा न तावद-
श्नीयाद्यावन्न शुद्धा । सवर्णामधिकवर्णां वा स्पृष्ट्वा स्नात्वा-
ऽश्नीयात् । क्षुत्वा सुप्त्वा भोजनाध्ययने पीत्वा स्नात्वा
निष्ठीव्यं वासः परिधाय रथ्यामाक्रम्य मूत्रपुरीषे कृत्वा
पञ्चनखस्य सस्नेहास्थि स्पृष्ट्वा चाचामेत् । चाण्डाल-
म्लेच्छसम्भाषणे च । नाभेरधस्तात् प्रबाहुषु च कायिकै-
र्मलैः सुराभिर्वोपहतोमृत्तोयैस्तदङ्गं प्रक्षाल्य शुध्यति ।
अन्यत्रोपहतोमृत्तोयैस्तदङ्गं प्रक्षाल्य स्नानेन । वक्त्रोपहत-
स्तूपोष्य स्नात्वा पञ्चगव्येन । दशनच्छदोपहतश्च । वसा
शुक्रमसृङ्मज्जामूत्रविट्कर्णविङ्नखाः । श्लेष्माश्रु दूषिका
मेदोद्वादशैते नृणां मलाः । गौडी माध्वी च पैष्टी च
विज्ञेया त्रिविधा सुरा । यथैवैका तथा सर्व्वा न पातव्या
[Page0478-b+ 38]
द्विजातिभिः । माधूकमैक्षवं टाङ्कं कौलं खार्ज्जूरपानसे ।
मृद्वीकारसमाध्वीके मैरेयं नारिकेलजम् । अमेध्यानि
दशैतानि मद्यानि ब्राह्मणस्य च । राजन्यश्चैव वैश्यश्चस्पृष्ट्वैतानि
न दुष्यतः “ज्ञानं तपोग्निराहारोमृद्मनोवार्य्युपाञ्जनम् ।
वायुःकर्म्मार्ककालौ च शुद्धिकर्तॄणि देहिनाम्” विष्णुः ।
“ऊर्द्ध्वं नाभेः करौ मुक्त्वा यदङ्गमुपहन्यते । तत्र
स्नानमधस्तात्तु क्षालनेनैव शुध्यति । इन्द्रियेऽनुप्रविष्टं
स्यादमेध्यं यदि कर्हिचित् । मुखेऽपि संस्पृश्यमानं तत्र
स्नान विशोधनम्” अङ्गि० । “रथ्या कर्द्दमतोयेन ष्ठीव-
नाद्येन वा तथा । नाभेरूर्द्ध्वं नरः स्पृष्ट्वा सद्यः स्नानेन
शुध्यति” “शङ्खः “सकर्द्दमेषु वर्षासु प्रविश्य ग्रामसङ्करम् ।
जङ्घाभ्यां मृत्तिकास्तिस्रः पद्भ्यां च द्विगुणाः स्मृताः”
यमः । “दिवाकीर्त्तिमुदक्यां च सूतिकां पतितं तथा ।
शवं तत्स्पृष्टिनञ्चैव स्पृष्ट्वा स्नानेन शुध्यति । आचम्य
प्रयतोनित्यं जपेदशुचिदर्शनात् । सौर्य्यान्मन्त्रान्
यथोत्साहं पावमानीश्च शक्तितः । नारं स्पृष्ट्वास्थि
सस्नेहं स्नात्वा विप्रोविशुध्यति । आचम्यैव तु निःस्नेहं गां
स्पृष्ट्वा वीक्ष्य वा रविम् । वान्तोविरेकी क्षुत्वा च घृतप्राश-
नमाचरेत् आचामेदेव भुक्त्वान्नं स्नानं मैथुनिनः स्मृतम्”
मनुः । मैथुनिनः स्नाममृतौ गर्भशङ्कायामेव “अनृतौ
तु यदा गच्छेच्छौचं मूत्रपुरीषवत्” शातातपोक्तेः ।
“अजीर्ण्णेऽभ्यादिते वान्ते श्मश्रुकर्म्मणि मैथुने । दुःस्वप्ने
दुर्जनस्पर्शे स्नानमात्रं विधीयते । शुना चैव शूमाकेन
मृतनिर्हारकेण वा । स्पृष्टमात्रस्तु कुर्व्वीत सेचनं प्लावनं
जलैः” मनुः “दुःस्वप्नदर्शने चैव वान्ते वा क्षुरकर्म्मणि ।
मेथुने कटधूमे च सद्यः स्नानं विधीयते । पतितं सूतिका-
मन्त्यं शवं स्पृष्ट्वा तु कामतः । स्नात्वा सचेलं हुत्वाग्निं
घृतं प्राश्य विशुध्यति । शवस्पृशं दिवाकीर्त्तिं चितायूपं
रजस्वलाम् । स्पृष्ट्वा प्रमादतोविप्रः स्नानं कृत्वा विशुध्यति”
वृह० । उदक्याशुचिभिः स्नायात्” या० स्मृ० उदक्या-
दिस्पृष्टैः स्पृष्टः स्नायात् हेमा० । “चण्डालं पतितं व्यङ्ग
मुन्मत्तं शवमन्त्यजम् । सूतकं सूतिकां नारीं रजसा
च परिप्लुताम् । श्वकुक्कुटवराहांश्च ग्राम्यान् संस्पृश्य
मानवः । सचेलं सशिरः स्नातः तदानीमेव शुध्यति ।
वृद्धशाता० । “श्वपाकं पतितं व्यङ्गमुन्मत्तं शवहारकम् ।
सूतकमित्यादिशातातपवत्” परा० “अशुद्धान् स्वयमेवैतान
शुद्धश्च यदा स्पृशेत् । विशुध्यत्युपवासेन” “उपस्पृश्या-
शुचिस्पृष्टं तृतीयमपि मानवः । हस्तौ पादौ च तोयेन
[Page0479-a+ 38]
प्रक्षल्याचम्य श्रुध्यति” इति च देवलः । “मानुषास्थि
बसाविष्ठामार्त्तवं मूत्ररेतसी । मज्जानं शोणितं वापि
परस्य यदि संस्पृशेत् । स्नात्वा प्रमृज्य लेपादीनाचम्य स
शुचिर्भवेत् । तान्येव स्वानि संस्पृश्य पूतःस्यात् परिमार्ज्ज
नात्” देव० । “चैत्यवृक्षश्चितिर्यूपश्चण्डालः सोमविक्रयी ।
एतांस्तु व्राह्मणः स्पृष्ट्वा सचेलोजलमाविशेत्” । परा० ।
“श्वपचमूषिकप्रेतहारकशवानि संस्पृश्य देवीराप इत्यभि-
मन्त्रितैर्जलैः स्नातः पूतोभवत्यजीर्ण्णवान्ते श्मश्रु-
कर्म्मणि पशुदिवामैथुने च” हारोतः “अथ सांस्प-
र्शिकं व्याख्यास्यामः “चण्डालश्मशानमृतहारकरज-
स्वलासूतिकाः संस्पृश्याऽनुदितेऽस्तमिते स्कन्दित्वा चाप्सु-
स्कन्दित्वाक्षिस्यन्दने कर्ण्णक्रोशने चित्याहरणे यूपसंस्पर्शने”
इत्युपक्रम्य “सचेलं स्नात्वा पुनर्मानो जपेत्” कश्य० । “श्वानं
श्वपाकं प्रेतधूमं देवद्रव्योपजीविनं ग्रामयाजकं यूपं
चितिं चितिकाष्ठं समद्यभाण्डं सस्नेहं मानुषास्थि
शवस्पृशं रजस्वलां महापातकिनं शवं स्पृष्ट्वा सचेल-
वासा अम्भोऽवगाह्यीत्तीर्य्याग्निमुपस्पृशेन्” च्यव०
“शुना घ्रातावलीढस्य नखैर्विदलितस्य वा । अद्भिः प्रक्षालनं
प्रोक्तमग्निना चोपधूननम्” शाता० । अशुचिं संस्पृशेद्यस्तु
एकएव स दुष्यति । तं स्पृष्ट्वान्यो न दुष्येत्तु सर्व्वद्रव्येष्ययं
विधिः” वृद्धशा० । “यस्य स्पर्शे आचमनमात्रं सोऽत्राशुचिः”
हेमा० । “श्ववराहखरानुष्ट्रान् वृकगोमायुवानरान् ।
काककुक्कुटगृध्रांश्च स्पृष्टा स्नानं समाचरेत्” संव० ।
“भासवानरमार्जारखरोष्ट्राणां शुनां तथा । शूकराणाम-
मेध्यस्य स्पर्शे स्नानं सचेलकम्” व्यासः “पण्ड्रकं कुक्कुटं
काकं श्वशृगालशिवावृकान् । चितियूपश्मशानानि विड्-
वराहखराशुचीन् । अवकीर्ण्णिनमन्त्यं च स्पृष्ट्वा स्नानं
विधीयते” हारी० “अभोज्यसूतिकाषण्डमार्जाराखुश्व-
कुक्कुटान् । पतिताविद्धचाण्डालं मृतहारांश्च धर्म्मवित् ।
संस्पृशन् शुध्यति स्नानात्” मार्क० पु० । “बौद्धान् पाशुपतान्
जैनान् लौकायतिककापिलान् । विकर्म्मस्थान् द्विजः स्पृष्ट्वा
सचेलोजलमाविशेत् । कापालिकांस्तु संस्पृश्य प्राणायामी-
ऽधिको मतः” षट्त्रि० । “शैवान् पाशुपतान्
स्पृष्ट्वा लौकायतिकनास्तिकान् । विकर्म्मस्थान् द्विजान्
शूद्रान् सवासा जलमाविशेत्” ब्रह्मा० पुरा०
“शूद्रोच्छिष्टं द्विजः स्पृष्ट्वा उच्छिष्टं शूद्रमेव च ।
शुचिरप्यवगाह्यैव सचलं स्नानमाचरेत्” छाग० “स्पृष्ट्वा
देवलकं चैव सवासा जलमाविशेत्” संव० “रजकश्चर्म्म
[Page0479-b+ 38]
कृच्चैव ब्रात्यध्वजोपजीविनौ । निर्णेजकः शोण्डिकश्च
नटः शैलूषकस्तथा । मुखेभगस्तथा श्वा च वनिता सर्व्व-
वर्णगा! चक्री ध्वजी व्याधयाजी” इत्युपक्रम्य “एभिर्यदङ्गं
संस्पृष्टं शिरोवर्जं द्विजातिषु । तोयेन क्षालनं कृत्वा
आचान्ताः प्रयता मताः” शाता० । “उर्द्ध्वं नाभेः करौ-
मुक्त्वा यदङ्गं स्पृशते खगः । स्नानं तत्र प्रकर्वीत शेषं
प्रक्षाल्य शुध्यति” जातू० । “नीलीं नीलीविकारं च मा-
नुषास्थीन्यपि द्विजः । चण्डालपतितच्छायां स्पृष्ट्वा स्नानं
समाचरेत्” संव० “स्पृष्ट्वा रुद्रस्य निर्म्माल्पं सवासा आप्लुतः
शुचिः” स्कन्द० पु० “अष्टम्यां च चतुर्द्दश्यां दिवा पर्व्वणि
मैथुनम् । कृत्वा सचेलं स्नात्वा च वारुणीभिश्च मार्जयेत्”
शाट्यायनिः । “रजस्युपरते साध्वी स्नानेन स्त्री रजस्वला”
अङ्गि० “रजस्वला चतुर्थेऽह्नि स्नानाच्छुड्विमवाप्नुयात्”
शङ्खः “शुद्धा भर्त्तुश्चतुर्थेऽह्नि स्नाता नारी रजस्वला । दैवे
कर्म्मणि पित्र्ये च पञ्चमेऽहनि शुध्यति” अङ्गि० । “रोगेण
यद्रजः स्त्रीणामत्यर्थं तु प्रवर्त्तते । अशुच्योनैव तास्तेन
येन वैकारिकं हि तत्” शङ्ख० “अकाले यद्भवेत् स्त्रीणाम्
रक्तमाहुर्मनीषिणः । काले तु तद्रजः प्रोक्तं तस्मात्तत्रैव
साऽशुचिः” छाग० । एवमन्यान्यपि तद्बोधकान्यनुसन्धेया-
नि । शुचितत्कालजीविनः कर्म्माधिकारित्वेन शुद्धेः कर्त्तृ-
विशेषणतया कर्म्माङ्गत्वमशुद्धेश्च तदधिकारित्वाभावः एवं
तयोः कर्त्तृविशेषणतया कर्म्माधिकाराङ्गानङ्गत्वे निरू-
पिते । इदानीं द्रव्याणामपि कर्म्माङ्गतया द्रव्य-
गतशुद्ध्यशुद्धी निरूप्येते तत्र कालरूपद्रव्यस्याशुद्धिः
३९ पृष्ठे अकालशब्दे उक्तप्राया । पर्य्युदस्तकालानां तु
कर्मानङ्गंत्वेऽपि नाशुद्धत्वम् । “रात्रौ श्राद्धं न कुर्वीत”
“आसुरी रात्रिरन्यत्र तस्मात्तां परिवर्ज्जयेत्” राक्षसी
नाम सा वेला गर्हिता सर्व्वकर्मसु” इत्यादौ तत्तत्-
कर्मणां तदितरकाले कर्त्तव्यतामात्रं बोध्यते न तु तेषा-
मशुद्धत्वमप्रि तेन सन्ध्यावन्दनादेः सन्ध्यारात्र्योः कर्त्त-
व्यताबिधायकं “पश्चिमां तु समासीनोयावत्तारकद-
र्शनमित्यादि” “दिवोदितं यत् कर्म्मेत्युक्रम्य शर्वर्य्याः प्रथमे
यामे तत् कुर्वीताविचारयन्नित्यादि” च शास्त्रं
सार्थकम् । अपरद्रव्यगते शुद्ध्यशुद्धी तावदिदानीं निरू-
प्येते । तत्रादौ द्रव्यशुद्ध्यशुद्धिसम्पादकं द्रव्यादिकमुच्यते ।
“शारीरैर्मलैः सुराभिर्मद्यैर्यदुपहतं तदत्यन्तोपहतम् । अत्य-
न्तोपहतं सर्व्वलौहभाण्डमग्नौ प्रक्षिप्तं शुध्येत्’ मणिमय
मश्मेमयमब्जं च सप्तरात्रं महोनिस्यनेन शुध्येत् दन्ता-
[Page0480-a+ 38]
स्थिभवं सं तक्षणेन, दारवं मृण्मयञ्च जह्यात् । अत्यन्तो-
पहतस्य प्रक्षालितस्य त्रिरवद्य तच्छिन्द्यात्” विष्णुः
“अत्यन्तोपहतानां सर्व्वतैजसानामग्निना शौचं मृण्मयच-
र्मणां त्यागः, तन्मात्रच्छेदमित्येके धारणं हि नववाससां
शौचमित्याचार्य्याः तस्मात् सर्व्ववाससामाप्लावनादेव
शुद्धिः” हारी० “तैजसानां कुणपरेतोमूत्रपुरीषो-
पहतानामावर्त्तनमुल्लेखनं भस्मना त्रिःसप्तकृत्वः परिमार्जन
मुच्छेदनं वा” शङ्खलि० “मूत्रपुरीषासृक्कुणपस्पृष्टानां
तैजसानां पात्राणां पूर्व्वोक्तानामन्यतमेन त्रिःसप्तकृत्वः
परिमार्ज्जनम्” “क्षौमाणि वासांसि तेषामलाभे कार्पासिका
न्यौर्ण्णकानि भवन्ति मूत्रपुरीषलोहितरेतःप्रभृत्युपहतानां
मृदाद्भिः प्रक्षालनं वासोवदूर्ण्णावल्कलानां, वल्कलवत्
कृष्णाजिनानाम्” इति च बौधा० “मद्यैर्मूत्रपुरीषैश्च श्लेष्म
भिरश्रुशोणितैः । संस्पृष्टं नैव शुध्येत पुनःपाकेन मृण्म-
यम् । एतैरेव यदा स्पृष्टं ताम्रसौवर्ण्णराजतम् । शुध्यत्या-
वर्त्तितं पश्चादन्यथा केवलाम्भसा” शङ्खवशिष्ठकाश्यपाः
“अलाबुदारुपात्राणां वैदलानां तथैव च । अत्यन्तोपहता-
नाञ्च परित्यागो विधीयते । अत्र मूत्रपुरीषाभ्यां रेतसा
रुधिरेण च । चेलं यदुपहन्येत पुनः प्रक्षालयेत्तु तत् ।
यद्यम्भसा न शुध्येत्तु वस्त्रं वोपहतं दृढम् । छेदनं तस्य
दाहो वा यन्मात्रमुपहन्यते । मृत्तिकाक्षारपातेन अशुद्धं
तत् परित्यजत्” यमः । “वस्त्रवैदलचर्माद्ये शुद्धिः प्रक्षालनं
स्मृतम् । अतिदुष्टस्य तन्मात्र त्यजेच्छित्त्वात्मशुद्धये”
वृह० । “दूषितं वर्जितं दूष्य कश्मलं चेति
लिङ्गिनाम् । चतुर्विधममेध्यं च सर्व्वं व्याख्यास्यते पुनः ।
शुच्यप्यशुचिसंस्पृष्ट द्रव्यं दूषितमुच्यते । अभक्ष्यभोज्यपेयानि
वर्ज्जितानि हि वक्ष्यति । न्यङ्कुः पतितचण्डालौ ग्राम
शूकरकुक्कटौ । श्वा च नित्यं विवर्ज्याःस्युः षडेते धर्मतः
समाः । सव्रणः सूतकी सूती मत्तोन्मत्तौ रजस्वला ।
मृतबन्धुरशुद्धश्च वर्ज्यान्यष्टौ स्वकालतः । स्वेदाश्रुविन्दवः
फेनोनिरस्तं नखरोम च । आद्रचर्म त्वगित्येतद् दूष्यमाहु
र्द्विजातयः । मानुषास्थिकफोविष्ठारेतोयूत्रार्त्तवानि
च । कुणपः पूयमित्येतत् कश्मलं चेत्युदाहृतम् । दूषिते
प्रोक्षितेनापि शुद्धिरुक्ता विधानतः । दूष्ये मार्ज्जन-
संस्कारैः कश्मले सर्व्वथा भवेत्” देवलः । अथभूमि शुद्ध्य-
शुद्ध्युपायादि । “प्रसूते गर्भिणी यत्र म्नियते यत्र
मानुषः । चण्डालैरुषितं यत्र यत्रोपन्यस्यते शवः ।
विण्मूत्रे चाहिते यत्र कुणपोयत्र दृश्यते । एवं कलमश
[Page0480-b+ 38]
भुयिष्टा भूरमेध्येति लक्ष्यते । कृमिकीटपदक्षेपैर्दूषिता
यत्र मेदिनी । त्रप्सया कर्षणेः क्षिप्ता वान्तैर्वा दूष्यतां
व्रजेत् । नखदन्ततनूजत्वक्तुषपांशुरजोमलैः । भस्मपङ्क
तृणैर्वापि प्रच्छन्ना मलिना भवेत् । पञ्चधा वा चतुर्द्धा
वा भूरमेध्या विशुध्यति । दूष्या द्विधा त्रिधा वापि
शोध्यते मलिनैकधा । दहनं खनन भूमेरुपलेपनवापने ।
पर्ज्जन्यवर्षणं चेति शौचं पञ्चविधं स्मृतम्” देव० । त्रप्सा घनी-
भूतश्लेष्मा “संमार्जनेनाञ्जनेन सेकेनोल्लिखनेन च । गवां च प-
रिवासेन भूमिः शुध्यति पञ्चभिः” मनुः । “खननात् पूर-
णाद्दाहाल्लेपनादभिघर्षणात् । गोभिराक्रमणात् कालाद्भूमिः
शुध्यति सप्तभिः” यमः । “घनाया भूमेरुपघाते उपलेपनम्
सुषिरायाः कर्षणम् आच्छन्नाया मेध्यमाहृत्य प्रच्छादनम्
चतुर्भिः शोध्यते भूमिः गोभिराक्रमणात् खननाद्दहना-
दभिघर्षणात् पञ्चमाल्लेपनात्” बौधा० “कर्षणमुपलेपन-
मद्भिरभ्युक्षणं कालोदाहश्च भूमेः” शङ्खलि० शुद्धिरिति शेषः ।
“खननात् पूरणाद्दाहाल्लेपनादभिघर्षणात् । गोभिराक्र-
मणात् कालात् भूमिरेभ्यो विशुध्यति” हारी० । “मार्जनोपा-
ञ्जनैर्वेश्म प्रोक्षणेन च पुस्तकम् । मार्ज्जनेनाञ्जनेनापि सेके-
नोल्लेखनेन च । दाहेन च भुवः शुद्धिर्वासेनाप्यथ वा गवाम्”
विष्णुः “गोचर्म्ममात्रमब्विन्दुर्गोः (भूमेः) शोधयति
पातितः समूढमसमूढं वा यत्र लेपो न दृश्यते” बौधा
मृतौ वर्ण्णादिशेषे कालभेदः । श्वशूद्रपतिताश्चान्त्या मृता-
श्चेद् द्विजमन्दिरे । शौचं तत्र प्रवक्ष्यामि मनुना भाषितं
यथा । दशरात्राच्छुनि प्रेते मासात् शूद्रे भवेच्छुचिः ।
द्वाभ्यां तु पतिते गेहे अन्त्ये मासचतुष्टयात् । अत्यन्ते वर्ज-
येद्गेहमित्येवं मनुरब्रवौत्” वृ० मनुः । अत्यन्त्यः श्वपाकः ।
द्विजस्य मरणे वेश्मविशुध्यति दिनत्रयात् । दिनैकेन बहि-
र्भूमि रग्निक्षेपप्रलेपनैः” यमः । यथोक्तकालानन्तर कर्त्तव्यमाह
संवर्त्तः गृहश्रुद्धिं प्रवक्ष्यामि अन्तःस्थशवदूषिते । प्रोत्सार्य्य
मृण्मयं पात्र सिद्धमन्न तथैव च । गृहादपास्य तत्सर्वं
गोमयेनोपलेपयेत् । गोमयेनोपलिप्याथ छागेनाघ्रापये-
द्वुधः । ब्राह्मणैर्मन्त्रपूतैश्च हिरण्यकुशवारिभिः । सर्व्व-
मभ्युक्षयेद्वेश्म ततः शुध्यत्यसंशयः । “दारुवदस्थि
भूभ्योरावपन च भूमेः” गौत० “मार्जनाद्वेश्मनां शुद्धिः”
क्षितेः शुद्धिस्तु सप्तभिः” शङ्खः । अशुद्ध्यपवादः “ब्राह्वणावसथे
भूमिर्देवागारे तथैवच । मेध्या चैव सदा मन्ये गवां गोष्ठे
च या भवेत्” यमः । “रथ्याकर्द्दमतोयानि नावः पन्थास्तृ-
णानि च । स्पर्शनान्न प्रदुष्यन्ति पक्वेष्टरचितानि च” परा०
[Page0481-a+ 38]
रथ्याकर्द्दमतोयानि स्पृष्टान्यन्त्यैश्च वायसेः । मरुतार्केण
शुध्यन्ति पक्वेष्टरचितानि च । तथैभिश्च विशुध्यन्ति सूर्य्यसो
मांशुमारुतैः” विष्णुः । अथ मृत्तिकाशुद्धिः “व-
ल्मीकादुत्कराल्लेपाज्जलाध्वपथिवृक्षयोः । कृतशौचावशि-
ष्टाश्च न ग्राह्याः सप्न मृत्तिकाः । शुचिदेशे च संग्राह्याः
शर्कराश्मादिवर्ज्जिताः” शाता० । अथ पक्वान्नादिशुद्ध्युशुद्ध्यु
पायाः । “केशकीटक्षुतघ्रातं वायसोपहतञ्च यत् क्लीवाभि-
शस्तपतितैः सूतिकोदक्यनास्तिकैः । दूष्यं वा स्याद्यदन्नं
तु तस्य निष्कृतिरुच्यते । अभ्युक्ष्य किञ्चिदुद्धृत्य तद्भुञ्जीता
विशङ्गितः । भस्मना वापि संस्पर्श्य संस्पर्श्य वोल्मुखेन च ।
सुवर्ण्णरजताभ्यां च भोज्यं घ्रातमजेन वा” । घृतं सपायसं
क्षीरं तथैवेक्षुरसो गुडः । शूद्रभाण्डस्थितं तक्रं तथा मधु
न दुष्यति” शाता० “त्वक्केशकीटरोमनखाश्रुपुरीषाणि
दृष्ट्वा तद्देशपिण्डान्नमुद्धृत्याद्भिरभ्युक्ष्य भस्सनावकार्य्याभि-
घार्य्यपुनरपि प्रोक्ष्य वाचा प्रशस्तम् ॐ भूर्भुवः स्वरित्युपरि
परिशीध्य च पुनरेवोपयुञ्जीत” बौधा० । “मसू-
रमाषसंयुक्तं तथा पर्य्युषितं च यत् । तत्तु प्रक्षालितं
कृत्वा भुञ्जीत ह्यभिघारितम्” यमः “माषाराजमा-
षाः” हेमा० । पर्य्युषितभीजनविधानमापद्विषयम्
“शुक्तानि हि द्विजोऽन्नानि न भुञ्जीत कदाचन । क्षालयि-
त्वा तु निर्दोषाण्यापद्धर्म्मगतो यदा” तस्यैव वचनान्त-
रात् “मक्षिकाकेशमन्नेषु पतितं यदि दृश्यते ।
मूषिकस्य पुरीषं वा क्षुतं यच्चावधूनितम् । भस्मनास्पृश्य
वाश्नीयादभ्युक्ष्य सलिलेन वा” यमः । क्षुतेनाक्रान्तमवक्षुतम्
अवधूनितं वस्त्रेण । “अवक्षुतं काकपतङ्गकीटैरुदक्यया
वा पतितैश्च दृष्टम् । अलातभस्माम्बुहिरण्यछागैः संस्पृष्ट-
मन्नं मनुराह भेज्यम्” यमः । अस्यापवादः “मक्षिका मशका
दंशा घुणा सूक्ष्मपिपीलिका । आमिषामेध्यसेवी च नैते कीटा
निसर्गतः । यम “पाक्षिजग्धं गवाघ्रातमवधूतमवक्षुतम् । दूषितं
केशकीटैश्च मृत्प्रक्षेपेण शुध्यति” मनुः । गोध्रातेऽन्ने
तथा केशमक्षिकाकीटदूषिते । सलिलं भस्म मृद्बारि प्रक्षेप्तव्यं
विशुद्धये । अत्र मक्षिका विंष्ठामक्षिका “केशकीटक्षुतनिष्ठीवितं
वचोऽभिहतं श्वभिराघ्रातं प्रेक्षितं यच्च पर्य्युषितम् पुनः
सिद्धं चण्डालेनावेक्षितमभोज्यमन्नमन्यत्र हिरण्योद-
कस्पर्शात्” सुमन्तुः “आकरजानां त्वभ्यवहरणीयानां घृते-
नाभिघारितानां शुद्धिः पुनःपचनमेव स्नेहानां, स्नेह-
वद्रसानां, संहतानामद्भिः प्रीक्षणमतिद्रवाणामुत्पवनम,
शुष्काणामुद्धृतदोषाणां संस्कारः परिप्लावितानां, दोषाणां
[Page0481-b+ 38]
ततस्त्यागः” शङ्खलि० । “परोक्षमन्नं संस्कृत्य अग्नावधि
श्रित्याद्भिः प्रोक्षेत्तदन्नं पवित्रम्” आप० । “अनिष्टगन्धोप-
घ्राणश्रवणदर्शन केशकीटपिपीलिकाभिरन्नाद्योपघाते काञ्चन
रजतवैदूर्य्यप्रबालगोबालाजिनदर्माणामेकतमेनाद्भिः सं-
स्पृष्टेन मन्त्रप्रोक्षणं पर्य्यग्निकरणमादित्यदर्शनात् पूतं
भवति वह्वन्नोपघाते ब्राह्मणमत्या तदन्तरमपनीय अजमव-
घ्राप्य पूतं भवति त्यागोरसमयानाम्” हारी० । सिद्ध
हविषां महतां श्ववायसप्रभृत्युपहतानां तद्देशपिण्डमुद्धृत्य
“पवमानः सुवर्ज्जन” इत्यनुवाकेनाभ्युक्षणं मधूदके पयो-
विकारे च पात्रान्तरनयने शुड्विः एवं तैलसर्पिषी, उच्छिष्ट
समन्वारब्धेतूदकेऽवधायोपयोजयेत्” वौधा० उच्छिष्टसम-
न्वारब्धे उच्छिष्टसंस्पृष्टे” हेमा० । पयोदधिविकारादि
शुचि पात्रान्तरे स्थितम् । पावनोत्पवनाभ्यां च पर्य्यग्नि-
करणेन च” लौगा० “पवनं वस्त्रादिना गालनम्
उत्पवनं दर्भपवित्रेण “सवितुष्ट्वाप्रसव उत्पुनामि” इत्यनेन
मन्त्रेण संस्करणम् । “आममांसं घृतं क्षौद्रं स्नेहाश्च फल-
सम्भवाः । म्लेच्छभाण्डस्थिता दुष्टा निष्क्रान्ताः शुचयः स्मृताः”
यमः “श्रपणं घृततैलानां प्लावनं गोरसस्य च । भाण्डा-
नि प्लावयेदद्भिः शाकमूलफलानि च । सिद्धमन्नं तथा
सर्पिः क्षीरञ्च दधि चाम्बु च । एतेषामवलीढानां तैजसी
शुद्धिरिष्यते काकमार्जारनकुलसर्पमूषिकपक्षिभिः ।
संस्कतं तु यदाह्यग्रमवलिह्येत केनचित् । मुवर्ण्णवर्ण्ण
ताम्नोष्णैर्गोबालै रजतेन वा । स्पृष्टमेकतमेनापि भोज्यं
घ्रातमजेन वा” शङ्ख० । तैजसी शुद्धिः पर्य्यग्निकरणम् ।
इयं शुद्धिः केशादिकं दूषकमुद्धृत्य कार्य्या” हेमा० ।
“घृतदधिपयस्तक्राणामाकरस्थितानामदोषः” ङ्खः “आ-
धारदोषे तु नयेत् पात्रात् पात्रान्तरं द्रवम् ।
घृतं तु पायसं क्षीरं तथैवेक्षुरसं गुडम्” द्रव-
द्रव्याणि भूरीणिं परिप्लाव्यानि वाम्भसा । शस्यानि
व्रीहयश्चैव शाकमूलफलानि च । त्यक्त्वा तु दूषितं भाग
माप्लाव्याथ जलेन च । ब्रह्मा० पु० । “द्रोणादभ्यधिकं सिद्ध
मन्नमुपहतं न दुष्यति । तस्यीपहतमात्रमपास्य गायत्र्यभि
मन्त्रितं सुवर्ण्णाम्भः क्षिपेत् वस्तस्य च दर्शयेदग्मेः” । विष्णुः ।
“शृतं द्रोणाधिकं चान्नं श्वकाकैरुपघातितम् । न त्याज्यं
तस्य शुद्ध्यर्थं ब्राह्मणेभ्यो निवेदयेत् । कर्त्तव्यं वचनं तेषा-
मन्नसंसकारकर्म्मणि” “द्रोणाधिकस्य शुद्धिस्तु धर्म्मशास्त्रेषु
पठ्यते । श्वकाकैरवणीढं तु द्रोणान्नं न विसर्ज्जयेत् । ग्रास
मुद्धृत्य तन्मात्रं यच्च लालाश्रितं भवेत् । सुवर्ण्णोदकेनाभ्युक्ष्य
[Page0482-a+ 38]
ज्वलनेन तु तापयेत् । विप्राणां मन्त्रघोषेण पूतं भोज्यं च
तद्भवेत्” परा० । द्रोणन्यूनपरिमाणस्यान्नस्य श्वाद्यवलेह
महोपघातदूषितस्य त्याग एव कर्त्तव्यः यथाह सएव ।
“श्ववायसगवाद्यैस्तु जग्धमन्नं यदा भवेत् । स्नेहो वा
गोरसोवापि तत्र शुद्धिः कथं भवेत्? । अन्नं परित्यजेत्तत्र
स्नेहस्य पावनेन तु । अश्वस्तनतया शुद्धिर्गोरमस्य विधी-
यते । तत्रैव विषये देवलः “अवलीढं श्वमार्जारधाङ्क्ष
कुक्कुटमूषिकैः । भोजने नोपयुञ्जीत तदमेध्यं हि सम तः”
चण्डालादिस्पृष्टस्य द्रोणाधिकस्यापि त्यागएव कार्य्य इत्याह
“चण्डालेन शुना वापि दुष्टमन्नमयज्ञियम् । च-
ण्डालादिभिरुच्छिष्टैः स्पृष्टं भूयोऽपि वर्जयेत्” वसि-
ष्ठः । तत्रापवादः देवद्रोण्यां विवाहेषु यज्ञेषु
प्रकृतेपु च । काकैः श्वभिश्च संस्पृष्टमन्नं तन्न
विवर्ज्जयेत् । तन्मात्रमन्नमुद्धृत्य शेषं संस्कारमर्हति”
द्रवाणां प्लावनेनैव घृतानां प्रोक्षणेन च । छागेन मुख
संस्पृष्टं शुचि त्वेवहि तद्भवेत्” वृह० “तीर्थे विवाहे यात्रा-
यां संग्रामे देशविप्लवे । नगरे ग्रामदाहे च स्पृष्टास्पृष्टि न
दुष्यति । गोकुले कन्दुशालायां तैलयन्त्रेक्षुयन्त्रयोः ।
अमीमांस्यानि शौचानि स्त्रीभिराचरितानि च”
वृह० “कन्दुपक्वानि तैलानि पायसं दधि सक्तवः ।
एतान्यशूद्रान्नभुजोभोज्यानि मनुरब्रवीत्” शाता० ।
द्रव्यविशेषे या शुद्धिरुक्ता सान्नान्तरसम्पादनाशक्तिरूपाया
मापद्येव कार्य्या । अनापदि तु दुष्टमन्नं परित्यज्यान्नान्तरं
संपाद्यम् यथोक्तं वायुपु० । “अन्नं पश्येयुरेते तु यदि वै
हव्यकव्ययोः । उत्क्षेप्तव्यं प्रधानार्थंसंस्कारस्त्वापदि स्मृतः”
“हविषां संस्कृतानान्तु मुख्यमेव वि वर्जनम् । मृत्प्रयुक्ता-
भिरर्द्भिर्वा प्रोक्षणं तु विधीयते । सिद्धार्थकैः कृष्णतिलैः कार्य्यं
वाप्यवकीरणम् । द्विजसूर्य्याग्निवस्तानां दर्शनं तु प्रयत्नतः”
ब्रह्मपु० । अथोदकशुद्ध्यशुद्द्युपायाः । “उच्छिष्टं मलिनं क्लिन्नं
यच्च विष्ठानुलेपितम्” इत्युपक्रम्य “सूर्य्येन्दुरश्मिपातेन
मारुतस्पर्शनेन च । गवां मूत्रपुरीषेण शुध्यन्त्याप इति
स्थितिः” वृह० । “मृतपञ्चनखात् कूपादत्यन्तोपहतात्त-
था । अपः समुद्धरेत् सर्व्वाः शेषं शस्त्रेण शोधयेत्” । वह्नि
प्रज्वालनं कृत्वा कूपे पक्वेष्टकाचिते । पञ्चगव्यं न्यसेत् पश्चात्
नवतोयसमुद्भवे । जलाशयेष्वयाल्पेषु स्थावरेषु महीतले ।
कूपवत् कथिता शुद्धिः महत्सु च न दूषणम्” विष्णुः
“रथ्या कर्द्दभेत्यादिप्रागुक्तं ४८१ पृ० “भूमिस्थमुदकं पुण्यं
वैतृष्णं यत्र गोर्भवेत् । अव्याप्तः चेदमेध्येन तद्वदेव हि
[Page0482-b+ 38]
शोधनम्” वापीकूपतडागेभ्य आपोग्राह्यास्तु सर्व्व-
शः । “पश्चात् पश्येदमेध्यन्तु पञ्चगव्येन शुध्यति” परा०
“अस्थिचर्म्मावसिक्तं यत् श्वमार्ज्जाराखुमूषिकैः । दूषितं
यद्भवेत्तोयम्” इत्युपक्रन्य “अस्थिचर्म्मावपतितं खरवानर
शूकरैः । उद्धरेदुदकं सर्वं शोधनं परिमार्जनम् ।
वापीकृपतडागेषु दूषितेषु कथञ्चन । उद्धृत्य वै कुम्भ-
शतं पञ्चगव्येन शुध्यति । खनिकूपतडागेषु संदिग्धेषु
विशेषतः । तेभ्योहृत्वा घटशतं पञ्चगव्येन शुध्यति ।
पादुकोपानद्विण्मूत्रं कूपे यदि निमज्जति । षष्टिं
कुम्भान् समुद्धृत्य पञ्चगव्येन शुध्यति” परा० अथ
नानाद्रव्यशुद्ध्यशुद्धी “श्वपाकोयत् स्पृशेद्द्रव्यं मृण्मयं
द्रवमेव वा । पक्वं वा भोज्यंकल्कं वा तत् सर्वं परिवर्जयेत्
उच्छिष्टाशुचिभि स्पृष्टमद्रवं शोध्यतेऽम्भसा” ऊनं वापि
प्रभूतं वा शोधयेत् प्रोक्षणादिभिः देव० । तैजसानां
मणीनाञ्च सर्व्वस्याश्ममयस्य च । भस्मनाद्भिर्मृदा चैव
शुद्धिरुक्ता मनीषिभिः ॥ निर्लेपं काञ्चनं भाण्डमद्भिरेव
विशुव्यति । अब्जमश्ममयञ्चैव राजतञ्चानुपस्कृतम् ॥
अपामग्नेश्च संयोगाद्धैमरूप्यञ्च संबभौ । तस्मात्तयोः
स्वयोन्यैव निर्णेको गुणवत्तरः ॥ ताम्रायःकांस्यरैत्यानां
त्रपुणः सीसकस्य च । शौचं यथार्हं कर्त्तव्यं क्षाराम्लोदक-
वारिभिः ॥ द्रवाणाञ्चैव सर्व्वेषां शुद्धिरुत्प्लावनं स्मृतम् ।
प्रोक्षणं संहतानाञ्च दारवाणाञ्च तक्षणम् ॥ मार्ज्जनं यज्ञ-
पात्राणां पाणिना यज्ञकर्म्मणि । चमसानां ग्रहाणाञ्च
शुद्धिः प्रक्षालनेन तु ॥ चरूणां स्रुक्स्रुवाणाञ्च शुद्धिरु-
ष्णेन वारिणा । स्फ्यशूर्पशकटानाञ्च मुषलोलूखलस्य च ॥
अद्भिस्तु प्रोक्षणं शौचं बहूनां धान्यवाससाम् । प्रक्षालनेन
त्वल्पानामद्भिः शौचं विधीयते ॥ चेलवच्चर्म्मणां शुद्धिर्व्वैद-
लानान्तथैव च । शाकमूलफलानाञ्च धान्यवच्छुद्धिरिष्यते ॥
कौशेयाविकयोरूषैः कुतपानामरिष्टकै । श्रीफलैरंशुपट्टानां
क्षौमाणां गौरसर्षपैः ॥ क्षौमवच्छङ्खशृङ्गाणामस्थिदन्तमयस्य
च । शुद्धिर्विजानता कार्य्या गोमुत्रेणोदकेन वा ॥ प्रोक्ष-
णात्तृणकाष्ठञ्च पलालञ्चैव शुध्यति । मार्ज्जनोपाञ्जनैर्वेश्म
पुनःपाकेन मृण्मयम् ॥ मद्यैर्मूत्रैः पुरीषैर्व्वा ष्ठौवनैः
पूयशोणितैः । यावन्नापैत्यमेध्याक्ताद्गन्धोलेपश्च तत्कृतः ।
तावन्मृद्वारि चादेयं सर्व्वासु द्रव्यशुद्धिषु” मनुः ॥
“कुसुम्भकुङ्कुमानां च ऊर्ण्णाकर्पासयोस्तथा । प्रोक्षणादि
तथा शुद्धिरित्याह भगवान् यमः” शङ्खः “तूलिकामुपधानानि
पुष्परक्ताम्बराणि च । शोधयित्वातपे किञ्चित् करेण मार्ज-
[Page0483-a+ 38]
येन्मुहुः । पश्चाच्च वारिणा प्रोक्ष्य शुचीन्येवमुदाहरेत् ।
तोयाभावे परस्पर्शे भूमीसंवेशनेऽपि च । कुण्डिकायाः प०
रित्यागोदहनं वापदि स्मृतम्” देवलः । आमान्नपरिशोधने
बिशेषमाह हारीतः । “तस्य यन्मात्रमुपहतं तन्मात्रं
परित्यज्य शेषस्य कण्डनप्रक्षालने कुर्य्यात् । “पयसां दध्नां
क्रीतानामवहननपवनैः, ब्रीहियवगोधूमानां घर्षणद-
लनपेषाद्यैः शिम्बिधान्यानां कण्डनविमृशनप्रक्षालनैः
फलीकृतानां घर्षणप्रक्षालेन पर्य्यग्निकरणैःशाकमूलफलानां
भूस्थानग्रहणप्रक्षालनैः इक्षुकाण्डानां, स्वविधिविघानात्
यज्ञहविषां श्रपणमेव स्नेहानां पुनः पाककृतलवणानां
षुक्कसादिभिः स्पृष्टानां भूस्थानं तृणकाष्ठानामादित्य-
दर्शनाच्छौचम् । हारी० “गवाघ्रातेषु कांस्वेषु शूद्रो-
च्छिष्टेषु वा पुनः । दशभिर्भस्मभिः शुद्धिः श्वका-
कोपहतेषु च” शाता० । दुष्टाभिशस्तपतिततिर्य्य-
गधोवर्ण्णोपहतानामित्यनुवृत्तौ “यानशयनासनानि परि-
हार्य्याणोत्येके सन्यन्ते असंस्कृतायां भूमौ न्यस्तानां
तृणानां प्रक्षालनं न रक्षोपहतानामभ्युक्षणम् एषं
क्षुद्रसमिधां महतां काष्ठानामुपघाते प्रक्षाल्या-
वशोधनं दारुमयाणामुच्छिष्टसमन्वारब्धानामनुलेखनम्
उच्छिष्टलेपोपहतानामेव तक्षणं मूत्रपुरीषलोहितरेतः
प्रभृतिभिरुत्सर्गः मृण्मयानां पात्राणामुच्छिष्टसमन्वा-
रब्धानामवज्वालनम् उच्छिष्टलेपोपहतानां पुनर्दहनं
मूत्रपुरीषलोहितरेतःप्रभृतिभिरुत्सर्गः” बौधा० ।
शौचं सहस्रलोम्नां तु मारुतार्केन्दुरश्मिभिः । रेतः-
स्पृष्टं शवस्पृष्टमाविकं नैव शुध्यति” अङ्गिराः ।
अथाशुद्ध्यपवादः । नित्यमास्यं शुचि स्त्रीणां शकुनिः
झलपातने । स्नवने तु शुचिर्वत्स श्वा मृगग्रहणे शुचिः”
मनुः “वत्सः प्रस्नवने मेध्यः शकुनिः फलपातने । स्त्रियश्च
रतिसंसर्गे श्वा मृगग्रहणे शुचिः” शाता० “श्वभिर्हतस्य यन्मां-
सं शुचि तन्मनुरब्रवीत् । क्रव्याद्भिश्च हतस्यान्यैश्चण्डालाद्यैश्च
दस्युभिः” मनुः “तथा मांसं श्वचण्डालक्रव्यादरदिनिपाति-
तम्, याज्ञ० । शुचीति शेषः । “श्वहताश्च मृगा धन्याः
पातितं तु खगैः फलम् । बालैरनुपरिक्रान्तं स्त्रीभिरा-
चारितञ्च यत् । प्रसारितञ्च यत् पण्यं ये दोषाः स्त्रीमुखेषु
च । मशकैर्मक्षिकाभिश्च निलीनं नोपहन्यते । क्षितिस्था-
श्चैव याआपो गवां तृप्तिकराश्च याः” । वसि० “रश्मिरग्नि-
रजश्छाया गौरश्वो वसुधाऽनिलः । विप्रुषोमक्षिकाः स्पर्शे
वत्सः प्रस्नवने शुचिः । कारुहस्तः शुचिः पण्यं भैक्ष्यं
[Page0483-b+ 38]
योषिन्मुखं तथा” याज्ञ० । “आत्मशय्यासनं वस्त्रं
जाया पात्रं कमण्डलुः । शुचीन्यात्मन एतानि परे-
षामशुचीनि तु” बौधा० । “स्वा भार्य्या शिशुर्वस्त्रं
स्वमुपवीतं कमण्डलुः । आत्मनः कथितं शुद्धं न तु
शुद्धंपरस्य तु” शङ्खः । “आत्मशय्यासनं वस्त्रं मेध्यं
वाऽमलदूषितम् । ब्रह्मचारिगतं भैक्ष्यं नित्यं मेध्यमिति
स्थितिः । आसनं शयनं यानं स्त्रीमुखं कुतपं क्षुरम् । न
दूषयन्ति विद्वांसो यज्ञेषु चमसं तथा । गौरश्वोविप्रुष
श्छाया मक्षिका शलभः शलः । अजोहस्ती रणे छत्रं
रश्मयश्चन्द्रसूर्य्ययोः । भूमिरग्निरजो वायुरापोदधि घृतं
पयः । सर्व्वाण्येतानि शुद्धानि स्पर्शे मेध्यानि नित्यशः”
यमः । “शुचिरग्निः शुचिर्वायुः पवित्रा ये वहिश्चराः । आपश्च
शुचयोनित्यं पन्थाः सञ्चरणाच्छुचिः । आपःशुद्धा भूमिगता
शुचिर्नारी पतिव्रता । शुचिर्धर्म्मपरो राजा संतुष्टो
ब्राह्मणः शुचिः” यमः । “रजोभूर्वायुरग्निश्च मार्ज्जारश्च
सदा शुचिः” विष्णुः “शुद्धं नदीगतं तोयं सर्व्व एव
तथाऽऽकराः । शुद्धं प्रसारितं पण्यम् शुद्धमश्वाजयोर्मु-
खम् । मुखवर्जं च गौः शुद्धा मार्ज्जारश्चंक्रमे शुचिः”
शङ्ख० । “अदूष्या सन्तता धारा वातोद्धूताश्च रेणवः ।
स्त्रियो वृद्धाश्च बालाश्च न दुष्यन्ति कदाचन । मार्ज्जा-
रश्चैव दर्व्वी च मारुतश्च सदा शुचिः” परा० ।
आकराः सोमपानं च वाचा यच्च प्रशस्यते” उश० शुचयः
इति शेषः । “अदूष्या सन्तता धारा वातोद्धूताश्च रेणवः ।
आकराः शुचयः सर्व्वेवर्जयित्वा सुराकरम्” वौधा० “रेणवः
शुचयः सर्व्वे वायुना समुदीरिताः । अन्यत्र रासभाजाविश्व
समूहनिवाससाम्” पेठी० “गवाश्वरथनागानां प्रशस्तारेणवः
सदा । अप्रशस्ताः समूहन्याःश्वाविरासभवाससाम्” उश०
“अपि नोच्छिष्टदोषोऽस्ति मधुनो न च सर्पिषः । न
फलानां न चेक्षूणां नाकराणां न योषिताम्” शाता० ।
“शुचि पूतं स्वयंशुद्धं पवित्रं चेति केवलम् । मेध्यं
चतुर्विघं लोके प्रजानां मनुरब्रवोत्” । तथा “नवं चानिर्मलं
वापि शुचीति द्रव्यमुच्यते । शोधितं तु यदान्येन तत्पूत-
मभिधीयते । स्वयमेव हि यद् द्रव्यं केवलं धन्यतां गतम् ।
स्थावरं जङ्गमं वापि स्वयं शुद्धमिति स्मृतम् । अन्यद्रव्यै
रदूष्यं च स्वयमन्यानि शोधयेत् । हव्यकव्येषु पूज्यं य-
त्तत्पवित्रमिति स्मृतम् । अथ सर्वाणि धान्यानि हव्यान्या-
भरणानि च । अवर्ज्यभक्ष्यजातीनि शुचीन्येतानि केवलम् ।
वर्जिते निखिले द्रव्ये शुचिसंज्ञा न वर्त्तते । तस्मिन्नेवेह
[Page0484-a+ 38]
सर्वत्र शुद्धता न पुनर्भवेत् । तस्माच्छुद्धं तु कर्मण्यं शुची-
त्याहुर्मनीषिणः । निर्मलं संस्कृतंद्रव्यं क्रियार्हं पूतमुच्यते ।
वसतिश्चमसोयानं वाहनं साधनाम्बु च । छुरी नौरासनं
चेति स्वयं शुद्धमिति स्मृतम् । शिशवश्च स्वयंशुद्धा
योषितश्चानृतौ तथा । ब्रह्महत्या हि नारीणामृतु-
काले न संस्पृशेत् । आकरा हि स्वयं शुद्धा द्रव्याणामिह-
निर्ण्णयः । भस्म क्षौद्रं सुवर्ण्णं च सदर्भाः कुतपास्तिलाः ।
अपामार्गशमीकाशाः पद्ममामलकं मणिः । माल्यानि
नर्षपा दूर्वाः सदा भद्राः प्रियंङ्गवः । अक्षतारोचनालाजा
हरिद्राश्चन्दना यवाः । पलाशखदिराश्वत्थतुलसीधातकी-
तकी । एतान्याहुः पवित्राणि व्राह्मणा हव्यकव्ययोः ।
योक्तिकानि मलघ्नानि शोधनानि च देहिनाम् ।
तेष्वापोगोशकृन्मृच्च पवित्राणि विशेषतः । सर्वाशौच
विशुध्यर्थं सर्वेषां सर्व्वतः सदा । अकश्मलैः समिद्धोऽग्रि-
र्दुर्मनुष्पैरदूषितः । सर्वेषामप्यशौचानां समर्थः शोध-
नाय सः । द्रव्याणामग्रिदग्धानां मेध्यत्वमुपदिश्यते ।
ज्वालाभिमृष्टपात्राणां शुचित्वं नियतं भवेत् । अग्ने-
र्वृषलमुक्तस्य ग्रहणं नास्त्यनापदि । श्नपाको वृषलाभस्तु
ब्राह्मणोऽग्निरनाहितः । चण्डालाग्नेरमेध्याग्नेः सूत-
काग्नेश्च कर्हचित् । पतिताग्नेश्चिताग्नेश्च न शिष्टैर्ग्रहणं
स्मृतम् । गोशकृच्छुद्धदेशस्था श्मशानाद्यचिता शिवा ।
अग्राम्पा मृद्भवेच्छुद्वा श्लक्ष्णा विण्मूत्रवर्जिता । ऊर्द्ध्वंनाभे-
र्यानि खानि तानि मेध्यानिसर्वशः” देवलः । “ऊर्द्धं वै
पुरुषस्य नाभेर्मेध्यमर्वाचीनममेध्यमिति” श्रुतिः । “अजाश्वं
मुखतोमेध्यं न गौर्न नरजा मलाः” विष्णुः ऊर्द्ध्वं नाभेः
पुरुषोगौर्मेध्यः पृष्ठे समन्तादश्वः स्त्रियः सर्वतो हृदय-
मासामशुचि” उश० । “मेध्या रहोगता नारी स्त्री मुखे
शुचिचारिणी । स्पर्शने तु न दुष्यन्ति वातो गन्धोरसः
स्त्रियः । स्त्रीणां मुखरसश्चैव गन्धोनिश्वास एव च । मु-
खतोगौरमेध्यास्यान् मेध्योऽजोमुखतः स्मृतः । पृष्ठतोगौर्गजः
स्कन्धे सर्वतोऽश्वः शुचिस्तथा । नृणां मूत्रपुरीषे तु अमे-
ध्ये मल एव च । गोपुरीषं तु मूत्रं च नित्यं मेध्यमिति
स्थितिः । यमः “पादौ शुची ब्राह्मणानामजाश्वस्य मुखं
शुचि । गवां पृष्ठानि मेध्यानि सर्वगात्राणि योषिताम् ।
रोमोद्भेदे शशी भुङ्क्ते गन्धर्वाः कुचदर्शने । अनलस्तु
रजोभुङ्क्ते स्त्रियोमेध्यास्तु नान्यथा । बलात्कारोपभुक्ता
वा चौरहस्तगतापि वा । स्वयं वा प्रतिपन्ना वा
अथवा विप्रमादिता । अत्यन्तदूषितापि स्त्री न परित्या-
[Page0484-b+ 38]
मर्हति । सर्वेषां निष्कृतिः प्रोक्ता नारीणां तु विशेषतः ।
स्त्रियः पवित्रमतुलं नैता दुष्यन्ति कर्हिचित् । मासिमासि
रजस्तासां दुष्कृतान्यपकर्षति । सोमः शौचं ददौ स्त्रीणां
गन्धर्वश्च शुभां गिरम् । पावकः सर्वभक्षत्वं मेध्या वै-
योषितो ह्यतः” । ज्योतिषोक्तम् स्वराश्यपेक्षया इष्टसमये
अनिष्टस्थानस्थरव्यादिकतयानिष्टसूचनमपि अशुद्धिः
ज्योतिषोक्तनञः पर्य्युदासप्रसज्यप्रतिषेधोभयपरतायाः
सर्वनिवन्धृभिर्व्यवस्थापनात् तत्र निषिद्धकालस्य न केवलं
रात्र्यादिकालादिवत् पर्य्युदस्तता किन्तु प्रसज्यप्रतिषेध-
परतया अनिष्टविशेषसूचकतापि तेन तत्र तत्र अनि-
षिद्धकालस्याशुद्धता । अतएव गोचराशुद्धिः कालाशुद्धि-
रिति च व्यवह्रियते” तथाच ज्योतिषोक्तदिशा तत्तत्-
कालानां तत्तत्कर्म्मकरणायोग्यताप्रयोजकतया शुक्रा-
स्तादिकालस्याशुद्धता सा च अकालशब्दे उक्तप्राया । “र-
विशुद्धौ ग्रहकरणं रविगुरुशुद्धौ व्रतोद्वाहौ” इत्युक्तेः गी-
चरे शुभस्थानस्थितौ रव्यादीनां शुद्धिस्तद्वैपरीत्ये अशुद्धिः
एवं वर्षर्त्तुमासदिवसानामप्यशुद्धिः सा च कन्यकानां
दशवर्षाभ्यन्तरे एव विवेचनीया नातः परम् । “ग्रहशुद्धि
मब्दशुद्धिं शुद्धिर्मासत्तुर्दिवसानाम् । अर्वाग्दशवर्षेभ्यः
प्रवदन्ति कन्यकाना” मित्युक्तेः ।
<LEND>
