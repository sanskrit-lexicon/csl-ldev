<L>26584<pc>3804,b<k1>द्वादशवर्गी<k2>द्वादशवर्गी
द्वादशवर्गी¦ स्त्री द्वादशानां वर्गाणां समाहारः समा० द्वि०
ङीप् । नीलकण्ठताजकोक्ते वर्षकाले ग्रहाणां बल-
साधने द्वादशमिते वर्गे सा च
<फ्>“क्षेत्रं होरा त्र्यब्धिपञ्चाङ्गसप्तवस्वङ्काशेशार्कभागाः
सुधीभिः । विज्ञातव्या लग्नसंस्थाः शुभानां वर्गाः
श्रेष्ठाः पापवर्गा अनिष्टाः । ओजे रवीन्द्वोः सम
इन्दुरव्योर्होरे गृहार्द्धप्रमिते विचिन्त्ये । द्रेष्काणपाः
स्वेषुनवर्क्षनाथास्तुर्यांशपाः स्वर्क्षजकेन्द्रनाथाः । ओजर्क्षे
पञ्चमांशेशाः कुजार्कीज्यज्ञभार्गवाः । समभे व्यत्ययाज्
ज्ञेया द्वादशांशाः स्वभात् स्मृताः । लवीकृतो व्योम-
चरोऽङ्गशैलवस्वङ्कदिग्रुद्रगुणः खरामैः । भक्तो गता-
स्तर्कनगाष्टनन्ददिग्रुद्रभागाः कुयुतात् क्रियात् स्युः ।
एवं द्वादशवर्गी स्यात् ग्रहाणां बलसिद्धये । स्वोच्च-
“मत्रशुभाः श्रेष्ठाः नीचारिक्रूरिणोऽशुभाः । एवं
ग्रहाणां शुभपापवर्गपङ्क्तिद्वयं वीक्ष्य शुभाधि-
कत्वे । दशाफलं भावफल च वाच्यं शुभं त्वनिष्टं
त्वशुभाधिकत्वे । क्रूरोऽपि सौम्याधिकवर्गशाली शुभो-
ऽतिसौम्यः शुभखेचरश्चेत् । सौम्योऽपि पापा-
धिकवर्गयोगान्नेष्टोऽतिनिन्द्यः खलु पापखेटः । राशी-
शमित्रोच्चरिपुक्रमेण चिन्त्यं तनोरप्यनयैव रीत्या ।
भावेषु सर्वेष्वपि वर्गचक्रं विलोक्य तत्तत् फलमूहनी-
यम्” इति द्वादशवर्गी ।
<LEND>
