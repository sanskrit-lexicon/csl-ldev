<L>45464<pc>5240,a<k1>सम्प्रदान<k2>सम्प्रदान
सम्प्रदान¦ न० सम् + प्र + दा--भावे ल्युट् । १ सम्यक्प्रदाने ।
सम्प्रदीयतेऽस्मै ल्युट् । “कर्मणा यमभिप्रैति स सम्प्रदा-
नमिति” पाणिन्युक्ते २ दानकर्मोद्देश्ये । तच्च त्रिविधम् ।
“अनिराकरणात्कर्तुस्त्यागाङ्गकर्मणेप्सितम् । प्रेरणानु-
मतिभ्याञ्च लभते सम्प्रदानताम्” इत्युक्तेः । तत्र विष्णवे
वस्त्रं ददातीत्यादौ अनिराकर्तृ सम्प्रदानम्, याचकाय
धनं ददातीत्यादौ प्रेरयितृ सम्प्रदानम्, गुरवे धनं
ददातीत्यादौ अनुमन्तृ सम्प्रदानम् । गौणमुख्यसाधा-
रणे सम्प्रदाने चतुर्थी पा० । तल्लक्षणं तु शब्दश०
प्र० दर्शितं यथा “गत्यादिमिन्ने धात्वर्थे चतुर्थ्या
विग्रहस्थया । “यः स्वार्थो बोधनीयस्तत्सम्प्रदानत्वती-
रितम्” । “गत्यादिमिन्ने यद्धातूपस्थाप्ये यादृशार्थे विग्र-
हस्थचतुर्थ्या यः स्वार्थो बाधयितुं शक्यते स तद्धातूप
स्थाप्यतादृशक्रियायां सम्प्रदानत्वमुच्यते । ब्राह्मणाय दानं
वनस्येत्यादौ ददातेः स्वत्वजनकत्यागाऽर्थस्तन्निविष्टे च
स्वत्वे ब्राह्मणादेः प्रतियोगित्वं निरूपितत्वं वा चतुर्थ्या
बोध्यते इति तदेव तत्र सम्प्रदानत्वं ब्रह्मणप्रतियोगिकं
ब्राह्मणनिरूपितं वा यद्धनवृत्ति स्वत्वं तज्जनकस्त्याग
इत्येवं तत्र प्रत्ययात् घात्वर्थतावच्छेदकीभूतस्वत्वाख्य
फलवत्तया घनादेर्दानकर्मत्वात् । न चैवं पशुकामनया
यागकरणदशायां चैत्रः स्वात्मने पशुं ददातीत्यपि
प्रवीगापत्तिस्तादृशयागस्य चेत्रीयं यत् पशुनिष्ठं स्वत्वं
तज्जनकत्यागत्वादिति वाच्यं स्वत्वध्वं सजनकक्रियापर्य्य-
वसन्नस्य त्यागस्यैकदेशे स्वत्वध्वंसेऽपि द्वितीयाद्यर्थस्यान्व-
येन पशुफलकयागे पशुनिष्ठस्य स्वत्वध्वंसस्य जनकत्व-
विरहादेव तद्वाक्यस्वाप्रमाणत्वात् । ग्रामाय गत इत्यादौ
विग्रहस्थचतुर्थ्या धात्वर्थे बाध्यमपि कर्मत्वं न गत्यादि-
मिन्ने चतुर्थ्या बोधनीयम् । संवर्द्धयितुमित्यादि तुमर्थो
न विग्रहस्थयेति न तत्र प्रसज्ञः । गम्प्रदानशब्दस्तु स्वा-
श्रयगोचरत्यागजन्यस्वत्वस्य प्रतियोगिन्येव शक्त इति
स्त्रतप्रतियोगित्य सम्प्रदानत्वमित्यादिको न प्रयोगः ।
न च दानस्य सत्वहेतुत्वे प्रमाणामावः । “सप्त वित्तागमा
[Page5240-b+ 38]
धर्म्या दायो लाभः क्रयो जयः । विभागः सम्प्रयोमश्च
सत्प्रतिग्रह एव च” इत्यादिमन्वादिवचनैस्तस्य स्वत्वहेतुत्व-
ऽप्रतिपादनादिति वाच्यं व्राह्मणाय त्यक्तायां गाव गौरियं
ब्राह्मणस्य न तु ममेत्यादिसर्वजनीनप्रतीतेरेव तत्र प्रमाण-
त्वात् “प्रदानं स्वाम्यकारणमिति” वचनाच्च । अतएव
विदेशस्थं पात्रमुद्दिश्य त्यक्तधने स्वीकारमन्तरेणैव पात्रस्य
मरणस्थले पितृदायत्वेन तद्धनं पुत्रादिभिर्विभज्य गृह्यते
अन्यथा तैरिव उदासीनैरपि तद्धनस्यारण्यकुशादेरिवो-
पादाने यथेष्टनियोगे च प्रत्यवायो न स्यात् । नन्वेवं
दानादेव स्वत्वसिद्धेर्दक्षवस्तुनि स्वीकारो व्यर्थ इति चेन्न
“लव्ध्वा चाष्टगुणं फलम्” इत्यादिस्मृतेः प्रतिगृहीतद्र-
व्यदानस्य फलविशेषं प्रतिहेतुत्वेन तादृशफलसम्पत्त्यर्थमेव
प्रतिग्रहस्योपयोगात् “याजनाध्यापनप्रतिग्रहैर्द्विजो धन-
मर्जयेदित्यादि” श्रुत्या प्रागुक्तस्मृत्या च प्रविग्रहस्यापि
स्वत्वहेतुत्वबोधनाच्च स्वत्वजनकव्यापारस्यैवार्जन पदार्थ-
त्वात् । दासाय भक्ष्यं ददाति भृतकाय वेतनं ददाती-
त्यादावपि स्वत्वजनकत्यागं प्रतिपाटयन् ददातिर्मुख्य
एव पुण्यजनकन्तु न तादृशं दानमवैधत्वात् । युत्तु
स्वीकारजन्यस्य स्वत्वस्य जनकस्त्यागो दानं मनसा पात्र-
मुद्दिश्य धनत्यागस्तु न दानं किन्तूत्सर्गमात्रं प्रतिग्रह-
जन्यस्वत्वं प्रति हेतुभूतवैधत्यागस्यैव तथात्वात्, उपेक्षा
तु खत्वध्वंसमात्रजनकस्त्यागो न तु तत्र स्वत्वजनकत्व-
स्यान्तर्भाव इति मैथिलैरुक्तं तन्न युक्तं लाघवेन स्वत्व-
जनकत्यागस्यैव ददात्यर्थत्वात् । तिलानस्मै प्रतियच्छति
तुरगमस्मै विक्रीणीते इत्यादौ द्रव्यान्तरग्रहणपूर्वकं
दानमेव प्रतिदान मूल्यग्रहणपूर्वकं दानमेव च विक्रय
इति तत्रापि मुख्यमेव सम्प्रदानत्वं चतुर्थ्या बोध्यते
तिलादिकञ्च न मूल्यं पणपुराणादेरेव शास्त्रे तथात्वोप-
देशात् । अदृष्टार्थं दत्तस्यैव च स्वीकारः प्रतिग्रह
इति परेण प्रीतिदत्तस्य विक्रीतस्य वा तिलतुरगादेः स्वी-
कारो न दोषाबहः । मैत्राय रोचते मोदक इत्यत्र
चतुर्थ्या धात्वर्थान्वितमाघेयत्वं धातुना च भक्ष्यत्वप्रका-
रकेच्छोपस्थाप्यते तिङा तु प्रकाशत इत्यादादिव विष-
यत्वलक्षणं कर्तृत्वं तथाच मैत्रनिष्ठाया भक्ष्यत्वप्रकारके-
च्छाया विषयतावान्मोदक इत्याकारकस्तत्र बोधः ।
गुरवे गां धारयते इत्यत्र धृङा गृहावस्थितिर्द्वितीयया
तदन्वितं कर्तृत्वं चतुर्थ्या च तन्निविष्टगृहान्वितं सम्ब-
न्धित्वसुपस्थाप्यते तेन गोकर्तृकाया गुरुसम्बन्धिगृहाव-
[Page5241-a+ 38]
स्थितेरनुकूलव्यापारवानित्याकारस्तत्र बोधः धृधातूत्तर-
णिचा व्यापारबोधनादिति कालापाः । पाणिनीयास्तु
“घारेरुत्तमर्णः” इति सूत्रानुसारेण चैत्राय शतं धारयते
इत्यादाविव गुरवे गां धारयते इत्यादावपि ऋणग्रहणं
घारणं दत्तत्वञ्च चतुर्थ्यर्थः तथाच गुरुदत्तां गा ऋणत्वेन
गृह्णातीत्याकारस्तत्र वाक्यार्थः पश्चाच्छोध्यत्वेनाङ्गीकृत्य
गृहीतञ्च द्रव्यमृणमित्याहुः । पुत्राय राध्यति पुत्राये-
क्षते इत्यादौ दैवनिरूपणं धात्वर्थस्तन्निविष्टे च दैवे सु
वर्थम्य सम्बन्धस्यान्वयस्तेन पुत्रस्य दैवं निरूपयतीव्येव
तत्र वोवः । गुरवे गां प्रतिशृणोति आशृणोतीत्यादौ
देयत्वेनाभ्युपभमः शृणीतेरर्थस्तत्र गोर्विशेष्यत्वेन तदेक
देशे च दाने गुरोरुद्देश्यत्वेनान्वयस्तेन गुरूद्देश्यकदान-
कर्मत्वेन गामभ्युपगच्छतीत्येवं तत्रं बोधः । होत्रे
प्रतिगृणातीत्यादौ हर्षानुकूलव्यापारलक्षणं प्रोत्साहनं
गृणातेरर्थस्तदेकदेशे च हर्षे होत्रादेरन्वयस्तेन होतृ-
निष्ठहर्षानुकूलव्यापारवानित्याकारकस्तत्र बोधः । चैत्राय
कृप्यति क्रुध्यतीत्यादौ धात्वर्थ उत्कटद्वेषस्तत्र विषयित्व-
लक्षणं सम्प्रदानत्वं चतुर्थ्या बोध्यते तेन च चैत्रविषय-
कोत्कटद्वेषवानित्याकारकस्तत्र बोधः । पुत्रे कोपो न
युज्यते इत्यादौ कृदन्तस्य कोपपदस्यैवार्थे पुत्र इत्यस्या-
स्वया न तु धात्वर्थ । पटाय घटते इत्यादावपि घात्वर्थ-
कृतौ सुपा पटस्य विषयित्व बोध्यते तत्रोद्देश्यत्वमेव
चतुर्य्यर्थः कथमन्यथा पटेच्छया तन्तुनिर्माणदशायां पटाय
यतते इत्यादिकः प्रयोगः इत्यपि वदन्ति । मित्राय
द्रुह्यतीत्यत्र द्विष्टाचरणं द्रोहस्तेन मित्रस्य द्विष्टमाचर-
तीत्यर्थः । शिष्यायेर्ष्यतीत्यत्रानिष्टानुपेक्षणमीर्ष्या तथाच
शिष्यानिष्टं नोपेक्षत इत्यर्थः । पुत्रायासूयतीत्यत्र अ-
सूया गुणद्वेषस्तेन पुत्रस्य गुणं द्वेष्टीत्याकारस्तत्र बोधः ।
मित्रं द्रुह्यति शिष्यमीर्ष्यति पुत्रमसूयतीत्यपि प्रयोगात्
द्रुहादिकर्मणः सम्प्रदानत्वं वैकल्पिकमित्युन्नीयते । कोप-
पूर्वकस्य द्राहादेर्द्रुहादिधातुवाच्यत्वे तत्कर्मणः सम्प्र-
दानत्वं द्रोहादिमात्रस्य तथात्वे तु कर्मत्वमेवेति पुनः
कोमाराः । सोपसर्गयोस्त क्रुधद्रुहोः कर्मणः कर्म-
तैव न तु सम्प्रदानता अतएव शिष्यस्याभिक्रोद्धा मित्र-
स्याभिद्रोढेत्यादौ कृद्योगे कर्मणि षष्ठ्येव प्रमाणम्” ।
<LEND>
