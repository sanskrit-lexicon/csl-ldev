<L>28614<pc>4052,a<k1>निःक्षेप<k2>निः(नि)क्षेप
निः(नि)क्षेप¦ पु० निर्--(नि)वा क्षिप--भावे घञ् । १ अर्पणे
(गच्छितराखा) अष्टादशविवादान्तर्गते २ विवादभेदे ।
स च वीर० मि० विस्तरेण दर्शितो यथा
[Page4052-b+ 38]
“अथ निः(नि)क्षेपाख्यव्यवहारपदम् । तत्र निः(नि)
क्षेपो नाम स्वद्रव्यस्य विश्वासेन पुरुषान्तरे स्थापनम् ।
तथा च नारदः “स्वद्रव्यं यत्र विस्रम्भान्निः(नि)-
क्षिपत्यविशङ्कितः । निः(नि)क्षेपो नाम तत्प्रोक्तं
व्यवहारपदं बुधैरिति” नच न्यासोपनिध्योरतिव्याप्ति-
स्तयोर्लक्ष्यत्वान्निः (नि)क्षेप एव । ग्राहकस्यासमक्षं सम-
र्पितो न्यास इत्युच्यते । अतएव वृहस्पतिः “राजचौ-
रादिकभयाद्दायादानां च वञ्चनात् । स्थाप्यतेऽन्यगृहे
द्रव्यं न्यासः स परिकीर्त्तितः” इति । अयमेवागणि-
तद्रव्यस्थापने उपनिधिरित्युच्यते । तथा च नारदः
“असङ्ख्यातमविज्ञातं समुद्रं यन्निधीयते । तज्जानीया-
दुपनिधिं निः(नि)क्षेपङ्गणितं विदुरिति” । असङ्ख्यातम्
अनाख्यातम् अविज्ञातम् अदर्शितम् । अतएव वृह-
स्पतिः “असमक्षं व्यवहितमसङ्ख्यातमदर्शितम् । मुद्रा-
ङ्कितञ्च यद्द्रव्यं तदौपनिधिकं स्मृतमिति” व्यवहितं
करण्डकादौ प्रक्षिप्य पिहितम् । अतएव याज्ञवल्क्यः
“वासनस्थमविज्ञातं हस्तेऽन्यस्य यदर्प्यते । द्रव्यन्तदौप-
निधिकं प्रतिदेयन्तथैव तदिति” वासनं द्रव्याधार
करण्डकादि तत्स्थं वासनस्थम् । हस्तग्रहणमुपलक्ष-
णम् । अतएव नारदः “निः(नि)क्षिप्यते परगृहे तदौप-
निधिकं स्मृतमिति” । तथा चायमेतेषाम्भेदः । ग्राह-
कस्य समक्षं गणयित्वा स्थापितं निः(नि)क्षेपः । गृहस्वा-
मिनोऽसमक्षं गणितं वा तस्मिन्नामते एतद्दातव्यमित्यु-
क्त्वाऽन्यस्य तत्पुत्रादेर्हस्ते दत्तं न्यासः । मुद्राङ्कितमस-
मक्षमनणितं स्थापितमुपनिधिरिति । निः(नि)क्षेपादीनां
स्थापनप्रकारमाह मनुः “कुलजे वृत्तसम्पन्ने धर्मज्ञे
सत्यवादिनि । महापक्षे धनिन्यार्य्ये निः(नि)क्षेपं निः-
(नि)क्षिपेद्बुधः” इति । महापक्षे बहुतरबन्धुयुक्ते ।
निः(नि)क्षेपग्रहणमुपलक्षणम् । वृहस्पतिः “स्थानं
गृहञ्च तद्वर्णं विधानञ्च गुणन्तथा । सत्यं शौचं वन्धुजनं
परीक्ष्य स्थापयेन्निधिमिति” निधिरुपनिधिः । एतदप्यु-
पलक्षणम् । निः(नि)क्षेपादीनां रक्षणं कथं कर्तव्यं ग्रा-
हकेणेत्याह वृहस्पतिः “ससाक्षिकं रहोदत्तं द्विबिधं
समुदाहृतम् । पुत्रवत्परिपाल्यं तद्विनश्यत्यनवेक्षणे” इति ।
पालयितुः फलभपालयितुर्दोषञ्चाह “ददतो यद्भवेत् पुण्यं
हेमकूप्याम्बरादिकम् । तत् स्यात्फलमतो न्यासो यथैव श-
रणागतः । भर्तृद्रोहं यथा नार्याः पुंसः पुत्रसुहृद्बधे ।
दोषो भवेत्तथा न्यासे भक्षितोपेक्षिते नृणाम् । न्यास-
[Page4053-a+ 38]
द्रव्य” न गृह्णीयात्तन्नाशस्त्वयशस्करः । गृहीतं पाल-
येद्यत्नात् सकृद्याचितमर्पयेदिति” न्यासग्रहणमुपलक्ष-
णम् । तेन फलरक्षणादिकं निः(नि)क्षेपादित्रयसाधार-
णमिति मन्तव्यम् । दैवराजोपघाते ग्राहकस्य न दोष
इत्याह वृहस्पतिः “दैवराजोपघातेन यदि तन्नाशमाप्नु-
यात् । ग्रहीतृद्रव्यसहितं न तद्दोषोऽत्र विद्यत” इति ।
ग्रहीतुरिति शेषः उपेक्षादिद्रव्यदोषाभावादिति मावः ।
ग्रहीतृद्रव्यसहितमित्युपेक्षाभावनिश्चयायोक्तम् । तेन क-
थञ्चिन्निः(नि)क्षिप्तमात्रस्य विनाशे प्रमाणान्तरादुपेक्षाभावे
निश्चिते ग्रहीतुर्दोषो न विद्यते इति मन्तव्यम् । दैव-
राजग्रहणमसमाधेयनिमित्तोपलक्षणार्थम् । अतएव
कात्यायनः “राजदैविकचौरैर्वा निः(नि)क्षिप्तं यत्र
नाशितम् । ग्रहीतुः सह भाण्डेन दातुर्नष्टन्तदुच्यते”
इति । भाण्डेन अर्थेन । नारदोऽपि “ग्रहीतुः
सह योऽर्थेन नष्ट एव स दायिनः । दैवराजकृते तद्वन्न
चेत्तज्जिह्मकारितमिति” तद्वदितिपदेनैकमुपमेयमन्य-
दुपमानमित्यवगम्यते । तेनैवं योजना ग्रहीतुरर्थेन सह
यो नष्टः स दायिन एव एवन्दैवराजकृते यो नष्टः सोऽपि
दायिन एव नष्ट इति दैवग्रहणन्तस्करोपलक्षणम् । अत-
एव याज्ञवल्क्यः “न दाप्योपहतन्तन्तु राजदैविकत-
स्करैरिति” दैविकपदस्यार्थो विवृतो मनुना “चौरैर्हृ-
तञ्जलेनोढमग्निना दग्धमेव वा । न दद्याद्यदि तस्मात्स्वं
न संहरति किश्चनेति” । यदि तस्मान्निः(नि)क्षेपादल्प-
मपि धनन्न संहरति न गृह्णाति तर्हि न दद्यादित्यर्थः ।
तथा च स एव “समुद्रे नाप्नुयात्किञ्चिद्यदि तस्मान्न
संहरेदिति” क्वचित् केनचिद्धेतुना नष्टमपि ग्रहीता
भूल्यद्वारेण न दाप्य इत्याह कात्यायनः “ज्ञात्वा
द्रव्यवियोगन्तु दाता यत्र विनिः(नि)क्षिपेत् । सर्वोपाय-
विनाशेऽपि ग्रहीता नैव दाप्यते” इति । निः(नि)-
क्षेपग्रहीतारं प्रत्याह कात्यायनः । “निः(नि)क्षिप्तं
यस्य यत्किञ्चित् तत्प्रयत्नेन पालयेत् । दैवराजकृतादन्यो
विनाशस्तस्य कीर्त्त्यते” इति । यस्य पार्श्वे यत् स्था-
पितन्तत्तेनावहितेन रक्षणीयम् । यतो दैवराजकृता-
दन्यो विनाशस्तस्य ग्राहकस्य दोपेण कृतत्वेन कीर्त्त्यते
इत्यर्थः । न केवलन्दुष्कीर्त्तिरेव तस्य किन्तु विनाशे
जाते वस्तुगत्या दोषो वह्वर्थहानिश्चेत्याह स एव
“यस्य दोषेण यत्कञ्चिद्विनश्येत ह्रियेत वा । तद्द्रव्यं
तोदयन्दाप्यो दैवराजकृताद्विनेति” । दोषः उपेक्षादि-
[Page4053-b+ 38]
लक्षणः । वृहस्पतिरपि “भेदेनोपेक्षया न्यासं ग्रहीता
यदि नाशयेत् । याच्यमानो न दद्याद्वा दाप्यन्तत्सोद-
यम्भवेदिति” कात्यायनोऽपि “न्यासादिकं परद्रव्यं प्रभ-
क्षितमुपेक्षितम् । अज्ञाननाशितञ्चैव येन दाप्यः स एव
तदिति” अत्र विशेषमाहतुर्व्यासकात्यायनौ “भक्षिते
सोदयन्दाप्यः समन्दाप्य उपेक्षिते । किञ्चिदूनं प्रदाप्यः
स्याद्द्रव्यमज्ञाननाशितमिति” किञ्चिदूनञ्चतुर्थांशन्यून-
मिति मिताक्षरायाम् । याचनानन्तरमदत्तस्य पश्चाद्दैव-
राजकृतेऽपि विनाशे तन्मूलमात्रं दातव्यमित्याह व्यासः
“याचनानन्तरं नाशे दैवराजकृतेऽपि सः । ग्रहीता
प्रतिदाप्यः स्यान्मूलमात्रन्न संशयः इति । प्रत्यर्पण-
विलम्बमात्रापराधे सवृद्धिकदानस्यान्याय्यत्वात् । राज्ञे
च तत्समो दण्डो देय इत्याह नारदः “याच्यमानस्तु
यो दातुर्निः(नि)क्षेपन्न प्रयच्छति । दण्ड्यः स राज्ञो
भवति नष्टे दाप्यश्च तत्सममिति” नष्टे दैवतो राजतो
वेति शेषः । याज्ञवल्क्योऽपि “भ्रंशश्चेन्मार्गितेऽदत्ते
दाप्यो दण्डञ्च तत्सममिति” । मार्गिते याचितेऽदत्ते
सति यदि भ्रंशो दैवराजकृतो नाशो भवति तथापि
तद् द्रव्यं मूल्यपरिकल्पनेन । “धनिने ग्राहको दाप्यो-
दण्डो राज्ञे च तत्समम्” । तत्समं दण्डमित्यर्थः ।
यः पुनःस्थापकाननुज्ञया निः(नि)क्षेपमुपभुङ्क्ते तस्य
दण्डमाह नारदः “यत्रार्थं साधयेत्तेन निः(नि)क्षेपे
त्वननुज्ञया । तत्रापि दण्ड्यः स भवेत्तञ्च सोदयमावहे-
दिति” दण्डश्च साधितद्रव्यानुसारेण । याज्ञवल्क्योऽपि
“आजीवन् स्वेच्छया दण्ड्यो दाप्यस्तञ्चापि सोदयमिति”
आजीवन् भोगवृद्ध्यर्थप्रयोगादिना उपजीवन् स्वेच्छया
स्वाम्यननुज्ञया । वृद्धिप्रमाणमाह कात्यायनः । “निः-
(नि)क्षेपं वृद्धिशेषञ्च क्रयविक्रयमेव च । याच्यमानं न
चेद्दद्याद्वर्द्धते पञ्चकं शतमिति” । निः(नि)क्षेपहर्त्तार-
म्प्रत्याह विष्णुः “निः(नि)क्षेपापहारी वृद्धिसहितन्धनं
धनिकस्य दाप्यः” । अस्य दण्डमाह मनुः “निः(नि)-
क्षेपस्यापहर्त्तारं तत्समन्दापयेद्दमम् । तथोपनिधिहर्त्ता-
रमविशेषेण पार्थिवः” निः(नि)क्षेपापह्नवे कर्त्तव्यमाह
व्यासः “निः(नि)क्षेपन्निह्नुते यस्तु नरो बन्धुबला-
न्थितः । साक्षिभिर्वाथ द्रव्येण विभाव्य प्रतिदाप्यते”
दण्डमाह वृहस्पतिः “गृहीत्वापह्नुते यत्र साक्षिभिः
शपथेन वा । विभाव्य दापयेद्राजा तत्समं विनयन्तथेति”
विनयं दण्डम् । ससाक्षिकनिः(नि)क्षेपादौ स्थापकस्या-
[Page4054-a+ 38]
नृतवादित्वे साक्षिभ्यो यथास्थितमर्थमवगत्य दण्डनीयः
स राज्ञेत्याह मनुः “निः(नि)क्षेपो यः कृतो येन
यावांश्च कुलसन्निधौ । तावानेव स विज्ञेयो विब्रुवन्
दण्डमर्हतीति” कुलं साक्षिवृन्दम् । असाक्षिके त्वाह
वृहस्पति “रहोदत्ते निधौ यत्र विसंवादः प्रजायते ।
विभावकन्तत्र दिव्यमुभयोरपि च स्मृतमिति” उभयो-
र्मध्ये एकस्येत्यर्थः उभयग्रहणं “रुच्या वान्यतरः कुर्या-
दित्ययमेव पक्षे यथा स्यादिति । ग्रहीतृस्थापकयोर-
नृतवादित्वे दण्डमाह मनुः “निः(नि)क्षेपस्यापह-
र्त्तारमनिः(नि)क्षेप्तारमेव च । सर्वैरुपायैरन्विच्छेच्छपथै-
श्चैव वैदिकैः । यो निः(नि)क्षेपं नार्पयति यश्चानिः-
(नि)क्षिप्य याचते । उभौ तौ चोरवच्छास्यौ दाप्यौ वा
तत्समं दममिति” चौरवच्छास्यौ चौरवद्दण्ड्यौ चौरव-
द्दण्डेन दण्ड्यावितियावत् । दण्डस्य प्रमाणमाह
सममिति । मत्स्यपुराणे । यस्तु “यो निः(नि)क्षेपं
नार्पयति यश्चानिः(नि)क्षिप्य याचते । ताबुभौ
चौरवच्छास्यौ दाप्यौ च द्विगुणं दममिति” द्विगुणो
दण्ड उक्तः स दुर्वृत्तविषयो ब्राह्मणातिरिक्तविषयो वा
अन्यया समदण्डप्रतिपादकमनुवचनविरोधः स्यादिति ।
निः(नि)क्षिप्तं द्रव्यमकाले ददतो द्विगुणोदम इत्याह
कात्यायनः “ग्राह्यस्तूपनिधिः काले कालहीनन्तु
वर्जयेत् । कालहीने ददद्दण्डं द्विगुणञ्च प्रदापयेदिति”
ग्राह्यः निः(नि)क्षेपकारिणेति शेषः यद्भयादुपनिधिर-
न्यस्य हस्ते न्यस्तस्तद्भयातीते काले न ग्राह्य इत्यर्थः ।
भयातीते काले स्वयमेव नायाचितमर्पणीयम् “सकृ-
द्याचितमर्पयेदिति” वृहस्पतिस्मरणात् । तद्भये वर्त्तमाने
स्वयमेवायाचितन्दीयमानं कालहीनन्तस्य दानन्दौष्ट्ये-
नैवेति तद्ददतोऽपि दण्डोयुक्तः । प्राड्विवाकं प्रत्याह
मनुः “यो निः(नि)क्षेपं याच्यमानो निः(नि)क्षेप्तुर्न
प्रयच्छति । स याच्यः प्राड्विवाकेन तन्निः(नि)क्षेप्तुरस-
न्निधौ । स यदि प्रतिपद्येत यथान्यस्तं यथाश्रितम् ।
न तत्र विद्यते किञ्चित् यत्परेणाभियुज्यते” इति । यदा
तु न प्रतिपद्येत तदा राजानं प्रत्याह स एव “तेषां न
दद्यायद्यदि तु तद्धिरण्यं यथाविधि । द्वयन्निगृह्य दाप्यः
स्यादिति धर्मस्य धारणा । निःक्षिप्तस्य धनस्यैव प्रीत्योप-
निहितस्य च । राजा विनिर्णयं कुर्य्यादक्षिण्वन्थासधा-
रिणामिति” तेषां अभियोक्तृणाम् । द्वयं द्विगुणम् ।
निगृह्य दण्डयित्वा अचिण्वन् अताडयन् । निः(नि)-
[Page4054-b+ 38]
क्षेप ग्रहीतारं प्रत्याह वृहस्पतिः “स्थापितं येन विधिना
येन यच्च यथाविधि । तथैव तस्य तद्देयं न देयं प्रत्यन-
न्तरे” इति । स्थापितेतरस्य यस्य स्थापितद्रव्यस्वाम्यमस्ति
स इह प्रत्यनन्तर उच्यत इति स्मृतिचन्द्रिकायां प्रत्यन-
न्तरे पुत्रादाविति कल्पतरौ । स्थापकं प्रत्याह मनुः
“यो यथा निः(नि)क्षिपेद्धस्ते यमर्थं यस्य मानवः । स
तथैव ग्रहीतव्यो यथा दायस्तथा ग्रहः । मिथोदाय
कृतो येन ग्रहीतो मिथ एव वा । मिथ एव प्रदातव्ये
यथा दायस्तथा ग्रहः । समुद्रे नाप्नुयात् किञ्चिदयदि त
स्मान्न संहरेदिति” दायो दानं स्थापनमिति यावत्
ग्रहोग्रहणं मिथः अन्योन्यमेव एतदुक्तम्भवति ससा-
क्षिकं स्थापितम् साक्षिसमक्षं ग्रहीतव्यम् । रहसि
स्थापितं रहस्येवेति । समुद्रे मुद्रासहिते निःक्षेपेमु
मूषकादिनोपहते निः(नि)क्षेपं स्थापयित्वा न किञ्चिद्दू-
सणमाप्नुयात् । यदि तस्मान्निः(नि)क्षेपात् प्रतिमुद्राक-
रणादिना न संहरेत्किञ्चिदित्यर्थः । स्थापयितुर्मरणे प्रत्य-
नन्तरे तद्देयमित्याह स एव “स्वयमेव तु यो दद्यान्मृतस्य
प्रत्यनन्तरे । न स राज्ञाऽभियोक्तव्यो न निःक्षेप्तुश्च
बन्धुभिरिति” अनेन वचनेन वचोभङ्ग्या स्थापके मृते
प्रत्यनन्तरे प्रत्यर्पणं ग्राहकेण कार्य्यमित्युक्तम् । स्वय-
मेव याचनमन्तरेणेत्यर्थः । याचनमन्तरेण दानम्भयादि-
कालापाये मन्तव्यम् अन्यथा दोषापत्तेः । प्रत्यनन्तर
वहुत्वे तु नैकस्मिन् प्रत्यनन्तरे देयं किन्तु सर्वप्रत्य-
नन्तरसन्निधाविति न निःक्षेप्तुबन्धुभिरभियोक्तव्य इत्य-
नेन सूचयाम्बभूव । यदा तु ग्राहकः स्वयमेव न ददाति
तदा प्रत्यनन्तरकर्त्तव्यमाह स एव । “अच्छलेनैव
चान्विच्छेत्तमर्थं प्रीतिपूर्वकम् । विचार्य्य तस्य वा वृत्तं
साम्नैव परिसाधयेदिति” अन्विच्छेत् अवधारयेत्परिसा-
धनं ग्राहकसकाशादादानन्तद्ग्राहकवृत्तिं विचार्य्य स
तद्वृत्तग्राहकविषये साम्नैव कार्य्यं न भयादिप्रदर्शनेन ।
दुर्वृत्तग्राहकविषये तु ऋणादानप्रकरणोक्तेन भयादि-
प्रदर्शनाद्युपायान्तरेण छलादिना कार्य्यमित्यस्मादेव वच-
नादवगम्यते । तथा सद्वृत्ते विप्रतिपन्ने भूतानुसारेण
साधयितुमशक्ये साक्ष्याद्यभावे प्रत्यनन्तरादिना साधु-
येत् । दुर्वृत्ते तु विप्रतिपन्ने छलादिना परिहरेदिति
चास्मादेव वचनादवगम्यते । सद्वृत्ते छलादिप्रयोगबच्छ-
पथेन शोधनस्याप्यनुचितत्वात् । ग्राहके तु मृते पश्चा-
द्यदधीनं निःक्षेपादि जायते तेनैव स्थापके प्रत्यनन्तरे
[Page4055-a+ 38]
वा प्रत्यर्पणीयमित्यतिस्थूलत्वात् स्मृतिकारैरुपेक्षित-
मित्यस्मादृणादानप्रकारवदुवन्नेयं यदि ग्राहकोऽसौ स्वयं
न ददाति तदा स्थापकः प्रत्यनन्तरो वा पूर्वोक्तमार्गेणा-
ग्विच्छेत् सम्प्रतिपन्नं पूर्वोक्तेन प्रकारेण परिग्रहं साध-
येदित्येतदपि स्मृतिकारैरुपेक्षितं ज्ञातुं शक्यत्वादिति ।
“द्वयीषु निः(नि)क्षेष इवार्पितं द्वयम्” कुमा० ।
<LEND>
