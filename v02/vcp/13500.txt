<L>13500<pc>2036,a<k1>काशीरहस्य<k2>काशीरहस्य
काशीरहस्य¦ न० काश्यारहस्यम् । १ काशीस्थैः कर्त्तव्याचा-
रभेदे २ तन्माहात्म्यप्रकाशने तच्च काशीख० दर्शितंयथा
“येषां हृदि सदैवास्ते काशी त्वाशीविषाङ्गदः (शिवः)
संसाराशीविषविषं न तेषां प्रभवेत् क्वचित् । गर्भ-
रक्षामणिर्म्मन्त्रः काशीवर्ण्णद्वयात्मकः । यस्य
कण्ठे सदा तिष्ठेत्तस्याकुशलभीः कुतः । सुधां पिबति
योनित्यं काशीवर्णद्बयात्मिकाम् । स नैर्ज्जरीं दशां
हित्वा सुधैव परिजायते । श्रुतं कर्ण्णामृतं येन
काशीत्यक्षरयुग्मकम् । न समाकर्णयत्येव स पुनर्गर्भजां
कथाम् । काशीरजोऽपि यन्मूर्द्ध्नि पतेदप्यनिलाहृतम् ।
चन्द्रशेखरतन्मूर्द्धा भवेच्चन्द्रकलाङ्गतः । प्रसङ्गतोऽपि
यन्नेत्रपथमानन्दकाननम् । यातं, तेऽत्र न जायन्ते ने-
क्षेरन् पितृकाननम् । गच्छता तिष्ठता वापि स्वपता जाग्र-
ताथ वा । काशीत्येष महामन्त्रो येन जप्तः स निर्भवः । येन
वीजाक्षरयुगं काशीति हृदि धारितम् । अवीजानि भव-
न्त्येव कर्म्मवीजानि तस्य वै । काशी काशीति काशीति
जपतोयस्य संस्थितिः । अन्यत्रापि सतस्तस्य पुरो मुक्तिः
प्रकाशते । क्षेममूर्त्तिरियं काशी क्षेममूर्त्तिमयो भवः ।
[Page2036-b+ 38]
क्षेममूर्त्तिस्त्रिपथगा नान्यत् क्षेमत्रयं क्वचित् । ब्राह्मणा-
नामिति वचः क्षेत्रभक्तिवि वृंहितम् । निशम्य गिरिजा-
कान्तस्तुतोष नितरां हरः । प्रोवाच च प्रसन्नात्मा घन्या
यूयं द्विजर्षभाः! । येषामिहेदृशी भक्तिर्ममक्षेत्रेऽतिपावने ।
जाने सत्वमया जाताः क्षेत्रस्यास्य निषेवणात् । नीर-
जस्का वितमसः संसारार्णवपारगाः । वाराणस्यास्तु ये
भक्तास्ते भक्ता मम निश्चितम् । जीवन्मुक्ताहि ते नूनं मो-
क्षलक्ष्म्या कटाक्षिताः । यैश्च काशीस्थितो जन्तुरल्पकोऽपि
विरोधितः । तैश्च विश्वम्भरा सर्वा मया सह विरो-
धिता । वाराणस्यास्तु नामापि यो निशम्यानुमोदते ।
अपि ब्रह्माण्डमखिलं ध्रुवन्तेनानुमोदितम् । निवसन्ति
हि ये मर्त्या अस्मिन्नानन्दकाननै । ममान्तःकरणे ते वै
निवसेयुरकल्मषाः । निवसन्ति मम क्षेत्रे मम भक्तिं न-
कुर्वते । मम लिङ्गधराये नो, न तानुपदिशाम्यहम् । काशी
निर्वाणनगरी येषां चित्ते प्रकाशते । ते मत्पुरः प्रकाशन्ते
नैःश्रेयस्या श्रिया वृताः । मोक्षलक्ष्मीरियं काशी न येम्यः
परिरोचते । स्वर्लक्ष्मीं काङ्क्षमाणेभ्यः पतितास्ते न
संशयः । काशीं संकाङ्क्षमाणानां पुरुषार्थचतुष्टयम् । पुरः
किङ्करवत्तिष्ठेन्ममानुग्रहतो द्विजाः! । आनन्दकानने ह्यत्र
ज्वलन्दावानलोऽस्म्यहम् । कर्म्मवीजानि जन्तूनां ज्वाल-
ये, न प्ररोहये । वस्तव्यं सततं काश्यां यष्टव्योऽहं प्रयत्नतः ।
जेतव्यौ कलिकालौ च लब्धव्या मुक्तिरङ्गना । प्राप्यापि का-
शीं दुर्बुद्धिर्यो न मां परिषेवते । तस्य हस्तगताप्याशु कैव
ल्यश्रीः प्रणश्यति । धन्या मद्भक्तिलक्ष्माणो ब्राह्मणाः
काशिवासिनः । यूयं, यच्चेतसो वृत्तौ न दूरेऽहं न काशिका ।
दातव्यो वो वरः कोऽत्र व्रियतां स यथारुचि । प्रेयांसो मे
यतो यूयं क्षेत्रसन्न्यासकारिणः । इति पीत्वा महेशा-
नमुखक्षीराब्धिजां सुधाम् । परितृप्ता द्विजाः सर्व्वे
वव्रुर्वरमनुत्तमम् । ब्राह्मणा ऊचुः । उमापते महेशा-
न! सर्वज्ञ! वर एष नः । काशी कदापि न त्याज्या भव-
ता भवतापहृत्! । वचनाद्व्राह्मणानान्तु शापो मा प्रभव-
त्विह । कदाचिदपि केषांचित् काश्यां मोक्षेऽन्तरायकः ।
तव पादाम्बुजद्वन्द्वे निर्द्वन्द्वा भक्तिरस्तु नः । आकले-
वरपातञ्च काशीवासोऽस्तु नोऽनिशम् । किमन्येन वरेणे-
श देय एष वरो हि नः । अवधेह्यन्धकध्वंसिन्! वरमन्यं
वृणीमहे । तव प्रतिनिधीकृत्यास्माभिस्त्वद्भक्तिभावितैः ।
प्रतिष्ठितेषु लिङ्गेषु सान्निध्यं भवतोऽस्त्विह । श्रुत्वेति
तेषां वाक्यानि तथास्त्विति पिनाकिना । प्रोचेऽन्योऽपि-
[Page2037-a+ 38]
वरो दत्तो ज्ञानं वश्च भविष्यति । पुनः प्रोवाच देवेशो
निशामयत भो द्विजाः! । हितं वः कथयाम्यत्र तदनुष्ठी-
यतां ध्रुवम् । सेव्योत्तरवहा नित्यं लिङ्गमर्च्च्यं प्रय-
त्रतः । दमोदानं दया नित्यं कर्त्तव्यं मुक्तिकाङ्क्षिभिः ।
इदमेव रहस्यञ्च कथितं, क्षेत्रवासिना । मतिः परहिते
कार्य्या वाच्यं नोद्वेगकृद्वचः । मनसाऽपि न कर्त्तव्य-
मेनोऽत्र विजीगीषुणा । अत्यर्थमक्षयं यस्मात् सुकृतं
सुकृतेतरत् । अन्यत्र यत् कृतं पापं तत् काश्यां परि-
नश्यति । वाराणस्यां कृतं पापमन्तर्गेहे विनश्यति ।
अन्तर्गेहे कृतं पापं पैशाच्यनरकावहम् । पिशाचनरक-
प्राप्तिर्गच्छत्येव बहिर्यदि । न कल्पकोटिभिः काश्यां कृतं
कर्म प्रभुज्यते । किन्तु रुद्रपिशाचत्वं जायतेऽत्रायुतत्रयम् ।
वाराणस्यां स्थितो यो वै पातकेष्वारतः सदा । योनिं
प्राप्यापि पैशाचीं वर्षाणामयुतत्रयम् । पुनरत्रैव निवसन्
ज्ञानं प्राप्स्यत्यनुत्तमम् । तेन ज्ञानेन संप्राप्ते मोक्षमाप्-
स्यत्यनुत्तमम् । दुष्कृतानि विधायेह बहिः
पञ्चत्वमागताः । तेषां गतिं प्रवक्ष्यामि शृणुत द्विज-
सत्तमाः! । याम्याख्या मे गणाः सन्ति घोरा विकृत-
मूर्त्तयः । मूषायां ते धमन्त्यादौ क्षेत्रदुष्कृतकारिणः ।
नयन्त्यनूपप्रायाञ्च ततः प्राचीं दुरासदाम् । वर्षाकाले
दुराचारान् पातयन्ति महाजले । जलौकाभिः सप-
ङ्काभिर्दन्दशूकैर्जलोद्भवैः । दुर्निवारैश्च मसकैर्दश्यन्ते ते
दिवानिशम् । ततो याम्यैर्हिमर्त्तौ ते नीयन्तेऽद्रौ हिमा-
लये । अशनावरणैर्हीनाः क्लेश्यन्ते ते दिवानिशम् ।
मरुस्थले ततो ग्रीष्मे वारिवृक्षविवर्जिते । दिवाकरकरै-
स्तीब्रैः स्थाप्यन्ते ते पिपासिताः । क्लेशितास्ते गणै-
रुग्रैर्यातनाभिः समन्ततः । इत्थं कालमसङ्ख्यात
मानीयन्ते ततस्त्विह । निवेदयन्ति ते याम्याः काल-
राजान्तिकं ततः । कालराजोऽपि तान् दृष्ट्वा कर्म्म-
संस्मार्य्य दुष्कृतम् । विवस्त्रान् क्षुत्तृषार्त्तांश्च लग्नपृष्ठो-
दरत्वचः । अन्यैरुद्रपिशाचैश्च सह संयोजयत्यपि ।
ततो रुद्रपिशाचास्ते भैरवानुचराः सदा । सहन्ते
क्लममत्यर्थं क्षुत्तृड्लग्नत्वसम्भवम् । आहारं रुधिरो-
न्मिश्रं ते लभन्ते कदाचन । एवं त्र्ययुतसंख्यातं कालं
तत्रापि दुःखिताः । श्मशानस्तम्भमभितो नीयन्ते कण्ठ-
पाशिताः । पिपासिता अपि न तेऽम्बुस्पर्शमपि चाप्नुयुः ।
अथ संक्षीणपापास्ते कालभैरवदर्शनात् । इहैव देहि-
तो भूत्वा मुच्यन्ते ते ममाज्ञया । तस्मान्न कामयेदत्र
[Page2037-b+ 38]
वाड्मनःकर्म्मणाप्यघम् । शुचौ पथि सदा स्थेयं महा-
लाभमपीप्सुभिः । नाविमुक्ते मृतः कश्चिन्नरकं याति
किल्विषी । ममानुग्रहमासाद्य गच्छत्येव परां गतिम् ।
अनशनं यः कुरुते मद्भक्त इह सुव्रतः । न तस्य पुन-
रावृत्तिः कल्पकोटिशतैरपि । अशाश्वतमिदं ज्ञात्व
मानुष्यं बहुकिल्विषम् । अविमुक्तं सदा सेव्यं संसार
भयमोचकम् । नान्यत् पश्यामि जन्तूनां मुक्त्वा वाराणसीं
पुरीम् । सर्वपापप्रशमनीं प्रायश्चित्तं कलौ युगे ।
जन्मान्तरसहस्रेषु यत्पापं समुपार्जितम् । अविमुक्तं
प्रविष्टस्य तर्त्सवं व्रजति क्षयम् । जन्मान्तरसहस्रेषु
युञ्जन् योगं यदाप्नुयात् । तदिहैव परो मोक्षो मरणादधि-
गम्यते । तिर्यग्योनिगताः सत्वा येऽविमुक्ते कृतालयाः ।
कालेन निधनं प्राप्तास्ते यान्ति परमां गतिम् । अविमुक्तं
न सेवन्ते ये मूढास्तमसा वृताः । विण्मूत्ररेतसां मध्ये
ते वसन्ति पुनः पुनः । अविमुक्तं समासाद्य यो लिङ्गं
स्थापयेत् सुधीः । कल्पकोटिशतैर्वापि नास्ति तस्य
पुनर्भवः । ग्रहनक्षत्रताराणां कालेन पतनं ध्रुवम् ।
अविमुक्तमृतानान्तु पतनं नैव विद्यते । व्रह्महत्यां नरः
कृत्वा पश्चात् संयतमानसः । प्राणांस्त्यजति यः काश्यां
स मुक्तो नात्र संशयः । स्त्रियः पतिव्रता याश्च मम भक्ति
समाहिताः । अविमुक्ते मृता विप्रा! यान्ति ताः परमां
गतिम् । अत्रोत्क्रमणकालेऽहं स्वयमेव द्विजोत्तमाः! ।
दिशामि तारकं ब्रह्म, देही स्वाद्येन तन्मयः । मन्मना
मम भक्तश्च मयि सर्व्वार्पितक्रियः । यथा मोक्षमिहा-
प्नोति न तथाऽन्यत्र कुत्रचित् । मरणं निश्चितं ज्ञात्वा
गतिञ्चासुखदायिनीम् । चलमागन्तुकं सर्वं, ततः काशीं
समाश्रयेत् । काशी समाश्रिता यैस्तु मनोवाक्वायकर्मभिः ।
तानत्र निर्म्मलधियो निर्वाणश्रीः । समाश्रयेत् काशीस्थि-
तैकमपि यः प्रीणयेन्न्यायजैर्धनैः । तेन त्रैलोक्यम-
खिलं प्रीणितं तु मया सह । यः प्रीणयति पुण्यात्मा
निर्वाणनगरीश्वरम् । प्रणयेन स्थितो नित्यं ब्राह्मणाः!
प्रीणयामि तम् । दिवोदासोऽपि राजर्षिः काशीं धर्मेण
पालयन् । सदेहो मत्पदं प्राप्तो यतो न पुनरागतिः ।
अत्र योगस्तथा ज्ञानं मुक्तिरेके जन्मनना । अतो
विमुक्तमासाद्य नान्यद्गच्छेत्तपोवनम् । मोक्षं सुदुर्लभं
ज्ञात्वा संसारञ्चातिभीषणम् । अश्मना चरणौ हत्वा
कालमत्र प्रतीक्षयेत् । अविमुक्तं परित्यज्य यदा या-
स्यन्ति दुर्धियः । हसिव्यन्ति तदा भूतान्यन्योन्यकरता-
[Page2038-a+ 38]
डनैः । प्राप्य वाराणसीं पुण्यां सिद्धिक्षेत्रमनुत्तमम् ।
परिनिष्क्रान्तुमन्यत्र कस्य जन्तोर्मतिर्भवेत् । महादानेन
चान्यत्र यत् फलं लभ्यते नरैः । अविमुक्ते तु काकिन्यां
दत्तायां तदवाप्यते । एकः समर्च्चयेल्लिङ्गं तपस्तप्येत चा-
परः । तयोर्मध्ये तु स श्रेष्ठो यो लिङ्गं पूजयेदिह ।
तीर्थान्तरे गवां कोटिं विधिवद्यः प्रयच्छति । एकाहं यो
वसत् काश्यां काशीवासी तयोर्वरः । अन्यत्र ब्राह्म-
णानां तु कोटिं संभोज्य यत् फलम् । वाराणस्यां तदै-
केन भोजितेन तदाप्यते । सन्निहित्यां कुरुक्षेत्रे राहु-
ग्रस्ते दिवाकरे । तुलापुरुषदानेन काश्यां भिक्षा
समा भवेत् । ममेह परमं ज्योतिरापातालाद्व्यव-
स्थितम् । अतीत्य सत्यलोकादीननन्तलिङ्गरूपधृक् ।
पृथिव्यन्तःस्थितं लिङ्गमविमुक्तं स्मरन्ति ये । कलुषैस्ते
विमुच्यन्ते महद्भिरिति निश्चितम् । अस्मिन् क्षेत्रे तु
येनाहं दृष्टः स्पृष्टः समर्च्चितः । सम्प्राप्य तारकं ज्ञानं
न स भूयोऽभिजायते । यो मामिह समभ्यर्च्य म्रिय-
तेऽन्यत्र कुत्रचित् । जन्मात्तरेऽपि मां प्राप्य स विमुक्तो
भविष्यति । इत्युक्त्वा क्षेत्रमाहात्म्यं द्विजानामग्रतो
हरः । पश्यतामेव तेषान्तु तत्रैवान्तर्हितोऽभवत्” ।
<LEND>
