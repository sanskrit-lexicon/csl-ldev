<L>7510<pc>0813,b<k1>आर्ष<k2>आर्ष
आर्ष¦ त्रि० ऋषेरिदस् अण् । १ ऋषिसम्बन्धिनि तत्कृतपुराण
<>काव्यादौ । “धर्म्मो यस्याभि शङ्क्यः स्यादार्षं वा दुर्बलात्मनः ।
<>वेदात् शूद्र इवापेयात् स लोकादजरामरात्” भा०
<>व० प० ३१ अ० । आर्षं मन्वादिमतं यस्याभिशङ्क्य-
<>मित्यर्थः “अस्मिन्नार्षे पुनःसंज्ञा भवेदाख्यानसंज्ञका” ः
<>सा० द० । “इत्यार्षेरामायणे” इत्येवं रामायणसर्गसमाप्तौ
<>भूरिप्रयोगः । ऋषिणा जुष्टम् । २ ऋषिसेविते वेदे पु० ।
<>“आर्षं धर्म्मोपदेशञ्च वेदशास्त्राविरोधिना । यस्तर्केणा-
<>मुसंधत्ते स धर्मं वेद नेतरः” मनुः ।
<>ऋषिर्वेदस्तस्येदम् अण् । ३ वैदिके । “सम्बुद्धौ शाकल्यखेता
<>वानार्षे” पा० “अनार्षे अवैदिके” सि० कौ० । “आर्षं
<>प्रमाणमुत्क्रम्य धर्म्मं न प्रतिपालयन्” भा० व० प० ३१ अ० ।
<>ऋषेरयं वाचकः अण् । ५ ऋष्यभिधायिनि “ण्यक्षत्रिय-
<>ञितोयूनि अणिञोः” पा० (आर्षात्) “ऋष्यभिधायिनः”
<>सि० कौ० संस्कारहीनत्वेपि ऋषिणा प्रयुक्तः अण् ।
[Page0814-a+ 38]
<>व्याकरणोक्तानुशासनसुल्लङ्घ्य ऋषिणा प्रयुक्ते असाधुन्यपि
<>साधुत्वेनाभिमते ५ शब्दभेदे । आर्षः प्रयोगः । ऋषीणां
<>समूहः प्रवरगणभेदः अण् । गोत्रप्रवर्त्तकमुनीनां ७ व्या-
<>वर्त्तकप्रवरर्षिसमूहे न० “अरोगिणीं भ्रातृमतीमसामानार्ष-
<>गोत्रजाम्” या० । मिता० तु ऋषेरिदमार्षं नाम प्रवर इति
<>व्याख्यातम् ऋषिर्वेदस्तत्र विहितः अण् । ७ विवाहभेदे
<>“यज्ञस्थायर्त्विजे दैव आर्ष आदाय गोयुगम् । चतुर्द्दश
<>प्रथमजः पुनात्युत्तरजश्च षट्” या० “अष्टाविमान् समासेन
<>स्त्रीविवाहान् निबोधत । ब्राह्मोदैवस्तथैवार्षः प्राजापत्य-
<>स्तथाऽऽसुरः । गान्धर्व्वो राक्षसश्चैव पैशाचश्चाष्टमः स्मृतः”
<>इत्युपक्रम्य “एकं गोमिथुनं द्वे वा वरादादाय धर्मतः । कन्या-
<>प्रदानं विधिवदार्षो धर्मः स उच्यते” मनुस्मृतौ धर्म्म
<>इत्युपादानात् कन्यानृशंस्यार्थं गोयुगग्रहणेऽपि न दोषः ।
<>अतएव मनुना तादृशस्य गोमिथुनग्रहणस्य स्वभोगसाधन
<>त्वाभावेन शुल्कत्वमेव निराकृतम् “आर्षे गोमिथुनंशुल्कं
<>केचिदाहुर्मृषैव तदिति” “आर्षोढाजः सुतस्त्रीन्
<>त्रीन्” मनुः ।
<>गोत्रभेदे प्रवरभेदाश्च विश्वादर्शे दर्शिता यथा । “अत्र
<>गोत्रप्रवराणां स्वरूपं महाप्रवरपाठादवगतन्तव्यम् ।
<>तत्र महान्तः प्रवरा एकद्वित्रिपञ्चार्षेया ऊनपञ्चाशदेव
<>ते च सप्तानां गोत्राणां गणश उच्यन्ते । तावतैवापेक्षित-
<>सिद्धेः । यथा वत्सानां भार्गवच्यवनाप्लुवानौर्वजामदग्न्येति १
<>विदानां भार्गवच्यवनाप्लुवानवौर्वविदेति ३ । आर्ष्टिषेणानां
<>भार्गवच्यवनाप्लुवानौर्वार्ष्टि षेणेति २ । जामदग्न्यानां भार्गव-
<>च्यवनाप्लुवानौर्वजामदग्न्येति ४ । एते समानप्रवराः ।
<>अर्घाधिकर्षितुल्यत्वात् । यास्कानां भार्गववीतहव्यसा-
<>वेदसेति ५ । मित्रध्रुवाणां भार्गववाध्र्यश्वदैवोदासेति ६ ।
<>वैण्यानां भार्गववैण्यपार्थेति ७ । एते भार्गवानुवृत्तावपि
<>न मिथः समानप्रवराः भृगुं मुक्त्वेति वचनात् । शुन-
<>कानां शौनकेति वा गार्त्समदेति वा । अत्र गोत्र
<>प्रवरभेदोपयोगित्वेन पक्षे प्रवरैक्यादविवाहः । एते सप्त
<>भृगवः । अथाङ्गिरसा गौतमा भारद्वाजाः शुद्धाश्वेति त्रि-
<>विधाः । तेषु गौतमास्तावत् । आयास्यानामाङ्गिरसायास्य
<>गौतमेति १ । शारद्वतानामाङ्गिरसशारतद्वतगौतमेति २ ।
<>कौमण्डकानामाङ्गिरसौदक्यकाक्षीवत गौतमकौमण्डेति ३ ।
<>दीर्घतमानामाङ्गिरसौदक्यकाक्षीवतगौतमदैर्व्यतमेति ४ । का-
<>रेणुपालानामाङ्गिरस गौतमकारेणुपालेति ५ । वामदेवा-
<>नामाङ्गिरसगौतमवामदेवेति ६ । औशसानानामाङ्गिरसौशस-
[Page0814-b+ 38]
<>नगौतमेति ७ । एते सप्त गौतमाङ्किरसाः समानप्रवराः
<>अर्द्धाधिकर्षितुल्यत्वात् । भारद्वाजानामाङ्गिरसबार्हस्पत्य-
<>भारद्वाजेति १ । रौक्षायणानामाङ्गिरसबार्हस्पत्यभारद्वाज
<>चान्दनमातृवचसेति । गर्गाणामाङ्गिरसवार्हस्पत्यभार-
<>द्वाजगार्ग्यशैन्येति । आङ्गिरसगार्ग्य शैन्येति वा ३ ।
<>त्रय एते भरद्वाजाङ्गिरसाः समानप्रवराः अर्घाधिक-
<>र्षितुल्यत्वात् । गार्ग्याणां त्र्यार्षेयपक्षेऽर्द्धाधिकर्षितुल्यत्वा-
<>भावेऽपि पक्षे समानप्रवरत्वाद्भारद्वाजैरविवाहः । विष्णु-
<>वृद्धानामाङ्गिरसपौरुकुत्सजामदग्न्येति १ । काण्वानामा-
<>ङ्गिरसाजमीढकाण्वेति २ । हरितानामाङ्गिरसाम्बरीष
<>यौवनाश्वेति ३ । सांकृतीनामाङ्गिरससांकृत्यगौरवीतेति ४ ।
<>रथीतराणामाङ्गिरसवैरूप्यरथीतरेति ५ । मुद्गलानामाङ्गिरस
<>भार्म्याश्वमौद्गलेति ६ । कपीनामाङ्गिरसामक्षय्यवार्क्षय्येति ७ ।
<>एते सप्त शुद्धाङ्गिरसाः भिन्नप्रवराः आङ्गिरसानु-
<>वृत्तावपि आङ्गिरसम्मुक्त्वेति वचनात् । अत्रीणामात्रेया-
<>र्चनानसश्यावाश्वेति १ । गबिष्ठिराणाम्पत्रेयार्चनानस
<>गविष्ठिरेति २ । बभ्रूदकानाम् आत्रेयार्चनानसबभ्रूदकेति ३ ।
<>मुद्गलानामात्रेयार्चनानसपौर्वतिथेति” ४ । एते चत्वारः
<>समानप्रवराःतुल्यर्षित्वात् । काश्यपानां काश्य पावत्सा-
<>रनैध्रुवेति १ । रेभाणां काश्यपावत्साररैभेति २ । शाण्डि-
<>ल्यानां काश्यपावत्सारशाण्डिल्येति ३ । काश्य पावत्सार-
<>वैदेति वा काश्यावत्सारासितेति वा शाण्डिल्या-
<>सितदेवलेति वा इति चतुर्धा प्रवराः । लौगाक्षीणां
<>काश्यपावत्सारवासिष्ठेति ५ । एते समानप्रवराः । काश्य-
<>पानुवृत्तेः चतुर्थप्रवरे काश्यपानुवृत्त्यभावेऽपि त्रिभिः
<>प्रवरैः समानप्रवरत्वात् काश्यपैरविवाहः । लौगाक्षीणां
<>वासिष्ठपदानुवृत्त्या द्व्यामुष्यायणत्वाद्वसिष्ठैरविवाहः । वसि-
<>ष्ठानां वासिष्ठेति १ । कुण्डिनानां वासिष्ठमैत्रावरुण कौ-
<>ण्डिन्येति २ । उपमन्यूनां वासिष्ठेन्द्रप्रमदभारद्वस्विति ३ ।
<>पराशराणां वसिष्ठशक्तिपराशरेति ४ । एते वासिष्ठाश्च-
<>त्वारः समानप्रवराः वसिष्ठानुवृत्तेः । कुशिकानां वैश्वा-
<>मित्रदैवरातौदलेति १ । रौहितानां वैश्वामित्राष्टकरोहि-
<>तेति २ । रौत्थकानां विश्वामित्ररौत्थक रैवतेति ३ । विश्वा-
<>मित्राणां वैश्वामित्रारसदेवतरसेति ४ । मौञ्जायनानां
<>विश्वामित्रमधुच्छन्दमौञ्जेति ५ । धनञ्जयानां वैश्वामित्र-
<>माधुच्छन्दसधनञ्जयेति ६ । कतकानां वैश्वामित्रकात्याक्षी-
<>लेति ७ । इन्द्रकौशिकानां विश्वामित्रेन्द्रकौशिकेति ८ ।
<>अघमर्षणानां वैश्वामित्राघमर्षणकौशिकेति ९ । पौराणां
[Page0815-a+ 38]
<>वैश्चामित्रपौराणेति १० । एतेषां दशानां कुशिकानां विश्वा-
<>मित्रपदानुवृत्तेर्मिथः समानप्रवरत्वम् । अगस्तीनाम-
<>गस्तिदार्ढ्यच्युतेध्मवाहेति । दार्भवाहानामगस्त्यागस्त्यदा-
<>र्ढ्यच्युतदार्भवाहेति १ । साम्भवाहानामागस्त्यदार्ढ्यच्युत-
<>साम्भवाहेति २ । सोमवाहनानामागस्त्यदार्ढ्यच्युत सोमवा-
<>हेति ३ । यज्ञवाहानामागस्त्यदार्ढ्यच्युतयज्ञवाहेति ४ ।
<>चतुर्णामगस्तीनामागस्त्यपदानुवृत्त्या मिथः समानप्रवरत्वमिति
<>प्रवरनिर्णयः । अत्र संग्रहश्लोकाः । “एकोऽपि चं मुनि-
<>र्येषां प्रवरेष्वनुवर्त्तते । सगोत्रास्तेमिथोज्ञेया भृगुमङ्गि-
<>रसं विना । शुनकाः स्युर्गृत्समदैः काश्यपैः शाण्डिला
<>अपि । भारद्वाजास्तथा गर्गाः पक्षे तुल्यर्षिदर्शनात्” ।
<>यद्वा । “च्यवनो गोतमोऽगस्त्योभरद्वाजोऽत्रिकश्यपौ । वि-
<>श्वामित्रोवशिष्ठश्च यद्गणप्रवरेष्वमी । वर्त्तन्ते ते सगोत्राः स्युः
<>कश्यपैः शाण्डिलास्तथा । शुनकाःस्युर्गृत्समदैर्भारद्वाजैश्च
<>गर्गका” इति । अत्र प्रमादेन समानगणगोत्रप्रवरकन्यो-
<>द्वाहे ज्ञानोत्तरकालं मातृवदेनाम्बिभृयात् । गर्भश्चेदुत्पन्नः
<>स न दुष्यति । काश्यपो भवति गोत्रेण । ज्ञात्वा गच्छन्
<>गुरुतल्पगः । तदुत्पन्नश्चण्डालवद्भवति । श्राद्धमपि स-
<>गोत्रप्रवराय न देयमित्याहुः । प्रवरविज्ञानात् विहीनो
<>भवति एतत्समस्तं संप्रधार्य निश्चितं दास्यामीति तेषामुक्त
<>ते गृहङ्गच्छन्ति” ।
<P>तत्रैव अथ मतान्तरम् । “सर्वे समानगोत्राःस्यु-
<>रिति गाणगारिः । कथं ह्याप्रीसूक्तानि भवेयुः । कथं
<>प्रयाजा इत्यपि । नानागोत्राः स्युरिति शौनकः । तन्त्राणां
<>व्यापित्वात् गृहपतिगोत्रान्वयाविशेषात् । तस्य राद्धि-
<>रनुराद्धिः । सर्वेषां प्रवरास्त्वावर्त्तेरन् आवापधर्मि-
<>त्वात् । जामदग्न्या वत्सादयः पञ्चार्षेयाः । यथा भार्ग-
<>वाप्नवानौर्वजामदग्न्येति । वत्सश्रीवत्सयोश्च तथैव ।
<>आर्ष्टिषेणानां भार्गवच्यवनाप्नुवानौर्वार्ष्टिषेणेति । विदानां
<>भार्गवच्यवनाप्नुवानौर्वविदेति । यास्कवाधूलमौलमौक-
<>शार्कराक्षिसार्ष्टिसावर्णिशालङ्कायनदैवन्त्यायनानां भार्गववै-
<>तहव्यसावेदेति । शैन्यानां भार्गवशैन्यपार्थेति । मित्र-
<>यूनां भार्गवदैवोदासवाद्ध्र्यश्वेति । शुनकानां भार्गवशौनक-
<>गात्र्समदेति । गौतमानामाङ्गिरसायास्यगौतमेति उतथ्याना-
<>माङ्गिरसौतथ्यगौतमेति । राहुगणानामाङ्गिरसराहुगण-
<>गौतमेति । सोमराजिकीनामाङ्गिरससौमराजिगौतमेति ।
<>वामदेवानामाङ्गिरसवामदेवगौतमेति । वृहदुक्थानामाङ्गि-
<>रसबार्हदुक्थगोतमेति । पार्षदश्वानामाङ्गिरसपार्षदश्ववैरू-
[Page0815-b+ 38]
<>पेति । अष्टादंष्ट्रा इत्येके ब्रुवते अतीत्याङ्गिरसम् । अष्टा-
<>दंष्ट्रापौरुकुत्सत्रासदस्यवेति । ऋक्षाणामाङ्गिरसवार्हस्पत्यभ-
<>रद्वाजवान्दनमातृवचसेति । कक्षीवतामाङ्गिरसगौतमौशि-
<>जकाक्षीवतेति । दीर्घतमसामाङ्गिरसौतथ्यदैर्घतमसेति ।
<>भारद्वाजाग्निवेश्यानामाङ्गिरसवार्हस्पत्यभारद्वाजेति । मुद्ग-
<>लानामाङ्गिरसभार्म्यश्वमौद्गल्येति । तार्क्ष्यं हैके ब्रुवते
<>अतीत्याङ्गिरसं तार्क्ष्यभार्म्यश्वमौद्गलेति । विष्णु-
<>वृद्धानामाङ्गिरसपौरुकुत्सत्रासदस्यवेति । गर्गाणामाङ्गिरस
<>वार्हस्पत्यभारद्वाजगर्गशैन्येति । आङ्गिरसशैन्यगार्गेति
<>वा । हरितकुत्सपिङ्गशाङ्खदर्भभैमगवानाम् आङ्गिरसा-
<>म्बरीषयौवनाश्वेति सङ्कृतिपूतिमाषतण्डिशङ्खभौमगवा-
<>नाम् आङ्गिरसगौरुवीतसांकृत्येति । शाक्तिगौरुवीत
<>सांकृत्येति वा । काण्वानामाङ्गिरसाजमीढकाण्वेति ।
<>घोरमिहैके ब्रुवते अतीत्याजमीढम् । आङ्गिरसघोर-
<>काण्वेति । कपीनामाङ्गिरसामक्षय्यवार्क्षय्येति । अथ
<>शौङ्गशैशिरयः । भरद्वाजाः स्युः शुङ्गाः कताः शैशिरयः ।
<>तेषामुभयतः प्रवृणीते एकमितरोद्वावितरः त्रीनितरः ।
<>न हि चतुर्णां प्रवरोऽस्ति न पञ्चानाम् । आङ्गिरसवार्ह-
<>स्पत्यभारद्वाजेत्यादि । कपी प्रसिद्धावुदिताविह द्वौ स्वतन्त्र
<>एकस्त्वपरोऽस्वतन्त्रः । तत्र स्वतन्त्रस्य कपेर्विवाहं मिथो
<>भरभाजकुलेन चाहुः । अथात्रीणामात्रेयार्चनानसश्या-
<>वाश्वेति । गविष्ठिराणामात्रेयगाविष्ठिरपौर्वतिथेति ।
<>विकितगालवकालवमनुतन्तुकुशिकानां वैश्वामित्रदेव-
<>रातौदलेति । श्रौमतकामकायनानां वैश्वामित्रदेवश्रव-
<>सदैवोदासेति । धनञ्जयानानां वैश्वामित्रमाधुच्छन्दस
<>धानञ्जयेति । अजानां वैश्वामित्रमाधुच्छन्दसरौहि-
<>णेति । पूरणवारिधापयन्तानां वैश्वामित्रदेवरातपौरा-
<>णेति । कतानां वैश्वामित्रकात्याक्षीलेति । अघमर्षणार्ना
<>वैश्वामित्राघमर्षणकौशिकेति । रेणूनां वैश्वामित्रगाथिन-
<>रैणवेति । वेणूनां वैश्वामित्रगाथिनवैणवेति । शा-
<>लङ्कायनशालाक्षलोहिताक्षलोहितजह्नूनां वैश्वामित्र-
<>माधुच्छन्दसधानञ्जयेति शालङ्कायनकौशिकेति वा । का-
<>श्यपानां काश्यपावत्सारासितेति । निध्रुवाणां काश्यपा-
<>वत्सारनैध्रुवेति । रेभाणां काश्यपावत्साररैभ्येति । शाण्डि-
<>लानां काश्यपावत्सारदैवलेति शाण्डिलासितदैवलेति वा ।
<>वासिष्ठवसिष्ठानां योऽन्यौपमन्युपराशरकुण्डिनेभ्यः । उप-
<>मन्यूनां वासिष्ठाभरद्वस्विन्द्रप्रमदेति । पराशराणां वासिष्ठ-
<>शक्तिपराशरेति । कुण्डिनानां वासिष्ठमैत्रावरुण-
[Page0816-a+ 38]
<>कौण्डिन्येति । अगस्तीनामागस्त्यदार्ढाच्युतेध्मवाहेति ।
<>सोमवाहानामागस्त्यदार्ढ्यच्युतसौमवाहेति । पुरोहितप्रवरो
<>राज्ञाम् । अथ यदि सार्ष्ट्यं प्रवृणीरन् । मानवेड-
<>पौरूरवःकुत्सेति शस्त्राणि । तान्यदक्षिणानि । तेषामन्ते
<>ज्योतिष्टोमः पृष्ट्यशमनीयसहस्रदक्षिणः । अन्यो वा
<>प्रजातदक्षिणः । दक्षिणाचेता पृष्ट्वा शमनोयेरन्निति विज्ञा-
<>यते । स एव हेतुः प्रकृतिभावे । “भृगूणां न विवाहो-
<>ऽस्ति चतुर्ण्णामादितोमिथः । शैनादयस्त्रयस्तेषां विवाहो
<>मिथ इष्यते । यस्मात् वै गौतमादीनां विवाहोनेष्यते
<>मिथः । दीर्घतमस्तथौतथ्यः कक्षीवांश्चैव गोत्रजः ।
<>भरद्वाजाग्निवैश्यर्क्षाः शौङ्गाः कात्याश्च शैशिराः । एते
<>समानगोत्राः स्युर्गर्गानेके वदन्ति वै । पृषदश्वामुद्गला
<>विष्णुवृद्धाः काण्वोऽगस्त्यो हारितः सङ्कृतिश्च । यस्क-
<>श्चैषां मिथ इष्टोविवाहः सर्वैरन्यैर्जासदग्न्यादिभिश्च ।
<>द्व्यार्षेयाणां त्र्यार्षेयसन्निपाते न विवाहः । त्र्यार्षेयाणां
<>पञ्चार्षेयसन्निपाते न विवाहः । “एते समानगोत्राः
<>स्युर्विश्वामित्रोऽनुवर्त्तते । अत्रयश्च वसिष्ठाश्च कश्यपाश्च
<>पृथक् पृथक् । जमदग्निर्गौतमश्च भरद्वाजोऽत्रयस्तथा ।
<>विश्वामित्रः कश्यपश्च वसिष्ठोऽगस्तयोऽष्टमाः” । सप्ताना-
<>मृषीणामगस्त्यष्टमानां यदपत्यं तद्गोत्रमित्याचक्षते
<>“एकएव ऋषिर्यावत् प्रवरेष्वनुवर्त्तते । तावत् समानगोत्राः
<>स्युर्भृगुमङ्गिरसं विना । वसिष्ठौ द्वौ च विज्ञेयौ ब्रह्म-
<>पुत्रोऽथ शापतः । मैत्रावरुणिरित्येव वासिष्ठोवि-
<>ग्रहान्तरात् । ब्रह्मात्मजाच्छक्तिपराशरव्यासशुकादयः ।
<>ज्ञेयो विवेकस्त्वनयोर्द्वितीयात् कुण्डिनादयः । अतएव
<>भिन्नशरीरत्वात् भिन्नगोत्रप्रवरत्वाच्च वसिष्ठवासिष्ठगणयो-
<>र्विवाहः । जामदग्न्यविश्वामित्राणां देवरातवर्जं सर्वत्र
<>विवाहः । अत्रिविश्वामित्राणां धनञ्जयवर्जं सर्व्वत्र
<>विवाहः इति” प्रवरनिर्ण्णयः ।
<P>अथ सौत्रप्रवराः तत्रैव “जामदग्न्यावीतहव्यागार्त्स
<>मदा वाध्य्रश्वावैन्या गौतमाः भरद्वाजाः कपयोहारीताः
<>काण्वा विरूपा मौद्गला विष्णुवृद्धा आत्र या विश्वा-
<>मित्राः कश्यपा वासिष्ठा आगस्त्या इत्यष्टादश गणाः
<>स्युः । आदितः पञ्चगणा भृगवो भवन्ति । भृगुजाम-
<>दग्न्या वत्सश्रीवत्सच्यवनाप्नवानाः । और्व्वसावर्णि-
<>जीवन्तिजावाल्यतिशाट्यायनवैरोहित्थावटमण्डुप्राचीनयो-
<>ग्यार्ष्टिषेणानां भृगवो न मिथो विवाह्याः । वीत-
<>हव्ययास्कवाधूलमौनमौकसावेदसा भृगवो न मिथो वि-
[Page0816-b+ 38]
<>बाह्याः । गार्त्समदशौनकौ भार्गवौ न मिथो विवाह्यौ ।
<>वाध्र्युश्वमित्रयवौ भार्गवौ न मिथो विवाह्यौ । वैण्य-
<>पार्थौ भार्गवौ न मिथो विवाह्यौ । आङ्गिरसाया-
<>स्यौतथ्यौशिजकाक्षीवतवामदेववृहदुक्थ्यान्ता गौतमा
<>न मिथो विवाह्याः । आङ्गिरसवार्हस्पत्यभारद्वाज-
<>कुक्कुटाग्निवेश्यौज्जापनसर्वस्तम्बस्तम्बशुङ्गकतशैशिरिपक्षिऋ-
<>क्षवान्दनमातृवचसस्वतन्त्रकपिगार्ग्यकपिशैन्यान्ता भर-
<>द्वाजा न मिथो विवाह्याः । आङ्गिरसकथ्यमहा-
<>योक्षाजः कथवंश्या न मिथो विवाह्याः । आङ्गिरसमौह-
<>पिताम्बरीषयौवनाश्वमान्धातृशङ्खपिङ्गदर्भकुत्सहारिताः न
<>मिथो विवाह्याः । आङ्गिरसाजमीढकण्वा न मिथो
<>विवाह्याः । आङ्गिरसविरूपपृषदश्वरथीतराष्टादंष्ट्रा
<>विरूपाः न मिथो विवाह्याः । आङ्गिरसमौद्गल्यऋक्ष-
<>वोमुद्गला न मिथो विवाह्याः । आङ्गिरसविष्णुवर्धन-
<>त्रासदस्यवाघमर्षणभद्रणमद्रणवादरायणौपमित्यौपगविसात्य-
<>किसात्यकाम्यारुणिनितुन्दयाविष्णुवर्धा न मिथो विवाह्याः
<>आत्रेयार्चनानसश्यावाश्वगविष्ठिरधनञ्जयातिथिसुमङ्गलवाम-
<>रथ्यवीजवाप्यमुद्गलान्ता आत्रेया न मिथो विवाह्याः ।
<>विश्वामित्रदेवरातचिकितमनुदन्त्वौलकिबालकियज्ञवल्कोलू-
<>कलवृहदग्निबभ्रुशाललिश्यालायनश्यालङ्कायनकालव वौद-
<>रश्रौमतकामकायनदैवश्रवसाज्यमाधुच्छन्दसधनञ्जयाष्टकलो-
<>हितपूरणपारिधायाघमर्षणकौशिककतसूनुपनसधूम्रजठरवा-
<>वलौकहव्याग्निदैव्यन्ता विश्वामित्रा न मिथो विवाह्याः ।
<>काश्यपावत्सारनैध्रवरेभरैभशाण्डिल्यशाण्डिल्यदैवरातासि-
<>तान्ताः काश्यपा न मिथो विवाह्याः । वसिष्ठशक्ति-
<>प्रराशरवासिष्ठा न मिथो विवाह्याः । आगस्त्यदार्ढ्य-
<>च्युतेध्मवाहदार्भवाहसाम्भवाहसोमवाहयज्ञवाहान्ता अग-
<>स्तयो न मिथो विवाह्याः” । एवं प्रवरज्ञानस्य विवाहो-
<>पयोगितोक्ता । अस्य होमविशेषोपयोगिताऽपि आर्षेयशब्दे
<>वक्ष्यते । निर्ण्णयसिन्धौ अत्र कश्चिद्विशेष उक्तो यथा ।
<>“अथ गोत्राणि प्रवराश्चोच्यन्ते । तत्र बौधायनः गो-
<>त्राणां तु सहस्राणि प्रयुतान्यर्बुदानि च ऊनपञ्चाशदेवैषां
<>प्रवरा ऋषिदर्शनात्” ।
<P>“तत्र सप्त भृगवः वत्सा विदा आर्ष्टिषेणा यस्का
<>मित्रयवावैन्याः शुनका इति ७ । वत्सानां भार्गवच्यबना-
<>प्नवानौर्वजामदग्न्येति १ । भार्गवौर्वजामदग्न्येति वा
<>भार्गवच्यवनाप्नवानेति वा । विदानां पञ्च भार्गवच्यव-
<>नाप्नवानोर्ववैदेति २ । भार्गकौर्वजामदग्न्येति वा एतौ
[Page0817-a+ 38]
<>द्वौ जामदग्न्यसंज्ञौ । आर्ष्टिषेणानाम् मार्गवच्यवना-
<>प्नवानार्ष्टिषेणानूपेति । भार्गवार्ष्टिषेणानूपेति वा ।
<>एषान्त्रयाणां परस्परमविवाहः । वात्स्यानाम् भार्गव-
<>च्यवनाप्नवानेति वत्सपुरोधसयोः पञ्च भार्गवच्यवनाप्न-
<>वानवात्स्यपौरोधसेति । वैजवननिमतिथयोः पञ्च भार्गव-
<>च्यवनाप्नवानवैजवननैमतिथेति । एते त्रयः क्वचित् एषा-
<>मपि पूर्वैरविवाहः । अत्र तत्तद्गणस्थाऋषयोऽन्यश्च विशेष
<>स्तत्कृते प्रवरदर्पणे ज्ञेयः । यस्कानाम् भार्गववैतहव्य-
<>सावेदसेति । मित्रयूनाम् भार्गववाध्य्रश्वदिवोदासति ।
<>भार्गवच्यवनदिवोदासेति वा वाध्य्रश्वेत्येको वा । वैन्यानां
<>भार्गववैन्यपार्थेति । एतएव श्यैताः । शुनकानां शुन-
<>केति वा गार्त्समदेति वा भार्गवगार्त्समदेति द्वौ वा
<>भार्गवशौनहोत्रगार्त्समदेति त्रयो वा । वेदविश्वज्योतिषां
<>भार्गववेदवैश्वज्योतिषेति । शाठरमाठराणां भार्गवशाठ-
<>रमाठरेति एतौ द्वौ क्वचित् यस्कादीनां स्वगणन्त्यक्त्वा
<>सर्वैर्विवाहः । तदुक्तं स्मृत्यर्थसारे “यस्कामित्रयवावैन्याः
<>शुनकाः प्रवरैक्यतः । स्वं स्वंहित्वा गणं सर्वे विवहेयुः
<>परावरैरिति” ।
<P>“अथाङ्गिरसः ते गौतमाः भरद्वाजाः केवलाङ्गिरस-
<>श्चेति त्रिधा । अत्र गोतमा दश आयास्याः शरद्वन्तः
<>कौमण्डादीर्घतमसः औशनसः कारेणुपालाः राहु-
<>गणाः सोमराजकाः वामदेवाः वृहदुक्थाश्चेति तत्राया-
<>स्यानाम् आङ्गिरसायास्यगौतमेति शरद्वताम् आङ्गि-
<>रसगौतमशारद्वतेति । कौमण्डानां आङ्गिरसौतथ्यकाक्षी
<>वदिति गौतमकौमाण्डेति वा । आङ्किरसानामायास्यौशिज-
<>गौतमकाक्षीवदिति वा आङ्गिरसौतथ्यगोतमौशिज-
<>काक्षीवदिति वा । आङ्गिरसौशिजकाक्षीवदिति त्रयो वा ।
<>दीर्घतमसाम् आङ्गिरसौतथ्यकाक्षीवतगौतमदैर्घतमसेति
<>आङ्गिरसौतथ्यदैर्घतमसेति त्रयो वा । औशनसानाम्
<>आङ्गिरसगौतमौशनसेति त्रयः । कारेणुपालानाम् आ-
<>ङ्गिरसगौतमकारेणुपालेति त्रयः राहुगणानां आङ्गिरस-
<>राहूगणगौतमेति । सोमराजकानाम् आङ्गिरससोमरा-
<>जकगौतमेति । वामदेवानाम् आङ्गिरसवामदेव्यगौतमेति
<>वृहदुक्थानाम् आङ्गिरसवार्हदुक्थगौतमेति । आङ्गि-
<>रसवामदेववार्हदुक्थेति वा । उतथ्यानामाङ्गिरसौतथ्य-
<>गौतमेति । औशिजानामाङ्गिरसौशिजकाक्षीवदित्याप-
<>स्तम्वः । आङ्गिरसायास्यौशिजगौतमकाक्षीवदिति कात्या-
<>यनः । एतौ द्वौ क्वचित् रघुवाणाम् । आङ्गिरसराघुवन
[Page0817-b+ 38]
<>गौतमेति केचित् । तत्र मूलं चिन्त्यम् । एषां सर्वेषां
<>गौतमानामविवाहः ।
<P>अथ भरद्वाजाः ते चत्वारः । भरद्वाजा गर्गा-
<>ऋक्षाःकपय इति भरद्वाजानामाङ्गिरसवार्हस्पत्यभारद्वा-
<>जेति त्रयः । गर्गाणामाङ्गिरसवार्हस्पत्यभारद्वाज-
<>शैन्यगार्ग्येति पञ्च । आङ्गिरसशैन्यगार्ग्येति वा अन्त्ययो-
<>र्व्यत्ययो वा । भारद्वाजगार्ग्यशैन्येति वा । गर्गभेदानाम्
<>आङ्गिरसतैत्तिरकापिभुवेति ऋक्षाणां कपिलानां चाङ्गि-
<>रसवार्हस्पत्यभरद्वाजवान्दनमातृवचसेति पञ्च । आङ्गि-
<>रसवान्दनमातृवचसेति त्रयो वा । कपिलानामाङ्गिरसा-
<>महीयवऋक्षयसेति । आत्मभुवाम् आङ्गिरसभारद्वाजवार्ह-
<>स्पत्यमन्त्रवरात्मभुवेति पञ्च । अयं क्वचित् भरद्वाजानां
<>सर्वेषामविवाहः ।
<P>अथ केवलाङ्गिरसः हरितानाम् आङ्गिरसाम्बरी
<>षयौवनाश्वेति । आद्योमान्धाता वा । कुत्सानाम्
<>आङ्गिरसमान्धातृकौत्सेति । कण्वानामाङ्गिरसाजमीढ-
<>काण्वेति आङ्गिरसघोरकाण्वेति वा । रथीतराणामा-
<>ङ्गिरसवैरूपराथीतरेति आङ्गिरसवैरूपपार्षदश्वेति वा ।
<>अष्टादंष्ट्रपार्षदश्ववैरूपेति वा । अन्त्ययोर्व्यत्ययो वा ।
<>मुद्गलानामाङ्गिरसभार्म्याश्वमौद्गल्येति आद्यस्तार्क्ष्यो वा
<>आङ्गिरसताविमौद्गल्येति वा । विष्णुवृद्धानामाङ्गिरस-
<>पौरुकुत्सत्रासदस्यवेति । एषां स्वगणं विहाय सर्वैर्विवाहो
<>भवति । हरितकुत्सयोस्तु न भवति ।
<P>अथात्रयः ते चत्वारः आत्रेयाः वाद्भुतकाः गविष्ठिराः
<>मुद्गला इति । आद्यानामात्रेयार्चनानसश्यावाश्वेति । वाद्भु-
<>तकानाम् आत्रेयार्चनानसवाद्भुतकेति । धनञ्जयानाम्
<>आत्रेयार्चनानसधानञ्जयेति क्वचित् । गविष्ठिराणामात्रेया-
<>र्चनानसगविष्ठिरेति । आत्रेयगाविष्ठिरपौर्वातिथेति वा ।
<>मुद्गलानामात्रेयार्चनानसपौर्वातिथेति । वामरथ्यसुमङ्गल-
<>वैजवापानामात्रेयार्चनानसतिथेति आत्रेयार्चनानस-
<>गाविष्ठिरेवि वा । सुमङ्गलानाम् अत्रिसुमङ्गलश्यावाश्वेति
<>केचित् । अत्रेः पुत्रिकापुत्राणाम् आत्रेयवामरथ्यपौत्रि-
<>केति । अत्रीणां सर्वेषामविवाहः ।
<P>अथ विश्वामित्राः ते दश कुशिकाः लौहिताः रौक्षकाः
<>कामकायनाः कताः धनञ्जयाः अधमर्षणाः पूरणाः इन्द्र-
<>कौशिका इति कुशिकानां विश्वामित्रदेवरातौदलेति ।
<>लौहितार्ना विश्वामित्राष्टकलौहितेति । अन्त्ययो-
<>र्व्यर्त्ययो वा वैश्वामित्रमाधुच्छन्दसाष्टकेति वा । विश्वा-
[Page0818-a+ 38]
<>मित्राष्टकेति द्वौ वा । रौक्षकाणां वैश्वामित्रगाथिनरैवणेति
<>वैश्वामित्ररौक्षकरैवणेति वा । कामकायनानां वैश्वा-
<>मित्रदेवश्रवसदैवतरसेति वा । अजानां वैश्वामित्र-
<>माधुच्छन्दसाजेति वैश्वामित्राश्मरथवाधूलेति वा अघ-
<>मर्षणानां वैश्वामित्राघमर्षणकौशिकेति । पूरणानां वैश्वा-
<>मित्रपौरणेति द्वौ वा । वैश्वामित्रदेवरातपूरणेति वा
<>इन्द्रकौशिकानां विश्वामित्रेन्द्रकौशिकेति द्वौ । धनञ्ज-
<>यानां विश्वामित्रमाधुच्छन्दसधानञ्जयेति । वैश्वामित्र-
<>माधुच्छन्दसाघमर्षणेति वा कतानां वैश्वामित्रकात्याक्षी-
<>लेति एते वौधायनोक्ताः । रौहिणानां वैश्वामित्रमा-
<>धुच्छन्दसरौहिणेति । रेणूनां वैश्वामित्रगाथिनरैण-
<>वेति । जन्हूनां वैश्वामित्रशालङ्कायनकौशिकेति । आ-
<>श्मरथ्यानां वैश्वामित्राश्मरथ्यवाधूलेति । वेणूनां वैश्वामित्र-
<>गाथिनवैणवेति एते आश्वलायनामात्स्योक्ताः अन्यैस्त्व-
<>न्येऽपि षढ्गणा ऊक्ताः तेऽन्यत्र तत्कृतौ ज्ञेयाः एषां
<>विश्वामित्राणामविवाहः ।
<P>अथ कश्यपाः ते पञ्च निध्रुवाः कश्यपाः शण्डिलाः
<>रेभाः लौगाक्षयश्च । निध्रुवाणां काश्यपावत्सारनैध्रुवेति ।
<>कश्यपानां काश्यपावत्सारासितेति । रेभाणां काश्यपावत्सा-
<>रैभेति । शण्डिलानां काश्यपावत्सरशाण्डिल्येति । अन्त्य-
<>स्थाने देवलोवासितो वा । शाण्डिलासितदेबलेति वा ।
<>कश्यपासितदेतलेति वा । अन्त्ययोर्व्यत्ययो वा देव-
<>लासितेति द्वौ वा । लौगाक्षीन् वक्ष्यामः । एषां कश्य-
<>पानामविवाहः ।
<P>अथ वसिष्ठाः ते पञ्च वसिष्ठाः कुण्डिनाः उपमन्यवः
<>पराशराः जातूकर्ण्याश्चेति । वासिष्ठेन्द्रप्रमदाभरद्वस्विति
<>वासिष्ठेत्येकं वा । कुण्डिनानां वासिष्ठमैत्रावरुणकौण्डि-
<>न्येति । उपमन्यूनां वासिष्ठेन्द्रप्रमदाभरद्वस्विति ।
<>वासिष्ठाभरद्वस्विन्द्रप्रमदेति वा । आद्ययोर्व्यत्ययो वा परा-
<>शराणां वासिष्ठशाक्त्यपाराशर्येति । जातूकर्ण्यानां
<>वासिष्ठानां सर्वेषामविवाहः । अन्त्यस्याऽत्रिभिश्च ।
<P>अथागस्त्याः ते चत्वारः इध्मवाहाः साम्भवाहाः
<>सोमवाहाः यज्ञवाहाश्चेति आद्यानाम् आगस्त्यदार्ढ्य-
<>च्युतैध्मवाहेति आगस्त्येको वा । सोमवाहानाम् आग-
<>स्त्यदार्ढ्यच्युतसोमवाहेति । सांभवाहानां साभवाहोऽन्त्यः
<>आद्यौ पूर्वकावेव सोमवाहानां तदन्तास्त्रयः दर्भवाहानां
<>तदन्तास्त्रयः ।
<P>अगस्तीनामागस्त्यमाहेन्द्रमायोभुवेति पूर्णमासानाम्
[Page0818-b+ 38]
<>आगस्त्यपौर्णमासपारणेति । हिमोदकानाम् आगस्त्यहैमच-
<>र्चिहैमोदकेति । पाणिकानामागस्त्यपैनायक पाणिकेति ।
<>एते षट् क्वचित् । अगस्तीनां सर्व्वेषामविवाहः ।
<P>अथ द्विगोत्राः शौङ्गशैशिरीणाम् आङ्गिरसवार्हस्पत्य-
<>भारद्वाजकात्याक्षीलेति पञ्च कात्याक्षीलयोः स्थाने शौङ्ग-
<>शैशिरी वा आङ्गिरसकात्याक्षीलेति त्रयो वा एषां भर-
<>द्वाजैर्व्विश्वामित्रैश्चाविवाहः । एवं कपिलानां कतानाञ्च
<>संकृतिपूतिमाषादीनाम् आङ्गिरसगौरुवीतसांकृत्येति शा-
<>त्यगौरुवीतसांकृत्येति वा एषां स्वगणस्थैर्वसिष्ठैः शौङ्कशै-
<>शिरैर्लौगाक्षिभिश्चाविवाहः । कश्यपैरपीति प्रयोगपारि-
<>जाते । लौगाक्षीणां काश्यपावत्सारवासिष्ठेति काश्यपा-
<>वत्सारासितेति वा एतेऽहर्वसिष्ठा नक्तं कश्यपाः एषां
<>वसिष्ठैः कश्यपैः संकृताद्यैश्चाविवाहः । देवरातस्य जाम-
<>दग्न्यैर्विश्वामित्रैश्चाविवाह इति प्रयोगपारिजाते
<>यदुक्तं बह्वृचश्रुतौ “यथैवाङ्गिरसः सन्नुपेयात्तव पुत्र-
<>ताम् । आङ्गिरसोजन्मनास्याजीगर्तिः श्रुतःकविरित्थ-
<>ङ्गिरसगणस्थत्वेन भार्गवजामदग्नत्वस्मृतेर्बाधात् । तेन
<>प्रत्यक्षश्रुत्या हरिवंशादिस्मृतेश्च बाचात् तेन द्वौ देव-
<>रातौ एक आङ्गिरसः श्रुत्युक्तः अन्यो भार्गवः तयोः
<>कल्पभेदेऽप्याङ्गिरसेन देवरातेन जामदग्नैर्भवत्येव विवाहः
<>भार्गवेण तु नेति तत्त्वम् । धनञ्जयानां विश्वामित्रैर-
<>त्रिभिश्चाविवाहः जातूकर्ण्यानां वसिष्ठैरत्रिभिश्चाविवाहः
<>एवं दत्तक्रीतकृत्रिमस्वयंदत्तपुत्रिकापुत्रादीनाम् उत्पादक-
<>पालकयोः पित्रोर्गोत्रप्रवरा वर्ज्या इति प्रवरमञ्जरी
<>नारायणवृत्तिप्रयोगपारिजातादयः । अत्र सर्वत्रोपपत्तयः
<>मूलं च तत्कृते प्रवरदर्पणे ज्ञेयमिति दिक् । क्षत्रियवै-
<>श्ययोस्तु पुरोहितगोत्रप्रवरावेवेति सर्व्वसिद्धान्तः यद्यपि
<>बह्वृचपरिशिष्टे कपिभरद्वाजयोर्विवाह उत्तस्तथापि
<>“भरद्वाजाश्चंकपयोगर्गारौक्षायणा इमे । चत्वारीऽपि भर-
<>द्वाजगोत्रैक्यान्नान्वियुर्मिथः । कपिगर्गभरद्वाजामिथोरौ-
<>क्षायणा द्विजाः । नोद्वहेयुः सयोत्रत्वात् प्रवरैक्याच्च
<>कुत्रचिदिति” स्मृत्यर्थसाराद्यक्तेरविवाह एव तयोरिति
<>प्रवरमञ्जर्य्यां यद्यपीदमुक्तम् तथापि भृग्वङ्गिरोगणेषु तु
<>भबत्येव यथा बह्वृ परिशिष्टे बौधायनः “एक एव-
<>ऋषिर्यावत्प्रवरेष्वनुवर्त्तते । तावत्समानगोत्रत्वमृते भृग्वङ्गि-
<>रोगणात्” माधवीये स्मृत्यन्तरं “पञ्चानां त्रिषु सामान्याद-
<>विवाहस्त्रिषु द्वयोः । भृग्वङ्गिरोगणेष्वेवं शेषेष्वेकोऽपि
<>वारयेदिति” एवं विश्वादर्शप्रयोगपारिजाताचारमाधवीय-
[Page0819-a+ 38]
<>निर्ण्णयसिन्धुप्रभृतिषु भृग्वङ्गिरोगणेषु पञ्च प्ररवाणां
<>मध्ये त्रिषु साम्ये । त्रिषु प्रवरेषु द्वयोः साम्येऽपि
<>शेषगोत्राणामेकर्षिसाम्येऽपि समानप्रवरत्वादविवाह्यत्वं
<>सिद्धमेतेन अन्यूनानतिरिक्तसंज्ञासंख्याकत्वेन समानार्षत्वं
<>यत् रघुनन्दनेनोक्तं तन्निर्मूलत्वादग्राह्यं बौधायनादिस्मृति
<>विरुद्धत्वात्तदर्शनविजृम्भितत्वाच्च एवं वत्ससावर्णिगो-
<>त्रप्रवरेषु आप्नुवत्प्रवरत्वकथनमपि प्रवरध्यावाज्ञानवि-
<>लसितम् । अधिकमार्षेयशब्दे वक्ष्यते । ऋषेरयं अण् ।
<>ऋषिकृतस्मरणे । वेदे यन्मन्त्रं येन ऋषिणा कल्पादौ स्मृतं
<>तन्मन्त्रस्य तदार्षत्वम् । “आर्षं छन्दश्च दैवत्यं विनियोग-
<>स्तथैव च । वेदितव्यं प्रयत्नेन ब्राह्यणेन विशेषतः”
<>योगिया० ।
<LEND>
