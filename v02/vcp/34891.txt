<L>34891<pc>4535,a<k1>प्रेततर्पण<k2>प्रेततर्पण
प्रेततर्पण¦ न० ६ त० । मृगोद्देशेन् वर्षपर्य्यन्तं प्रेतशब्दोल्ले-
खेन कर्त्तव्ये तर्पणविशेषे तद्विधानं शु० ति० यथा
<फ्>मिश्राचार्य्यपृथ्वीधरधृतविष्णुसूत्रम् “अतः सर्वे
शवस्पर्शिनो गत्वा पितृपदस्थाने प्रेतपदोहेन द्वितीयान्तं
तर्पयेयुः पितृशब्दोच्चारेण पितृहा भवति” । शाता-
तपः “प्रेतान्तनामगोत्राभ्यामुत्सृजेदुपतिष्ठताम्” इति
प्रेतान्तेति तत्पुरुषः न बहुव्रीहिः सर्वजघन्यत्वात्
तेन प्रेतान्तनाम--गोत्रञ्चेति समासः एतद्वचनाच्चितापि-
ण्डदाने उपतिष्ठतामिति पितृदयितायामप्युक्तम् । एतेन
प्रेतकार्ये समन्धार्थकपदप्रयोगो मैथिलोक्तो हेयः । एते-
नामुकगोत्रममुकदेवशर्माणं तर्पयामीति मामगानां प्र-
योगः । अत्र प्रेततर्पणे सतिलांस्त्विति विशेषापादानात्
सूर्य्यादिवारेऽपि तिलैरेव तर्पणं प्रतीयते । व्यक्तमाह
कदमपारिजातधृता स्मृतिः “अयने विषुवे चैव संक्रान्त्यां
[Page4535-b+ 38]
ग्रहणेषु च । उपाकर्मणि चोत्सर्गे युगादौ मृतवा-
सरे । सूर्य्यशुक्रादिवारे च न दोषस्तिलतर्पणे” । तथा
“तीर्थे तिथिविशेषे च कार्य्यं प्रेते च सर्वदा” । तिथिवि-
शेषे अमावस्यादशहरादौ । अत्र दक्षिणाङ्गुष्ठसहित-
मध्यमादिना वामहस्ते तिलदानं “वामहस्ते तिलान्
दत्त्वा जलमध्ये तु तर्पयेत् । मुक्तहस्तन्तु कर्त्तव्यं न
मुद्रां तत्र दर्शयेत्” इति विद्याकरधृतवचने वामहस्त
इति सप्तम्यन्तश्रवणात् “तिलान् संमिश्रयेज्जले” इति
तिलाधिकरणमुपक्रम्याभिधानाच्च । “सव्येन च तिलाः
ग्राह्याः” इत्यत्रापि वामहस्ते स्थाप्या इत्यर्थः । सव्येनेति
स्थाल्या पचतीतिवदधिकरणे तृतीया “विवक्षातो हि
कारकाणि भवन्ती” त्युक्तेः । मुद्रा अङ्गुष्ठतर्जन्यात्मकयोग-
रूपा तिलग्रहणायेति शेषः” ।
<LEND>
