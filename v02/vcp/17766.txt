<L>17766<pc>2619,b<k1>गुरुवर्ष<k2>गुरुवर्ष
गुरुवर्ष¦ न० पु० ६ त० ज्योतिषोक्ते गुरुओर्मध्यगत्या राशिभोग-
<>कालात्मके वर्षभेदे वृह० सं० ८ अ० वृहस्पतिचाराध्याये
<>तद्वर्षमध्ये गुरोरस्तोदयात् तत्संज्ञाभेद उक्तो यथा
<>“नक्षत्रेण सहोदयमुपगच्छति येन देवपतिमन्त्री । तत्सञ्ज्ञं
<>वक्तव्यं वर्षं मासक्रमेणेव । वर्षाणि कार्त्तिकादीन्याग्नेया-
<>द्भद्वयानुयोगीनि । क्रमशस्त्रिभं तु पञ्चममुपान्त्यमन्त्यं च
<>तद्वर्षम्” । “सहोदयमस्तं वा येन यातीति” पाठं प्रकल्प्य
<P>“नक्षत्रेण गुरुभुज्यमाननक्षत्रेण आग्नेयं कृत्तिका ।
<>पञ्चमं फाल्गुनम् अन्त्यमाश्विनं उपान्त्यं भाद्रपदम् ।
<>“अन्त्योपान्त्यौ त्रिभौ ज्ञेयौ फाल्गुनश्च त्रिभोमतः ।
<>शेषामासाद्विभाज्ञेयाः कृत्तिकादिव्यवस्थया, इति
<>वचनात् । “द्वे द्वे चित्रादिताराणां पूर्णपर्वेन्दुसङ्गते ।
<>मासाश्चैत्रादयोज्ञेयास्त्रिकैः षष्ठान्त्यसप्तमाः इति सङ्क-
<>र्षणवाक्यात् पर्वेन्दुसङ्गते पौर्णमासीसंयुते । तदेकवाक्य-
<>तया पूर्ववचने पौर्णभासीलाभः । तथा च यथा मासानां
<>पौर्णमास्यां कृत्तिकादिसम्बन्धात् कार्त्तिकादित्वं तथा-
<>वर्षाणां वृहस्पतेरस्तोदयसम्बन्धात् कार्त्तिकादित्वं
<>तेन कृत्तिकारोहिण्योरेकतरस्मिन् वृहस्पतेरस्तोदयैक-
<>तरलाभे कार्त्तिकवर्षम् एवं मार्गशीर्षादि । यत्र वर्षद्वय-
<>घटकयोर्नक्षत्रयोरेकतरस्मिन्नस्तं गतो गुरुरन्यस्मिन्नुदेति
<>तत्र का गतिरिति चेत् कार्त्तिकोत्तरं मार्गशीर्षं तदुत्तरं
<>पौषमित्यादिक्रमाद् गतिः” मल० त० व्याख्यातम् ।
<>“नक्षत्रनाम्ना मासास्तु ज्ञेयाः पर्वान्तयोगतः । कार्त्ति-
<>क्यादिषु संयोगे कृत्तिकादिद्वयं द्वयम् । अन्त्योपान्त्यौ प-
<>ञ्चमश्च त्रिधा मासत्रयं स्मृतम् । वैशाखादिषु कृष्णे च
<>योगः पञ्चदशे तिथौ । कार्त्तिकादीनि वर्षाणि गुरोर-
<>स्तोदयात् तथा” सू० सि० तस्य रङ्ग० व्याख्या अ-
<>व्दशब्दे २७१ पृ० दर्शितापि स्मरणार्थं दिग्मात्रमत्रो-
<>च्यते “वृहस्पतेः सूर्य्यसान्निध्यदूरत्वाभ्यामस्तादुदयाद्वा
<>वैशाखादिषु द्वादशसु मासेषु कृष्णपक्षे पञ्चदशे तिथो
<>अमायामित्यर्थः चकारः पौर्णमासीसम्बन्धसमुच्चयार्थकः ।
<>योगो दिननक्षत्रसम्बन्धः । कार्त्तिकादीनि द्वादश वर्षाणि ।
<>वैशाखकृष्णपक्षामायां मुरोरस्ते तस्य (पौर्ण्णमास्यां वा)
[Page2620-a+ 38]
<>उदये जाते सति तदादि गुरुवर्षं कृत्तिकादिनक्षत्र-
<>सम्बन्धात् कार्त्तिकसंज्ञं भवति । अमेत्यत्युपलक्षणम् तेन
<>यद्दिने गुरोरस्तोदयौ तद्दिने यच्चन्द्राधिष्ठितनक्षत्रं तत्-
<>संज्ञं वार्हस्पत्यं वर्षं भवतीति तात्पर्य्यम्” संक्षेपः ।
<>अत्र चन्द्राक्रान्तनक्षत्रवशेन गुरुवर्षसंज्ञायाः कार्त्तिकादि
<>शब्दस्य योगरूढत्वमाश्रित्य रङ्गनाथेनोक्तिः । तथाहि
<>“नक्षत्रेण युक्तः कालः” पा० सूत्रे नक्षत्रपदस्य चन्द्रा-
<>धिष्ठिततत्समीस्थनक्षत्रपरत्वमन्यथाराशिचक्रान्तर्गततत्त-
<>न्नक्षत्राणां कालभेदेनोदयात्तद्योगस्य प्रतिदिनं सत्त्वेन
<>नक्षत्रयोगमात्रस्याव्यावर्त्तकत्वम् । तस्य च “लुबविशेषे”
<>पा० लुप् लुप्ताऽणा प्रत्ययेन च चन्द्राधिष्ठितकृत्तिकादिनक्ष-
<>त्रयुक्तस्य तत्समीपस्थरोहिण्यादियुक्तस्य च कालस्य
<>बोधनम् न तु गुरुभुज्यमाननक्षत्रयुक्तकालस्य बोधनम् ।
<>स च कालः यत्रास्ति अर्श० अचि कार्त्तिकादेर्वर्षस्य बोधः ।
<>रघु मते तु कार्त्तिकशब्दे १९४९ पृ० दर्शितजयादित्यव्या-
<>ख्यानुसारेण “सास्मिन् पौर्णमासीति संज्ञायामिति”
<>पा० सूत्रे अस्मिन्निति पदस्यार्द्धमासमासवर्षपरत्वेऽपि
<>वर्षपरत्वपक्षे अनेकपूर्णिमाणां वर्षघटकत्वेन तद्योगेन
<>सज्ञाविशेषानाधायकत्वेन योगार्थाभावात् केवलरूढत्वं
<>पारिभाषिकत्वं वाश्रित्य गुरुभुज्यमाननक्षत्रे गुरोर-
<>स्तोदयवशात् तन्नामोक्तिरिति मतभेदः । उभयमते-
<>ऽपि उदयशब्दस्य सूर्य्यसान्निध्यविशेषोत्तरमुदयपरता
<>न तु प्रत्यहं कालभेदेन जायमानोदयगिरिसम्बन्धमात्र-
<>परता तस्य सदातनत्वेनाविशेषात् । तत्राप्ययं विशेषः
<>यद्दिने गुरोरस्तोदयौ तद्दिने यच्चन्द्राधिष्ठितनक्षत्रं
<>तत्संज्ञं वार्हस्पत्यं वर्षमिति रङ्गनाथोक्तिः अमायाम-
<>स्तोदययोरेव बोध्या । अमायां हि सूर्यचन्द्रयोरेकराशि-
<>स्थत्वेन गुरोरपि तत्रस्थितत्वेनास्तत्वात् । पूर्णिमायान्तु
<>नैतत्सम्भवः तदा चन्द्रस्य सूर्य्यात् सप्तमराशिस्थत्वेन
<>गुरोश्चन्द्राधिष्ठितनक्षत्रस्थत्वेऽस्तत्वासम्भवात् । अत्र
<>पूर्णिमायां गुरोरस्तोदययोश्चन्द्राधिष्ठितनक्षत्रं विनाऽपि
<>सम्भवात् तत्र जीवभुज्यमाननक्षत्रनाम्नैव वर्षसंज्ञा तद-
<>भिप्रायेणैव “ज्येष्ठामूलोपगे जीवे” इति वक्ष्यमाणवचनं
<>द्रष्टव्यम् नक्षत्रेण सहोदयमित्यस्य “तक्षत्रेण गुरु-
<>भुजामाननक्षत्रेणेति” रघु० व्याख्या च बोध्या । रङ्ग-
<>नाथमते तु नक्षत्रेण चन्द्राक्रान्तनक्षत्रेण सह चन्द्रा-
<>र्काभ्यां सममित्येव व्याख्या अमायाञ्च तयोरेकराशिस्थत्वात्
<>धथोक्तिः अस्मिन् पक्षे च सह शब्दस्य सार्थक्यं रघु०
[Page2620-b+ 38]
<>मते तु सहशब्दवैयर्थ्यां बोध्यम् । वस्तुतः चान्द्रमाससं-
<>ज्ञाभेदे चन्द्राक्रान्तनक्षत्रस्य प्रयोजकत्ववत् गुरुवर्षसंज्ञाभेदे
<>गुरुभुज्यमाननक्षत्रस्यैव प्रयोजकत्वं युक्तमन्यवर्षसंज्ञा-
<>भेदेऽन्याक्रान्तनक्षत्रस्य प्रयोजकत्वानौचित्यात् । अत्रेदं
<>बोध्यम् “द्वासप्ततिर्महत्यस्ते इत्युक्तेः” ७२ द्वासप्ततिसा-
<>वनदिनैर्वार्द्धक्यास्तत्ववाल्यसम्भवेन वार्द्धक्यवाल्यकाल-
<>परित्यागेन अस्तकालस्य त्रिपक्षात्मकत्वेनामायामस्तत्वे
<>पूर्णिमायामुदयः पूर्णिमायामस्तत्वेऽमायामुदयः । अमाया
<>अपि द्वादशभागात्मकम्बेन सूर्य्याक्रान्तांशात् “एकाद-
<>शामरेज्यस्य” सू० सि० उक्तैकादशांशातिक्रमे गुरोरुद-
<>यसम्भवः । रङ्गनाथेन “सोहताग्रन्थेऽस्तोदयसम्बन्धात्
<>वर्षोक्तिः परन्त्विदानीमुदयादवर्षव्यवहारो गणकैर्गण्यते
<>इत्युक्तत्वात् गुरोरुदयवशादेव तद्वर्षगणना कार्य्या ।
<>अतएव “अस्तोदयात्तथा” सू० सि० वाक्यस्य अस्तोत्तरं
<>सूर्य्यसान्निध्यविशेषाधीनास्तकालादुत्तरम् उदय इति
<>व्याख्या अतएवैकवचनप्रयोगः अतएव च वृ० स० “नक्ष-
<>त्रेण सहोदयमुपगच्छति येनेति” उदयमात्रस्य वर्षनाम-
<>प्रयोजकतोक्तिः । तत्र “नक्षत्रेण सहोदयमस्तं वा येन
<>यातीति रघुनन्दनधृतपाठश्छन्दाभङ्गदोषादनादेयः ।
<>अत्रेदं बोध्यं ग्रहगतन्यूनाधिकसम्भावनया ततो-
<>ऽर्वाक् पश्चाद्वा उदयः सम्भाव्यते इत्यतोऽमेत्युपलक्षण-
<>मित्युक्तम् । चन्द्राधिष्ठितनक्षत्रद्योतनायैव सू० सि० “वैशा-
<>खादिषुकृष्णे च योगे पञ्चदशे तिथावित्युक्तं “सा वैशा-
<>खस्यामावास्या था रोहिण्या संबध्यते” इत्युक्तेः प्रायेण
<>तस्या रोहिणीसम्बन्धः सम्भाव्यते रोहिणीसम्बन्धे च
<>वर्षस्य कार्त्तिकत्वं रोहिण्याश्चन्द्राधिष्ठितकृत्तिकासमी-
<>पस्थत्वात् अतएव नक्षत्रद्वयसम्बन्धेन कात्तिकत्वादित्व-
<>कथनम् । तथा चायमर्थः । ३ । ४ । नक्षत्रयोः कार्त्ति-
<>कम् । ५ । ६ । मार्गशीर्षम् । ७ । ८ । पौषम् । ९ । १० ।
<>माघम् । ११ । १२ । १३ । फाल्गुनम् । १४ । १५ । चैत्रम् ।
<>१६ । १७ । वैशाखम् । १८ । १९ । ज्यैष्ठम् । २० । २१ । आषाढम्
<>२२ । २३ । श्रावणम् । २४ । २५ । २६ । भाद्रम् । २७ । १ । २ ।
<>नक्षत्रेषु आश्विनं वर्षम् । एवं द्वादश वर्षाणि भवन्ति । तेन
<>चन्द्राधिष्ठितशब्दस्य तदाक्रान्ततत्समीपर्क्षपरत्वम् “नक्ष-
<>त्रेण युक्तः कालः” पा० नक्षत्रशब्दस्य तादृशार्थकत्वेन तत्-
<>प्रत्ययार्थरूपयोगेन तदर्थत्वौचित्यात् अतः कार्त्तिक-
<>वर्षस्य रोहिणीनक्षत्रसम्बन्धेऽपि सम्भवः । अतएव
<>“ज्यैष्ठे संवत्सरे चैव ज्यैष्ठमासस्य पूर्णिमः” इति “ज्येष्ठा
[Page2621-a+ 38]
<>मूलोपगे जीवे वर्षं स्यात् शक्रदैवतम्” इत्युक्तिर्द्रष्टव्या ।
<>एवं कार्त्तिकादिगुरुवर्षनिमित्तेऽवधारिते इतलिदानीं
<>चिन्त्यते यथा चान्द्रमासस्य तत्तन्नक्षत्रयुक्तपौर्णमासी-
<>युक्तत्वेऽपि तद्घटितत्वेन शुक्लप्रतिपदादिदर्शान्तस्य
<>“साऽस्मिन् पौर्णमासीति संज्ञायाम्” पा० इत्यण्प्रत्यया-
<>न्तार्थतया ग्राह्यता तथा “वैशाखादिष्वित्यादिना
<>गुरोरस्तोदयसम्बन्धात् गुरुवर्षत्वेऽपि तस्य कतम आद्य-
<>न्तकाल इति सन्देहे अविशेषात् चान्द्रवर्षस्य सौरवर्षस्य
<>वा आद्यन्तकाल एव तस्याद्यन्तकाल इति केचित् ।
<>तन्न नक्षत्रसम्बन्धेन चान्द्रमासस्य ग्रहणे “साऽस्मिन्
<>पौर्णमासीति” पा० विहिताणा तत्तन्नक्षत्रयुक्तपौर्णमासी-
<>घटितकालस्य बोधनात् तदादित्वौचित्यात् । गुरुवर्षग्रहणे
<>तु तथाभूतपौर्णमासीमात्रस्याप्रयोजकत्वात् न चान्द्रादि-
<>वर्षादित्वकल्पनं किन्तु गुरोर्मध्यगत्या राशिभोगारम्भा-
<>न्तकाल एव कार्त्तिकादिगुरुवर्षाद्यन्तकालः वक्ष्यमाणबच-
<>नजातेभ्यः । रङ्ग० ना० मते तदादीत्युक्तेः सावनादिवत् गुरो-
<>रस्तोदयादिकालाद्यन्तकाल एव आश्विनादेर्गुरुवर्षतया
<>तदाद्यन्तकालो युक्त इतरस्यासन्निहितत्वात् इति भेदः ।
<>तच्च वर्षं तदीयोदयादियुक्ततदीयमध्यमराशिभोगावच्छि-
<>न्नकालः, अव्दशब्दे २७१ पृष्ठे दर्शितायाः “वृहस्पतेरस्त उ-
<>दये वा जाते सति तदादि वृहस्पतिवर्षमिति” सूर्य्यसिद्धा-
<>न्तटीकायां रङ्गनाथेन तदादीत्युक्तेः तदादिर्वेति भेदः ।
<>तन्मते मध्यमराशिपदं च राशिचक्रान्तर्गतत्रिशांशपरं
<>तेन यतमांशे उदयः पुनः राश्यन्तरे ततमेऽंशे उदय-
<>कालपर्य्यन्तः राशिशब्दार्थः । अन्यमते तु राशिपदं
<>मेषादिराशिपरं तेन तदीयराशिभोगारम्भकालावधि
<>तदवसानपर्य्यन्त एवाश्विनादिवर्षाणामाद्यन्तकालः ।
<>इदमेव ज्यायः “वृहस्पतेर्मध्यमराशिभोगात् संवत्सरं
<>सांहितिका वदन्ति” सि० शि० उक्तेः “कल्पा-
<>दितो मध्यमजीवभुक्ता ये राशयः षष्टिहृतावशेषाः ।
<>संवत्सरास्ते विजयाश्विनाद्या इतीज्यमाने किल संहितो-
<>क्तमिति” तत्रत्यपाटान्तरात् “कल्पाव्दभक्ता गुरुराशयो
<>ये संवत्सराः स्युर्विजयादयस्ते । बभाषिरे सांहितिका
<>हि पूर्वे वर्षाणि तस्याश्विनपूर्वकाणि” श्रीपतिसमुच्चयोक्तेश्च ।
<>तेन मध्यमराशिभोगकालस्य गुरोरस्तोदयादाश्विनादिवर्ष-
<>संज्ञा । तथा च गुरोरेकैकमध्यमराशिभोगकालावच्छिन्नं
<>गुरवर्षमिति स्थिते यस्मिन् वर्षे गुरोरुदयास्तकाले अश्वि-
<>न्यादियोगस्तस्य वर्षस्याश्विनादिसंज्ञा एवं गुरुवर्षस्यैव
[Page2621-b+ 38]
<>चान्द्रवर्षसौरवर्षयोरप्रवेशद्विप्रवेशाभ्यां तदीयाधिमासलुप्त-
<>वर्षोत्कीर्त्तनञ्च सङ्गच्छते यथाह मुहूर्त्तकल्पद्रुमे “चेत्
<>स्पष्टया वाप्यथ मध्यगत्या राश्यन्तरं यत्र च चान्द्रवर्षे ।
<>गुरुर्न यायादधिवत्सरोऽधिमासेन तुल्यः स शुभेषु
<>वर्ज्यः” । यशोधरतन्त्रे “एकस्मिन् रविवर्षे गौरववर्षद्वया-
<>वसानं चेत् । त्र्यव्दस्पृगेनमेवं विलुप्तसंवसरं प्राहुः” ।
<>ज्योतिर्विदाभरणे “गुरुसंक्रमयुग्मवत्समा गदिता सा ननु
<>लुप्तसंज्ञिता । न बुधैर्गदिता शुभेहिताऽधिसमा गीष्यति
<>संक्रमोज्झिता” । अतः सौरचान्द्रवर्षातिरिक्त एव आश्वि-
<>नादिगुरुवर्षः गुरोः उदयकालावधिः पुनरुदयकालपर्यन्तः,
<>तदीयेकैकभध्यमराशिभोगकालावच्छिन्नो वा स्वीकार्यः
<>इति तदादित्वमेव तस्येत्येवमवसीयते । एवञ्च महा-
<>ज्यैष्ठ्यादियोगेऽपि तदाद्यन्त एव ज्यैष्ठोग्राह्यः ।
<P>कार्त्तिकादिगुरुवर्षफलं तद्वर्षेणैव विष्ण्वादिद्वादशवर्षरू-
<>पयुगानि प्रत्येकतदन्तर्गतसंवत्सरादिवर्षपञ्चकस्य विशेष
<>संज्ञा इत्येवं षष्टिवर्षास्तत्फलञ्च वृ० सं० उक्तं यथा
<>“शकटानलोपजीवकगोपीडाव्याधिशस्त्रकोपश्च । वृद्धिस्तु
<>रक्तपीतककुसुमानां कार्त्तिके १ वर्षे । सौम्ये २ (मार्गे)
<>ऽव्देऽनावृष्टिर्मृगाखुशलभाण्डजैश्च सस्यबधः । व्या-
<>धिभयं मित्रैरपि भूपानां जायते वैरम् । शुभ-
<>कृज्जगतः पौषो ३ निवृत्तवैराः परस्परं क्षितिपाः ।
<>द्वित्रिगुणो धान्यार्धः पौष्टिककर्मप्रसिद्धिश्च । पितृपूजा-
<>परिवृद्ध्विर्माघे ४ महर्द्धिः सर्वभूतानाम् । आरोग्यवृष्टि-
<>धान्यार्धसम्पदो मित्रलाभश्च । फाल्गुनवर्षे ५ विद्यात्
<>क्वचित् क्वचित् क्षेमवृद्धिसस्यानि । दौर्भाग्यं प्रमदानां
<>प्रबलाश्चौरा नृपाश्चोग्राः । चैत्रे ६ मन्दा वृष्टिः प्रिय-
<>मन्नं क्षेममवनिपा मृदवः । वृद्धिस्तु कोशधान्यस्य भवति
<>पीडा च रूपवताम् । वैशाखे ७ धर्मपरा विगतभयाः
<>प्रमुदिताः प्रजाः सनृपाः । यज्ञक्रियाप्रवृत्तिर्निष्पत्तिः
<>सर्वसस्यानाम् । ज्यैष्ठे ८ जातिकुलधनश्रेणीश्रंष्ठा नृपाः
<>सधर्मज्ञाः । पीड्यन्ते धान्यानि च हित्वा कङ्गु शमी-
<>जातिम् । आषाढे ९ जायन्ते सस्यानि क्वचिदवृष्टि-
<>रन्यत्र । योगक्षेमं मध्यं व्यग्राश्च भवन्ति भूपालाः ।
<>श्रावणवर्षे १० क्षेमं सम्यक् सस्यानि पाकमुपयान्ति । क्षुद्रा
<>योपाषण्डाः पीड्यन्ते ये च तद्भक्ताः । भाद्रपदे ११ वल्लीजं
<>निष्पत्तिं याति पूर्वसस्यं च । न भवत्यपरं सस्य
<>क्वचित् सुभिक्षं कचिच्च भयम् । आश्वयुजे १२ ऽव्देऽजस्रं
<>पतति जलं प्रसुदिताः प्रजाः क्षेमम् । प्राणचयः
[Page2622-a+ 38]
<>प्राणभृतां सर्वेषामन्नबाहुल्यम् । उदगारोग्यसुभिक्ष-
<>क्षेमकरो वाक्पतिश्चरन् भानाम् । याम्ये तद्विपरीतो
<>मध्येन तु मध्यफलदायी । विचरन् भद्वयमिष्टस्तत्सार्धं
<>वत्सरेण मध्यफलः । सस्यानां विध्वंसी विचरेदधिकं
<>यदि कदाचित् । अनलभयमनलवर्णे व्याधिः पीते
<>रणागमः श्यामे । हरिते च तस्करेभ्यः पीडा रक्ते
<>तु शस्त्रमयम् । धूमाभेऽनावृष्टिस्त्रिदशगुरौ नृपबधो
<>दिवा दृष्टे । विपुलेऽमले सुतारे रात्रौ दृष्टे प्रजाः
<>स्वस्थाः । रोहिण्योऽनलभं ३ च वत्सरतनुर्नाभिस्त्वषाढा-
<>द्वयं सार्पं ९ हृत् पितृदैवतं १० च कुसुमं शुद्धैः शुभं तैः
<>फलम् । देहे क्रूरनिपीडितेऽग्न्यनिलजं नाभ्यां भयं
<>क्षुत्कृतम्, पुष्पे मूलफलक्षयोऽथ हृदये सस्यस्य नाशो
<>ध्रुवम् । गतानि वर्षाणि शकेन्द्रकालाद्धतानि रुद्रै ११ र्गु-
<>णयेच्चतुर्भिः । नवाष्टपञ्चाष्टयुतानि कृत्वा विभाजयेच्छून्य-
<>शरागरामैः ३७५० । फलेन युक्तं शकभूपकालं संशोध्य
<>षष्ट्या विषयै ५ र्विभज्य । युगानि नारायणपूर्वकाणि ल-
<>ब्धानि शेषाः क्रमशः समाः स्युः । एकैकमब्देषु नवा-
<>हतेषु दत्त्वा पृथग्द्वादशकं क्रमेण । हृत्वा चतुर्भि-
<>र्वसुदेवताद्यान्युडूनि शेषांशकपूर्वमब्दम् । विष्णुः १
<>सुरेज्यो २ वलभिद् ३ हुताश ४ स्त्वष्टो ५ त्तरप्रोष्ठपदाधि-
<>पश्च ६ । क्रमाद्युगेशाः पितृ ७ विश्व ८ सोमाः ९
<>शक्रऽनलाख्या १० ऽश्वि ११ भगाः १२ प्रदिष्टाः । संवत्सरो-
<>ऽग्निः परि० त्सरोऽर्क इदादिकः शीतमयूखमाली ।
<>प्रजापतिश्चाप्यनुवत्सरः स्या दुद्वत्सरः शैलसुतापतिश्च ।
<>वृष्टिः समाद्ये प्रमुखे द्वितीये प्रभूततोया कथिता तृतीये ।
<>पश्चाज्जलं मुञ्चति यच्चतुर्थं स्वल्पोदकं पञ्चममव्दमुक्तम् ।
<>चत्वारि मुख्यानि युगान्यथैषां विष्ण्विन्द्रजीवानलदैव-
<>तानि । चत्वारि मध्यानि च मध्यमानि चत्वारि चा-
<>न्त्यान्यधमानि विद्यात् । आद्यं धनिष्ठांशमभिप्रपन्नो
<>माघेयदा यात्युदयं सुरेज्यः । षष्ट्यव्दपूर्वः प्रभवः स
<>नाम्ना प्रवर्त्तते भूतहितस्तदाव्दः । क्वचित्त्ववृष्टिः पव-
<>नाग्निकोपः सन्तीतयः श्लेष्मकृताश्च रोगाः । संवत्स-
<>रेऽस्मिन् प्रभवे प्रवृत्ते न दुःखमाप्नोति जनस्तथापि ।
<>तस्माद्द्वितीयो विभवः २ प्रदिष्टः शुक्ल ३ स्तृतीयः परतः
<>प्रमोदः ४ । प्रजापतिश्चेति ५ यथोत्तराणि शस्तानि वर्षाणि
<>फलानि चैषाम् । निष्पन्नशालीक्षुयवादिसस्यां भयैर्विमुक्ता-
<>मुपशान्तवैराम् । संहृष्टलोकां कलिदोषमुक्तां क्षत्रं तदा
<>शास्ति च भूतधात्रीम् । आद्योऽङ्गिराः १ श्रीमुख २ मान-
[Page2622-b+ 38]
<>साह्वौ ३ युवाथ ४ धातेति ५ युगे द्वितीये । वर्षाणि पञ्चैव
<>यथाक्रमेण त्रीण्यत्र शस्तानि समे परे द्वे । त्रिष्वङ्गि-
<>राद्येषु निकामवर्षी देवो निरातङ्कभयाश्च लोकाः । अ-
<>व्दद्वयेऽन्त्येऽपि समा सुवृष्टिः किन्त्वत्र रोगाः समराग-
<>मश्च । शाक्रे युगे पूर्वमथेश्वराख्यं १ वर्षं द्वितीयं बहुधा-
<>न्य २ माहुः । प्रमाथिनं ३ विक्रम ४ मप्यतोऽन्यद्वृषं ५ च
<>विद्याद्गुरुचारयोगात् । आद्यं द्वितीयं च शुभे तु वर्षे
<>कृतानुकारं कुरुतः प्रजानाम् । पापः प्रमाथी वृषवि-
<>क्रमौ तु सुभिक्षदौ रोगभयप्रदौ च । श्रेष्ठं चतुर्थस्य
<>युगस्य पूर्वं यच्चित्रभानुं १ कथयन्ति वर्षम् । मध्यं द्वितीयं
<>तु सुभानु २ संज्ञं रोगप्रदं मृत्युकरं न तच्च । तारणं ३ त-
<>दनु भूरिवारिदं सस्यवृद्धिमुदितं च पार्थिवम् । पञ्चमं
<>व्ययमुशन्ति शोभनं ५ मन्मथप्रबलमुत्सवाकुलम् ४ । त्वाष्ट्रे
<>युगे सर्वजि १ दाद्य २ उक्तः संवत्सरोऽन्यः खलु सर्वधारी ३ ।
<>तस्माद्विरोधी ३ विकृतः ४ खरश्च ५ शस्तो द्वितीयोऽत्र भयाय
<>शेषाः । नन्दनो १ ऽथ विजयो २ जय ३ स्तथा मन्मथो ४ ऽस्य
<>परतश्च दुर्मुखः ५ । कान्तमन्त्र युग आदितस्त्रयं मन्मथः
<>समफलोऽधमोऽपरः । हेमलम्ब १ इति सप्तमे युगे स्या-
<>द्विलम्बि २ परतो विकारि ३ च । शर्वरीति ४ तदनु प्लवः ५
<>स्मृतो वत्सरो गुरुवशेन पञ्चमः । ईतिप्रायः प्रचुरपवनो
<>वृष्टिरव्दे तु पूर्वे मन्दं सस्यं न बहुसलिलं वत्सरेऽतो
<>द्वितीये । अत्युद्वेगः प्रचुरसलिलः स्यात्तृतीयश्चतुर्थो
<>दुर्भिक्षाय प्लव इति ततः शोभनो भूरितोयः । वैश्वे युगे
<>क्षोभकृ १ दित्यथाद्यः संवत्सरोऽतः शुभकृद् २ द्वितीयः । क्रोधी ३
<>तृतीयः परतः क्रमेण विश्वावसु ४ श्चेति पराभव ५ श्च । पूर्वा-
<>परौ प्रीतिकरौ प्रजानामेषां तृतीयो बहुदोषदोऽव्दः ।
<>अन्त्यौ समौ किन्तु पराभवेऽग्निः शस्त्रामयार्तिर्द्विजगो-
<>भयं च । आद्यः प्लवङ्गो १ नवमे युगे अव्दः स्यात्कीलको २
<>ऽन्यः परतश्च सौम्यः ३ । साधारणो ४ रोधकृ ५ दित्यथाव्दः
<>शुभप्रदौ कीलकसौम्यसंज्ञौ । कष्टः प्लवङ्गो बहुशः प्रजा-
<>नां साधारणेऽल्पं जलमीतयश्च । यः पञ्चमो रोधकृदि-
<>त्यथाव्दश्चित्रं जलं तत्र च सस्यसम्पत् । इन्द्राग्निदैवं
<>दशमं युगं यत् तत्राद्यमव्दं परिधावि १ संज्ञम् । प्रमाद्य २-
<>थानन्द ३ मतः परं यत् स्याद्राक्षसं ४ चानल ५ संज्ञितं च ।
<>परिधाविनि मध्यदेशनाशो नृपहानिर्जलमल्पमग्निकोपः ।
<>अलसस्तु जनः प्रमादिसंज्ञे डमरं रक्तकपुष्पवीजनाशः ।
<>तत्परः सकललोकनन्दनो राक्षसः क्षयकरोऽनलस्तथा ।
<>ग्रीष्मधान्यजननोऽत्र राक्षसो वह्निकोपमरकप्रदोऽनलः ।
[Page2623-a+ 38]
<>एकादशे पिङ्गल १ कालयुक्त २ सिद्धार्थ ३ रौद्राः ४ खलु दुर्म-
<>तिश्च ५ । आद्ये तु वृष्टिर्महती सचौरा श्वासो हनूकम्पयुतश्च
<>कासः । यत्कालयुक्तं तदनेकदोषं सिद्धार्थसंज्ञे बहवो
<>गुणाश्च । रौद्रोऽतिरौद्रः क्षयकृत् प्रदिष्टो यो दुर्मति-
<>र्मध्यमवृष्टिकृत् सः । भाग्ये युगे दुन्द्वुभि १ संज्ञमाद्यं सस्यस्य
<>वृद्धिं महतीं करोति । उद्गारि २ संज्ञं तदनु क्षयाय नरे-
<>श्वराणां, विषमा च वृष्टिः । रक्ताक्ष ३ मव्दं कथितं तृती-
<>यं यस्मिन् भयं दंष्ट्रिकृतं गदाश्च । क्रोधं ४ बहुक्रोधकरं
<>चतुर्थं राष्ट्राणि शून्यीकुरुते विरोधैः । क्षयमिति ५ यु-
<>गस्यान्त्यस्यान्त्यं बहुक्षयकारकं जनयति भयं तद्विप्राणां
<>कृषीबलवृद्धिदम् । उपचयकरं विट्शूद्राणां परस्वहृतां
<>तथा कथितमखिलं षष्ट्यव्दे यत्तदत्र समासतः । अक-
<>लुषांशुजटिलः पृथुमूर्त्तिः कुमुदकुन्दकुसुमस्फटिकाभः ।
<>ग्रहहतो न यदि सत्पथवर्त्ती क्षतिकरोऽमरगुरुर्मनुजा-
<>नाम्” । “वार्हस्पत्येन षष्ट्यव्दम्” सू० सि० ।
<LEND>
