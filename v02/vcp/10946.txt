<L>10946<pc>1553,b<k1>ओघवत्<k2>ओघवत्
ओघवत्¦ त्रि० ओघः जलवेगादिरस्त्यस्य मतुप् मस्य वः ।
१ जलवेगादियुक्ते स्त्रियां ङीप् । “एषा सरस्वती रम्या-
दिव्या चौघवती नदी” भा० व० १३९ । नृगनृपस्य पितामहे
२ नृपभेदे पु० ३ तत्कन्यायां स्त्री ङीप् । सा च भर्त्तुराज्ञया
[Page1554-a+ 38]
द्विजरूपधरधर्म्मरूपातिथेः आत्मपर्य्यन्तप्रदानादिरूपपरि-
चरणेन तुष्टधर्मवरेण अर्द्धदेहेन लोकानां पावनार्थं
नदीत्वमाप्ता इति तन्नामपसिद्धे कुरुक्षेत्रस्थे ३ नदी-
भेदेऽपि । तत्कथा भा० अनु० २ अ० यथा “तस्यां सम-
भवत्पुत्त्रो नाम्नाग्नेयः सुदर्शनः । सुदर्शनस्तु रूपेण
पूर्णेन्दुसदृशोपमः । शिशुरेवाध्यगात्सर्व्वं परं ब्रह्म
सनातनम् । अथौववान्नाम नृपो नृगस्यासीत्पिता-
महः । तस्याथौघवती कन्या पुत्त्रश्चौघरथोऽभवत् ।
तामोघनान् ददौ तस्मै स्वयमोघवतीं सुताम् । सुदर्शनाय
विदुषे भार्य्यार्थे देवरूपिणीम् । स गृहस्थाश्रमरतस्तया
सह सुदर्शनः । कुरुक्षेत्रेऽवसद्राजन्नोघवत्या समन्वितः ।
गृहस्थश्चावजेष्यामि मृत्युमित्येव स प्रभो! । प्रतिज्ञामकरो-
द्धीमान् दीप्ततेजा विशाम्पते! । तामथौघवतीं राजन्!
स पावकसुतोऽब्रवीत् । अतिथेः प्रतिकूलं ते न कर्त्तव्यं
कथञ्चन । येन येन च तुष्येत नित्यमेव त्वयाऽतिथिः ।
अप्यात्मनः प्रदानेन न ते कार्य्या विचारणा । एतद्व्रतं
मम सदा हृदि संपरिवर्त्तते । गृहस्थानाञ्च सुश्रोणि!
नातिथेर्व्विद्यते परम् । प्रमाणं यदि वामोरु! वचस्ते मम
शोभने! । इद वचनमव्यग्रा हृदि त्वं धारयेः सदा ।
निष्क्रान्ते मयि कल्याणि! तथा सन्निहितेऽनघे! । नाति-
थिस्तेऽवमन्तव्यः प्रमाणं यद्यहं तव । तमब्रवीदोघवती
तथा मूर्ध्नि कृताञ्जलिः । न मे त्वद्वचनात्किञ्चिदकर्त्तव्यं
कथञ्चन । जिगीषमाणस्तु गृहे तदा मृत्युः सुदर्शनम् ।
पृष्ठतोऽन्वगमद्राजन् रन्ध्रान्वेषी तदा सदा । इध्मार्थन्तु
गते तस्मिन्नग्निपुत्त्रे सुदर्शने । अतिथिर्ब्राह्मणः श्रीमां-
स्तामाहौघवतीं तदा । आतिथ्यं कृतमिच्छामि त्वयाद्य
वरवर्णिनि! । प्रमाणं यदि धर्म्मस्ते गृहस्थाश्रमसंमतः ।
इत्युक्ता तेन विप्रेण राजपुत्त्री यशस्विनी । विधिना
प्रतिजग्राह वेदोक्तेन विशाम्पते! । आसनञ्चैव पाद्यञ्च
तस्मै दत्त्वा द्विजातये । प्रोवचौघवती विप्रं केनार्थः
किं ददामि ते । तामब्रवीत्ततो विप्रो राजपुत्त्रीं सुद-
र्शगाम् । त्वया ममार्थः कल्याणि! निर्व्विशङ्कैतदाचर ।
यदि प्रमाण धर्म्मस्ते गृहस्थाश्रमसंमतः । प्रदानेनात्मनो
राज्ञि! कर्तुमर्हसि मे प्रियम् । स तया छन्द्यमानोऽ
न्यैरीप्सितैर्नृपकन्यया । नान्यमात्मप्रदानात्स तस्या वव्रे
वरं द्विजः । सा तु राजसुता स्मृत्वा भर्तुर्वचनमादितः ।
तथेति लज्जमाना सा तमुवाच द्विजर्षभम् । ततो विहस्य
विप्रर्षिः सा चैवोपविशेश ह । संस्मृत्य भर्त्तुर्वचनं गृह-
[Page1554-b+ 38]
स्थाश्रमकाङ्खिणः । अथेध्म नमुपादाय स पावकिरुपागमत् ।
मृत्युना रौद्रभावेन नित्यं बन्धुरिवान्वितः । ततस्त्वाश्रम-
मागम्य स्वं पावकसुतस्तदा । तां व्याजहारौघवतीं क्वासि
यातेति चासकृत् । तस्मै प्रतिवचः सा तु भर्त्त्रे न प्रददौ
तदा । कराभ्यां तेन विप्रेण स्पृष्टा भर्तृव्रता सती ।
उच्छिष्टार्स्मीति मन्वाना लज्जि ता भर्तुरेव च । तूष्णीं-
मूताऽभवत्साध्वी नचोवाचाऽथ किञ्चन । अथ तां पुन-
रेवेदं प्रोवाच स सुदर्शनः । क्व सा साध्वी कुतो याता-
गरीयः किमतो मम । पतिव्रता सत्यशीला नित्यं चैवा-
र्जवे रता । कथं न प्रत्युदेत्यद्य स्मयमाना यथा पुरा ।
उटजस्थस्तु तं विप्रः प्रत्युवाच सुदर्शनम् । अतिथिं
विद्धिसंप्राप्तं ब्राह्मणं पावके । च माम् । अनया छन्द्यमा-
नोऽहं भार्य्यया तव सत्तम । तैस्तैरतिथिसत्कारैर्ब्रह्मन्नेषा
वृता मया । अनेन विधिना सेयं मामर्च्चति शुभानना ।
अनुरूपं यदत्रान्यत्तद्भवान् कर्त्तुमर्हति । कूटमुद्गरहस्तस्तु
मृत्युस्तं वै समन्वगात् । हीनप्रतिज्ञ मत्रैनं बधिष्यामीति
विन्तयन् । सुदर्शनस्तु मनसा कर्म्मणा चक्षुषा गिरा ।
त्यक्तेर्षस्त्यक्तमन्युश्च स्मयमानोऽब्रवीदिदं । सुरतं तेऽस्तु
विप्राग्र्य! प्रीतिर्हि परमा मम । गृहस्थस्य तु धर्म्मो
ऽग्र्यः सम्प्राप्तोऽतिथिपूजनम् । अतिथिः पूजितो यस्य
गृहस्थस्य हि गच्छति । नान्यस्तस्मात्परो धर्म्म इति
प्राहुर्म्मनीषिणः । प्राणा हि मम दाराश्च यच्चान्यद्वि
द्यते वसु । अतिथिभ्यो मया देयमिति मे व्रतमाहितम् ।
निःसन्दिग्धं मया वाक्यमेतन्मे समुदाहृतम् । तेनाहं
विप्र । सत्येन स्वयमात्मानमालभे । पृथिबी वायुराकाश-
मापो ज्योतिश्च पञ्चमम् । बुद्धिरात्मा मनः कालो दिश-
श्चैव गणा दश । नित्यमेते हि पश्यन्ति देहिनां देह-
संश्रिताः । सुकृतं दुष्कृतं चापि कर्म्म धर्म्मभृतां वर ।
यथैषा नानृता वाणी मयाद्य समुदीरिता । तेन सत्येन
मां देवाः पालयन्तु दहन्तु वा । तेन नादः समभवद्दिक्षु
सर्वासु भारत! । असकृत् सत्यमित्येवं नैतन्मिथ्येति सर्वतः ।
उटजात्तु ततस्तस्म न्निश्चक्राम स वै द्विजः । वपुषा द्याञ्च
भूमिञ्च व्याप्य वायुरिवोद्यतः । स्वरेण विप्रः शैक्ष्येण
त्रील्लीकाननुनादयन् । उवाच चैनं धर्म्मज्ञं पूर्व्वमामन्त्र्य
नामतः । धर्म्मोऽहमस्मि भद्रन्ते जिज्ञासार्थं तवानघ! ।
प्राप्तः सत्यञ्च ते ज्ञात्वा प्रीतिर्म्मे परमा त्वयि । विजि-
तश्च लया मृथुर्य्योऽयं त्वामनगच्छति । रन्ध्रान्वेषी तव
सदा त्वया धृत्या वशीकृतः । न चास्ति शक्तिस्त्रैलोक्ये
[Page1555-a+ 38]
कस्यचित् पुरुषीत्तम! । पतिव्रतामिमां साध्वीं तवोद्वीक्षि-
तुमप्युत । रक्षिता त्वद्गुणैरेषा पातिव्रत्यगुणैस्तथा । अधृष्या
यदियं ब्रूयात्तथा तन्नान्यथा भवेत् । एषा हि तपसा
स्वेन संयुक्ता ब्रह्मवादिनी । पावनार्थञ्च लोकस्य सरि-
च्छ्रेष्ठा भविष्यति । अनेन चैतद्देहेन लोकांस्त्वमिह
पत्स्यसे । अर्द्धेनौघवती नाम त्वामर्द्धेनानुयास्यति”
<LEND>
