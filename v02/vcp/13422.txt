<L>13422<pc>2013,b<k1>कालिकापुराण<k2>कालिकापुराण
कालिकापुराण¦ न० कालिकाया माहात्म्यादिप्रतिपादकं
पुराणम् । उपपुराणभेदे उपपुराणशब्दे पृ० तस्य तथात्व-
मुक्तं तत्प्रतिपाद्यविषयाश्च
१ अ० ब्रह्मणोनारदादिक्रमेण तत्पुराणवंशवर्ण्णनम् ।
ऋषिप्रश्ने मार्कण्डेयोक्तिः । प्रजासृष्टिः--व्रह्ममनसः
सन्ध्यासृष्टिः कन्दर्पसृष्टिः । तस्य ब्रह्मणा स्त्रीपुरषयोर्मेल-
नाय निदेशः । २ अ० तस्य मन्मथनामादिनिरुक्तिः । तस्य
हर्षणरोचनद्रावणशोषणमारणाख्यपञ्चवाणोक्तिः । सन्ध्यां-
दृष्ट्वा ब्रह्मणो मनोविकारः सन्ध्यादर्शनेन जातसात्विक-
पर्म्मात् अग्निष्वात्तादीनामुत्पत्तिः । तां दृष्ट्वा विकारा-
न्वितदक्षधर्म्मतः रतिनामककन्योत्पत्तिः ।
३ अ० ब्रह्मणः कामदेवशापः । रत्याः कामेन विवाहः ।
४ अ० शिवमोहनाय ब्रह्मणा कामस्य नियोगः । शिवमोह-
नाय ब्रह्मणा विष्णुमायायाः स्तुतिः । दक्षकन्यासतीत्वेन
तस्याः प्रादुभावप्रार्थनः दक्षेण महामायायाः स्तुतिः । ५ अ०
[Page2014-a+ 38]
विष्णुमायाया दक्षाय वरदानम् । ६ त० शम्भोर्दारग्रह-
णाय ब्रह्मणा कामस्य नियोजनम् । तेन सह मारादिगण
स्य प्रेरणम् । ७ अ० कामेन हरमोहनप्रकारोक्तिः ।
८ अ० दक्षकृतमहामायास्तवः । सतीजन्मतत्पालन प्रकारः
तन्नामनिरुक्तिः । नारदेन सत्या हररूपवर-
प्राप्त्युक्तिः । ९ अ० सतीकृतशिवव्रतम् । ब्रह्मणः शिवसमीपे
दारग्रहणप्रार्थनम् । तदङ्गीकारे तत्परिणययोग्यतया
दक्षकन्यायाः कथनम् । १० अ० सत्या नन्दीव्रतसमाप्तौ
शिवेन तस्यै स्वस्य भार्य्याभवनरूपवरदानम् । दक्षसमीपे
स्वेन सतीविवाहार्थं शिवेन ब्रह्मणःप्रेरणम् । ब्रह्मणो-
दक्षं प्रति तयाप्रार्थने तेन तदङ्गीकारः । सती-
विवाहार्थं ब्रह्मादिभिः सह शिवस्य दक्षपुरगतिः ।
११ अ० विवाहकाले सतीरूपं दृष्ट्वा ब्रह्मणोमनोविकारः ।
ततः संवर्त्तादिमेवादीनामुत्पत्तिः । ततोदक्षवाक्येन ब्र-
ह्माणं प्रति शिवस्य कोपः । विष्णुना सान्त्वनम् । १२ अ०
ऋषिप्रश्ने ब्रह्मविष्णुशिवानामभेदोक्तिः । १३ अ० शिवाय
विष्णुना ब्रह्माण्डसंस्थानस्य दर्शनम् । तथा रूपदर्श-
नेन तेषामेकत्वोक्त्या ब्रह्माणं प्रति तस्य कोपनिंवृत्तिः ।
१४ अ० शिवसतीविहारवर्णनम् । १६ अ० दक्षयज्ञप्रारम्भः । तत्र
शिवसतीनिमन्त्रणाभावे सत्याः पितरं प्रति कोपः । तत्र
दक्षकोपेन सत्या देहत्यागः । १७ तेन क्रुद्धशिवेन वीर-
भद्रं सृष्ट्वा तं प्रति दक्षयक्षनाशनायादेशः । तेन तद्यज्ञस्य-
नाशनम् । सतीविरहे शिवविलापः । १८ अ० शिवस्य सती-
विरहवर्ण्णनम् । शिवरोदनाम्बुनो भूमौ पतने तन्नाशा-
शङ्कया देवानां शनिं प्रति तच्छोषणप्रार्थने तेन तस्या-
ङ्गीकारः । तद्वाष्पेण वैतरणीनदीप्रादुर्भावः । सतीमृत-
देहग्रहणपूर्व्वकं शिवस्यभ्रमणम् । शनिना सतीशवदेहा-
वयवानां क्रमशःखण्डने अङ्ग भेदेन तत्तत्स्थानानां पीठत्व-
प्राप्तिः । क्रमशः सर्व्वसतीदेहपतते शिवस्य लिङ्गत्वप्राप्तिः ।
ब्रह्मणा तस्य सान्त्वनम् । १९ चन्द्रभागान्तिके शिप्रसरः
शिप्रानदीसमुतपत्तिः । चन्द्रभागानद्युत्पत्तिः । चन्द्रभागा
नामनिरुक्तिः । सप्तविंशतौ अश्विन्यादिषु स्त्रीषु रोहि-
ण्यामिन्दोरत्यनुरागे अश्विन्यादीनां चन्द्रेण विवादः । तत्र
२ ३ ९ १० १२ १६ २१ २६ भरण्यादिभिर्नवभिश्चन्द्रस्य
भर्त्सने कृते चन्द्रस्य ताः प्रति यात्रायां वर्ज्जनीयता-
रूपशापदानम् । सर्व्वासांदक्षसमीपे गतिः ताभिः चन्द्रदौ-
रात्म्यस्यकथने दक्षेण चन्द्रं प्रति सर्व्वासुतुल्यवर्त्तनोपदेशे-
ऽपि चन्द्रेण तथानाचरणे दक्षेण राजयक्ष्माणं गदमुत्-
[Page2014-b+ 38]
पाद्यचन्द्राभिभवाय तस्य नियोगः । तस्य प्रवेशेन चन्द्रस्य
क्षयः । चन्द्रक्षये ओषधीनामपुष्टौ यज्ञाभावात् वृष्ट्यभावेन
प्रजाक्षयोक्तिः । २१ तदालोक्य दक्षसमीपे देवानां
गमने तदुपदेशेन राजयक्ष्मणा गीर्णकलानां ज्योत्-
स्नादीनाञ्च निष्कासनम् । बृहल्लोहितानदीस्नानात् चन्द्र-
यक्ष्ममीक्षः । राजयक्ष्मस्थितिस्थानकथनम् । तत्पत्नी-
कथनम् । दक्षवाक्यानुसारेण चन्द्रमसो मासार्द्धं
ह्रासवृद्धिप्रकारकथनम् । सूर्य्यविम्बेन चन्द्रबृद्धिकथनम् ।
शिवेन चन्द्रस्यैककलाधारणं ततएव ज्योत् स्नायाः क्षीण
चन्द्रे प्रवेशेन चन्द्रबृद्धिकथनम् । सीतानदीप्रादुर्भावः ।
चन्द्रभागानामप्राप्तिसमर्थनम् निर्विर्ण्णां सन्ध्यां प्रति विष्णू-
पासनार्थं वसिष्ठोपदेशः । सन्ध्यां प्रति विष्णोः प्रसादे तया
तस्य स्तुतिः । तस्यै तेन वरस्य दानम् । विष्णोरुपदेशा-
न्मेधातिथियज्ञाग्नौ तस्या देहत्यागः तच्छरीरस्य विष्णोरा-
ज्ञया सूर्य्यमण्डले नयनम् । सूर्य्येण तस्य त्रिधाकरणेन
सन्ध्यात्रयकल्पनम् । मेधातिथियज्ञाग्नः अरुन्धतीसमुत्थानं
तन्नामनिरुक्तिः । २३ अ० चन्द्रभागानदीमाहात्म्यम् अरु-
न्धत्या वसिष्ठेन सह विवाहः । २४ अ० ब्रह्मादिभिः शिव-
वैकल्यवारणार्थं योगनिद्रायाः स्तुतिः । विष्णुना शिवस्य
सान्त्वनम् । निमेषादिपरार्द्धपर्य्यन्तकालमानोक्तिः । मन्वन्त-
रोक्तिः । प्रलयप्रकारः । सृष्टिप्रकारः । २५ अ० सृष्टेर्विवृतिः ।
ब्रह्माण्डादिसंस्थानम् । २६ अ० वराहकल्पे प्रतिसर्गः । २७ अ०
यज्ञवराहेण पृथ्वीधारणप्रकारः । २८ अ० जगतोनिः
सारत्वोक्त्या तत्त्वज्ञानेन मोक्षोपदेशः । २९ शिवगणाना
मुत्पत्त्यादि । ३० यज्ञवराहस्य धरारूपया वाराह्या
सह क्रीडनेन तदनुरागात् तद्देहत्यागेऽनिच्छा । तद्देह-
त्यागार्थं देवैर्विष्णोः स्त्रवः । वराहदेहनाशार्थं शिवस्य
शरभमूर्त्तिधारणम् तेन तस्य युद्धे पृथिव्या नष्टप्रायताशङ्कया
रोहितमत्स्यरूपेण विष्णोराविर्भावः । तेन पृथिवीवेद-
मुन्यादीनां धारणम् । शिवेन नानाविधगणानां सृष्टिः ।
वराहमूर्त्तेः शरभेण सह युद्धे तस्यांशतोनरनारायणयोरुत्-
पत्तिः । शिवेन वराहस्य बधः । शिवगणानां स्वरूपगुणादि ।
३१ अ० मृतवराहदेहावयवेभ्यो ज्योतिष्टोमादियज्ञकल्प-
नम् । वराहपुत्रत्रयस्य त्रेताग्निरूपेणोत्पत्तिः । ३२ अ०
स्वायम्भुवमनुं प्रति कपिलशापः । मनोर्बिष्णूपासनम् ।
तत्समीपे विष्णोर्मत्स्यरूपेणागत्य वासस्थानप्रार्थनं,
क्षुद्रपात्रादिवृहत्सरोवरपर्य्यन्ते क्रमशो वर्द्धमानस्य
मत्स्यदेहस्याधारत्वाभावोक्तिः । ३३ अ० मनुनाऽद्भुतदर्शनेन
[Page2015-a+ 38]
तं प्रति तस्य स्वरूपज्ञानाय प्रश्नेतस्मैतेन आत्मस्वरूपस्य
कथनम् । कपिलवाक्यानुसारेणाचिरेण भाविखण्डप्रलया
पद्वारणार्थं मत्स्येन वृहन्नौकानिर्म्माणस्य तत्रवीजसञ्च-
यस्थापनस्योपदेशः । स्वशृङ्गेण च तन्नौकायाः समाकर्षणं
कर्त्तव्यमित्युक्तिः । प्रलयान्ते जगतां शेषरूपेण धार्य्यतोक्तिः ।
३४ अ० कूर्म्मरूपेण वराहशरभयुद्धेन नष्टप्रायायाभूमेः
समीकरणम् । नरनारायणाभ्यां तपसा सूर्य्यादिस्थिति-
करणम् । पूर्व्वसञ्चितवीजैः मनुना पुनः शस्यप्रवर्द्धनम् ।
३५ अ० शिवस्य पूर्व्वगृहीतशरभमूर्त्तित्यागकाले अष्टाभिः
पादैः सूर्य्याद्यष्टमूर्त्तिग्रहणम् तेन तस्याष्टमूर्त्तिनामता ।
शारभकायात् कपालिभैरवप्रादुर्भावः । तद्यजनप्रकारः ।
३६ अ० रजस्वलायाः पृथिवीरूपवराहपत्न्याः वराहेण
सङ्गमात् नरकासुरोत्पत्तिः । ३७ अ० जनकनृपात् सीता-
द्युत्पत्तिः । धरोपदेशेन जनकेन नरकस्य प्रतिपाल-
नादि । ३८ अ० तस्य प्राग्ज्योतिषदेशे राज्यकरणम्
तद्देशसीमादि । ३९ अ० द्वापरयुगे उत्पन्नवाणासुरसं-
सर्गात् नरकस्यात्याचारः । नीलकूटे स्थितदेवीदर्शनार्थ
मागतवसिष्ठदर्शननिवृत्तये नरकेण तद्देवीद्वाराच्छादाने कृते
तंप्रति “येन जनितस्त्वं मानुषरूपेण तेनैव तव बधो भविष्य-
तीति, वसिष्ठस्य शापदानम् । ४० अ० तस्य भगदत्तादिपुत्रो-
त्पत्तिः । वसिष्ठशापानुसारेण कृष्णेन द्वापरयुगे नरकस्य
बधः । ४१ अ० मेनकायाः मैनकादिपुत्रशतस्य कालीनामक
कन्यायाश्चोत्पत्तिः । नारदेन तस्याः शिवविवाहयोग्यत्वस्य
तद्देहाईहरत्वस्य च हिमाचलसमीपे कथनम् । ४२ अ०
शिप्रसरस्त्यागेन हिमवत्प्रस्थे शिवगतिः । शिवशुश्रूषार्थं
हिमाद्रिणा स्वसुताकालीनियोजनम् । देवानां तारकासुर-
पीडनकथा । तद्बधाय देवप्रार्थि तब्रह्मणा शिवस्य पार्व-
तीसङ्गप्ताच्च्युत तेजोजात् कुमारात् तस्य बधो भविष्यती-
त्युक्तौ तया सह शिवस्य मेलनार्थं शक्रेण कामस्य प्रेषणे
कृते तेन कालीसन्निधाने हरस्य मनसोविकारे जनिते
शिवेन ललाटनोत्रोत्थापितेन वह्निना तस्य दाहः तद्भस्म-
धारणञ्च । हरनेत्रोत्थिताग्नेः वाडवाग्निरूपेण सिन्धुप्रवे-
शः । ४३ त० नारदोपदेशेन काल्याः शिवाराधनार्थं पित्रोः समीपे
बनगमनप्रार्थना । तस्याउमानामप्राप्तिकारणोक्तिः । तदांराधने-
न तुष्टस्य हरस्य ब्रह्मचारिवेशेन तदन्तिके आगतस्य तत्सखीं
प्रति कालीतपस्याप्रयोजनप्रश्नः । तच्छ्रुत्वा ब्रह्मचारिणा
हरस्य निन्दनेन अन्यपतिवरणीयतोपदेशः । तच्छ्रवणे तं
प्रति क्रोधात् काल्या शिवस्वरूपादेः कथनम् । शिवस्य
[Page2015-b+ 38]
निन्दाश्रवणापराधमार्ज्जनाय काल्या तस्य स्तुतिः, अन्यत्र
गमनोद्योगश्च स्वरूपग्रहणेन शिवेन तस्याः निवारणम्
वरदानञ्च । ४४ अ० काल्या शिवं प्रति कन्यायाः पितृदेयत्वोक्त्या
पितृसमीपे प्रार्थनकर्त्तव्यतोक्तिः । काल्यास्तपःफललाभे स्व
गृहगतिः । शिवेन सारुन्धतीकसप्तर्षीणां तत्कृत्ये नियो-
जनम् तैर्हिमाचलं प्रति काल्याः शिवेन विवाहदानार्थ-
प्रार्थना तेन तथाङ्गीकारे शिवेन कालीविवाहः । भिन्ना-
ञ्जननिभायाः काल्याः गौराङ्गात्वप्राप्तिकथा । ४५ अ० अर्द्ध-
नारीश्वरमूर्त्तिप्रादुर्भावः तन्मूर्त्तिवर्ण्णनम् । अ० ४६ काली-
शिवयोर्महामैथुनानिवृत्तौ देवप्रार्थितेन हरेण अनले तेज-
सौत्सर्गः । तदुत्सर्गकालेऽणुद्वयस्य हिमप्रस्थे पतनात्
ततोभृङ्गिमहाकालभैरवयोरुत्पत्तिः । देवैर्महामैथुन-
विघ्ने कृते कुपितया काल्या देवानां स्वस्वभार्य्यासु अप-
त्याभावरूपशापदानम् । हरोपदेशेन कालीज्येष्ठाभगिन्यां
गङ्गायां वह्निना हरोत्सृष्टतेजोनिषेकः । गङ्गयास्कन्द-
विशाखयोर्द्वयोः पुत्रयोःप्रसवः ततस्तयोरेकत्वोक्तिः । जात-
मात्रस्य तस्य शरवणे तया त्यागः । कृत्तिकाभिः स्तनदानेन
तस्य पोषणम् । ततः काल्यै तत्पुत्रदानम् । मैथुनात् निवृ-
त्तया गलितवस्त्रया पूर्वं द्वारिनियुक्त योर्भृङ्गिमहाकालयोः
स्वपुत्रयोर्दर्शनेन लज्जितया काल्या तयोर्मर्त्यजन्मप्राप्तिरूपे
शापे दत्ते निरागोभ्यां ताभ्यामपि शिवाशिवयोर्मानुष्यप्राप्ति
शापस्य दानम् । पौष्यपुत्रत्वेन चन्द्रशेखरनाम्ना शिवजन्म ।
४८ अ० काल्याः ककुत्स्थभार्य्यायां जन्म तस्यास्ताराव-
तीति नाम । पौष्यतारावत्योर्विवाहः । ४९ अ० । तारा-
वत्यां कामुकस्य कापोतमुनेर्वञ्चनाथं चित्राङ्गदानाम
स्वभगिन्याः स्ववेशेन प्रेरणे तेन तस्यां सुतद्वयस्योत्पाद-
नम् चित्राङ्गदोत्पत्तिकथा ।
५० अ० पश्चात् तस्याः खवञ्चनं ज्ञात्वा क्रुद्धकापोतमु-
निनां कपालिना ते पुत्रौ जनयिष्येते इति तारावतीं
प्रति शापे दत्ते तदनुसारेण कपालिवेशधारिणा शिवेन
तारावतीदेहे कालीं प्रवेश्य तया सह सङ्गम्य वेताल-
भैरवयोरुत्पादनकथा । नारदात् श्रुतवृत्तान्तेन चन्द्रशे-
खरनृपेण तयोः ज्येष्ठस्य भैरवेति कनिष्ठस्य वेतालेति
नामकरणम् । तयोःपूर्व्वतः उपरिचरः दमनः अलर्क
इति त्रयः पुत्रास्तारावत्यां चन्द्रशेखरस्य बभूवुः । ५१ अ०
चन्द्रशेखरस्य औरसपुत्रेष्विव शिवपुत्रयोर्वेतालभैरवयोः
स्नेहा भावेन तयोर्निर्वेदः । कापोतमुनेरुपदेशात् तयोः
शिवाराधनाय प्रवृत्तयोस्तदाराधनस्थानप्रश्ने कापोतेन
[Page2016-a+ 38]
तदुपासनास्थानकथनम् । तत्रादौ वाराणस्याः मुख्यत्वमुक्त्वा
अन्यानि कामरूपादीनि तीर्थानि तत्स्थानत्वेन कथितानि
शिवोपासनाप्रकारः तदुपदेशानुसारेण ताभ्यां स्वजनकस्य
शिवस्याराधनम् । ताभ्यां तथाचरणे शिवेन तद्देहेन
गाणपत्यपदलाभवरदानम् । ५२ अ० कालीपूजनायै शिवेन
तयोर्नियोगः । ५३, ५४, ५५, ५६, ५७, अ० कालीपूजा
तत्पूजास्थानविशेषोक्तिः । ५८ अ० कामाख्यादेः विशेषफलोक्तिः ।
५९ अ० तस्याअङ्गमन्त्रादि । महिषमर्द्दिनीध्यानपूजादि ।
तस्याः पूजाविधिः । महिषासुरबृत्तान्तकथनन्! ६० अ० देव्याः
समीपे हननकाले महिषासुरवरप्रार्थना । महिषस्य पूर्व्व-
सृष्टौ उग्रचण्डामूर्त्त्या, पश्चात् कालीमूर्त्त्या, एतत्कल्पे
दुर्गामूर्त्त्या च विनाशनोक्तिः । शिववरात् रम्भासुरात्
महिष्यां महिषासुरोत्पत्तिः । पित्राराधितशिववरेण तस्यै-
श्वर्य्यप्राप्तिः । ६१ अ० अष्टादशमुजीग्रचण्डायाः प्रादुर्भावः ।
तस्या एव उग्रतारारूपत्वम् । तस्याध्यानपूजापीठशक्त्यादि ।
कौशिकीप्रादुर्भावः तद्रूपमन्त्रादि । शिवदूतीप्रादुर्भावः
तद्रूपमन्त्रपूजादि । ६२ अ० कामाख्यानामनिरुक्तिः । मधु-
कैटभोत्पत्तितन्नामनिरुक्ती । विष्णुना तयोर्बधप्रकारः ।
तन्मेदसोलेपनेन पृथिव्यादृढताकरणात्मेदिनीति नाम
प्राप्तिः । कामाख्यातीर्थोत्पत्तिः । नीलादिपर्वतोत्पत्तिः
शिलारूपेण ब्रह्मादीनां तत्र स्थितिः । तत्रत्यकालकुण्डा
दिनानातीर्थकथनम् । ६३ अ० कामाख्यामन्त्रपूजाविधिः ।
तत्र जयन्त्याद्येकादशमुर्त्तिपूजा--उग्रचण्डादिनवशक्तिपूजा-
विधा । त्रिपुराध्यानपूजाप्रकारः । ६४ अ० कामेश्वरीमू-
र्त्तिध्यानपूजाविधा । ६५ अ० शारदीयापूजाविशेषविधिः । ६६
अ० कामाख्याङ्गन्यासादिविधा । ६७ अ० वलिच्छदनप्रकारनि-
रूपणम् । देव्यै दत्तवलेस्तद्गणत्वप्राप्तिः । काणव्यङ्गादीनां
बलिदाने निषेधः । ६८ अ० षोडशोपचाराः । तत्रासनादिषु
वर्ज्ज्यावर्ज्ये गन्धपुष्पादौविशेषः । ७० अ० नेवद्यद्रव्यादि ।
७१ अ० प्रदक्षिणप्रणामप्रकारः । ७२ अ० कामाख्याकवचम् ।
७३ अ० मातृकान्यासबिधा । ७४ अ० अष्टधा योनिमुद्रास्वरूपा-
णि तद्दर्शनफलञ्च । मन्त्ररहस्यम् । तथ्यन्त्रधारणविधा ।
बालात्रिपुरासन्त्ररूपपूजाविधा । त्रिपुरभैरव्याः पूजादि ।
७५ अ० त्रिपुरभैरव्याः पुरश्चरणहोमादिविधा । ७६ अ०
मन्त्रशोधनप्रकारः । तत्र सिद्धसाध्यादिचक्रवर्ण्णचक्रादि-
कथनम् । एवं शिवोपदेशं प्राप्तयोवेतालभैरवयोर्वसिष्ठोप-
देशेन कामाख्यातीर्यगतिस्तत्र पुरश्चरणादिसमाप्तौ
देव्याः प्रसादे तयोर्मानुषत्वत्यागेन देवत्वप्राप्तिः! शिवा
[Page2016-b+ 38]
शिवयोः सेवकत्वप्राप्तिश्च । ७७ अ० कामरूपस्थनन्दिकुण्डाद-
नानातीर्थमाहात्म्यम् । तत्रत्यजटोदकानदीनामनिरुक्तिः ।
नवतोयानदीनामनिरुक्तिः” अगदनदमाहात्म्यादि । जल्पी-
शनामनिरुक्तिमाहात्म्यादि । ७८ अ० तत्रत्यबहुरोकानदी
माहात्म्यादि । कृत्तिवासगिरिचन्द्रिकानदीफेनिला-
स्वमदनानदीमाहात्म्यादि । भद्रानदीसुभद्रानदीमानस
वैरटगिरिभैरवीनदी वर्ण्णलानदीमाहात्म्यादि । त्रिस्रोतः
कपोतकुण्डवारुणकुण्डतत्त्वाचलमाहात्म्यादि । सुरनदी-
क्षीरोदानीलानदीचण्डिकाचन्द्रिकानदीमाहात्म्यादि ।
अन्तरालककुण्डशृङ्गेशकुब्जपीठमणिकूटगिरिलौहित्यब्र-
ह्मपुत्रादिमाहात्म्यादि । भद्रकामाचलकालहर-
लिङ्गपुनर्भवकुण्डहयग्रीवशिलागोकर्ण्णशिवलिङ्गकेदारलि-
ङ्गकमललिङ्गमाहात्म्यादि । हयग्रीवमन्त्रादि । ७९ अ०
तत्रत्यदर्पणरोहणदर्पटनदाग्निमानगिरिवरुणकुण्डकंसक-
रवायुकूटाचलचन्द्रकूटाचलसोमकुण्डनन्दनाचलभस्मकूटा-
चलोर्वशीकुण्डसदामृतकुण्डमणिकूटमणिकर्ण्णलिङ्गसुमङ्ग-
लानदीमत्स्यध्वजकुलाचलस्थश्वेतानदीकामधरसरःसुका-
न्ताचलरक्षःकूटाचलपाण्डुनाधमैरवपाण्डुनाथाचलब्रह्म-
कुण्डनीलकूटाचलोग्रतारास्थानमाहात्म्यपूजादि । कर्प-
टाचलचित्राचलकज्जलाचलशक्राचलकपिलभङ्गिकानदी-
दमनानदीवृद्धाचलाकाशगङ्गास्थावरसरोदुर्जयाचलक्षोभ-
काचलकान्तानदीदिव्यकुण्डपुष्करिणीहेरुकलिङ्गसन्ध्याच-
लललितानदीमाहात्म्यादि ८० अ० दीपवतीनदी-
शृङ्गाटगिरिसिद्धत्रिस्रोतोनदीगृहवेदिकाभट्टारिकानदी-
नाटकाचलस्थसरःसरित्त्रयदिक्करिकानदीवृद्धगङ्गास्वर्ण्ण-
नदीश्रीनदीविश्वनाथलिङ्गविश्वदेवीमूर्त्तिमाहात्म्यादि ।
सोमाशनानदी सितगङ्गाललितकान्तलिङ्गतीक्ष्णकान्ता
ख्योग्रतारामूर्त्ति पूजामाहात्म्यादि । ललितकान्तलिङ्ग-
मङ्गलचण्डिकापूजाविधा तत्र स्थविष्णुमूर्त्तिभेद-
तत्पूजाप्रकारादि । ८१ अ० कामरूपस्थतत्तीर्थसे-
वनेन सर्वेषां निर्वाणादिप्राप्तौ यमेन स्वकार्य्याभावाकलने
ब्रह्मादिसमीपगमनेन तन्निवारणोपायचिन्तनम् । ब्रह्मप्रा-
र्थितेन शिवेन कामरूपस्थतीर्थेभ्यः सर्व्वलोकोत्सारणार्थं
गणैः सह उग्रतारायानियोजनम् । उग्रतारया च तत्र-
स्थवसिष्ठस्योत्सारणे कृते वसिष्ठेन तां प्रति म्लेच्छाद्युपास्य-
तावाममार्गोपास्यतादिरूपशापदानम् । कानरूपस्य म्लेच्छा-
वृतत्वशापदानम् कामाख्यातारागमयोश्च विरलत्वादि-
शापदानम् । तेन शापेन उग्रतारा सहितागतागणाश्च
[Page2017-a+ 38]
म्लेच्छतां प्राप्ता उग्रताराऽपि तदवधि वाममार्गरता
शिवस्य म्लेच्छरतिस्तदवधि जाता वमिष्ठशापाच्च तत्रत्यस-
र्व्वतीर्थगुप्तिः लौहित्यमात्रस्य तत्रमाहात्म्यस्थितिः ।
८२ अ० लौहित्योत्पत्तितन्माहात्म्यादि । जाम-
दग्न्योपाख्यानम् । ८३ अ० तत्कृतमातृबधपापनिर्मो-
चनेन लौहित्यप्रशंसा । पूर्व्वकल्पेऽन्जकवाणासुर-
योर्भृङ्गिमहाकालरूपगणत्वप्राप्तिकथा । ८४ अ० राज-
नीतिकथनम् दुर्गादिकरणप्रकारः ८५ अ० । प्र-
जासु राजावृत्तिप्रकारः । नृपकर्त्तव्यदुर्गापूजाविशेष
कालाः । तत्पूजाप्रकारः नीरजनप्रकारः । ८६ अ० पुष्याभि-
षेकप्रकारः ८७ अ० शक्रध्वजोत्थानविधिः । ८८ दशहरा-
यां विष्णोरिष्टिप्रकारः । श्रीपञ्चम्यां लक्ष्मीपूजाविधिः
बृद्ध्यर्थकाचारविशेषाः । द्वादशविधपुत्रविधिः । दत्तकादीनां
ग्रहीत्रा संस्कारकरणे पुत्रत्वप्राप्तिः । पितृगोत्रेण संस्कारे
गृहीतुः पुत्रत्वाभावः । ग्रहीवृगोत्रेण चूडादिसंस्का-
राभावे दासत्वम्, पञ्चमवर्षादूर्द्ध्वग्रहणे न पुत्रत्वसिद्धिः ।
पञ्चमवर्षीयग्रहणे तत्र पुत्रेष्टिविधानम् । दासीपुत्रे
विशेषः । शूद्राणां पुराणादिवाचनेऽनधिकारः । वर्ज्य
पुरोहितलक्षणम् । विशिष्य नृपकर्त्तव्याचारभेदः । आ-
युष्कामस्य कर्त्तव्याचारः ८९ अ० । अपुत्रस्य गतिर्नास्तीति
नन्दिनौपदेशात् वेतालभैरवयोः पुत्रोत्पादनाभिलाषे जाते-
भैरवस्य उर्वश्याः सङ्गमे सुरेशनामपुत्रोत्पत्तिः । तपसा तस्य-
विद्याधराध्यक्षताप्राप्तिः । तस्य धृतराष्ट्रकन्यायां देवसेनना-
मपुत्रोत्पत्तिः । ततः देवसेनादिवंशवर्ण्णनम् । तद्वंश्यविजयेन
खाण्डवनस्य निर्म्माणम् । अर्ज्जुनेन वह्निप्रीत्यर्थं तस्य
दाहनम् । ९० अ० वेतालस्य कामधेनौ वृषभरूपपुत्रोत्-
पादनम् । तस्व भृङ्गनाम्ना भृङ्गित्वेन शिववाह-
नताप्राप्तिः । तस्य वंशवर्ण्णनम् । वेतालबंशोद्भवा
एव सर्वे गावैत्युक्तिः ततौपसंहारः” । इत्येते प्रधान
भूताः पदार्थास्तत्रत्याः प्रसङ्गागताश्चान्येऽपि पदार्था अ-
भिघेयाः सन्ति विस्तरभयान्नोक्ताः
अत्रेटंचिन्त्यते ८९, ९० अ० वेतालभैरवयोर्विभिन्नवं शकथते
स्थिते दतकचन्द्रिकादौ भैरवपुत्रस्यैव वेतालेन द्व्यामु-
ष्मायणपुत्रकरणप्रतिपादकवाक्यानि यान्युद्धृतानि तानि
निर्मूलानीत्यवगम्यते । पितुर्गोत्रेणेत्यादिवचनानां तत्र
या निर्भूलत्वाशङ्का कृता सापि कालिकापुराणाद-
र्शनमूलिकैव ८९ अ० तद्वचनानां प्रत्यक्षत उपल-
भ्यमानत्वात् इति । कालीपुराणमप्यत्र न० ।
<LEND>
