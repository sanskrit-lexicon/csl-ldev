<L>17935<pc>2659,a<k1>गृहस्थधर्म<k2>गृहस्थधर्म
गृहस्थधर्म¦ पु० ६ त० । गृहस्थकर्त्तव्ये धर्मभेदे
<>स च धर्मः मन्वादिभिर्दर्शितः । तत्रादौ मनुनोक्तो यथा
<>“गुरुणानुमतः स्नात्वा समावृत्तो यथाविधि । उद्वहेत
<>द्विजो भार्य्यां सवर्णां लक्षणान्विताम् । असपिण्डा च
<>या मातुरसगोत्रा च या पितुः । सा प्रशस्ता द्विजातीनां
<>दारकर्मणि मैथुने । महान्त्यपि समृद्धानि गोऽजाविध-
<>नधान्यतः । स्त्रीसम्बन्धे दशैतानि कुलानि परिवर्ज्जये-
<>त् । हीनक्रियं निष्पुरुषं निश्छन्दो रोमशार्शसम् ।
<>क्षय्यामयाव्यपस्मारिश्वित्रिकुष्ठिकुलानि च । नोद्वहेत् कपि-
<>लां कन्यां नाधिकाङ्गीं न रोगिणीम् । नालोमिकां
<>नातिलोमां न वाचाटां न पिङ्गलाम् । नर्क्षवृक्षनदीनाम्नीं
<>नान्त्यपर्वतनामिकाम् । न पक्ष्यहिप्रेष्यनाम्नीं न च भीष-
<>णनामिकाम् । अव्यङ्गाङ्गीं सौम्यनाम्नीं हंसवारण-
<>गामिनीम् । तनुलोमकेशदशनां मृद्वङ्गीमुद्वहेत् स्त्रियम् ।
<>यस्यास्तु न भवेद् भ्राता न विज्ञायेत वा पिता । नोप-
<>यच्छेत तां प्राज्ञः पुत्त्रिकाधर्मशङ्कया । सवर्णाग्रे द्वि-
<>जातीना प्रशस्ता दारकर्म्मणि । कामतस्तु प्रवृत्तानामिमाः
<>स्युः क्रमशोऽवराः । शूद्रैव भार्य्या शूद्रस्य सा च स्वा
<>च विशः स्मृते । ते च स्वा चैव राज्ञश्च ताश्च स्वा चाग्र-
<>जन्मनः । न ब्राह्मणक्षत्रिययोरापद्यपि हि तिष्ठतोः ।
<>कस्मिंश्चिदपि वृत्तान्ते शूद्रा भार्य्योपदिश्यते । हीन-
<>जातिस्त्रियं मोहादुद्वहन्तो द्विजातयः । कुलान्येव न-
<>यन्त्याशु ससन्तानानि शूद्रताम् । शूद्रावेदी पतत्यत्रेरुत-
<>थ्यतनयस्य च । शौनकस्य सुतोत्पत्त्या तदपत्यतया
<>भृगोः । शूद्रां शयनमारोप्य ब्राह्मणो यात्यधोगतिम् ।
<>जनयित्वा सुतं तस्यां ब्राह्मण्यादेव हीयते । दैवपित्र्या-
<>तिथेयानि तत्प्रधानानि यस्य तु! नाश्नन्ति पितृदेवास्तन्न
<>च स्वर्गं स गच्छति । वृषलीफेनपीतस्य निःश्वासोपह-
<>तस्य च । तस्याञ्चैव प्रसूतस्य निष्कृतिर्न विधीयते ।
<>चतुर्णामपि वर्णानां प्रेत्य चेह हिताहितान् । अष्टा-
[Page2659-b+ 38]
<>विमान् समासेन स्त्रीविवाहान्निबोधत । ब्राह्मो दैवस्त-
<>थैवार्षः प्राजापत्यस्तथाऽऽसुरः । गान्धर्व्वो राक्षसश्चैव
<>पैशाचश्चाष्टमोऽधमः । यो यस्य धर्म्म्यो वर्णस्य गुणदो-
<>षौ तु यस्य यौ । तद्वः सर्वं प्रवक्ष्यामि प्रसवे च
<>गुणागुणान् । षडानुपूर्व्व्या विप्रस्य क्षत्त्रस्य चतुरोऽव-
<>रान् । विट्शूद्रयोस्तु तानेव विद्याद्धर्म्म्यान्न राक्षसान् ।
<>चतुरो ब्राह्मणस्याद्यान् प्रशस्तान् कवयो विदुः । राक्षसं
<>क्षत्त्रियस्यैकमासुरं वैश्यशूद्रयोः । पञ्चानान्तु त्रयो
<>धर्म्म्या द्वावधर्म्म्यौ स्मृताविह । पैशाचश्चासुरश्चैव न
<>कर्त्तव्यौ कदाचन । पृथक् पृथग्वा मिश्रौ वा विवाहौ
<>पूर्व्वनोदितौ । गान्धर्व्वो राक्षसश्चैव धर्म्म्यौ क्षत्त्रस्य
<>तौ स्मृतौ । आच्छाद्य चार्च्चयित्वा च श्रुतशीलवते स्व-
<>यम् । आहूय दानं कन्याया ब्राह्मो १ धर्मः प्रकीर्त्तितः ।
<>यज्ञे तु वितते सम्यगृत्विजे कर्म्म कुर्व्वते । अलङ्कृत्य
<>सुतादानं दैवं २ धर्म्मं प्रचक्षते । एकं गोमिथुनं द्वे वा
<>वरादादाय धर्म्मतः । कन्याप्रदानं विधिवदार्षो ३ धर्म्मः
<>स उच्यते । सहोभौ चरतां धर्म्ममिति वाचानुभाष्य
<>च । कन्याप्रदानमभ्यर्च्य प्राजापत्यो ४ विधिः स्मृतः ।
<>ज्ञातिभ्यो द्रविणं दत्त्वा कन्यायै चैव शक्तितः । कन्या-
<>प्रदानं स्वाच्छान्द्यादासुरो ५ धर्म उच्यते । इच्छयान्योऽन्य
<>संयोगः कन्यायाश्च वरस्य च । गान्धर्वः ६ स तु विज्ञेयो
<>मैथुन्यः कामसम्भवः । हृत्वा च्छित्त्वा च भित्त्वा च
<>क्रोशन्तीं रुदतीं गृहात् । प्रसह्य कन्याहरणं राक्षसो ७
<>विधिरुच्यते । सुप्तां मत्तां प्रमत्तां वा रहो यत्रोप-
<>गच्छति । स पापिष्ठो विवाहानां पैशाच ८ श्चाष्टमो-
<>ऽधमः । अद्भिरेव द्विजाग्र्याणां कन्यादानं विशिष्यते ।
<>इतरेषान्तु वर्णानामितरेतरकाम्यया । यो यस्यैषां वि-
<>वाहानां मनुना कीर्त्तितो गुणः । सर्वं शृणुतं तं
<>विप्राः सम्यक् कीर्त्तयतो मम । दश पूर्वान् परान्
<>वंश्यानात्मानञ्चैकविंशकम् । ब्राह्मीपुत्रः सुकृतकृन्मोचय-
<>त्येनसः पितॄन् । दैवोढाजः सुतस्त्रींस्त्रीन् षट् षट्
<>कायोढजः सुतः । ब्राह्म्यादिषु विवाहेषु चतुर्ष्वेवानु-
<>पूर्वशः । ब्रह्यवर्चस्विनः पुत्रा जायन्ते शिष्टसम्मताः ।
<>रूपसत्वगुणोपेता धनवन्तो यशस्विनः । पर्य्याप्तंभोगा-
<>धर्मिष्ठा जीवन्ति च शतं समाः । इतरेषु तु शिष्टेषु
<>नृशंसानृतवादिनः । जायन्ते दुर्विवाहेषु ब्रह्मधर्मद्विषः
<>सुताः । अनिन्दितैः स्त्रीविवाहैरनिन्द्या भवति प्रजा ।
<>निन्दितैर्निन्दिता नृणां तस्मान्निन्द्यान् विवर्जयेत् ।
[Page2660-a+ 38]
<>पाणिग्रहणसंस्कारः सवर्णासूपदिश्यते । असवर्णाखयं
<>ज्ञेयो विधिरुद्वाहकर्मणि । शरः क्षत्रियया ग्राह्यः
<>प्रतोदो वैश्यकन्यया । वसनस्य दशा ग्राह्या शूद्रयोत्-
<>कृष्टवेदने । ऋतुकालाभिगामी स्यात् स्वदारनिरतः
<>सदा । पर्व्ववर्जं व्रजेच्चैनां तद्वृतो रतिकाम्यया ।
<>ऋतुः स्वाभाविकः स्त्रीणां रात्रयः षोडश स्मृताः ।
<>चतुर्भिरितरैः सार्द्धमहोभिः सद्विगर्हितैः । तासा-
<>माद्याश्चतस्रस्तु निन्दितैकादशी च या । त्रयोदशी च
<>शेषास्तु प्रशस्ता दश रात्रयः । युग्मासु पुत्रा जायन्ते
<>स्त्रियोऽयुग्मासु रात्रिषु । तस्माद्युग्मासु पुत्त्राथीं सं-
<>विशेदार्त्तवे स्त्रियम् । पुमान् पुंसोऽधिके शुक्रे स्त्री
<>भवत्यधिके स्त्रियाः । समेऽपुमान् पुंस्त्रियौ वा क्षीणे-
<>ऽल्पे च विपर्य्ययः । निन्द्यास्वष्टासु चान्यासु स्त्रियो
<>रात्रिषु वर्जयन् । ब्रह्मचार्य्येव भवति यत्र तत्राश्रमे
<>वसन् । न कन्यायाः पिता विद्वान् गृह्णीयाच्छुल्क
<>मण्वपि । गृण्हन् शुल्कं हि लोभेन स्यान्नरोऽपत्य-
<>विक्रयी । स्त्रीधनानि तु ये मोहादुपजीवन्ति बान्धवाः ।
<>नारीयानानि व्स्त्रं वा ते पापा यान्त्यधोगतिम् ।
<>आर्षे गोमिथुनं शुल्कं केचिदाहुर्मृषैव तत् । अल्पो-
<>ऽप्येवं महान् वापि विक्रयस्तावदेव सः । यासां नाद-
<>दते शुल्कं ज्ञातयो न स विक्रयः । अर्हणं तत् कुमारी-
<>णामानृशंस्यञ्च केवलम् । पितृभिर्भ्रातृभिश्चैताः पतिभि-
<>र्द्देवरैस्तथा । पूज्याः भूषयितव्याश्च बहुकल्याणमीप्-
<>सुभिः । यत्र नार्य्यस्तु पूज्यन्ते रमन्ते तत्र देवताः ।
<>यत्रैतास्तु न पूज्यन्ते सर्व्वास्तत्राफलाः क्रियाः । शोचन्ति
<>जामयो यत्र विनश्यत्याशु तत् कुलम् । न शोचन्ति तु
<>यत्रैता वर्द्धते तद्धि सर्वदा । जामयो यानि गेहानि
<>शपन्त्यप्रतिपूजिताः । तानि कृत्याहतानीव विनश्यन्ति
<>समन्ततः । तस्मादेताः सदा पूज्या भूषणाच्छादनाशनैः ।
<>भूतिकामैर्नरैर्नित्यं सत्कारेषूत्सवेषु च । सन्तुष्टो भार्य्यया
<>भर्त्ता भर्त्रा भार्य्या तथैव च । यस्मिन्नेव कुले नित्यं
<>कल्याणं तत्र वै ध्रुवम् । यदि हि स्त्री न रोचेत पुमांसं
<>न प्रमोदवेत् । अप्रमोदात् पुनः पुंसः प्रजनं न प्रवर्त्तते ।
<>स्त्रियान्तु रोचमानायां सर्वं तद्रोचते कुलम् । तस्यान्त्व-
<>रोचमानायां सर्वमेव न रोचते । कुविवाहैः क्रियालोपै-
<>र्वेदानध्ययनेन च । कुलान्यकुलतां यान्ति ब्राह्मणाति-
<>क्रमेण च । शिल्पेन व्यवहारेण शूद्रापत्यैश्च केवलैः ।
<>णोभिरश्वैश्च यानैश्च कृत्या राजोपसेवया । अयाज्ययाज-
[Page2660-b+ 38]
<>नैश्चैव नास्तिक्येन च कर्मणा । कुलान्याशु विनश्यन्ति
<>यानि हीनानि मन्त्रतः । मन्त्रतस्तु समृद्धानि कुलान्य-
<>ल्पधनान्यपि । कुलसङ्ख्याञ्च गच्छन्ति कर्षन्ति च महद्
<>यशः । वैवाहिकेऽग्नौ कुर्व्वीत गृह्यं कर्म्म यथाविधि ।
<>पञ्चयज्ञविधानञ्च पक्तिञ्चान्वाहिकी गृही । पञ्च सूना
<>गृहस्थस्य चूल्ली पेषण्युपस्करः । कण्डनी चोदकुम्भश्च
<>बध्यते यास्तु वाहयन् । तासां क्रमेण सर्व्वासां निष्कृ-
<>त्यर्थं महर्षिभिः । पञ्च कॢप्ता महायज्ञाः प्रत्यहं गृह-
<>मेधिनाम् । अध्यापनं ब्रह्मयज्ञः पितृयज्ञस्तु तर्पणम् ।
<>होमो दैवो बलिर्भौतो नृयज्ञोऽतिथिपूजनम् । पञ्चैतान्
<>यो महायज्ञान् न हापयति शक्तितः । स गृहेऽपि
<>वसन्नित्यं सूनादोषैर्न लिप्यते । देवतातिथिभृत्यानां
<>पितॄणामात्मनश्च यः । न निर्वपति पञ्चानामुच्छ्वसन्न स
<>जीवति । अहुतञ्च हुतञ्चैव तथा प्रहुतमेव च ।
<>ब्राह्म्याहुतं प्राशितञ्च पञ्च यज्ञान् प्रचक्षते । जपोऽ-
<>हुतो हुतोहोमः प्रहुतो भौतिको वलिः ब्राह्म्या
<>हुतं द्विजाग्रार्च्चा प्राशितं पितॄतर्शणम् । स्वाध्याये
<>नित्ययुक्तः स्याद्दैवे चैवेह कर्मणि । दैवकर्मणि युक्तो
<>हि बिभर्त्तीदं चराचरम् । अग्नौ प्रास्ताहुतिः स-
<>म्यगादित्यमुपतिष्ठते । आदित्याज्जायते वृष्टिर्वृष्टेरन्नं
<>ततः प्रजाः । यथा वायुं समाश्रित्य वर्त्तन्ते सर्वजन्तवः ।
<>तथा गृहस्थमाश्रित्य वर्त्तन्ते सर्व आश्रमाः । यस्मात्त्रयो-
<>ऽप्याश्रमिणो ज्ञानेनात्रेव चान्वहम् । गृहस्थेनैव धा-
<>र्यन्ते तस्माज्येष्ठाश्रमो गृही । स सन्धार्य्यः प्रयत्नेन
<>स्वर्गमक्षयमृच्छता । सुखञ्चेहेच्छता नित्यं योऽधार्यो
<>दुर्बलैन्द्रियैः । ऋषयः पितरो देवा भूतान्यतिथयस्तथा ।
<>आशासते कुटुम्बिभ्यस्तेभ्यः कार्यं विजानता । स्वाध्या-
<>येनार्च्चयेतर्षीन् होमैर्देवान् यथाविधि । पितॄन् श्राद्धैश्च
<>नॄनन्नैर्भूतानि बलिकर्मणा । कुर्यादहरहः श्राद्धमन्नाद्ये-
<>नोदकेन वा । पयोमूलफलैर्वापि पितृभ्यः प्रीतिमावहन् ।
<>एकमप्याशयेद्विपं पित्रर्थे पाञ्चयज्ञिके । न चैव प्राश-
<>येत् कञ्चिद्वैश्वदेवं प्रति द्विजम् । बैश्वदेवस्य सिद्धस्य गृह्ये-
<>ऽग्नौ विधिपूर्बकम् । आभ्यः कुर्याद्देवताभ्यो ब्राह्मणो
<>होममन्वहम् । अग्नेः सोमस्य चैवादौ तयोश्चैव सम-
<>स्तयोः । विश्वेभ्यश्चैव देवेभ्यो धन्वन्तरय एव च । कुह्वै
<>चैवानुमत्यै च प्रजापतय एव च । सह द्यावापृथि-
<>व्योश्च तथा स्विष्टकृतेऽन्ततः । एवं सम्यक् हविर्हुत्वा
<>सर्वदिक्षु प्रदक्षिणम् । इन्द्रान्तकाप्यतीन्दुभ्यः सानुगेभ्यो
[Page2661-a+ 38]
<>बलिं हरेत् । मरुद्भ्य इति तु द्वारि क्षिपेदप्स्वद्भ्य
<>इत्यपि । वनस्पतिभ्य इत्येवं मुषलोलूखले हरेत् ।
<>उच्छोर्षके श्रियै कुर्याद्भद्रकाल्यै च पादतः । ब्रह्मवास्तो-
<>स्पतिभ्यास्तु वास्तुमध्ये बलिं हरेत् । विश्वेभ्यश्चैव दे-
<>वेभ्यो बलिमाकाश उत्क्षिपेत् । दिवाचरेभ्यो भूतेभ्यो
<>नक्तञ्चारिभ्य एव च । पूर्ववास्तुनि कुर्वीत बलिं सर्वा-
<>त्मभूतये । पितृभ्यो बलिशेषन्तु सर्वदक्षिणतो हरेत् ।
<>शुनाञ्च पतितानाञ्च श्वपचां पापरोगिणाम् । वायसानां
<>कृमीणाञ्च शनकैर्निर्वपेद्भुवि । एवं यः सर्वभूतानि
<>ब्राह्मणो नित्यमर्च्चति । स गच्छति परं स्थानं तेजो-
<>मूर्त्ति पथर्जु ना । कृत्वैतद्बलिकर्मैवमतिथिं पूर्वमाश-
<>येत् । भिक्षाञ्च भिक्षवे दद्याद्विधिवद्ब्रह्मचारिणे ।
<>यत् पुण्यफलमाप्नोति गां दत्त्वा विधिद्गुरोः । तत्
<>पुण्यफलमाप्नोति भिक्षां दत्त्वा द्विजो गृही । भिक्षा-
<>मप्युदपात्रं वा सत्कृत्य विधिपूर्वकम् । वेदतत्त्वार्थ-
<>विदुषे ब्राह्मणायोपपादयेत् । नश्यन्ति हव्यकव्यानि
<>नराणामविजानताम् । भस्मीभूतेषु विप्रेषु मोहाद्द-
<>त्तानि दातृभिः । विद्यातपःसमृद्धेषु हुतं विप्रमुखा-
<>ग्निषु । निस्तारयति दुर्गाच्च महतश्चैव किल्विषात् ।
<>संप्राप्ताय त्वतिथये प्रदद्यादासनोदके । अन्नञ्चैव यथा-
<>शक्ति सत्कृत्य विधिपूर्वकम् । शिलानप्युञ्छतो नित्यं
<>पञ्चाग्नीनपि जुह्वतः । सर्वं सुकृतमादत्ते ब्राह्मणोऽ-
<>नर्चितो वसन् । तृणानि भूमिरुदकं वाक् चतुर्थी च
<>सूनृता । एतान्यपि सतां गेहे नोच्छिद्यन्ते कदाचन ।
<>एकारात्रन्तु निवसन्नतिथिर्ब्राह्मण स्मृतः । अनित्यं हि
<>स्थितो यस्मात्तस्मादतिथिरुच्यते । नैकग्रामीणमतिथिं
<>विप्रं साङ्गतिकं तथा । उपस्थितं गृहे विद्याद्भार्या
<>यत्राग्नयोऽपि वा । उपासते ये गृहस्थाः परपाकमबु-
<>द्धयः । तेन ते प्रेत्य पशुतां व्रजन्त्यन्नादिदायिनाम् ।
<>अप्रणोद्योऽतिथिः साय सूर्य्योढो गृहमेधिना । काले
<>प्राप्तस्त्वकाले वा नास्यानश्नन् गृहे वसेत् । न वै स्वयं
<>तदश्नीयादतिथिं यन्न भोजयेत् । धन्यं यशस्यमा-
<>युष्यं स्वर्गञ्चातिथिपूजनम् । आसनावसथौ शय्यामनु-
<>व्रज्यामुपासनम् । उत्तमेषत्तमं कुर्य्याद्धीने हीनं समे
<>समम् । वैश्वदेवे तु निर्वृत्ते यद्यन्योऽतिथिराव्रजेत् । तस्या
<>न्यन्नं यथाशक्ति प्रदद्यान्न बलिं हरेत् । न भोजनार्थं स्वे
<>विप्रः कुलगोत्रे निवेदयेत् । भोजनार्थं हि ते शंसन्
<>वान्ताशीत्युच्यते बुधैः । न ब्राह्मणस्य त्वतिथिर्गृहे रा-
[Page2661-b+ 38]
<>जन्य उच्यते । वैश्यशूद्रौ सखा चैव ज्ञातयो गुरुरेव
<>च । यदि त्वतिथिधर्मेण क्षत्रियो गृहमाव्रजेत् ।
<>भुक्तवत्सूक्तविप्रेषु कामन्तमपि भोजयेत् । वैश्य-
<>शूद्रावपि प्राप्तौ कुटुम्बेऽतिथिधर्मिणौ । भोजयेत् सह
<>भृत्यैस्तावानृशंस्यं प्रयोजयन् । इतरानपि सख्या-
<>दीन् सम्प्रीत्या गृहमागतान् । सत्कृत्यान्नं यथाशक्ति
<>भोजयेत् सह भार्यया । सुवासिनीः कुमारांश्च रोगिणी
<>गर्भिणीस्तथा । अतिथिभ्योऽग्र एवैतान् भोजयेदविचा-
<>रयन् । अदत्त्वा तु य एतेभ्यः पूर्वं भुङ्क्तेऽविचक्षणः ।
<>स भुञ्जानो न जानाति श्वगृध्रैर्जग्धिमात्मनः । भुक्त-
<>वत्स्वथ विप्रेषु स्वेषु भृत्येषु चैव हि । भुञ्जीयातां ततः
<>पश्चादवशिष्टन्तु दम्पती । देवानृषीन्मनुष्यांश्च पितॄन्
<>गृह्याश्च देवताः । पूजयित्वा ततः पश्चाद्गृहस्थः शैष-
<>भुग् भवेत् । अघं स केवलं भुङ्क्ते यः पचत्यात्मकार-
<>णात् । यज्ञशिष्टाशनं ह्येतत् सतामन्नं विधीयते ।
<>राजर्त्विक् स्नातकगुरून् प्रियश्वशुरमातुलान् । अर्ह-
<>येन्मधुपर्केण परिसंवत्सरात् पुनः । राजा च श्रो-
<>त्रियश्चैव यज्ञकर्मण्युपस्थितौ । मधुपर्केण संपूज्यौ न
<>त्वयज्ञैति स्थितिः । सायन्त्वन्नस्य सिद्धस्य पत्न्यमन्त्रं
<>बलिं हरेत् । वैश्वदेबं हि नामैतत् सायं प्रातर्विधीयते ।
<>पितृयज्ञन्तु निर्वर्त्य विप्रश्चन्द्रक्षयेऽग्निमान् । पिण्डा-
<>न्वाहार्य्यकं श्राद्धं कुर्य्यान्मासानुमासिकम् । पितॄणां
<>मासिकं श्राद्धमन्वाहार्य्यं विदुर्बुधाः । तच्चामिषेण
<>कर्त्तव्यं प्रशस्तेन प्रयत्नतः । तत्र ये भोजनीयाः स्युर्य्ये
<>च वर्ज्या द्विजोत्तमाः । यावन्तश्चैव यैश्चान्नैस्तान् प्रवक्ष्या-
<>म्यशेषतः । द्वौ दैवे पितृकार्य्ये त्रीनेकैकमुभयत्र वा ।
<>भोजयेत् सुसमृद्धोऽपि न प्रसज्जेत विस्तरे । सत्क्रिया
<>देशकालौ च शौचं ब्राह्मणसम्पदः । पञ्चैतान् विस्तरो
<>हन्ति तस्मान्नेहेत विस्तरम् । प्रथिता प्रेतकृत्यैषा पित्र्यं
<>नाम विधुक्षये । तस्मिन् युक्तस्यैति नित्यं प्रेतकृत्यैव
<>लौकिकी । श्रोत्रियायैव देयानि हव्यकव्यानि दातृभिः ।
<>अर्हत्तमाय विप्राय तस्मै दत्तं महाफलम् । एकैकमपि
<>विद्वांसं दैवे पित्र्ये च भोजयेत् । पुष्कलं फलमाप्नोति
<>नामन्त्रज्ञान् बहूनपि । दूरादेव परीक्षेत ब्राह्मणं वेद-
<>पारगम् । तीर्थं तद्धव्यकव्यानां प्रदाने सोऽतिथिः
<>स्मृतः । सहस्रं हि सहस्राणामनृचां यत्र भुञ्जते ।
<>एकस्तान् मन्त्रवित् प्रीतः सर्वानर्हति धर्मतः । ज्ञानोत्-
<>कृष्टाय देयानि कव्यानि च हवींषि च । न हि हस्ता-
[Page2662-a+ 38]
<>वसृग्दिग्धौ रुधिरेणैव शुद्ध्यतः । यावतो ग्रसते ग्रासान्
<>हव्यकव्येष्वमन्त्रवित् । तावतो ग्रसते प्रेत्य दीप्तशूलर्ष्ट्य-
<>योगुडान् । ज्ञाननिष्ठा द्विजाः केचित् तपोनिष्ठास्तथा-
<>परे । ज्ञानानिष्ठाषु कव्यानि प्रतिष्ठाप्यानि यत्नतः । ह-
<>व्यानि तु यथान्यायं सर्वेष्वेव चतुर्ष्वपि । अश्रोत्रियः
<>पिता यस्य पुत्रः स्याद्वेदपारगः । अश्रोत्रियो वा पुत्त्रः
<>स्यात् पिता स्याद्वेदपारगः । ज्यायांसमनयोर्विद्यात्
<>यस्य स्याच्छ्रोद्रियः पिता । मन्त्रसम्पूजनार्थन्तु सत्कार-
<>मितरोऽर्हति । न श्राद्धे भोजयेन्मित्रं धनैः कार्य्योऽस्य
<>संग्रहः । नारिं न मित्रं यं विद्यात् तं श्राद्धे भोज-
<>येद्द्विजम् । यस्य मित्रप्रधानानि श्राद्धानि च हबींसि
<>च । तस्य प्रेत्य फलं नास्ति श्राद्धेषु च हविःषु च ।
<>यः सङ्गतानि कुरुते मोहाच्छ्राद्धेन मानवः । स स्वर्गा-
<>च्च्यवते लोकाच्छाद्धमित्रो द्विजाधमः । सम्भोजनी साऽभि-
<>हिता पैशाची दक्षिणा द्विजैः । इहैवास्ते तु सा लोके
<>गौरन्धेवैकवेश्मनि । यथेरिणे वीजमुप्त्वा न वप्ता लभते
<>फलम् । तथाऽनृचे हविर्द्दत्त्वा न दाता लभते फलम् ।
<>दातॄन् प्रतिग्रहीतॄंश्च कुरुते फलभागिनः । विदुषे
<>दक्षिणा दत्ता विधिवत् प्रेत्य चेह च । कामं श्राद्धेऽ-
<>र्च्चयेन्मित्रं नाभिरूपमपि त्वरिम् । द्विषता हि हविर्भुक्तं
<>भवति प्रेत्य निष्फलम् । यत्वेन भोजयेच्छ्राद्धे बह्वृचं
<>वेदपारगम् । शास्वान्तगमथाध्वर्य्युं । छन्दोगन्तु समाप्ति-
<>कम् । एषामन्यतमो यस्य भुञ्जीत श्राद्धमर्च्चितः । पितॄणां
<>तस्य तृप्तिः स्याच्छाश्वती साप्तपौरुषी । एव वै प्रथमः
<>कल्पः प्रदाने हव्यकव्ययोः । अनुकल्पस्त्वयं ज्ञेयः सदा
<>सद्भिरनुष्ठितः । मातामहं मातुलञ्च स्वस्रीयं श्वशुरं
<>गुरुम् । दौहित्रं विट्पतिं बन्धुमृत्विग्याज्यौ च भोज-
<>येत् । न ब्राह्मणं परीक्षेत दैवे कर्मणि धर्मवित् । पित्र्ये
<>कर्मणि तु प्राप्ते परीक्षेत प्रयत्नतः । ये स्तेनपतितक्लीवा
<>ये च नास्तिकवृत्तयः । तान् हव्यकव्ययोर्विप्राननर्हान्मनु-
<>रव्रवीत् । जटिलञ्चानधीयानं दुर्बलं कितवन्तथा । याज-
<>यन्ति च ये पूगांस्तांश्च श्राद्धे न भोजयेत् । चिकित्सकान्
<>देवलकान् मांसविक्रयिणस्तथा । विपणेन च जीवन्तो
<>वर्ज्याः स्युर्हव्यकव्ययोः । प्रेष्यो ग्रामस्य राज्ञश्च कुनखी
<>श्यावदन्तकः । प्रतिरोद्धा गुरोश्चैव त्यक्ताग्निर्वार्द्धुषि
<>स्तथा । यक्ष्मी च पशुपालश्च वरिवेत्ता निराकृतिः ।
<>ब्रह्मद्विट् परिवित्तिश्च गणाभ्यन्तर एव च । कुशीलवो-
<>ऽवकीर्णी च वृषलीपतिरेव च । पौनर्भवश्च काणश्च यस्य
[Page2662-b+ 38]
<>चोपपतिगृ हे । भृतकाध्यापको यश्च भृतकाध्यापित-
<>स्तथा । शूद्रशिष्यो गुरुश्चैव वाग्दुष्टः कुण्डगोलकौ ।
<>अकारणपरित्यक्ता मातापित्रोर्गुरोस्तथा । ब्राह्म्यैर्यौ
<>नैश्च सम्बन्धैः संयोगं पतितैर्गतः । अगारदाही
<>गरदः कुण्डाशी सोमविक्रयी । समुद्रयायी वन्दी च
<>तैलिकः कूटकारकः । पित्रा विवदमानश्च कितवो मद्य-
<>पस्तथा । पापरोग्यभिशस्तश्च दाम्भिको रसविक्रयी ।
<>धनुःशराणां कर्त्ता च यश्चाग्रेदिधिषूपतिः । मित्रध्रुक्
<>द्यूतवृत्तिश्च पुत्राचार्य्यस्तथैव च । भ्रामरी गण्डमाली
<>च श्वित्र्यथो पिशुनस्तथा । उन्मत्तोऽन्धश्च वर्ज्याः स्युर्वेद-
<>निन्दक एव च । हस्तिगोऽश्वोष्ट्रदमको नक्षत्रैर्यश्च
<>जीवति । पक्षिणां पोषको यश्च युद्धाचार्य्यस्तथैव च
<>स्वोतसां भेदको यश्च तेषाञ्चावरणे रतः । गृहसंवेशर्क-
<>दूतो वृक्षारोपक एव च । श्वक्रीडी श्येनजीवी च
<>कन्यादूषक एव च । हिंस्रो वृषलवृत्तिश्च गणानाञ्चैव
<>याजकः । आचारहीनः क्लीवश्च नित्यं याचनकस्तथा ।
<>कृषिजीवी श्लीपदी च सद्भिर्निन्दित एव च । और-
<>भ्रिको माहिषिकः परपूर्वापतिस्तथा । प्रेतनिर्हारक-
<>श्चैष वर्जनीयाः प्रयत्नतः । एतान् विगर्हिताचारा
<>नपाङ्क्तेयान् द्विजाधमान् । द्विजातिप्रवरो विद्वानुभयत्र
<>विवर्जयेत् । ब्राह्मणस्त्वनधीयानस्तृणाग्निरिव शाम्यति ।
<>तस्मै हव्यं न दातव्यं न हि भस्मनि हूयते । अपा-
<>ङ्क्त्यदाने यो दातुर्भवत्यूर्द्धं फलोदयः । दैवे हविषि
<>पित्र्ये वा तं प्रवक्ष्याम्य शेषतः । अव्रतैर्यद्द्विजैर्भुक्तं परि-
<>वेत्त्रादिभिस्तथा । अपाङ्क्तेयैर्यदन्यैश्च तद्वे रक्षांसि
<>भुञ्जते । दाराग्निहोत्रसंयोगं कुरुते योऽग्रजे स्थिते ।
<>परिवेत्ता स विज्ञेयः परिवित्तिस्तु पूर्वजः । परिवित्तिः
<>परीवेत्ता यया च परिविद्यते । सर्वे ते नरकं यान्ति
<>दातृयाजकपञ्चमाः । भ्रातुर्मृतस्य भार्यायां योऽनुर-
<>ज्येत कामतः । धर्मेणापि नियुक्तायां स ज्ञेयो दिधि-
<>षूपतिः । परदारेषु जायेते द्वौ सुतौ कुण्डगोलकौ ।
<>पत्यौ जीवति कुण्डः स्यान्मृते भर्त्तरि गोलकः । तौ
<>तु जातौ परक्षेत्रे प्राणिनौ प्रेत्य चेह च । दत्तानि
<>हव्यकव्यानि नाशयेते प्रदायिनाम् । अपाङ्क्त्यान्
<>वाबतः पाङ्क्त्यान् भुञ्जानाननुपश्यति । तावतां न
<>फलं तत्र दाता प्राप्नोति वालिशः । वीक्ष्यान्धो नवतेः,
<>काणः षष्टेः, श्वित्री शतस्य तु । पापरोगी सहस्रस्य
<>दातुर्नाशयते फलम् । यावतः संस्पृशेदङ्गैर्ब्राह्मणान्
[Page2663-a+ 38]
<>शूद्रयाजकः । तावतां न भवेद्दातुः फलं दनस्य पौ-
<>र्त्तिकम् । वेदविच्चापि विप्रोऽस्य लोभात् कृत्वा प्रति-
<>ग्रहम् । विनाशं व्रजति क्षिप्रमामपात्रमिवाम्भसि ।
<>सोमविक्रयिणे विष्ठा भिषजे पूयशोणितम् । नष्टं
<>देवलके दत्तम् अप्रतिष्ठन्तु वार्द्धुषौ । यत्तु बाणिजके
<>दत्तं नेह नामुत्र तद्भवेत् । भस्मनीव हुतं हव्यं तथा
<>पौनर्भवे द्विजे । इतरेषु त्वपाङ्क्त्येषु यथोद्दिष्टेष्व-
<>साधुषु । मेदोऽसृङ्मांसमज्जास्थि वदन्त्यन्नं मनी-
<>षिणः । अपाङ्क्त्योपहता पङ्क्तिः पाव्यते यैर्द्विजो-
<>त्तमैः । तान्निबोधत कात्र्स्न्येन द्विजाग्र्यान् पङ्क्ति-
<>पावनान् । अग्र्याः सर्वेषु वेदेषु सर्वप्रवचनेषु च ।
<>श्रोत्रियान्वयजाश्चैव विज्ञेयाः पङ्क्तिपावनाः । त्रिणा-
<>चिकेतः पञ्चाग्निस्त्रिसुपर्णः षडङ्गवित् । ब्राह्म्यदेयात्म-
<>सन्तानो ज्येष्ठसामग एव च । वेदार्थवित् प्रवक्ता च
<>ब्रह्मचारी सहस्रदः । शतायुश्चैव विज्ञेया ब्राह्मणाः
<>पङ्क्तिपावनाः । पूर्वेद्युरपरेद्युर्व्वा श्राद्धकर्मण्युपस्थिते ।
<>निमन्त्रयेत त्र्यवरान् सम्यग्विपान् यथोदितान् । निम-
<>न्त्रितो द्द्विजः पित्र्ये नियतात्मा भवेत् सदा । न च
<>च्छन्दांस्यधीयीत यस्य श्राद्धञ्च तद्भवेत् । निमन्त्रितान्
<>हि पितर उपतिष्ठन्ति तान् द्विजान् । वायुवच्चानु-
<>गच्छन्ति तथासीनानुपासते । केतितस्तु यथान्यायं
<>हव्यकव्ये द्विजोत्तमः । कथञ्चिदप्यतिक्रामन् पापः शूक-
<>रतां व्रजेत् । आमन्त्रितस्तु यः श्राद्धे वृषल्या सह
<>मोदते । दातुर्यत् दुष्कृतं किञ्चित्तत् सर्वं प्रतिपद्यते ।
<>अक्रोधनाः शौचपराः सततं ब्रह्मचारिणः । न्यस्तशस्त्रा
<>महाभागाः पितरः पूर्वदेवताः । यस्मादुत्पत्तिरेतेषां
<>सर्वेषामप्यशेषतः । ये च यैरुपचर्य्याः स्युर्नियमैस्तान्नि-
<>बोधत । मनोर्हैरण्यगर्भस्य ये मरीच्यादयः सुताः ।
<>तेषामृषीणां सर्वेषां पुत्त्राः पितृगणाः स्मृताः । विराट्-
<>सुताः सोमसदः साध्यानां पितरः स्मृताः । अग्निष्वा-
<>त्ताश्च देवानां मारीच्या लोकविश्रुताः । दैत्यदानव-
<>यक्षाणां गन्धर्वोरगरक्षसाम् । सुपर्णकिन्नराणाञ्च स्मृता
<>वर्हिषदोऽत्रिजाः । सोमपा नाम विप्राणां क्षत्त्रियाणां
<>हविर्भुजः । वैश्यनामाज्यपा नाम शूद्राणान्तु सुका-
<>लिनः । सोमपास्तु कवेः पुत्त्रा हविष्मन्तोऽङ्गिरःसुताः ।
<>पुलस्त्यस्याज्यपाः पुत्त्रा वशिष्ठस्य सुकालिनः । अग्नि-
<>दग्धानग्निदग्धान् काव्यान् बर्हिषदस्तथा । अग्निष्वा-
<>त्तांश्च सौमांश्च विप्राणामेव निर्द्दिशेत् । यएते तु गणा
[Page2663-b+ 38]
<>मुख्याः पितॄणां परिकीर्त्तिताः । तेषामपीह विज्ञेयं पु-
<>त्त्रपौत्त्रमनन्तकम् । ऋषिभ्यः पितरो जाताः पितृभ्यो
<>देवदानवाः । देवेभ्यस्तु जगत् सर्व्वं चरं स्थाण्वनुपूर्वशः ।
<>राजतैर्भाजनैरेषामथ वा राजतान्वितैः । वार्य्यपि श्रद्धया
<>दत्तमक्षयायोपकल्पते । देवकार्य्याद्द्विजातीनां पितृकार्य्यं
<>विशिष्यते । दैवं हि पितृकार्य्यस्य पूर्वमाप्यायनं
<>स्मृतम् । तेषामारक्षभूतन्तु पूर्वं दैवं नियोजयेत् ।
<>रक्षांसि हि विलुम्पन्ति श्राद्धमारक्षवर्जितम् । दैवाद्यन्तं
<>तदीहेत पित्राद्यन्तं न तद्भवेत् । पित्राद्यन्तं त्वीहमानः
<>क्षिप्रं नश्यति सान्वयः । शुचिं देशं विविक्तञ्च गोम-
<>येनोपलेपयेत् । दक्षिणाप्रवणञ्चैव प्रयत्नेनोपपादयेत् ।
<>अवकाशेषु चोक्षेषु नदीतीरेषु चैव हि । विविक्तेषु च
<>तुष्यन्ति दत्तेन पितरः सदा । आसनेषूपकॢप्तेषु बर्हि-
<>ष्मत्सु पृथक् पृथक् । उपस्पृष्टोदकान् सन्यग्विप्रांस्तानु-
<>पवेशयेत् । उपवेश्य तु तान् विप्रानासनेष्वजुगुप्सि-
<>तान् । गन्धमाल्यैः सुरभिभिरर्च्चयेदेवपूर्वकम् । तेषामु-
<>दकमानीय सपवित्रांस्तिलानपि । अग्नौ कुर्य्यादनुज्ञातो
<>ब्राह्मणो ब्राह्मणैः सह । अग्नेः सोमयमाभ्याञ्च कृत्वा-
<>प्यायनमादितः । हविर्दानेन विधिवत् पश्चात् सन्तर्पयेत्
<>पितॄन् । अग्न्यभावे तु विप्रस्य पाणावेवोपपादयेत् ।
<>यो ह्यग्निः स द्विजो विप्रैर्मन्त्रदर्शिभिरुच्यते । अक्रोध-
<>नान् सुप्रसादान् वदन्त्येतान् पुरातनान् । लोकस्याप्या-
<>यने युक्तान् श्राद्धदेवान् द्विजोत्तमान् । अपसव्यमग्नौ
<>कृत्वा सर्वमावृत् परिक्रमन् । अपसव्येन हस्तेन निर्व-
<>पेदुदकं भुवि । त्रींस्तु तस्माद्धविःशेषात् पिण्डान् कृत्वा
<>समाहितः । औदकेनैव विधिना निर्वपेद्दक्सिणामुखः ।
<>न्युप्य पिण्डांस्ततस्तांस्तु प्रयतो विधिपूर्वकम् । तेषु दर्भेषु
<>तं हस्तं निमृज्याल्लेपभागिनाम् । आचम्योदक् परा-
<>वृत्य त्रिरायम्य शनैरसून् । षड् ऋतूंश्च नमस्कुर्य्यात्
<>पितॄनेव च मन्त्रवित् । उदकं निनयेच्छेषं शनैः पिण्डा-
<>न्तिके पुनः । अवजिघ्रेच्च तान् पिण्डान् यथा न्युप्तान्
<>समाहितः । पिण्डेभ्यस्त्वल्पिकां मात्रां समादायानु-
<>पूर्वशः । तानेव विप्रानासीनान् विधिवत् पूर्वमाशयेत् ।
<>ध्रियमाणे तु पितरि पूर्वेषामेव निर्वपेत् । विप्रवद्वापि
<>तं श्राद्धे स्वकं पितरमाशयेत् । पिता यस्य तु वृत्तः
<>स्याज्जीवेद्वापि पितामहः । पितुः स नाम संकीर्त्त्य
<>कीर्त्तयेत् प्रपितामहम् । पितामहोवा तच्छ्राद्धं भुञ्जी-
<>तेत्यब्रवीन्मनुः । कामं वा समनुज्ञातः स्वयमेव समा-
[Page2664-a+ 38]
<>चरेत् । तेषां दत्त्वा तु हस्तेषु सपवित्रं तिलोदकम् ।
<>तत्पिण्डाग्रं प्रयच्छेत स्वधैषामस्त्विति ब्रुवन् । पाणि-
<>भ्यान्तूपसंगृह्य स्वयमन्नस्य वर्द्धितम् । विप्रान्तिके पितॄन्
<>ध्यायन् शनकैरुपनिक्षिपेत् । उभयोर्हस्तयोर्मुक्तं यद-
<>न्नमुपनीयते । तद्विप्रलुम्पन्त्यसुराः सहसा दुष्टचेतसः ।
<>गुणांश्च सूपशाकाद्यान् पयो दधि घृतं मधुन् । बिन्य-
<>सेत् प्रयतः सम्यक् भूमावेव समाहितः । भक्ष्यं भोज्यञ्च
<>विविधं मूलानि च फलानि च । हृद्यानि चैव मांसानि
<>पानानि सुरभीणि च । उपनीयं तु तत् सर्वं शनकैः
<>सुसमाहितः । परिवेषयेत प्रयतो गुणान् सर्वान् प्रचो-
<>दयन् । नास्रमापातयेज्जातु न कुप्येन्नानृतं वदेत् ।
<>न पादेन स्पृशेदन्नं नचैतदवधूनयेत् । अस्रङ्गमयति
<>प्रेतान् कोपोऽरीननृतं शुनः । पादस्पर्शस्तु रक्षांसि
<>दुष्कृतीनवधूननम् । यद्यद्रोचेत विप्रेभ्यस्तत्तद्दद्यादमत्-
<>सरः । ब्रह्मोद्याश्च कथाः कुर्य्यात् पितॄणामेतदीपसितम् ।
<>स्वाध्यायं श्रावयेत् प्रित्र्ये धर्मशास्त्राणि चैव हि ।
<>आख्यानानीतिहासाश्च पुराणानि खिलानि च । हर्ष-
<>येद्व्र्याह्मणांस्तुष्टो भोजयेच्च शनैः शनैः । अन्नाद्येनास-
<>कृच्चैतान् गुणैश्च परिचोदयेत् । व्रतस्थमपि दौहित्रं
<>श्राद्धे यत्नेन भोजयेत् । कुतपञ्चासने दद्यात् तिलैश्च
<>विकिरेन्महीम् । त्रीणि श्राद्धे पवित्राणि दौहित्र
<>कुतपस्तिलाः । त्रीणि चात्र प्रशंसन्ति शौचमक्रोधमत्व-
<>राम् । अत्युष्णं सर्व्वमन्नं स्याद्भुञ्जीरंस्ते च वाग्यताः ।
<>न च द्विजातयो ब्रूयुर्दात्रा पृष्टाहविर्गुणान् ।
<>यावदुष्णं भवत्यन्नं यावदश्नाति वागयतः । पित-
<>रस्तावदश्नन्ति यावन्नोक्ता हविर्गुणाः । यद्वेष्टित-
<>शिरा भुङक्ते यद्भुङ्क्ते दक्षिणामुखः । सोपानत्कश्च
<>थद्भुङ्क्ते तद्वै रक्षांसि भुञ्जते । चाण्डालश्च वराहश्च
<>कुक्कुटः श्वा तथैव च । रजस्वला च षण्ढश्च नेक्षेरन्न-
<>श्रतो द्विजान् । होमे प्रदाने भोज्ये च यदेभिरभि-
<>वीक्षिते । दैवे कर्मणि पित्र्ये वा तद्गच्छत्ययथातथम् ।
<>घ्राणेन शूकरो हन्ति पक्षवातेन कुक्कुटः । श्वा तु दृष्टि-
<>निपातेन स्पर्शेनावरवर्णजः । खञ्जो वा यदि वा काणो
<>दातुः प्रेष्योऽपि वा भवेत् । हीनातिरिक्तगात्रो वा
<>तमप्यपनयेत्ततः । व्राह्मणं भिक्षुकं वापि भोजनार्थ-
<>मुपस्थितम् । व्राह्मणैरभ्यनुज्ञातः शक्तितः प्रतिपूजयेत् ।
<>सार्ववर्णिकमन्नाद्यं सन्नीयाप्लाव्य वारिणा । समुत्सृजे-
<>द्भुक्तवतामग्रतो विकिरन् भुवि । असंस्कतप्रमीतानां
[Page2664-b+ 38]
<>त्यागिनां कुलयोषिताम् । उच्छिष्टं भागधेयं स्याद्दर्भेषु
<>विकिरश्च यः । उच्छेषणं भूमिगतमजिह्मस्याशठस्य च ।
<>दासवर्गस्य तत् पित्र्ये भागधेयं प्रचक्षते । आसपिण्ड-
<>क्रियाकर्म्म द्विजातेः संस्थितस्य तु । अदैवं भोजये-
<>च्छ्राद्धं पिण्डमेकन्तु निर्वपेत् । सहपिण्डक्रियायान्तु
<>कृतायामस्य धर्म्मतः । अनयैवावृता कार्य्यं पिण्ड-
<>निर्वपणं सुतैः । श्राद्धं भुक्त्वा य उच्छिष्टं वृषलाय
<>प्रयच्छति । स मूढो नरकं याति कालसूत्रमवाक्शिराः ।
<>श्राद्धभुग्वृषलीतल्पं तदहर्योऽधिगच्छति । तस्याः पुरीषे
<>तन्मासं पितरस्तस्य शेरते । पृष्ट्वा स्वदितमित्येवं तृप्ता-
<>नाचामयेत्ततः । आचान्तांश्चानुजानीयादभि भो! रम्य-
<>यामिति । स्वधास्त्वित्येव तं ब्रूयुर्ब्राह्मणास्तदनन्तरम् ।
<>स्वधाकारः परा ह्याशीः सर्वेषु पितृकर्मसु । ततो भुक्त-
<>वतां तेषामन्नशेषं निवेदयेत् । यथा ब्रूयुस्तथा कुर्य्या-
<>दनुज्ञातस्ततो द्विजैः । पित्र्ये स्वदितमित्येव वाव्यं
<>गोष्ठे तु सुश्रुतम् । सम्पन्नमित्यभ्युदये दैवे रुचित-
<>मित्यपि । अपराह्णस्तथा दर्भा वास्तुसम्पादनं तिलाः ।
<>सृष्टिर्मृष्टिर्द्विजाश्चाग्र्याः श्राद्धकर्म्मसु सम्पदः । दर्भाः
<>पवित्रं पूर्वाह्णो हविष्याणि च सर्वशः । पवित्रं यच्च
<>पूर्वोक्तं विज्ञेया हव्यसस्पदः । मुन्यन्नानि पयः सोमो
<>मांसं यच्चानुपस्कृतम् । अक्षारलवणञ्चैव प्रकृत्या
<>हविरुच्यते । विसृज्य ब्राह्मणांस्तांस्तु नियतो वाग्-
<>यतः शुचिः । दक्षिणां दिशमाकाङ्क्षन् याचेतेमान्
<>वरान् पितॄन् । दातारो नोऽभिवर्द्धन्तां वेदाः सन्तति-
<>रेव च । श्रद्धा च नो मा व्यगमद्बहु देयञ्च नोऽ-
<>स्त्विति । एवं निर्वपणं कृत्वा पिण्डांस्तांस्तदनन्तरम् ।
<>गां विप्रमजमग्निं वा प्राशयेदपसु वा क्षिपेत् । पिण्ड-
<>निर्वपणं केचित् पुरस्तादेव कुर्वते । वयोभिः स्वादय-
<>न्त्यन्ये प्रक्षिपन्त्यनलेऽप्सु वा । पतिव्रता धर्म्मपत्नी
<>पितृपूजनतत्परा । मध्यमन्तु ततः पिण्डमद्यात् सम्यक्
<>सुतार्थिनी । आयुष्मन्तं सुतं सूते यशोमेधासमन्वितम् ।
<>धनवन्तं प्रजावन्तं सात्विकं धार्म्मिकं तथा । प्रक्षाल्य
<>हस्तावाचम्य ज्ञातिप्रायं प्रकल्पयेत् । ज्ञातिभ्यः सत्कृतं
<>दत्त्वा बान्धवानपि भोजयेत् । उच्छेषणन्तु तत्तिष्ठेद्-
<>यावद्विप्रा विसर्जिताः । ततो गृहबलिं कुर्य्यादिति
<>धर्म्मो व्यवस्थितः । हविर्यच्चिररात्राय यच्चानन्त्याय
<>कल्पते । पितृभ्यो विधिवद्दत्तं तत् प्रवक्ष्याम्यशेषतः ।
<>तिलैर्व्रीहियवैर्म्माषैरद्भिर्मूलफसेन वा । दत्तेन मासं
[Page2665-a+ 38]
<>प्रीयन्ते विधिवत् पितरो नृणाम् । द्वौ मासौ मत्स्य-
<>मासेन त्रीन्मासान् हारिणेन तु । औरभ्रेणाथ चतुरः
<>शाकुनेनाथ पञ्च वै । षण्मासान् छागमांसेन पार्षतेन
<>च सप्त वै । अष्टावेणस्य मांसेन रौरबेण नवैव तु ।
<>दश मासांस्तु तृप्यन्ति वराहमहिषामिषैः । शशकूर्म-
<>योस्तु मांसेन मासानेकादशैव तु । संवत्सरन्तु गव्येन
<>पयसा पायसे न च । बार्धीणसस्य मांसेन तृप्तिर्द्वा-
<>दशवार्षिकी । कालशाकं महाशल्काः खङ्गलोहा-
<>मिषं मधु । आनन्त्यायैव कल्पन्ते मुन्यन्नानि च सर्वशः ।
<>यत्किञ्चिन्मधुना मिश्रं प्रदद्यात्तु त्रयीदशीम् । तदप्य-
<>क्षयमेव स्याद्वर्षासु च मघासु च । अपि नः स कुले
<>जायाद्यो नो दद्यात्त्रयोदशीम् । पायसं मधुसर्पिभ्यां
<>प्राकछाये कुञ्जरस्य च । यद्यद्ददाति विधिवत् सम्यक्
<>श्रद्धासमन्वितः । तत्तत् पितॄणां भवति परत्रानन्त-
<>मक्षयम् । कृष्णपक्से दशम्यादौ वर्ज्जयित्वा चतुर्द्दशीम् ।
<>श्राद्धे प्रशस्तास्तिथयो यथैता न तथेतराः । युक्षु कुर्वन्
<>दिनर्क्षेषु सर्व्वान् कामान् समश्नुते । अयुक्षु तु पितृन्
<>सर्वान् पजां प्राप्नोति पुष्कलाम् । यथा चैवापरः पक्षः
<>पूर्वपक्षाद्विशिष्यते । तथा श्राद्धस्य पूर्व्वाह्णादपराह्णो
<>विशिष्यते । प्राचीनावीतिना सम्यगपसव्यमतन्द्रिणा ।
<>पित्र्यमा निधनात् कार्य्यं विधिवद्दर्भपाणिना । रात्रौ
<>श्राद्धं न कुर्वीत राक्षसी कीर्त्तिता हि सा । सन्ध्ययो-
<>रुभयोश्चैव सूर्य्ये चैवाचिरोदिते । अनेन विधिना
<>श्राद्धं त्रिरव्दस्येह निर्वपेत् । हेमन्तग्रीष्मवर्षासु पाञ्च-
<>यज्ञिकमन्वहम् । न पैतृयज्ञियो होमो लौकिकेऽग्नौ-
<>विधीयते । न दर्शेन विना श्राद्धमाहिताग्नेर्द्वि-
<>जन्मनः । यदेव तर्पयत्यद्भिः पितॄन् स्नात्वा द्विजो-
<>त्तमः । तेनैव कृत्स्नमाप्नोति पितृयज्ञक्रियाफलम् । वसून्
<>वदन्ति वै पितॄन् रुद्रांश्चैव पितामहान् । प्रपिताम-
<>हांस्त्वादित्यान् श्रुतिरेषा सनातनी । विधसाशी भवेन्नित्यं
<>नित्यं वामृतभोजनः । विवसो भुक्तशेषन्तु यज्ञशेषं
<>तथाऽमृतम् । एतद्वोऽभिहितं सर्वं विधानं पाञ्चयज्ञि-
<>कम् । द्विजातिमुख्यवृत्तीनां विधानं श्रूयतामिति”
<>३ अ० । “चतुर्थमायुषो भागमुषित्वाद्यं गुरौ द्विजः ।
<>द्वितीयमायुषो भागं कृतदारो गृहे वसेत् । अद्रोहेणैव
<>मूतानामल्पद्रोहेण वा पुनः । या वृत्तिस्तां समास्थाय
<>विप्रो जीवेद्नापदि । यात्रामात्रप्रसिद्ध्यर्थं स्वैः कर्म्म-
<>भिरगर्हितैः । अक्लेशेन शरीरस्य कुर्वीत धनसञ्चयम् ।
[Page2665-b+ 38]
<>ऋतामृताभ्याञ्जीवेत्तु मृतेन प्रमृतेन वा । सत्यानृता-
<>ख्यया वापि न श्ववृत्त्या कदाचन । ऋतमुञ्छशिल
<>ज्ञेयममृतं स्यादयाचितम् । मृतन्तु याचितं भैक्षं प्रमृतं
<>कर्षणं स्मृतम् । सत्यानृतन्तु बाणिज्यं तेन चैवापि
<>जीव्यते । सेवा श्ववृत्तिराख्याता तस्मात्तां परिवर्ज्जयेत् ।
<>कुशूलधान्यको वा स्यात् कुम्भीधान्यक एव वा । त्र्यहै-
<>हिको वापि भवेदश्वस्तनिक एव वा । चतुर्णामपि
<>चैतेषां द्विजानां गृहमेधिनाम् । ज्यायान् परः परो
<>ज्ञेयो धर्मतो लोकजित्तमः । षट्कर्मैको भवत्येषां त्रिभि-
<>रन्यः प्रवर्त्तते । द्वाभ्यामेकश्चतुर्थस्तु ब्रह्मसत्रेण जीवति ।
<>वर्त्तयंश्च शिलोञ्छाभ्यामग्निहोत्रपरायणः । इष्टीः
<>पार्वायनान्तीयाः केवला निर्वपेत् सदा । न लोकवृत्तं
<>वर्त्तेत वृत्तिहेतोः कथञ्चन । अजिह्मामशठां शुद्धां
<>जीवेद्ब्राह्मणजीविकाम् । सन्तोषं परमास्थाय सुखार्थी
<>संयती भवेत् । सन्तोषमूलं हि सुखं दुःखमूलं विप-
<>र्य्ययः । अतोऽन्यतमया वृत्त्या जीवंस्तु स्नातको
<>द्विजः । स्वर्ग्यायुष्ययशस्यानि व्रतानीमानि धारयेत् ।
<>वेदोदितं स्वकं कर्म नित्यं कुर्य्यादतन्द्रितः । तद्धि कुर्वन्
<>यथाशक्ति प्राप्नोति परमां गतिम् । नेहेतार्थान् प्रस-
<>ङ्गेन न विरुद्धेन कर्मणा । न विद्यमानेष्वर्थेषु नार्त्त्या-
<>मपि यतस्ततः । इन्द्रियार्थेषु सर्वेषु न प्रसज्जेत का-
<>मतः । अतिप्रसक्तिश्चैतेषां मनसा सन्निवर्त्तयेत् ।
<>सर्वान् परित्यजेदर्थान् स्वाध्यायस्य विरोधिनः । यथा-
<>तथाध्यापयंस्तु सा ह्यस्य कृतकृत्यता । वयसः कर्मणो-
<>ऽर्थस्य श्रुतस्याभिजनस्य च । वेधवाग्बुद्धिसारूप्यमाच-
<>रन् विचरेदिह । बुद्धिवृद्धिकराण्याशु धन्यानि च हि-
<>तानि च । नित्यं शास्त्राण्यवेक्षेत निगमांश्चैव वैदि-
<>कान् । यथा यथा हि पुरुषः शास्त्रं समधिगच्छति ।
<>तथातथा विजानाति विज्ञानञ्चास्य रोचते । ऋषियज्ञं
<>देवयज्ञं भूतयज्ञञ्च सर्वदा । नृयज्ञं पितृयज्ञञ्च यथा-
<>शक्ति न हापयेत् । एतानेके महायज्ञान् यज्ञशास्त्र-
<>विदो जनाः । अनीहमानाः सततमिन्द्रियेष्वेव जुह्वति ।
<>वाच्येके जुह्वति प्राणं प्राणे वाचञ्च सर्वदा । वाचि
<>प्राणे च पश्यन्तो यज्ञनिर्वृत्तिमक्षयाम् । ज्ञानेनैवापरे
<>विप्रा यजन्त्येतैर्मखैः सदा । ज्ञानमूलां क्रियामेषां
<>पश्यन्तो ज्ञानचक्षुषा । अग्निहोत्रञ्च जुहुयादाद्यन्ते
<>द्युनिशोः सदा । दर्शेन चार्द्धमासान्ते पौर्णमासेन चैव
<>हि । शश्यान्ते नवशस्येष्ट्या तथर्त्वन्ते द्विजोऽध्वरैः ।
[Page2666-a+ 38]
<>पशुना त्वयनस्यादौ समान्ते सौमिंकैर्मखैः । नानिष्ट्वा
<>नवशस्येष्ट्या पशुना चाग्निमान् द्विजः । नवान्नमद्या-
<>न्मांसं वा दीर्घमायुर्जिजीविषुः । नवेनानर्च्चिता ह्यस्य
<>पशुहव्येन चाग्नयः । प्राणानेवात्तुमिच्छन्ति नवान्ना-
<>मिषगर्द्धिनः । आसनाशनशय्याभिरद्भिर्मूलफलेन वा ।
<>नास्य कश्चिद्वसेद्गेहे शक्तितोऽनर्च्चितोऽतिथिः । पाष-
<>ण्डिनो विकर्मस्थान् बैडालव्रतिकान् शठान् । हेतुकान्
<>वकवृत्तींश्च वाङ्मात्रेणापि नार्च्चयेत् । वेदविद्याव्रत स्ना-
<>तान् श्रोत्रियान् गृहमेधिनः । पूजयेधव्यकव्येन विप-
<>रीतांश्च वर्जयेत् । शक्तितोऽपचमानेभ्यो दातव्यं गृहमे-
<>धिना । संविभागश्च भूतेभ्यः कर्त्तव्योऽनुपरोधतः ।” इत्येवं
<>स्नातक गृहस्थधर्माः उक्ताः शेषं स्नातकशब्दे वक्ष्यते ।
<>काशी० ख० ३९ अ० गृहस्थधर्मा उक्ता यथा
<P>“न क्लेशेन विना द्रव्यमर्थहीने कुतः क्रिया ।
<>क्रियाहीने कुतो धर्मो धर्महीने कुतः सुखम् । सुखं
<>हि सर्वदा काङ्क्ष्यं तच्च धर्मसमुद्भवम् । तस्माद्धर्मोऽत्र
<>कर्त्तव्यश्चातुर्वर्ण्येन यत्नतः । न्यायागतेन द्रव्येण क-
<>र्त्तव्यं पारलौकिकम् । दानञ्च विधिना देयं काले
<>पात्रे च भावतः । विधिहीनन्तथाऽपात्रे यो ददाति
<>प्रतिग्रहम् । न केवलं हि तद्याति शेषन्तस्य च नश्यति ।
<>व्यसनार्थे कुटुम्बार्थे यदृणार्थे च दीयते । तदक्षयं
<>भवेदत्र परत्र च न संशयः । मातापितृविहीनं
<>यो मौञ्जीपाणिग्रहादिभिः । संस्कारयेन्निजैरर्थैस्तस्य
<>श्रेयस्त्वनन्तकम् । अग्निहोत्रैर्न तच्छ्रेयो नाग्नि-
<>ष्टोमादिभिर्मखैः । यच्छ्रेयः प्राप्यते ह्यर्थैर्द्विजैकस्मिन्
<>प्रतिष्ठिते । पितृगेहे तु या कन्या रजः पश्येदसंस्कृता ।
<>भ्रूणहा तत्पिता ज्ञेयो वृषली सापि कन्यका । यस्तां
<>परिणयेन्भोहात् स भवेद्वृषलीपतिः । तेन सम्भाषण-
<>न्त्याज्यमपाङ्क्तेयेन सर्वदा । विज्ञाय दोषमुभयोः क-
<>न्यायाश्च वरस्य च । सम्बन्धं वाचयेत् पश्चादन्यथा दोष-
<>भाक् पिता । स्त्रियः पबित्राः सततं नैता दुष्यन्ति
<>केनचित् । मासि मासि रजोह्यासां दुष्कृतान्यपक-
<>र्पति । पूर्वं त्रिभिः सुरैर्भुक्ताः सोमगन्धर्ववह्निभिः ।
<>भुञ्जते मानुषाः पश्चान्नैतादुष्यन्ति केनचित् । स्त्रीणां
<>शौचं ददौ सीमः पावकः सर्वमेध्यताम् । कल्याण
<>वाणीङ्गन्धर्वस्तेन मेध्याः सदा स्त्रियः । कन्यां भुङ्क्ते
<>रजःकालेऽग्निः शशी लोमदर्शने । स्तनोद्भेदे च गन्धर्व-
<>स्तत्प्रागेव प्रदीयते । दृश्यरोमा त्वपत्यघ्नी कुलघ्नी भूत
[Page2666-b+ 38]
<>यौवना । पितृघ्न्याविस्कृतरजास्ततस्ताः परिवर्ज्जयेत् ।
<>कन्यादानफलप्रेप्सुस्तस्माद्दद्यादनग्निकाम् । अन्यथा
<>न फलं दातुः प्रतिग्राही पतेदधः । कन्यामभुक्तां
<>सोमाद्यैर्ददद्दानफलं लभेत् । दैवभुक्तां ददद्दाता
<>न स्वर्गमधिगच्छति । शयनासनयानानि कुतपं स्त्री-
<>मुखं कुशम् । यज्ञपात्राणि सर्वाणि न दुष्यन्ति बुधाः
<>क्वचित् । वत्सः प्रस्नवने मेध्यः, शकुनिः फलपातने ।
<>नार्य्योरतिप्रयोगेषु श्वा मृगग्रहणे शुचिः । अजा-
<>श्वयोर्मुखं मेध्यं गावो मेध्याश्च पृष्ठतः । पादतो ब्रा-
<>ह्मणामेध्याः स्त्रियो मेध्यास्तु सर्वतः । बलात्कारोप-
<>भुक्ता वा चौरहस्तगतापि वा । न त्याज्या दूषिता
<>नारी नास्यास्त्यागो विधीयते । अम्लेन ताम्रशुद्धिः
<>स्याच्छुद्धिः कांस्यस्य भस्मना । संशुद्धा रजसा नार्य्या
<>स्तटिनी वेगतः शुचिः । मनसापि हि या नेह चिन्त-
<>येत् पुरुषान्तरम् । सोमया सह सौख्यानि भुङ्क्ते चा-
<>त्रापि कीर्त्तिभाक् । पिता पितामही भ्राता सकुल्यो
<>जननी तथा । कन्याप्रदः पूर्वनाशे प्रकृतिस्थः परः परः ।
<>अप्रयच्छन् समाप्नोति भ्रूणहत्यामृवावृतौ । स्वयं
<>त्वभावे दातॄणां कन्या कुर्यात् स्वयं वरम् । हृताधि-
<>कारां मलिनां पिण्डमात्रोपजीविनीम् । परिभूतामधः
<>शय्यां वासयेद्व्यभिचारिणीम् । व्यभिचारादृतौ शुद्धिर्गर्भे
<>त्यागो विधीयते । गर्भभर्तृबधादौ च महत्यपि च
<>कल्मषे । शूद्रैव भार्य्या शूद्रस्य सा च स्वा च विशः स्मृते ।
<>ते च स्वा चैव राज्ञस्तु ताश्च स्वा चाग्रजन्मनः । आरोप्य
<>शूद्रां शयने विप्रोगच्छेदधोगतिम् । उत्पाद्य पुत्रं
<>शूद्रायां ब्राह्मण्यादेव हीयते । दैवपित्र्यातिथेयानि
<>तत्प्रधानानि यस्य तु । देवाद्यास्तानि नाश्नन्ति स च
<>स्वर्गन्नं गच्छति । जामथो यानि गेहानि शपन्त्यप्रति
<>पूजिताः । कृत्याभिर्निहितानीव नश्येयुस्तान्यसंश-
<>यम् । तदभ्यर्च्याः सुवासिन्यो भूषणाच्छादनाशनैः ।
<>भूतिकामैर्नरैर्नित्यं सङ्कटेषूत्सवेषु च । यत्र नार्यः
<>प्रमुदिता भूषणाच्छादनाशनैः । रमन्ते देवतास्तत्र स्यु-
<>स्तत्र सफलाः क्रियाः । यत्र तुष्यति भर्त्रा स्त्री स्त्रिया
<>भर्त्ता च तुष्यति । तत्र वेश्मनि कल्याणं सम्पद्येत पदे
<>पदे । जपोऽहुतो हुतो होमः प्रहुतो भौतिको बलिः ।
<>प्राशितं पितृसंतृप्तिर्हुतं ब्राह्मं द्विजार्चनम् । पञ्च-
<>यज्ञानिमान् कुर्वन् ब्राह्मणो नावसीदति । एतेषामन-
<>नुष्ठानात् पञ्चसूनामवाप्नुयात् । ब्राह्मणं कुशलं पृच्छे-
[Page2667-a+ 38]
<>द्वाहुजातमनामयम् । वैश्यं सुखं समागम्य शूद्रं
<>सन्तोषमेव च । जातमात्रः शिशुस्तावद्यावदष्टौ समाः
<>स्मृताः । भक्ष्याभक्ष्येषु नो दुष्येद्यावन्नैवोपनीयते ।
<>भरणं पोष्यवर्गस्य दृष्टादृष्टफलोदयम् । प्रत्यवायोऽह्य-
<>भरणे भर्त्तव्यस्तत् प्रयत्नतः । माता पिता गुरुः पत्नी त्व-
<>पत्यानि समाश्रिताः । अभ्यागतोऽतिथिश्चाग्निः पौष्य-
<>वर्गा अमी नव । स जीवति पुमान् योऽत्र बहुभिश्चो-
<>पजीव्यते । जीवन्मृतोऽथ विज्ञेयः पुरुषः सोदर-
<>म्भरिः । दीनानाथविशिष्टेभ्यो दातव्यं भूतिमिच्छ-
<>ता । अदत्तदाना जायन्ते परभाग्योपजीविनः । वि-
<>भागशीलसंयुक्तोदयावांश्च क्षमारतः । देवतातिथिभ-
<>क्तस्तु गृहस्थो धार्मिकः स्मृतः । शर्वरीमध्ययामौ द्वौ
<>हुतशेषञ्च यद्धविः । तत्र स्वपंस्तदश्नंश्च ब्राह्मणो
<>नावसीदति । नवैतानि गृहस्थेन कार्याण्यभ्यागते
<>सदा । सुधामयानि यत् सौम्यं वाक्यञ्चक्षुर्मनोमुखम् ।
<>अभ्युत्यानमिहायाते सस्नेहपूर्वभाषणम् । उपासन-
<>मनुव्रज्या गृहस्थोन्नतिहेतवे । तथेषद्व्यययुक्तानि
<>कार्याण्येतानि वै नव । आसनं पादशौचञ्च यथाशक्त्य-
<>शनं क्षितिः । शय्या तृणं जलाभ्यङ्गदीपा गार्हस्थ्यसि-
<>द्धिदाः । तथा नव विकर्माणि त्याज्यांनि गृहमेधिना ।
<>पैशुन्यं परदाराश्च द्रोहः क्रोधानृताप्रियम् । द्वेषो-
<>दम्भश्च माया च स्वर्गमार्गार्गलानि हि । नवावश्यक-
<>कर्माणि कार्य्याणि प्रतिवासरम् । स्नानं सन्ध्या जपो
<>होमः स्वाध्यायो देवतार्चनम् । वैश्वदेवन्तथांतिथ्यं
<>नवमं पितृतर्पणम् । नव गोप्यानि यान्यत्र मुने! तानि
<>निशामय । जन्मर्क्षं मैथुनं मन्त्रो गृहच्छिद्रञ्च पञ्च-
<>मम् । आयुर्धनापमानं स्त्री न प्रकाश्यानि सर्वथा ।
<>नबैतानि प्रकाश्यानि रहः पापमकुत्सितम् । प्रायोग्य
<>मृणशुद्धिश्च स्वान्वयः क्रयविक्रयौ । कन्यादानं गुणो-
<>त्कर्षो नान्यत् केनापि कुत्रचित् । पात्रमित्रविनीतेषु-
<>दीनानाथोपकारिषु । मातापितृगुरुष्वेतन्नवकं दत्त-
<>मक्षयम् । निष्फलं नवकं सृष्टं चाटचारणतस्करे ।
<>कुवैद्ये कितवे धूर्त्ते शठे मन्दे च वन्दिनि । आपत्स्वपि
<>न देयानि नव वस्तूनि सर्वदा । अन्वये सति स्वर्वस्वं दाराश्च
<>शरणागतः । न्यासाधी कुलवृत्तिञ्च निक्षपं स्त्रीधनं
<>सुतम् । यो ददाति स मूढात्मा प्रायश्चित्तैर्विशुद्ध्यति ।
<>एतन्नवानां नवकं ज्ञात्वा श्रियमवाप्नुयात् । अन्यच्च नवकं
<>वच्मि सर्वेषां स्वर्गमार्गदम् । सत्यं शौचमहिंसा च
[Page2667-b+ 38]
<>क्षान्तिर्ज्ञानं दया दमः । अस्तेयमिन्द्रियाकोचः सर्वेधां
<>धससाधनम् । अभ्यस्य नवतिञ्चैनां स्वर्गमार्गप्रदीधि-
<>काम् । सतामभिमतां पुण्यां गृहस्थो नावसीदति ।
<>जिह्वा भार्य्या सुतो भ्राता मित्रदाससमाश्रिताः ।
<>यस्यैते विनयाढ्याश्च तस्य सर्वत्र गौरवम् । पानं दुर्जन-
<>संसर्गः पत्या च विरहाटनम् । स्वप्नोऽन्यगेहवासश्च
<>नारीणां दूषणानि षट् । समार्घं धान्यमुद्धृत्य महार्घं
<>यः प्रयच्छति । स हि वार्द्धुषिको नाम तस्यान्नं नैव
<>भक्षयेत् । अग्रे माहिषिकं दृष्ट्वा मध्ये तु वृषलीप-
<>तिम् । अन्ते वार्द्धुषिकञ्चैव निराशाः पितरोगताः ।
<>महिषीत्युच्यते नारी या च स्याद्व्यभिचारिणी । तां प्र-
<>हृष्टां कामयते यः स माहिषिकः स्मृतः । स्ववृषं या-
<>परित्यज्य परवृषे वृषायते । वृषली सा हि वि-
<>ज्ञेया न शूद्रा वृषली भवेत् । यावदुष्णं भवत्यन्नं
<>यावन्मौनेन भुज्यते । तावदश्रन्ति पितरो यावन्नोक्ता
<>हविर्गुणाः । विद्याविनयसम्पन्ने श्रोत्रिये गृहमागते ।
<>क्रीडन्त्योषधयः सर्वा यास्यामः परमाङ्गतिम् । भ्रष्ट-
<>शौचव्रताचारे विप्रे वेदविवर्जिते । रोदित्यन्नं दीय-
<>मानं किं मया दुष्कृतं कृतम् । यस्य कोष्ठगतञ्चान्नं
<>वेदाभ्यासेन जीर्य्यति । स तारयति दातारं दश पूर्वान्
<>दशापरान् । न स्त्रीणां वपनं कार्यं न च गाः समनु-
<>व्रजेत् । न च रात्रौ वसेद्गोष्ठे न कुर्य्याद्वैदिकीं श्रुतिम् ।
<>सर्वान् केशान् समुद्धृत्य च्छेदयेदङ्गुलिद्वयम् । एवमेव तु
<>नारीणां शिरसो मुण्डनं भवेत् । राजा वा राज-
<>पुत्री वा ब्राह्मणो वा बहुश्रुतः । अकारयित्वा वपनं
<>प्रायश्चित्तं तु निर्दिशेत् । केशानां रक्षणार्थाय द्विगुणं
<>व्रतमाचरेत् । द्विगुणा दक्षिणां देया ब्राह्मणे वेदपारगे ।
<>यो गृहीत्वा विवाहाग्निं गृहस्थ इव मन्यते । अन्नं
<>तस्य न भोक्तव्यं वृथापाको हि स स्मृतः । दाराग्नि-
<>होत्रदीक्षाञ्च कुरुते योऽग्रजे स्थिते । परीवेत्ता स
<>विज्ञेयः परिवित्तिस्तु पूर्वजः । परिवेत्तिः परीवेत्ता या
<>चैव परिविद्यते । सर्वे ते नरकं यान्ति दाभ्याजकप-
<>ञ्चमाः । क्लीवे देशान्तरस्थे च मूके प्रव्रजिते जडे ।
<>कुब्जे खर्वे च पतिते न दोषः परिवेदने । वेदाक्षराणि
<>यावन्ति नियुज्यादिर्थकारणात् । तावतीर्वै भ्रूणहत्या
<>वेदविक्रयकृल्लभेत् । यस्तु प्रव्रजितो भूत्वा सेवते मैथुनं
<>पुनः । षष्टि वर्षसहस्राणि वष्ठायां जायते कृमिः ।
<>शूद्रान्नं शूद्रसम्पर्कः शूद्रेण च सहासनम् । शूद्राद्वि-
[Page2668-a+ 38]
<>द्यागमः कश्चित् ज्वलन्तमपि पातयेत् । शूद्रादाहृत्य नि-
<>र्वापं ये पचन्त्यबुधा द्विजाः । ते यान्ति नरकं घोरं
<>ब्रह्मतेजोविवर्जिताः । हस्तदत्ताश्च ये स्नेहाव्यञ्जनं
<>लवणानि च । दातारं नोपतिष्ठन्ति भोक्ता भुङ्क्ते
<>तु किल्विषम् । आयसेनैव पात्रेण यक्ष्न्नमुपनीयते ।
<>भोक्ता तद्विट्समं भुङ्क्ते दाता च नरकं व्रजेत् । अ-
<>ङ्गुल्या दन्तकाष्ठञ्च प्रत्यक्षलवणञ्च यत् । मृत्तिकाभक्षणं
<>यच्च समं गोमांसभक्षणैः । पानीयं पायसं भैक्ष्यं घृतं
<>लवणमेव च । हस्तदत्तं न गृह्णीयात् तुल्यं गोमांस-
<>भक्षणैः । अग्रतो निवसेन्मूर्खो दूरस्थश्च गुणान्वितः ।
<>गुणान्विताय दातव्यं नास्ति मूर्खे व्यतिक्रमः । ब्राह्म-
<>णातिक्रमोनास्ति विप्रे वेदविवर्जिते । ज्वलन्तमग्नि-
<>मुत्सृज्य न हि भस्मनि हूयते । सन्निकृष्टमधीयान
<>ब्राह्मणं यो व्यतिक्रमेत् । भोजने चैव दाने स दहत्या
<>सप्तमं कुलम् । गोरक्षकान् बाणिजकान् तथा कारुकु-
<>शीलवान् । प्रेष्यान् वार्द्धुषिकांश्चैव विप्रान् शूद्रवदा-
<>चरेत् । देवद्रव्यविभागेन ब्रह्मस्वहरणेन च । कुला-
<>न्याशु विनश्यन्ति ब्राह्मणातिक्रमेण च । मा देहीति
<>च यो व्रूयाद्रेवाग्निब्राह्मणेषु च । तिर्यगयोनि
<>शतं गत्वा चाण्डालेष्वभिजायते । वाण्या यच्च प्रतिज्ञातं
<>कर्मणा नोपपादितम् । ऋणन्तद्धर्मसंयुक्तमिह लोके परत्र
<>च । विघसाशी भवेन्नित्यं नित्यञ्चामृतभोजनः । यज्ञ-
<>शेषोऽमृतं भुक्तशेषन्तद्विधसं विदुः । सव्यादंसात्
<>परिभ्रष्टे नाभिदेशव्यवस्थिते । वस्त्रे स एकवासास्तं
<>दैवे पित्रे च वर्जयेत् । यदेव तर्पयत्यद्भिः पितॄन्
<>स्नात्वा द्विजोत्तमः । तेनैव सर्वमाप्नोति वितृयज्ञक्रिया
<>फलम् । हस्तं प्रक्षाल्य गण्डूषं यः पिबेद्भोजनान्तरे ।
<>दैवं पित्र्यं तथात्मानं त्रयं स उपघातयेत् । गणान्नं
<>गणिकान्नञ्च यदन्नं ग्रामयाजके । स्त्रीणां प्रथमगर्भेषु
<>भुक्त्वा चान्द्रायणञ्चरेत् । पक्षे वा यदि वा मासे यस्य
<>गेहेऽत्ति न द्विजः । भुक्त्वा दुरात्मनस्तस्य चरेच्चान्द्रायणं
<>व्रतम् । सतीनान्दीक्षिताणाञ्च यतीनां व्रतचारिणाम् ।
<>एतेषां सूतकन्नास्ति आर्त्विज्यं कर्म कुर्वताम् । अजीर्णे-
<>ऽभ्युदिते वान्ते श्मश्रुकर्मणि मैथुने । दुःस्वप्ने दुर्जन-
<>स्पर्शे स्नानमेव विधीयते । चैत्थवृक्षं चितिं यूपं शि-
<>वनिर्माल्यभोजनम् । वेदविक्रयिणं स्मृष्ट्वा सचेलोजल
<>माविशेत् । अग्न्यगारे गवां गोष्ठे देवब्राह्मणसन्निधौ ।
<>खाध्याये भोजने पाने पादुके वै विवर्जयेत् । स्वलक्षेत्र
[Page2668-b+ 38]
<>गतं धान्यं कूपवापीषु यत् जलम् । अग्राह्यादपि
<>तद्ग्राह्यं यच्च गोष्ठगतं पयः । यद्वेष्टितशिरा भुङ्क्ते
<>यद्भुङ्क्ते दक्षिणामुखः । सोपानत्कश्च यो भुङ्क्ते
<>तद्वै रक्षांसि भुञ्जते । यातुधानाः पिशाचाश्च रा-
<>क्षसाः क्रूरकर्मिणः । हरन्ति रसमन्नस्य मण्डलेन
<>विवर्जितम् । ब्रह्माद्याश्च सुराः सर्वे वशिष्ठाद्या मह-
<>र्षयः । मण्डलं चोपजीवन्ति ततः कुर्वीत मण्डल-
<>म् । ब्राह्मणे चतुरस्रं स्यात् त्र्यस्रं वै बाहुजन्मनः ।
<>वर्त्तुलन्तु विशः प्रोक्तं शूद्रस्याभ्युक्षणं स्मृतम् । नो-
<>त्सङ्गे भाजनं कृत्वा नो पाणौ नैव कर्पटे । नासने न
<>च शय्यायां भुञ्जीत न मलार्दितः । धर्भशास्त्ररथारूढा
<>वेदखङ्गधराद्विजाः । क्रीडार्थमपि यद्ब्रूयुः स धर्मः
<>परमः स्मृतः । रात्रौ दधियुतं द्रव्यं धर्मकामो न भक्ष-
<>येत् । अश्नतो धर्महानिः स्यात् व्याधिभिश्चोपपीड्यते ।
<>फाणितं गोरसं तोयं लवणं मधु काञ्जिकम् । हस्तेन
<>ब्राह्मणो दत्त्वा कृच्छ्रं चान्द्रायणं चरेत् । गन्धाभरण-
<>माल्यानि यः प्रयच्छति धर्मवित् । स दुर्गन्धिः सदाऽतुष्टो
<>यत्र यत्रोपजायते । नीलीरक्तञ्च यद्वस्त्रं दूरतस्तद्विवर्ज्ज-
<>वेत् । स्त्रीणां क्रीडार्थसंयोगे शयनीये न दुष्यति ।
<>पालनाद्विक्रयाच्चैव तद्वित्तैरुपजीवनात् । अपवित्रो
<>भवेद्विप्रस्त्रिभिः कृच्छ्रैर्विशुद्ध्यति । स्नानं दानं जपो-
<>होमः स्वाध्यायः पितृतर्पणम् । वृथा तस्य महायज्ञा
<>नीलीवासो बिभर्त्ति यः । नीलीरक्तं यदा वस्त्रं द्विजः
<>स्वाङ्गेषु धारयेत् । तन्तुसंघातसंख्याते नरके स बसेद्ध्रु-
<>वम् । अहोरात्रोषितो भूत्वा पञ्चगव्येन शुद्ध्यति ।
<>अमृतं ब्राह्मणस्यान्नं क्षत्रियान्नं पयः स्मृतम् । वैश्यस्य
<>चान्नमेवान्नं शूद्रान्नं रुधिरं स्मृतम् । वैश्यदेवेन हो-
<>मेन देवताभ्यर्चनैर्जपैः । अमृतं तेन विप्रान्नं ऋग्यजुः
<>सामसंस्कृतम् । व्यवहारानुरूपेण न्यायेन च यदर्जि-
<>तम् । क्षत्रियस्य पयस्तेन प्रजापालनतो भवेत् । कृषि
<>गोरक्षबाणिज्यादन्नमुत्पाद्य यच्छति । सीतायज्ञविधा-
<>मेन वैश्यान्नं तेन सम्मतम् । अज्ञानतिमिरान्धस्य मद्य-
<>पानरतस्य च । रुधिरं तेन शूद्रान्नं वेदमन्त्रविव-
<>र्जितम् । न वृथा शपथं कुर्यात् स्वल्पेऽप्यर्थे नरोबुधः ।
<>वृथा हि शपथं कुर्वन् प्रत्येह च विनश्यति । कामि-
<>नीषु विवाहेषु गवां भुक्ते धनक्षये । ब्राह्मणाभ्युपपत्तौ च
<>शपथे नास्ति पातकम् । सत्येन शापयेद्विप्तं क्षत्रियं
<>वाहनायुधैः । गोवीजकाञ्चनैर्वैश्यं शूद्रं सर्वैस्तु पा-
[Page2669-a+ 38]
<>तकैः । अग्निं वाऽहारयेदेनमप्सु चैनं निमज्जयेत् ।
<>स्पर्शयेत् पुत्रदाराणां शिरांस्येनञ्च वा पृथक् ।” अधिक-
<>माचारशब्दे ६३३ पृष्ठादौ दृश्यम् ।
<>स च धर्मो व्याससंहितायाम् ३ अ० उक्तो यथा
<P>“नित्यं नैमित्तिकं काम्यमिति कर्म त्रिधा मतम् ।
<>त्रिविधं तच्च वक्ष्यामि गृहस्थस्यावधार्यताम् । यामिन्याः
<>पश्चिमे यामे त्यक्तनिद्रो हरिम् स्मरेत् । आलोक्य म-
<>ङ्गलद्रव्यं कर्मावश्यकमाचरेत् । कृतशौचो निषेव्याग्निं
<>दन्तान् प्रक्षाल्य वारिणा । स्नात्वोपास्य द्विजः सन्ध्यां
<>देवादींश्चैव तर्पयेत् । वेदवेदाङ्गशास्त्राणि इतिहासानि
<>चाभ्यसेत् । अध्यापयेच्च सच्छिष्यान् सद्विप्रांश्च द्विजो-
<>त्तमः । अलब्धं प्रापयेल्लब्ध्वा क्षणमात्रं समापयेत् ।
<>समर्थो हि समर्थेन नाविज्ञातः क्वचिद्वसेत् । सरित्स-
<>रसि वापीषु गर्तप्रस्रवणादिषु । स्नायीत यावदुद्धृत्य
<>पञ्च पिण्डानि वारिणा । तीर्थाभावेऽप्यशक्त्या वा स्ना-
<>यातोयैः समाहृतैः । गृहाङ्गनगतस्तत्र यावदम्बरपीड-
<>नम् । स्नानमब्दैवतैः कुर्यात् पावनैश्चापि मार्ज्जयेत् ।
<>मन्त्रैः प्राणांस्त्रिरायम्य सौरैश्चार्कं विलोकयेत् । तिष्ठन्,
<>स्थित्वा तु गायत्रीं ततः स्वाध्यायमारभेत् । ऋचाञ्च
<>यजुषां साम्नामथर्वाङ्गिरसामपि । इतिहासपुराणानां
<>वेदोपनिषदां द्विजः । शक्त्या सम्यक् पठेन्नित्यमल्पम-
<>प्यासमापनात् । स यज्ञदानतपसामखिलं फलमाप्नु-
<>यात् । तस्मादहरहर्वेदं द्विजोऽधीयीत वाग्यतः ।
<>धर्मशास्त्रेतिहासादि सर्वेषां शक्तितः पठेत् । कृतस्वा-
<>ध्यायः प्रथमं तर्पयेच्चाथ देवताः । जान्वा च दक्षिणं
<>दर्भैः प्रागग्रैः सयवैस्तिलैः । एकैकाञ्जलिदानेन प्रकृ-
<>तिस्थोपवीतकः । समजानुद्वयो ब्रह्मसूत्रधार उदङ्-
<>मुखः । तिर्य्यग्दर्भैश्च वामाग्रैर्यवैस्तिलविमिश्रितैः ।
<>अम्भोभिरुत्तरक्षिप्तैः कनिष्ठामूलनिर्गतैः । द्वाभ्यां द्वा-
<>भ्यामञ्जलिभ्यां मनुष्यांस्तर्पयेत्ततः । दक्षिणाभिमुखः
<>सव्यजान्वा च द्विगुणैः कुशैः । तिलैर्जलैश्च देशिन्या
<>मूलदर्भाद्विनिःसृतैः । दक्षिणांसोपवीतः स्यात् क्रमे-
<>णाञ्जलिभिस्त्रिभिः । सन्तर्पयेद्दिव्यपितॄंस्तत्परं च पि-
<>तॄन् स्वकान् । मातृमातामहांस्तद्वत्त्रीनेवं हि त्रिभि-
<>स्त्रिभिः । मातामहानां येऽप्यन्ये गोत्रिणो दाहव-
<>र्जिताः । तानेकाञ्जलिदानेन तर्पयेच्च पृथक् पृथक् ।
<>असंस्कृतप्रमीता ये प्रेतसंस्कारवर्जिताः । वस्त्रनिष्पीड-
<>नाम्भोभिस्तेषामाप्यायनम्भवेत् । अतर्पितेषु पितृषु
[Page2669-b+ 38]
<>वस्त्रं निष्पीडयेच्च यः । निराशाः पितरस्तस्य भवन्ति
<>सुरमानुषाः । पयोदर्भस्वधाकारगोत्रनामतिलैर्भवेत् । सु-
<>दत्तं तत्पुनस्तेषामेकेनापि वृथा विना । अन्यचित्तेन
<>यद्दत्तं यद्दत्तं विधिवर्जितम् । अनासनस्थितेनापि त-
<>ज्जलं रुधिरायते । एवं सन्तर्पिताः कामैस्तर्पकांस्तर्प-
<>यन्ति च । ब्रह्मविष्णुशिवादित्यमित्रवरुणनामभिः ।
<>पूजयेल्लक्षितैर्मन्त्रैर्वेदमन्त्रोक्तदेवताः । उपस्थाय रवेः
<>काष्ठां पूजयित्वा च देवताः । ब्रह्माग्नीन्द्रौषधीजीव-
<>विष्णुनामहतांहसाम् । अपां यत्तेति सत्कायं नम-
<>स्कारैः स्वनामभिः । कृत्वा मुखं समालभ्य स्नानमेवं समा-
<>चरेत् । ततः प्रविश्य भवनमावसथ्ये हुताशने । पाक-
<>यज्ञांश्च चतुरोविदध्याद्विधिवद्द्विजः । अनाहितावस-
<>थ्याग्निरादायान्नं घृतप्लुतम् । शाकलेन विधानेन जु-
<>हुयाल्लौकिकेऽनले । व्यस्ताभिर्व्याहृतिभिश्च समस्ताभि-
<>स्ततः परम् । षड्भिर्देवकृतस्येति मन्त्रवद्भिर्यथाक्रमम् ।
<>प्राजापत्यं स्विष्टकृतं हुत्वैवं द्वादशाहुतीः । ओङ्कार-
<>पूर्वः स्वाहान्तस्त्यागः स्विष्टविधानतः । भुवि दर्भान्
<>समातीर्य बलिकर्म समाचरेत् । विश्वेभ्यो देवेभ्य इति
<>सर्वभूतेभ्य एव च । भूतानां पतये चेति नमस्का-
<>रेण शास्त्रवित् । दद्याद्बलित्रयञ्चाग्रे पितृभ्यश्च स्वधा
<>नमः । पात्रनिर्णेजनं वारि वायव्यां दिशि निःक्षि-
<>पेत् । उद्धृत्य षोडशग्रासमात्रमन्नं घृतोक्षितम् । इद-
<>मन्नं मनुष्येभ्यो हन्तेत्युक्त्वा समुत्सृजेत् । गोत्रनाम-
<>स्वधाकारैः पितृभ्यश्चापि शक्तितः । षड्भ्योऽन्नमन्बहं
<>दद्यात् पितृयज्ञविधानतः । वेदादीनां पठेत् किञ्चि-
<>दल्पं ब्रह्मसुखाप्तये । ततोऽन्यदन्नमादाय निर्गत्य भवना-
<>द्बहिः । काकेभ्यः श्वपचेभ्यश्च प्रक्षिपेद्ग्रासमेव च ।
<>उपविश्य गृहद्वारि तिष्ठेद्यावन्मुहूर्त्तकम् । अप्रमत्तोऽ-
<>तिथिं लिप्सुर्भावशुद्धः प्रतीक्षकः । आगतं दूरतः शान्तं
<>भोक्तुकाममकिञ्चनम् । दृष्ट्वा सम्मुखमभ्येत्य सत्कृत्य प्र-
<>श्रयार्च्चनैः । पादधावनसम्मानाभ्यञ्जनादिभिरर्चितः ।
<>त्रिदिवं प्रापयेत्सद्यो यज्ञस्याभ्यधिकोऽतिथिः । काला-
<>गतोऽतिथिर्दृष्टवेदपारो गृहागतः । द्वावेतौ पूजितौ
<>स्वर्गं नयतोऽधस्त्वपूजितौ । विवाह्यस्नातकक्ष्माभृदाचा-
<>र्यसुहृदृत्विजः । अर्घ्या भवन्ति धर्मेण प्रतिवर्षं गृहा-
<>गताः । गृहागताय सत्कृत्य श्रोत्रियाय यथाविधि ।
<>भक्त्योपकल्पयेदेकं महाभागं विसर्जयेत् । विसर्जये-
<>दनुव्रज्य सुतृप्तश्रोत्रियातिथीन् । मित्रमातुलसम्बन्धि-
[Page2670-a+ 38]
<>बान्धवान् समुपागतान् । भोजयेद्गृहिणोभिक्षां सत्-
<>कृतां भिक्षुकोऽर्हति । स्वाद्वन्नमश्नन्नस्वादु ददद्गच्छत्य-
<>धोगतिम् । गर्भिण्यातुरभृत्येषु बालवृद्धातुरादिषु ।
<>बुभुक्षितेषु भुञ्जानो गृहस्थोऽश्नाति किल्विषम् । ना-
<>द्याद्गृध्येन्न पारक्यं कदाचिदनिमन्त्रितः । निमन्त्रि-
<>तोऽपि निन्द्येन प्रत्याख्यानं द्विजोऽर्हति । शूद्राभि-
<>शस्तवार्धुष्यवाग्दुष्टक्रूरतस्कराः । क्रुद्धापविद्धबद्धोग्र-
<>बधबन्धनजीविनः । शैलूषशौण्डिकोन्नद्धोन्मत्तव्रात्यव्रत-
<>च्युताः । नग्ननास्तिकनिर्लज्जपिशुनव्यसनान्विताः ।
<>कदर्यस्त्रीजितानार्य्यपरवादकृता नराः । अनीशाः की-
<>र्त्तिमन्तोऽपि राजदेवस्वहारकाः । शयनासनसंसर्ग-
<>वृत्तकर्मादिदूषिताः । अश्रद्दधानाः पतिता भ्रष्टाचारा-
<>दयश्च ये । अभोज्यान्नाः स्युरन्नादो यस्य यः स्यात् स
<>तत्समः । नापितान्वयमित्रार्द्धसीरिणो दासगोपकाः ।
<>शूद्राणामप्यमीषान्तु भुक्त्वान्नं नैव दुष्यति । धर्मेणा-
<>न्योन्यभोज्यान्ना द्विजास्तु विदितान्वयाः । स्ववृत्तोपा-
<>र्जितं मेध्यमाकरस्थं समाक्षिकम् । अश्वलीढमगोघ्रात-
<>मस्पृष्टं शूद्रवायसैः । अनुच्छिष्टमसंदुष्टमपर्युषितमेव
<>च । अम्लानबाह्यमन्नाद्यमाद्यं नित्यं सुसंस्कृतम् । कृ-
<>शराऽपूपसंयावपायसं शष्कुलीति च । नाश्नीयाद्ब्रा-
<>ह्मणोमांसमनियुक्तः कथञ्चन । क्रतौ श्राद्धे नियुक्तो
<>वा अनश्नन् पतति द्विजः । मृगयोपार्जितं मांसमभ्यर्च्य
<>पितृदेवताः । क्षत्रियो, हीनशौर्यस्तत् क्रीत्वा वैश्योऽपि
<>धर्मतः । द्विजोजग्ध्वा वृथामांसं हत्वाप्यविधिना पशून् ।
<>निरयेष्वक्षयं वासमाप्नोत्याचन्द्रतारकम् । सर्वान् का-
<>मान् समासाद्य फलमश्वमखस्य च । मुनिसाम्यमवा-
<>प्नोति गृहस्थो मांसवर्जनात् । द्विजैर्भोज्यानि ग-
<>व्यानि माहिष्याणि पयांसि च । पलाण्डुश्वेतवृन्ता-
<>करक्तमूलकमेव च । गृञ्जनारुणवृक्षासृग्जतुगभफ-
<>लानि च । अकालकुसुमादीनि द्विजोजग्ध्वैन्दवं च-
<>रेत् । वाग्दूषितमविज्ञातमन्यपीडितकार्यपि । भूते-
<>भ्योऽन्नमदत्त्वा च तदन्नं गृहिणोदहेत् । हैमराजत-
<>कांस्येषु पात्रेष्वद्यात् सदा गृही । तदभावे साधुगन्ध-
<>लोध्रद्रुमलतासु च । पलाशपद्मपत्रेषु गृहस्थोभोक्तु-
<>मर्हति । अभ्युक्ष्यान्नं नमस्कारैर्भुवि दद्याद्बलित्रयम् ।
<>भूपतये भुवः पतये भूतानां पतये तथा । अपः प्राश्य
<>ततः पश्चात् पञ्चप्राणाहुतिक्रमात् । स्वाहाकारेण
<>जुहुयाच्छेषमद्याद्यथासुखम् । अनन्यचित्तोभुञ्जीत
[Page2670-b+ 38]
<>वाग्यतोऽन्नमकुत्सयन् । आ तृप्तेरन्नमश्नीयादक्षुण्णं
<>पात्रमुत्सृजेत् । उच्छिष्टमन्नमुद्धत्य ग्रासमेकं भुवि-
<>क्षिपेत् । आचान्तः साधुसङ्गेन सद्विद्यापठनेन च ।
<>वृत्तवृद्धकथाभिश्च शेषाहमतिवाहयेत् । सायं सन्ध्या-
<>मुपासीत हुत्वाग्निं भृत्यसंयुतः । आपोशानक्रिया-
<>पूर्वमश्नीयादन्वहं द्विजः । सायमप्यतिथिः पूज्यो हो-
<>मकालागतोऽनिशम् । श्रद्धया शक्तितोनित्यं श्रुतं ह-
<>न्यादपूजितः । नातितृप्त उपस्पृश्य पक्षाल्य चरणौ
<>शुचिः । अप्रत्यगुत्तरशिराः शयीत शयने शुभे । शक्ति-
<>मानुदिते काले स्नानं सन्ध्यां न हापयेत् । ब्राह्मे मु-
<>हूर्त्ते चोत्थाय चिन्तयेद्धितमात्मनः । शक्तिमान् मतिमान्
<>नित्यं वृत्तमेतत् समाचरेत्” ।
<>वृहत्पराशरे तु तत्कृत्यं विस्तरतोविधानतश्चोक्तं विस्तर
<>भयात् नोद्धतम् ।
<>दिवसीयमुहूर्त्तभेदे गृहस्थकर्त्तव्यधर्मभेदमाहं दक्षः ।
<P>“प्रातरुत्थाय कर्त्तव्यं यद्द्विजेन दिने दिने० । तत्
<>सर्वं संप्रवक्ष्यामि द्विजानामुपकारकम् । उदयास्तमयं
<>यावन्न विप्रः क्षणिकोभवेत् । नित्यनैमित्तिकैर्मुक्तः का-
<>म्यैश्चान्यैरगर्हितैः । यः स्वकर्म परित्यज्य यदन्यत्
<>कुरुते द्विजः । अज्ञानाद्यदि वा मोहात् स तेन पतिता
<>भवेत् । दिवसस्याद्यभागे तु कृत्यं तस्योपदिश्यते । द्वि-
<>तीये च तृतीये च चतुर्थे पञ्चमे तथा । षष्ठे च सप्तमे
<>चैव अष्टमे च पृथक् पृथक् । विभागेष्वेषु यत्कर्म
<>तत्प्रवक्ष्याम्यशेषतः । उषःकाले तु संप्राप्ते शौचं कृत्वा
<>यथार्थवत् । ततः स्नानं प्रकुर्वीत दन्तधावनपूर्वकम् ।
<>अत्यन्तमलिनः कायो नवच्छिद्रसमन्वितः । स्रवत्येष
<>दिवा रात्रौ प्रातःस्नानं विशोधनम् । क्लिद्यन्ति हि
<>प्रसुप्तस्य इन्द्रियाणि स्रवन्ति च । अङ्गानि समतां
<>यान्ति उत्तमान्यधमैः सह । नानास्वेदसमाकीर्णः शय-
<>नादुत्थितः पुमान् । अस्नात्वा नाचरेत् कर्म जपहो-
<>मादि किञ्चन । प्रातरुत्थाय यो विप्रः प्रातः स्नायी
<>भवेत् सदा । समस्तजन्मजं पापं त्रिभिवर्षैर्व्यपोहति ।
<>उषस्युषसि यत् स्नानं सन्ध्यायामुदिते रवौ । प्राजा-
<>पत्येन तत्तुल्यं महापातकनाशनम् । प्रातःस्नानं प्रशं-
<>सन्ति दृष्टादृष्टकरं हि तत् । सर्वमर्हति पूतात्मा प्रातः-
<>स्नायी जपादिकम् । स्नानादनन्तरं । तावदुपस्पर्शनमु-
<>च्यते । अनेन तु विधानेन आचान्तः शुचितामियात् ।
<P>प्रक्षाल्य वादौ हस्तौ च त्रिः पिबेदम्बु वीक्षितम् ।
[Page2671-a+ 38]
<>संवृत्याङ्गुष्ठमूलेन द्विः प्रमृज्यात्ततोमुखम् । संहत्य ति-
<>सृभिः पूर्वमास्यमेवमुपस्पृशेत् । ततः पादौ समभ्युक्ष्य
<>अङ्गानि समुपस्पृशेत् । अङ्गुष्ठेन प्रदेशिन्या घ्राणं
<>पश्चादनन्तरम् । अङ्गुष्ठानामिकाम्याञ्च चक्षुश्रोत्रे
<>पुनः पुनः । कनिष्ठाङ्गुष्ठया नाभिं हृदयञ्च तलेन बै ।
<>सर्वाभिस्तु शिरः पश्चाद्बाहू चाग्रेण संस्पृशेत् । सन्ध्या-
<>याञ्च प्रभाते च मध्याह्ने च ततः पुनः । सन्ध्यां
<>नोपासते यस्तु ब्राह्मणोहि विशेषतः । स जीवन्नेव
<>शूद्रः स्यान्मृतः श्वा चैव जायते । सन्ध्याहीनोऽशुचि-
<>र्नित्यमनर्हः सर्वकर्मसु । यदन्यत् कुरुते कर्म न तस्य
<>फलमश्नुते । सन्ध्याकर्मावसाने तु स्वयं होमोविधी-
<>यते । स्वयं होमे फलं यत्तु तदन्येन न जायते ।
<>ऋत्विक् पुत्त्रोगुरुभ्रांता भागिनेयोऽथ विट्पतिः ।
<>एभिरेव हुतं यत्तु तद्धुतं स्वयमेव हि । देवकार्यं
<>ततः कृत्वा गुरुमङ्गलवीक्षणम् । देवकार्याणि पूर्वाह्णे
<>मनुष्याणाञ्च मध्यमे । पितॄणामपराह्णे च कार्याण्ये-
<>तानि यत्नतः । पौर्वाह्णिकन्तु यत् कर्म यदि तत् सा-
<>यमाचरेत् । न तस्य फलमाप्नोति बन्ध्यस्त्रीमैथुनं यथा ।
<>दिवसस्याद्यभागे तु सर्वमेतद्विधीयते । द्वितीये च तथा
<>भागे वेदाभ्यासोविधीयते । वेदाभ्यासो हि विप्राणां
<>परमं तप उच्यते । व्रह्मयज्ञः स विज्ञेयः षडङ्गसहि-
<>तस्तु सः । वेदस्वीकरणं पूर्वं विचारोऽभ्यसनं जपः ।
<>ततोदानञ्च शिष्येभ्यो वेदाभ्यासो हि पञ्चधा । समित्-
<>पुष्पकुशादीनां स कालः समुदाहृतः । तृतीये चैव
<>भागे तु पोष्यवर्गार्थसाधनम् । पिता माता गुरुर्भार्या
<>प्रजा दीनाः समाश्रिताः । अभ्यागतोऽतिथिश्चान्यः पो-
<>ष्यवर्ग उदाहृतः । ज्ञातिर्बन्धुजनः क्षीणस्तथाऽनाथः स-
<>माश्रितः । अन्येऽप्यधनयुक्ताश्च पोष्यवर्ग उदाहृतः ।
<>भरणं पोष्यवर्गस्य प्रशस्तं स्वर्गसाधनम् । नरकं पी-
<>डने चास्य तस्माद्यत्नेन तं भरेत् । सार्वभौतिकमन्नाद्यं
<>कर्त्तव्यन्तु विशेषतः । ज्ञानविद्भ्यः प्रदातव्यमन्यथा नरकं
<>व्रजेत् । स जीवति य एवैकोबहुभिश्चोपजीव्यते । जी-
<>वन्तोमृतकाश्चान्ये य आत्मम्भरयो नराः । बह्वर्थे
<>जीव्यते कश्चित् कुटुम्बार्थे तथा परः । आत्मार्थेऽन्यो
<>न शक्नोति स्वोदरेणापि दुःखितः । दीनानाथविशि-
<>ष्टेभ्योदातव्यं मूतिमिच्छता । अदत्तदाना जायन्ते
<>परभाग्योपजीविनः । यद्ददाति विशिष्टेभ्यो यज्जुहोति
<>दिने दिने । तत्तु वित्तमहं मन्ये शेषं कस्यापि र-
[Page2671-b+ 38]
<>क्षति । चतुर्थे च तथा भागे स्नानार्थं मृदमाहरेत् ।
<>तिलपुष्पकुशादीनि स्नानञ्चाकृत्रिमे जले । नित्यं नै-
<>मित्तिकं काम्यं त्रिविधं स्नानमुच्यते । तेषां मध्ये
<>तु यन्नित्यं तत्पुनर्भिद्यते त्रिधा । मलापहरणं प-
<>श्चान्मन्त्रवत्तु जले स्मृतम् । सन्ध्यास्नानमुभाभ्याञ्च
<>स्नानभेदा प्रकीर्त्तिताः । मार्जनं जलमध्ये तु प्राणा-
<>यामोयतस्ततः । उपस्थानं ततः पश्चात् सावित्र्या जप
<>उच्यते । सविता देवता यस्या मुखमग्निस्त्रिधा स्थितः ।
<>विश्चामित्र ऋषिश्छन्दो गायत्री सा विशिष्यते । पञ्चमे
<>च तथाभागे संविभागो यथार्हतः । पितृदेवमनु-
<>ष्याणां कीटानाञ्चोपदिश्यते । देवैश्चैव मनुष्यैश्च तिर्य-
<>ग्भिश्चोपजीव्यते । गृहस्थः प्रत्यहं यस्मात्तस्याज्येष्ठा-
<>श्रमी गृही । त्रयाणामाश्रमाणान्तु गृहस्तो योनिरु-
<>च्यते । तेनैव सीदमानेन सीदन्तीहेतरे त्रयः । मूल-
<>प्राणो भवेत् स्कन्दः स्कन्दाच्छाखाः सपल्लवाः । मूले-
<>नैव विनष्टेन सर्वमेतद्विनश्यति । तस्मात् सर्वप्रयत्नेन
<>रक्षितव्यो गृहाश्रमी । राज्ञा चान्यैस्त्रिभिः पूज्यो
<>माननीयश्च सर्वदा । गृहस्थोऽपि क्रियायुक्तो न गृहेण
<>गृहाश्रमी । न चैव पुत्रदारेण स्वकर्मपरिवर्जितः ।
<>अस्रात्वा चाप्यहुत्वा चाजप्त्वाऽदत्त्वा च मानवः ।
<>देवादीनामृणी भूत्वा नरकं प्रतिपद्यते । एक एव हि
<>भुङ्क्तेऽन्नमपरोऽन्नेन भुज्यते । न भुज्यते सः एबैको
<>यो भुङ्क्तेऽन्नं ससाक्षिकम् । विभागशीलो यो नित्यं
<>क्षमायुक्तोदयापरः । देवतातिथिभक्तश्च गृहस्थः स तु
<>धार्मिकः । दया लज्जा क्षमा श्रद्धा प्रज्ञा योगः कृत-
<>ज्ञता । एते यस्य गुणाः सन्ति स गृही मुख्य उच्यते ।
<>संविभागं ततः कृत्वा गृहस्थः शेषभुग्भवेत् । भुक्त्वा
<>तु सुखमास्थाय तदन्नं परिणामयेत् । इतिहासपुरा-
<>णाद्यैः षष्ठञ्च सप्तमं नयेत् । अष्टमे लोकयात्रा तु
<>बहिः सन्ध्या ततः पुनः । होमो भोजनकञ्चैव यच्चा-
<>न्यद्गृहकृत्यकम् । कृत्वा चैवं ततः पश्चात् स्वाध्यायं
<>किञ्चिदाचरेत् । प्रदोषपश्चिमौ यामौ वेदाभ्यासेन तौ
<>नयेत् । यामद्वयंशयानो हि ब्रह्मभूयाय कल्पते ।
<>नैमित्तिकानि काम्यानि निपतन्ति यथा यथा । तथा
<>तथैव कार्याणि न कालस्तु विधीयते । अस्मिन्नेव प्रयु-
<>ञ्जानो ह्यस्मिन्नेव तु लीयते । तस्मात् सर्बप्रयत्नेन
<>कर्त्तव्यं सुखमिच्छता । सर्वत्र मध्यमौ यामौ हुतमेष
<>हविश्च यत् । भुञ्जानश्च शयानश्च ब्राह्मणो नावसीदति ।
[Page2672-a+ 38]
<P>“कलौ विशिष्य गृहस्थकर्त्तव्यकृष्यादिकं वृहत्पराशरे-
<>णोक्तं कृषिशब्देऽनुक्तत्वात् प्रसङ्गादिहोच्यते यथा ३ अ०
<P>“अतःपरं गृहस्थस्य कर्माचारं कलौ युगे । धर्मं-
<>साधारणं साक्षाच्चतुर्वर्णे क्रमागतम् । युष्माकं सम्प्र-
<>वक्ष्यामि पाराशरप्रचोदितम् । षट्कर्मसहितोविप्रः
<>कृषिवृत्तिं समाश्रयेत् । हीनाङ्गं व्याधिसंयुक्तं प्राण-
<>हीनञ्च दुर्बलम् । क्षुद्युक्तं तृषितं श्रान्तमनड्वाहं
<>न वाहयेत् । स्थिराङ्गं नीरुजं तृप्तं शान्तं षण्ड
<>विवर्जितम् । अधृष्टं सबलप्राणमनड्बाहं तु वाह-
<>येत् । वाहयेद्दिवसस्यार्द्धं पश्चात् स्नानं समाचरेत् ।
<>कगवैर्न कृषिं कुर्यात्सर्वथा धेनुसंग्रहः । बन्धनं पा-
<>लनं रक्षां द्विजः कुर्याद्गृही गवाम् । वत्साश्च यत्नतो
<>रक्ष्या वर्द्धन्ते ते यथाक्रमम् । न दूरे तास्तु मोक्तव्या
<>श्चरणाय कदाचन । दूरे गावश्चरन्त्यो वै न भवन्ति
<>शुभायनाः । प्रातरेव हि दोन्धव्या दुह्याः सायं तथा
<>गृही । दीग्धुर्विपर्यये नैव वर्द्धन्ते ताः कदाचन ।
<>अनादेयतृणं जग्ध्वा स्रवन्त्यनुदिनं पयः । तुष्टिकृद्देव-
<>तादीनां पूज्या गावः कथन्न ताः । यस्याः शिरसि
<>ब्रह्मास्ते स्कन्धदेशे शिवः स्मृतः । पृष्ठे विष्णुस्तथा
<>तस्थौ श्रुतयश्चरणेषु तु । या अन्या देवताः काश्चित्तस्या-
<>लोमसु ताः स्थिताः । सर्वदेवमयी गौस्तु तुष्येत्तद्भ-
<>क्तितो हरिः । हरति स्पर्शनात्पापं पयसा पोषयन्ति-
<>याः । प्रापयन्ति दिवं दत्ताः पुण्या गावः कथन्न ताः ।
<>यच्छफाहतभूमेस्तु उद्गताः पांशुसंस्पृशः । प्रीणयेत्
<>पुरुषस्यैनो वन्द्या गावः कथन्न ताः । शकृन्मूत्रं हि
<>यस्यास्तुं पीतं पुनाति पातकम् । किमपूज्यं हि तस्या
<>गोरिति पाराशरोऽब्रवीत् । गौरवत्सा न दोग्धव्या न
<>चैव गर्भसन्धिनी । प्रसूता च दशाहार्वाग्दोग्धा चेन्न-
<>रकं व्रजेत् । दुर्बला व्याधिसंयुक्ता पुष्पिता या द्विवत्-
<>सभूः । सा साधुभिर्न दोग्धव्या वर्णिभिः सुखमीप्-
<>सुभिः । कुलान्ते पुष्पिता गावः कुलान्ते बहवस्तिलाः ।
<>कुलान्ते चलचित्ता स्त्री कुलान्ते बन्धुविग्रहः । एकत्र
<>पृथिवी सर्वा सशैलवनकानना । तथा गौर्ज्यायमी
<>साक्षादेकत्रोभयतोमुखी । यथोक्तविधिना चैता वर्णैः
<>पाल्यास्तु पूजिताः । पालयेत्पूजयन्नेवाः स प्रेत्येह
<>च मोदते । दक्षिणाभिमुखा गाव उत्तराभिमुखा अपि ।
<>बन्धनीयास्तथैतास्तु न च प्राक्पश्चिमामुखाः । गोवृष
<>वाजियाक्षायां सुतीक्ष्णं लोहदात्रकम् । स्थाप्यं तु
[Page2672-b+ 38]
<>सर्वदा तस्यां गवि लुप्तविमोक्षणात् । गावो देयाः
<>सदारक्ष्याः पोष्याः पाल्याश्च सर्वदा । ताडयन्ति च
<>ये पापा ये चाकर्षन्ति ता नराः । नरके पच्यन्तेऽङ्गानि
<>श्वासेन च प्रपीडिताः । सपशुचर्मदण्डेन मृदु तासां
<>निवर्त्तनम् । गच्छ गच्छेति तां ब्रूयात् मा मा भैरिति
<>वारयेत् । संस्पृशन् गां नमस्कृत्य कुर्यात्तान्तु प्रदक्षि-
<>णम् । प्रदक्षिणीकृता तेन सप्तद्वीपा वसुन्धरा । तृ-
<>णोदकादिसंयुक्तं यः प्रदद्याद्गवाह्निकम् । सोऽश्वमेध-
<>समं पुण्यं लभते नात्र संशयः । पृथिव्यां यानि
<>तोर्थानि समुद्राश्च सरांसि च । गवां शृङ्गोदकस्नाने
<>कलां नार्हन्ति षोडशीम् । कुतस्तेषां हि पापानि येषां
<>गृहमलङ्कृतम् । सततं बालवत्साभिर्गोभिः स्त्रीभि-
<>रिव स्वयम् । ब्राह्मणाश्चैव गावश्च कुलमेकं द्विधा
<>कृतम् । तिष्ठन्त्येकत्र मन्त्राणि हविरेकत्र तिष्ठति ।
<>गोभिर्यज्ञाः प्रवर्त्तन्ते गोभिर्देवाः प्रतिष्ठिताः । गो-
<>भिर्वेदाः समुद्गीर्णाः सषडङ्गपदाः क्रमात् । सौर-
<>भेयास्तु तस्याग्रे पृष्ठतोऽप्यस्य ताः स्थिताः । वसन्ति
<>हृदये नित्यन्तासां मध्ये वसन्ति ये । ते पुण्यपुरुषाः
<>क्षौण्यां नाकेऽपि दुर्लभाश्च ते । शृङ्गमूले स्थितो ब्रह्मा
<>भृङ्गमूले तु केशवः । शृङ्गाग्रे शङ्करं विद्यात्त्रयोदेवाः
<>प्रतिष्ठिताः । शृङ्गाग्रे सर्वतीर्थानि स्थावराणि चराणि
<>च । सर्वे देवाः स्थिता देहे सर्बदेवमयी हि गौः । ल-
<>लाटाग्रे स्थिता देवी नासामध्ये तु षण्मुखः । क-
<>म्बलाश्वतरौ नागौ तत्कर्णे यौ व्यवस्थितौ । स्थितौ
<>तस्याश्च सौरभ्याश्चक्षुषोः शशिभास्करौ । दन्तेषु वसव-
<>श्चाष्टौ जिह्वायां वरुणः स्थितः । सरस्वती च हु-
<>ङ्कारे यमयक्षौ च गण्डयोः । ऋषयो रोमकूपेषु प्रस्रावे
<>जाह्नवीजलम् । कालिन्दी गोमये तस्या अपरा देवता
<>स्तथा । अष्टविंशतिदेवानां कोठ्या लोमसु ताः स्थिताः ।
<>उदरे गार्हपत्योऽग्निर्हृद्देशे दक्षिणस्तथा । मुखे
<>चाहवनीयस्तु चावसाथ्यस्तु कुक्षिषु । एवं यो
<>वर्त्तते गोषु ताडने क्रोधवर्जितः । महतीं श्रियमा-
<>प्नोति स्वर्गलोके महीयते । कुल्यं तस्या न लङ्घेत
<>पूतिगन्धं न वर्जयेत् । यावत्पिवति तदगन्धं तावत्-
<>पुण्यं प्रवर्द्धते । यो गां पयस्विनीं दद्यात्तरुणीं वत्स-
<>संयुताम् । शिवस्यायतनं दत्तं दत्तन्तेन तु विश्वकम् ।
<>उक्षा गौर्वेधसा स्मृष्टा तस्य ह्युत्पादनाय च । तैरु-
<>त्पादितशस्येन सर्वमेतद्धि धार्यते । यश्चैतान् पालयेत्
[Page2673-a+ 38]
<>यत्नाद्वर्द्धयेच्चैव यत्नतः । जगन्ति तेन सर्वाणि सा-
<>क्षात् स्युः पालितानि च । यावद्गोपालने पुण्य
<>मुक्तं पूर्वमनीषिभिः । उक्ष्णोऽपि पालने तेषां फलं
<>दशगुणं भवेत् । जगदेतद्धृतं सर्वमनडुद्भिश्चराचरम् ।
<>वृष ईहावता रक्ष्यः पालनीयस्तु सर्वदा । धर्मोऽयं भू-
<>तले साक्षाद्ब्रह्मणा हितकारिणा । त्रैलोक्यं धार-
<>णायालमन्नानाञ्च प्रसूयते । अनादेयानि घासानि विध्वं-
<>सति सकामतः । भ्रमति भूतले दूरमुक्षाणङ्को न
<>पूजयेत् । उत्पादयन्ति शस्यानि मर्दयन्ति वहन्ति च ।
<>आनयन्ति दवीयस्थमुक्ष्णोवा कोऽधिको भुवि । स्कन्धेन
<>दूराच्च वहन्ति भारं द्राक्षादि किञ्चिन्न च खादयन्ति ।
<>स्वीयेन जीवेन परस्य जीवं रक्षन्ति पुष्णन्ति विवर्द्ध-
<>यन्ति । पुण्यास्तु गावो वसुधातलेऽमी बिभ्रत्यहो-
<>पृष्ठगगर्भभारम् । भारः पृथिव्या दशताडिताया एकस्य
<>चोष्णो ह्यपि साधुवाचः । एकेन दत्तेन वृषेण
<>येन दत्ता भवेयुर्द्दश सौरभेयाः । माहेश्वरीयं धरणी
<>समाना तस्माद्वृषात् पूजितमस्ति नान्यत् । उत्पाद्य श-
<>स्यानि तृणञ्चरन्ति तदेव भूयः सकलं वहन्ति । न
<>भारखिन्नाः प्रवदन्ति किञ्चिदहोवृषाद्धार्यति जीव-
<>लोकः । तृतीयेऽह्नि चतुर्थे वा यदेवोक्षाऽदृढोभवेत् ।
<>तदा नसा तु भेत्तव्या नैव प्राग्दुर्बलस्य च । नासा-
<>बेधनकीलन्तु खादिरं वाथ शैंशपम् । द्वादशाङ्गुल-
<>कङ्कार्यन्तज्ज्ञैस्त्रीणि समानि वा । शाला द्विजानां वृष-
<>गोहयानां तां याम्यदिग्द्वारवतीं विदध्यात् । सौम्या
<>ककुब्द्वारवतीं सुशोभान्तेषां शमिच्छन् धृतमात्मनश्च ।
<>गावो वृषो वा हयहस्तिनो वा अन्येऽपि सर्वे पशवो
<>द्विजेन्द्राः । याम्यां मुखा दिङ्मुखमुत्तरादिङ्मुखांशका-
<>स्ते खलु बन्धनीयाः । शालाप्रवेशे वृषगोपशूनां राजापि
<>यत्नाद्धयकुञ्जराणाम् । होमञ्च सप्तार्चिषि शास्त्रयुक्तं
<>कुर्याद्विधिज्ञो द्विजपूजनञ्च । लाङ्गलं संप्रवक्ष्यामि
<>यत्काष्ठं यत्प्रमाणतः । हलीशायास्तयामानं प्रतो-
<>दस्य युगस्य च । चत्वारिंशत्तथाचाष्टावङ्गुलानि कुहः
<>स्मृतः । अथार्द्धमङ्गुलैर्भज्यं हलीशावेधतश्च यः ।
<>षोडशैव तु तस्याधः षड्विंशतिस्तथोपरि । वेधस्तथा
<>च कर्त्तव्यः प्रमाणेन षडङ्गुलः । अष्टाङ्गुलमुरस्तस्य
<>तेधादूर्द्धं प्रकल्पयेत् । ग्रीवा दशाङ्गुला चोर्द्धं हस्त-
<>ग्राही तनः स्मृतः । अङ्गुलैश्चाष्टभिस्तत् स्याद्वेधः स्यात्
<>प्रतिहारकः । तस्याधस्ताद्यच्चत्वारि स वेधश्चतुरङ्गलः ।
[Page2673-b+ 38]
<>सार्वत्रज्ञैः शुभः कार्यस्ततद्वेधस्त्र्यङ्गुलो भवेत् । पञ्चा-
<>ङ्गुलमुरस्तस्याः सीरस्येति विभाजनम् । पृथुत्वं शिर-
<>सोधार्य्यं हस्ततलप्रमाणकम् । अङ्गुलानि तथा चाष्टौ
<>उरसः पृथुता स्मृता । बन्धाद्बहिः प्रतीहारी षट्-
<>त्रिंशदङ्गुला भवेत् । सुतीक्ष्णलोहपाशस्य मुक्तादा-
<>मादिदारकृत् । न सीरं क्षीरवृक्षस्य न विल्वपिचुमर्दयोः ।
<>इत्यादीनां हि कुर्व्वाणी न नन्दति चिरं गृही । प्राञ्जला
<>सप्तहस्ता तु हलीशा विदुषां मता । तस्या वेधः सवर्णा-
<>याः कार्य्यो नववितस्तिभिः । प्लक्षाक्षयोर्न तत्कुर्य्यात्
<>कीर्तिघ्नौ तौ प्रकीर्तितौ । प्रमादतस्तु ताः कुर्वन् सशस्यो
<>नश्यते गृही । नीचोच्चवृषमानेन तजज्ञास्तां प्रवदन्ति
<>हि । चतुर्हस्तं युगं कार्य्यं स्कन्धस्थानेऽर्धचन्द्रवत् ।
<>मेषशृङ्ग्याः कदम्बस्य शालाधन्यतमस्य च । सम्या वेधा-
<>द्बहिः कार्य्या दशाङ्गुलप्रमाणिका । तन्माने च प्रबाली
<>च तदन्तरदशाङ्गुलम् । प्रतोदीविषमग्रन्थिर्तैणवश्च चतुः
<>करः । तदग्रे तु प्रकर्त्तव्यं यवाकारं तु लोहवत् ।
<>हीनातिरिक्तं कर्त्तव्यं नैव किञ्चित्प्रामाणतः । कुर्य्या-
<>दनडुहां दैन्याददैन्यात् नरकं व्रजेत् । यथाभीष्टं यथा
<>शोभं बाहकस्य प्रमाणतः । भूमेश्च कर्षणायालं तज्ज्ञाः
<>सर्वं वदन्ति हि । योजनं तु हलस्याथ प्रवक्ष्यामि यथा
<>तथा । श्रेष्ठनक्षत्रसंयुक्ते पुण्येऽह्नि तद्विधीयते । यत्र
<>दिने तु बुध्येत तत्र कार्य्यं विजानता । यत्र कृत्यं
<>हितं चापि पुण्यं वा मनसि स्मरेत् । तत्र विद्द्वान्
<>द्विजश्रेष्टः पुण्येऽह्नि तद्धि कारयेत् । मावृश्राद्धं द्विजः
<>कृत्वा यथोक्तविधिना गृही । द्रव्यकालानुसारेण कुर्वतो
<>धर्मतः कृषिम् । प्रोल्लिखन् मण्डलं पुष्पधूपदीपैः समर्चयेत् ।
<>इन्द्राय च तथाश्विभ्यां मरुद्भ्यश्च यथा द्विजः । कुर्य्याद्बलिं
<>हृतिं विद्वान् उदकानाञ्चयाय च । तथा कुमार्य्यै
<>सीतायै अनुमत्यै तथा बलिम् । नमः स्वाहेति मन्त्रेण
<>कामयन्नात्मनः शुभम् । दधिगन्धाक्षतैः पुष्पैः शमीपत्रै
<>स्तिलैस्तथा । संघृष्य सीरफालाग्रे हेम्ना वा रजतेन
<>वा । प्रलिप्य मधुसर्पिर्भ्यां कुर्य्याच्चैव प्रदक्षिणम् ।
<>अथोक्ष्णो मण्डलं कुर्य्यात् कृत्वा सीरप्रवाहनम् ।
<>पुष्पं लाङ्गलकल्याणं कल्याणाय नमोऽस्त्विति । सीतायाः
<>स्थापनं कुर्य्यात् पाराशरमृषिं स्मरेत् । सीतां युञ्जत
<>इत्याद्यैर्मन्त्रैः सीरं प्रवाहयेत् । दधिदूर्वाक्षतैः पुष्पैः
<>शमीपत्रैश्च पुण्यदैः । सीतां पूज्य ततो भक्तोरक्तवस्त्रै-
<>र्विशाणकैः । सप्त धान्यानि चादाय प्रोक्ष्य पूर्वामुखी
[Page2674-a+ 38]
<>हली । तानि दत्त्वा खलक्षेत्रे किरन् भूमीं कृषेद्द्विजः ।
<>न यवैर्न तिलैर्हीनं द्विजः कुर्य्याच्च कर्षणम् । तद्वि-
<>हीनन्तु कुर्वाणं न प्रशंसन्ति देवताः । तिलमात्रच्युतं
<>तोयं दक्षिणेशाम्पतेर्दिशि । तेन तृप्यन्ति पितरो यावन्न
<>तिलविक्रयः । न विक्रीय तिलान् यस्तु तर्पयेत्सर्षिदेवताः ।
<>विमुच्य पितरस्तस्य प्रयान्तीव तिलैः सह । उषाजलं
<>यवस्तम्बपत्रेभ्यो भूतले पतत् । पयोदधिघृताद्यैस्तु तर्प-
<>येत्सर्वदेवताः । देवपर्जन्यभूसीरबोयात् कृषिः प्रजायते ।
<>व्यापारात् पुरुषस्यापि तस्मात्तत्रोद्यतो भवेत् । शालीन्
<>भूशणकार्पासं वार्ताकुप्रभृतीनि च । वापयेत्सर्ववीजानि
<>सर्ववापी न सीदति । चन्द्रक्षये पतिर्विप्रो यो युनक्ति
<>वृषान् क्वचित् । तत्पञ्च दशवर्षाणि त्यजन्ति पितरो हि
<>तम् । चन्द्रक्षये द्विजो विद्वान् यो भुङ्क्ते तु पराशनम् ।
<>भोक्तुर्मासार्जितं पुण्यं भवेदशनमस्य तत् । चन्द्रार्कयोस्तु
<>संयोगे कुर्याद्यः स्त्रीनिषेवणम् । सरेतोभोजिनस्तस्य
<>षण्मासं पितरः स्थिताः । चन्द्रक्षये च यः कुर्य्यान्नर-
<>स्तरुनिकृन्तनम् । तत्पर्णसंङ्ख्यया तस्य भवन्ति भ्रूणह-
<>त्यकाः । वनस्पतिगते सोमे योऽप्यध्यानं व्रजेन्नरः ।
<>प्रभ्रष्टद्विजकर्माणं तं त्यजन्त्यमरादयः । वासांसीन्दुप्र-
<>णाशे यो रजकस्यामतिः क्षिपेत् । पिबन्ति पितरस्तस्य
<>मासं वस्त्रजलन्तु तत् । सीमक्षये द्विजो याति तत्कामस्तु
<>हुताशनम् । तदेव पितृशापाग्निदग्धो नरकमाविवेत् ।
<>अष्टमी कामभोगेन षष्ठी तैलोपभोगतः । कुहूस्तु दन्त-
<>काष्ठेन हिनस्त्यासप्तमं कुलम् । चन्द्राप्रतीतौ पुरुषस्तु
<>दैवादद्यादमत्या यदि दन्तकाष्ठम् । सुराधिराजः सह-
<>तस्तु तेन घातः कृतः स्यात्पितृदेवतानाम् । तत्राभ्यज्य
<>विषाणानि गावश्चैव वृषास्तथा । चरणायं विसृज्यन्ते
<>आगतान्निशि भोजयेत् । य उत्पाद्येह शस्यानि सर्वाणि
<>तृणचारिणः । जगत्सर्वं घृतं यैस्तु पूज्यन्ते किन्न ते
<>वृषाः । येनैकेन प्रदत्तेन दत्तं गोदशकम्भवेत् । यदूपेण
<>स्थितो धर्मः पूज्यन्ते किन्न ते वृषाः । पाल्याहि
<>यत्नतस्ते वै वाहनीया यथाविधि । स याति नरकं घोरं
<>यो वाहयत्यपालयन् । नाधिकाङ्गो न हीनाङ्गः पुष्पि-
<>ताङ्गो न दृषितः । वाहनीयो हि शुद्रेण वाहयन्
<>क्षयमाप्नुयात् । वर्जनीयादृष्टदोषा गावो वै दोहने
<>नरैः । पाल्या वै यत्नतः सर्वे पालयन् शुभमाप्नुयात् ।
<>अन्नार्थमेतान् वृषभान् ससर्ज परमेश्वरः । अन्नेनाप्यायते
<>वर्षं त्रैलोक्यं सचराचरम् । अग्निर्ज्वलति चान्नार्थं
[Page2674-b+ 38]
<>वाति चान्नाय मारुतः । गृहणाति चाम्भसां सूर्य्यो रस-
<>मन्नाय रश्मिभिः । अन्नं प्राणो बलं चान्नमन्नाज्जी-
<>वितमुच्यते । अन्नं सर्वस्य चाधारः सर्वमन्ने प्रतिष्ठि-
<>तम् । सुरादीनां हि सर्वेषामन्नं वीजं परं स्थितम् ।
<>तस्मादन्नात्परं तत्त्वं न भूतं न भविष्यति । द्यौः पुमा-
<>न्धरणी नारी अम्भोवीजन्दिवश्च्युतम् । द्युधात्रीतोय-
<>संयोगादन्नादीनां हि सम्भवः । आपीमूलं हि सर्वस्य
<>सर्वमप्सु प्रतिष्ठितम् । आपोऽमृतरसो ह्याप आपः
<>शुक्रं बलं महः । सर्वस्य वीजमापो वै सर्वमद्भिः
<>समावृतम् । सद्य आप्यायना ह्यापः आपो ज्येष्ठतरा-
<>ह्यतः । किञ्चित्कालं विनाऽन्नाद्यैर्जीवन्ति मनुजादयः ।
<>न जीवन्ति विनाप्यद्भिस्तस्मादापोऽमृतं स्मृतम् । दत्तानि
<>चाद्भिरेतस्यां किं न दत्तं क्षितौ भवेत् । तथान्नेन प्रद-
<>त्तेन सर्वं दत्तं भवेदिह । अतोऽप्यन्नार्थभावेन कर्त्तव्यं
<>कर्षणं द्विजैः । यथोक्तेन विधानेन लाङ्गलादिप्रयो-
<>जनम् । सीते! सौम्ये! कुमारि! त्वं देवि! देवा-
<>र्चिते! श्रिये । सत्कृता च यंथासिद्धा तथा मे सिद्धिदा
<>भव । सकृत्सूनोर्विना नाम्बा सीतायाः स्थापनं विना ।
<>विनाप्यक्ष्णोरक्षणार्थं सर्वं हरति राक्षसः । वापने
<>लवने क्षेत्रे खले गन्त्रीप्रवाहणे । एष एव विधिर्ज्ञेयो
<>धान्यानाञ्च प्रवेशने । देवतायतनोद्याननिपातस्थानगो
<>व्रजम् । सीमाश्मशानभूमिञ्च वृक्षच्छायाक्षितिं तथा ।
<>भूमिं निखातयूपाञ्च अयनस्थानमेव च । अन्यामपि
<>हि चावाह्यां न कर्षेत् कृषिकृत् धराम् । मोषरां
<>वाहयेद्भूमिं वर्चाश्मकर्करीवृताम् । वाहयेन्नाप्रमत्तश्च
<>न नदीपुलिनं तथा । यद्यसौ वाहयेल्लोभात्द्वेषाद्वापि
<>हि मानवः । क्षीयते सोऽचिरात्पापात् सपुत्रपशुभा-
<>न्धवः । नरकं धोरतामिस्वं पापीयान् याति चैवसः ।
<>योऽपहृत्य परकीयां कृषिकृद्वाहयेद्धराम् । स भूमिस्थेन
<>पापेन ह्यनन्तनरकं वसेत् । न दूरे वाहयेत् क्षेत्रं
<>नचैवात्यन्तिके तथा । वाहयेन्न पथि क्षेत्रं वाहयन्दुःख-
<>भाग्भवेत् । क्षेत्रेष्वेवं वृतिं कुर्य्यात् यामुष्ट्रो नाव-
<>लोकयेत् । न लङ्घयेत्पशुर्याञ्च नातीयाद्याञ्च शू-
<>करः । बन्धश्च यत्नतः कार्य्यो मृगादित्रासनाय च ।
<>अत्राप्युपद्रवं राजतस्करादिसमुद्भवम् । संरक्षेत्सर्वतो
<>यत्नाद्यस्मात् गृह्णात्यसौ करात् । कृषिकृन्मानवस्त्वेवं
<>मत्वा धर्मं कृषेर्ध्रुवम् । अनवद्यां शुभां स्निग्धां जलाव-
<>गाहनक्षमाम् । निम्नां हि वाहयेद्भूमिं यत्र विस्रवते
[Page2675-a+ 38]
<>जलम् । वाहयेत्तु जलाभ्यर्णे अपुष्टसेकसम्भवैः ।
<>शारदमुच्चकैःस्थाने कलम्बादि वपेद्धली । अर्धाप्लु-
<>तासु कार्पासं तदन्यत्र तु हैमनम् । वसन्तग्रीष्मकालीय
<>मप्सु स्निग्धेषु तद्विदः । केदारेषु तथा शालीन् जलो-
<>पान्तेषु चेक्षुकान् । वृन्ताकशाकमूलानि कन्दानि च
<>जलान्तिके । वृष्टिविश्रान्तपानीयक्षेत्रेषु च यवादिकान् ।
<>तोधूमांश्च मसूरांश्च खल्वान् खलकुलन्तथा । सम-
<>स्निग्धेषु चोप्यानि भूमिजीवान् विजानता । तिला
<>बहुविधाश्चोप्या अतसीशणमेव च । मृदम्बुतो जग-
<>त्सर्वं वापयेत्कृषिकृन्नरः । सम्पश्येच्चरतः सर्वान् गो-
<>वृषादीन् स्वयङ्गृही । चिन्तयेत्सर्वमात्मानं स्वयमेव
<>कृषिं व्रजेत् । प्रथमं कृषिबाणिज्यं द्वितीयं योनिपोष-
<>णम् । तृतीयं विक्रयं, वक्रं चतुर्थं राजसेवनम् ।
<>नखैर्विलिखने यस्या ब्रूयुर्दोषं मनीषिणः । तस्याः
<>सीरविदारेण किन्न पापं क्षितेर्भवेत् । तृणैकच्छेदमात्रेण
<>प्रोच्यते क्षय आयुषः । असङ्ख्यकन्दनिर्वासादसङ्ख्यात-
<>म्भवेदघम् । यदघं मत्स्यबधानां तथा सङ्कर्षिणामपि ।
<>अर्हः कुक्कुटिकानाञ्च तदेव कृषिजीविनाम् । बध-
<>कानाञ्च यत्पापं यत्पापं मृगयोरपि । कदर्य्याणाञ्च
<>यत्पापं तत्पापं कृषिजीविनाम् । वर्णानाञ्च गृह-
<>स्थानां कृषिवृत्त्युपजीविनाम् । तदेनसो विशुद्ध्यर्थं प्राह
<>सत्यवतीपतिः । द्वादशो नवमो वापि सप्तमः पञ्चमोऽपि
<>वा । धान्यभागः प्रदातव्यो देहिनः क्षेत्रिणो ध्रुवम् ।
<>क्षश्माक्षद्यूतभूमौ च विशां वै क्षेत्रभुग्भवेत् । एकैकांशाप-
<>कर्षः स्याद्यावद्दशमसप्तमौ । ग्रामेशस्य नृपस्यापि वर्णिभिः
<>कृषिजीविभिः ॥ स स भागः प्रदातव्यो यतस्तौ कृषि-
<>भागिनौ । व्यूढौ च सर्वमात्राणां देयोऽंशः स्याच्चतु-
<>र्द्दशः । एकैकांशापकर्षस्तु यावद्दशमसप्तमौ । ब्राह्मणस्तु
<>कृषिं कुर्वन्वाहयेदिच्छयाधराम् । न किञ्चित्कस्यचिद्दद्यात्स
<>सर्वस्य प्रभुर्य्यतः । ब्रह्मा वै ब्राह्मणानां स्यात्प्रभुस्त्वसृ-
<>जदादितः । तद्रक्षणाय बाहुभ्यामसृजत् क्षत्रियानपि ।
<>पशुपाल्याशनोत्पत्त्यै ऊरुभ्याञ्च तथा विशः । द्विज-
<>दास्याय पण्याय पद्भ्यां शूद्रमकल्पयत् । यत्किञ्चिज्ज-
<>गती यत्र भूगेहाश्च गजादिकम् । खभावेनेह विप्राणां
<>ब्रह्मा खयमकल्पयत् । ब्राह्मणश्चैव राजा च द्वाव-
<>प्येतौ धृतव्रतौ । न तयोरन्तरं किञ्चित्प्रजा धर्मेण रक्ष-
<>येत् । तस्मान्न ब्राह्मणो दद्यात् कुर्वाणो धर्मतः कृषिम् ।
<>ग्रामेशस्य नृपस्यापि किञ्चिम्मितमसौ बलिम् । अथान्य-
[Page2675-b+ 38]
<>त्सम्प्रवक्ष्यामि कृषिकृच्छुद्धिकारणम् । संशुद्धः कर्षकोयेन
<>स्वर्गलोकमवाप्नुयात् । सर्वसत्वोपकाराय सर्वत्र कृषि-
<>कृन्नरः । कुर्य्यात् कृषिं प्रयत्नेन सर्वसत्वोपजीव्यकृत् ।
<>सर्वस्य स्थितिकारुण्यात्स देवपितृभिः पुनः । मनुष्याणान्तु
<>पोष्याय कृषिं कुर्य्यात् कृषीवलः । वयांसि चान्यसत्वानि
<>क्षुत्तृष्णापीडितान् द्विजान् । विमोच्य सर्वतापेभ्यः स्वर्ग-
<>लोकमवाप्नुयात् । चतुर्दिक्षु खले कुर्य्यात् प्राच्यामतिघ-
<>नावृतिम् । सैकद्वारपिधानाञ्च पिदध्याच्चैव सर्वतः ।
<>खरोष्ट्राजोरणांस्तत्र विशतस्तु निवारयेत् । श्वशूकरशृ-
<>गालादिकाकोलूककपोतकान् । त्रिसन्ध्यं प्रोक्षणं कुर्य्यात्
<>दानीयाभ्युक्षणाम्बुभिः । रक्षा च भस्मना कुर्य्याज्जल-
<>धाराभिरक्षणम् । त्रिसन्ध्यमर्चयेत्सीतां पराशरमृषिं
<>स्मरन् । प्रेतभूतादिनामानि न वदेच्च तदग्रतः । सूति-
<>कागृहवत्तत्र कर्त्तव्यं परिरक्षणम् । हरन्त्यरक्षितं
<>यस्मात् रक्षांसि सर्वमेव हि । प्रशस्तं दिनपूर्वाह्णे नाप-
<>राह्णे न सन्ध्ययोः । धान्योन्मानं सदा कुर्यात्सीतापूजन-
<>पूर्वकम् । यजेत स्वलभिक्षाभिः खलेरोहिण्यएव हि ।
<>भक्त्या सर्वं प्रदत्तं हि तत्समस्तमिहाक्षयम् । खलयज्ञ
<>दक्षिणैषा ब्रह्मणा निर्मिता पुरा । भागधेयमयीं कृत्वा
<>तां गृह्णन्त्वीह मात्रिकाम् । शतक्रत्वादयो देवाः पितरः
<>सोमपादयः । सनकादिमनुष्याश्च ये चान्ये दक्षिणाशनाः ।
<>तानुद्दिश्य च विप्रेभ्यो दद्याच्च प्रथमं हली । विवाहे
<>खलयज्ञे च संक्रान्तौ ग्रहणेषु च । पुत्रे जाते व्यती-
<>पाते दत्तं भवति चाक्षयम् । अन्येषामर्थिनां पश्चात्का-
<>रुकाणां पुनः पुनः । दीनानामप्यनाथानां कुष्ठिनां
<>कुशरीरिणां । क्लीबान्धबधिरादीनां सर्वेषामगि
<>दीयते । वर्णानां पतितानाञ्च द्युदृग्भूतानि तर्पयेत् ।
<>चाण्डालानाश्च पाकानां प्रीत्यात्युच्चावचाददत् । ये
<>केचिदागतास्तत्र पूज्यास्ते विधिवद्द्विजाः । स्तोकशः
<>सीरिभिः सर्वे वर्णिभिर्गृहमेधिभिः । दत्त्वा त्वनृतया
<>वाचा क्रमेणाथ विसर्जयेत् । तत् कृत्वा स्वगृहं गच्छे-
<>च्छ्राद्धमभ्युदयं चरेत् । शरद्धेमन्तवसन्तनवान्नः श्राद्ध-
<>माचरेत् । नाकृत्वान्नन्तदश्नीयादश्नंस्तदघमश्नुते । कृष्या-
<>मुत्पाद्य धान्यानि खलयज्ञं समाप्य च । सर्वसत्वहिते
<>युक्त इहामुत्र सुखी भवेत् । कृषेरन्यतमोधर्मो न
<>बभेत् कृषितोऽन्यतः । न सुखं कृषितोऽन्यत्र यदि धर्मेण
<>कर्षति । अवस्त्रत्वं निरन्नत्वं कृषितो नैव जायते ।
<>अनातिथ्यञ्च दुष्टत्वं गोमतो न कदाचन । निर्धनत्वस-
[Page2676-a+ 38]
<>सभ्यत्वं विद्यायुक्तस्य कर्हिचित् । अस्थानित्वमभाग्यत्वं
<>न सुशीलस्य कर्हिचित् । वदन्ति कवयः केचित् कृष्या-
<>दीनां विशुद्धये । लाभस्यार्द्धप्रदानाञ्च सर्वेषां शुद्धिकृ-
<>द्भवेत् । प्रतिग्रहाच्चतुर्थांशं वाणिग्लाभतृतीयकम् ।
<>कृषितो विंशतिञ्चैव ददतो नास्ति पातकम् । राज्ञो
<>दत्त्वा च षड्भागं देवतानां च विंशतिम् । त्रयस्त्रिंशञ्च
<>विप्राणां कृषिकर्मा न लिप्यते । कृष्या समुत्पाद्य
<>यवादिकानि धान्यानि भूयांसि मखान् विधाय । मुक्तो
<>गृहस्थोऽपि पराशरेण तस्यापि नो कश्चिदवादि दोषः ।
<>देवा मनुष्याः पितरश्च सर्वे साध्याश्च यज्ञाश्च सकिन्न-
<>राश्च । गावो द्विजेन्द्राः सह सर्वसत्वैः कृष्यां न तृप्ताः
<>किल केऽत्र लोके । यश्चैतदालोच्य कृषिं विदध्यात् लिप्येन
<>पापेन स भूभवेन । सीरेण तस्यापि विदारितापि
<>स्याद्भूतधात्री वरदानदात्री । षट् कर्माणि कृषिं ये तु
<>कुर्युर्ज्ञानविधिं द्विजाः । ते सुरादिवरप्राप्ताः स्वर्गलोक-
<>मवाप्नुयुः । षट्कर्मभिः कृषिः प्राक्तो द्विजानां गृहमे-
<>धिनाम् । गृहञ्च गृहिणीमाहुस्तद्विवाहोऽप्यथोच्यते” ।
<>गृहस्थस्य भावः कर्म वा ष्यञ् । गार्हस्थ्य गृहस्थ-
<>धर्मे न० ।
<LEND>
