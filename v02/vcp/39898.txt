<L>39898<pc>4817,a<k1>लकारो<k2>लकारो
लकारो¦ व्यञ्जनवर्णभेदः । तस्योच्चारणस्थानं दन्तमूलम् ।
स्पर्शोष्मवर्णयोर्मध्यस्थत्वादयमन्तःस्थवर्णः । अस्योच्चारणे
आभ्यन्तरप्रयत्नः जिह्वाग्रेण दन्तमूलस्य ईषत्स्पर्शस्ते-
नास्य ईषत्स्पष्टता । बाह्यप्रयत्नाश्च संवारनादघोषाः
अल्पप्राणश्च । मातृकाग्यासेऽस्य ककुदि न्यस्यता । काव्यादौ
प्रथमप्रयोगे व्यसनं फलम् । “व्यसनमथ लवौ” वृ० र० टी ।
तस्व स्वरूपं यथा “अकारं चञ्चलापाङ्गि! कुण्डली-
त्रयसंयुतम् । पीतविद्युल्लताकारं सर्वरत्नप्रदायकम् ।
पञ्चदेवमयं वर्णं पञ्चप्राणमयं सदा । त्रिशक्तिसहितं
वर्णं त्रिविन्दुसहितं सदा । आत्मादिसहितं वर्णं हृदि-
[Page4817-b+ 38]
भावय पार्वति” कामर्धनुतन्त्रम् । तत्पर्य्याया वर्णाभिधाने
उक्ता यथा “लश्चन्द्रः पूतना पृथ्वी माधवी शक्रवाचकः ।
बलानुजः पिनाकीशो व्यापको मांससंज्ञकः । परायणा
ककुद्वक्त्रः खड्गी नादोऽमृतं दिवि । लवणं वारुणी-
पीतशिखा वाणी क्रियाऽजिता । ज्वालिनी वेगिनी-
नादः प्रद्युम्नः शोषणो हरिः । विशातन्द्रायखी चेतो
मेरुर्गिरि कलोरसः” । तस्याधिष्ठातृध्येयरूपं यथा
चतुर्भुजां पीतवस्त्रां रक्तपङ्कजलोचनाम् । सर्वदा
वरदां भीमां सर्वालङ्कारभूषिताम् । योगीन्द्रसेवितां नित्यं
योगिमीं योगरूपिणीम् । चतुर्वर्गप्रदां देवीं नाग-
हारोपशोभिताम् । एवं ध्यात्वा लकारन्तु तन्मन्त्रं
दशधा जपेत्” वर्णोद्धारतन्त्रम् ।
<LEND>
