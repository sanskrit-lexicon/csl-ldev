<L>23968<pc>3397,b<k1>त्र्यार्षेय<k2>त्र्यार्षेय
त्र्यार्षेय¦ पु० त्रयः आर्षेयाः ऋषयः यत्र । त्रिप्रवरे १ गोत्रभेदे
आर्षेयशब्दे दृश्यम् । ऋषेरयम् ढक् आर्षेयः ऋषि-
धर्मः त्रयः आर्षेया धर्मायेषाम् । २ अन्धबधिरमूकेषु
तेषाञ्च यथा ऋषिधर्मवत्त्वंतथा समर्थितं तत्त्वबोधिन्याम्
यथा “एतन्न्यायमूलक एव तिर्य्यक्पङ्गुत्य्रार्थेयदेवतानां
यागेषु नाधिकार इति प्रवादः । त्र्यार्षेयास्त्रय ऋषि-
[Page3398-a+ 38]
धर्मा अन्धत्वबधिरत्वमूकत्वानि येषां ते ऋषीणां हि पर-
द्रव्यदर्शनेन तत्र रागोत्पत्तिसम्भावनया चक्षुर्नि-
मीलनेनान्धत्वं, परनिन्दाश्रवणशङ्कया श्रोत्रनिग्रहेण
बधिरत्वं मिथ्याकथनशङ्कया वाक्यसंयमनान्मौक्यम्” ।
अन्धादीनां कर्म्मानधिकारे हेतुश्च “मनुष्याणां वा आर-
म्भसामर्थ्यात्” ४ “अङ्गहीनाश्रोत्रियषण्ढशूद्रवर्जम्” कात्या०
श्रौ० १ । १ । ५ । सूत्राभ्यां निरूपितः अत्र कर्कव्याख्या
“अङ्गहीनाश्रोत्रियषण्ढशूद्रान् वर्जयित्वा मनुष्याणा-
मधिकारः कर्मसु भवति । मनुष्या अपि ये अङ्गहीना
अङ्गेने चक्षुरादिना हीना अन्धपङ्गुमूकवधिरादयः
अश्रोत्रिया अनधीतवेदाः षण्ढा नपुंसकाः शूद्राश्च
नैतेषामधिकार इत्यर्थः । आरम्भसामर्थ्यादित्यत्राप्यनु-
वर्त्तते न चैतेऽङ्गहीनादयो यथाश्रुतं कर्मारब्धुं कर्तुं
शक्रुवन्ति तद्यथा न ह्यन्ध आज्यावेक्षणं कर्तुं
शक्नोति मूकश्च मन्त्रीच्चारणम्, पङ्गुश्च विष्णुक्रमम् ।
बधिरश्च प्रैषश्रवणम् अनधीतवेदोऽश्रोत्रिय इत्युच्यते
स च किमपि मन्त्रसाध्यं कर्तुं न शक्रोति षण्ढो नपुं-
सकः तस्याप्यनधीतवेदत्वादद्रव्यत्वादशुचित्वाच्च नाधि-
कारः शूद्रस्य चानधीतवेदत्वादनधिकारः । आज्यावेक्षणा-
भिश्च विना कर्मणो वैगुण्यं भवत्येव । ननूक्तम्
अशक्याङ्गरहितकर्मानुष्ठानादधिकारो भविष्यतीति ।
अत्रोच्यते । भवेदेवं यदि आज्यमवेक्षत इत्यादीन्यङ्ग-
वाक्यानि स्वातन्त्र्येण पुरुषैः सम्बध्येरन् प्रधानवाक्य-
शेषत्वात्तेषाम् । तदङ्गयुक्तेन प्रधानवाक्येन तदङ्गयुक्तः
क्रतुः पुरुषैः सम्बध्यमानोऽसमर्थान् परित्यज्य समर्थान्
प्रतिज्ञायते तेनान्धस्य क्रतुरेवाविहितो न त्वाज्या-
वेक्षणमेवाविहितमितरच्च विहितमिति मन्तव्यम् । न च
प्रधानवाक्यविरोधः सर्वाधिकारानिश्चयात् विशेष-
भावाद्धि सर्वाधिकारः स्यात् अस्ति च विशेषः आरम्भ
सामर्थ्यम् अतः समर्थानामेवाधिकारः । यत्र तु प्रधान-
वाक्यविरोधो यावज्जीवं यजेतेत्यादौ तत्र यथाशक्ति-
प्रयोगादपि फलं भवति तदविरोधे तु सर्वाङ्गयुक्त-
कर्मानुष्ठानादेव फलम् । ननु आरम्भसामर्थ्यादित्यनेनैव
गवादीनामिवान्धादीनामप्यधिकाराभावसिद्धेः किमर्थं
पुनरङ्गहीनादिवर्जमित्युक्तम् उच्यते नियमार्थम् एतेषा-
मेवानधिकारो न निर्धनस्य तस्य चाधिकारो भवत्येव
न त्वारम्भसामर्थ्याभावादनधिकारः अतो निर्धनोऽपि
क्रत्वर्थं धनमर्जनादिना सम्पाद्यावश्यं यजेतेति । एव-
[Page3398-b+ 38]
मन्धादिरपि यद्योषधिशस्त्रादिनान्धत्वादिकं स्फोटयितुं
शक्नोति तस्याप्यधिकारो भवत्य व पूर्वमनङ्गहीनत्वाव-
स्थायामाहिताग्निश्चेत् पश्चाद्रोगादिनाङ्गवैकल्ये जाते
काम्येष्वधिकारो न भवति नित्येषु तु यथाशक्ति कुर्व-
न्नधिक्रियत एव अङ्गवैकल्ये सति अग्न्याधेयं न भवत्येव”
त्रीणि आर्षेयाणि यस्य । ३ त्रिगोत्रोत्पन्ने माधवः ।
अत्रेदमभिधीयते तत्त्वबोधिन्याम् त्र्यार्षेयशब्दस्यान्धादि-
परत्वकल्पनं सूत्रभाष्यविरुद्धम् । तथाहि “अङ्गहोनश्च
तद्धर्म्मा” ६ । १ । ४१ । जै० सू० । “अग्निहीत्रादिषु एवाङ्ग-
हीनं प्रति सन्देहः किम् असावधिक्रियते, उत न इति ।
तत्राप्यधिकरणातिदेशः । असमर्थः इति कृत्वा पूर्वः पक्षः
शक्तेर्विद्यमानत्वात् उत्तरः । तदिदम् अभिधीयते
अङ्गहीनश्च तद्धर्मा । किंधर्मा अद्रव्यधर्मा” शव० भा० ।
“उत्पत्तौ नित्यसंयोगात्” जै० ६ । १ । ४२ “यस्य तु
अप्रतिसमाधेयमङ्गवैकल्यं तं प्रति विचारः किं अधि-
क्रियते न, इति पूर्वाधिकरणेन अधिक्रियते इति प्राप्ते
ब्रूमः न अधिक्रियते इति । कुतः? शक्त्यभावात्
न असौ केनचित् अपि प्रकारेण शक्तोति यष्टुम्, तस्मात्
तस्य अधिकारो न गम्यते । ननु यत् शक्नोति तत्र
अधिक्रियते इति चक्षुर्विकलो विना आज्यावेक्षणेन,
विना विष्णुक्रमैः पङ्गुः, विना प्रैषादिश्रवणेन च बधिरः,
एतान् पदार्थान् प्रति चक्षुर्विकलादीनामनधिकारः इति
यदि हि तं प्रति निर्दिश्येत ततो विकलोऽप्यधिक्रियते
क्रतुम् प्रति । एषाम् उपदेशः प्रकरणाविशेषात् पुरुषस्य
च आख्यातेन अनभिधानात् इति उक्तमेतत् । “विधि-
र्वा संयोगान्तरात् (३ । ४ । १३ ) इत्यत्र । तैश्च विना
विगुणं कर्म प्रयुक्तमपि न फलं साधयेत् । तस्मात् तस्य
अनधिकारः” भा० । “अत्रार्षेयस्य स न स्यात्” जै०६ । १ । ४३
“दर्शपूर्णमासयोः श्रूयते, “आर्षेयं वृणीते एकं वृणीते
द्वौ वृणीते त्रीन् वृणीते न चतुरो वृणीते पञ्चाति
वृणीते इति । तत्र सन्देहः किम् अत्र्यार्षेयस्य अधि-
कारः उत न इति किं प्राप्तम् । अत्र्यार्षेयोऽप्यधि
क्रियते” इति कुतः आर्षेयं वृणीते इति सामान्यवचनम्
तस्मात् एकं वरिष्यति द्वौ वा तच्च दर्शयति एकं
वृणीते इति तथा प्रतिषेधति न चतुरो वृणीते इति ।
न हि अप्राप्तस्य प्रतिषेधोऽवकल्पते । तस्मात् अत्र्याषे
योऽप्यधिक्रियेत ।
एवं प्राप्ते ब्रूमः यो न त्र्यार्षेयः स न अधिक्रियते ।
[Page3399-a+ 38]
कुतः? त्रीन् वृणीते इति विशेषवचनात् विधिश्च अ-
प्राप्तत्वात् । ननु एकं वृणीते इत्यपि विशेषवचनमस्ति ।
न इत्युच्यते, विधायिकाया विभक्तेरभावात् । ननु
स्तुत्या विधास्यन्ते यथा त्रीन् वृणीत इति । उच्यते
त्रयाणामेव स्तुतिः सा त्रित्वं विधास्यति । एकं वृणीते
इत्यवयुत्यवादोऽयं त्रयाणामेव, तत्रापि त्रित्वमेव श्रूयते
विधातुम् । एवम् एकवाक्येन विधानं भविष्यति
इति । न चतुरो वृणोते न पञ्चातिवृणीते इति
नित्यानुवादो भविष्यति । तस्मात् त्र्यार्षेयस्य अधिकारो
नान्यस्य इति” शव० भा० । न्यायमालायां माधवेस्तु “ऋषि-
र्गोत्रप्रवर्त्तकः कश्यपभरद्वाजादिस्तस्य सम्बन्ध आर्षेयस्तं
वृणीते उच्चारयति कश्यपगोत्रोऽहं भरद्वाजगोत्रोऽह-
भिति एवम् उपमन्युवशिष्ठमोत्रोऽहमिति द्विगोत्रोच्चार-
णम् । आङ्गिरसवार्हस्पत्यभरद्वाजगोत्रोऽहमिति त्रि-
गोत्रोच्चारणम्” । एवञ्च सूत्रभाष्यादिग्रन्थेषु त्र्या-
र्षेयशब्दस्य अन्यार्थपरत्वात् जात्यन्धादेः सूत्रान्तरेण
अनधिकारस्य प्रतिपादनात् त्र्यार्षेयशब्दस्य न अन्धादि-
परत्वमिति सुधीभिर्भाव्यम् ।
<LEND>
