<L>18649<pc>2779,a<k1>घटपर्य्यसन<k2>घटपर्य्यसन
घटपर्य्यसन¦ न० ६ त० । प्रायश्चित्ते पराङ्मुखस्य पतितस्य
त्यागार्थं जीवतएव तस्य प्रेतकार्य्यार्थं च ज्ञातिभिः
क्रियमाणे दास्याः पादेन कुम्भस्य निरुदककरणे
ततद्विधिः मनुना दर्शितो यथा
<फ्>“पतिस्योदकं कार्य्यं सपिण्डैर्बान्धवैर्बहिः । निन्दि-
तेऽहनि सायाह्ने ज्ञात्य त्विग्गुरुसन्निधौ । दासी घटमपां
[Page2779-b+ 38]
पूर्णं पर्य्यस्येत् प्रेतवत् पदा । अहोरात्रमुपासीरन्नशौचं
बान्धवैः सह । निवर्त्तेरंश्च तस्मात्तु सम्भापणसहासने ।
दायाद्यस्य प्रदानञ्च यात्रा चैव हि लौकिकी । ज्येष्ठता च
निवर्त्तेत ज्येष्ठाबाप्यञ्च यद्धनम् । ज्येष्ठांशं प्राप्नुयाच्चास्य
यवीयान् गुणतोऽधिकः” “पतितस्येति । महापातकिनो
जीवतएव प्रेतस्योदकक्रिया वक्ष्यमाणरीत्या सपिण्डैः
समानोदकैश्च ग्रामाद्वहिर्गत्वा ज्ञात्यृत्विग्गुरुसन्निधाने
रिक्तायां नवम्यादौ तिथौ दिनान्ते कर्त्तव्या । दासीति ।
सपिण्डसमानोदकप्रयुक्ता दासी उदकपूर्णं वटं प्रेतव-
दिति दक्षिणाभिमुखीभूय पादेन क्षिपेत् यथा स निरु-
दको भवति तदनु ते सपिण्डाः समानोदकैः सहाहो-
रात्रमशौचमाचरेयुः । निवर्त्तेरन्निति । तस्मात् पति-
तात् सपिण्डादीनां सम्भाषणमेकासनोपवेशनं च तस्मै
रिक्थदानं सांवत्सरिकादौ निमन्त्रणादिरूपो लोक-
व्यवहारः एतानि निवर्त्तेरन् । ज्येष्ठतेति । ज्येष्ठस्य
यत् स्तुत्युत्थानादिकं कार्य्यं तत्तस्य न कार्य्यं ज्येष्ठ-
लभ्यं च तस्य विंशोद्धारादिकं घनं न देयं यद्यपि
रिक्थप्रदानप्रतिषेधादेवाप्युद्धारप्रतिषेधः सिद्धः तथापि
यवीयसस्तत्प्राप्त्यर्थमनूद्यते तस्यैव ज्येष्ठस्य सम्बन्धि
धनं सोद्ध्वारांशं तदनुजो गुणाधिको लभते” कुल्लू० ।
विस्तरस्तु मिताक्षरायामुक्तोयथा
“यस्त्वौद्धत्यादेतन्न चिकीर्षति तस्य किं कार्य्यमित्याह
“दासीकुम्भं बहिर्ग्रामान्निनयेरन् स्वबान्धवाः । पतितस्य
वहिः कुर्युः सर्वकार्येषु चैव तम्” या० । “जीवतएव
पतितस्य स्वज्ञातयोबान्धवाः मातृपक्षाश्च ते सर्वे सन्निपत्य
दासी प्रेष्या तया सपिण्डादिप्रेषितयाऽऽनीतं कुम्भमपा-
म्पूर्णं ग्रामाद्बहिर्निनयेयुः । एतच्चतुर्थ्यादिरिक्ततिथिष्वह्रः
पञ्चमे भागे गुर्वादिसन्निधौ कार्यम् “पतितस्योदकङ्कार्यं
सपिण्डैर्वान्धवैःसह । निन्दितेऽहनि सायाह्ने ज्ञात्यृ-
त्विग्गुरुसन्निधाविति” मनुस्मरणात् । अथ वा दास्येव
सपिण्डादिप्रयुक्ता निनयेत् यथाह मनुः “दासी घट
मपाम्पूर्णम्पर्यस्येत् प्रेतवत्तदा । अहोरात्रमुपासीरन्नशौचं
वान्धवैः सहेति” । प्रेतवदिति दक्षिणामुखापसव्यत्वयोः
प्राप्त्यर्थम् । तच्च निनयनमुदकपिण्डदानादिप्रेतक्रियो-
त्तरकालं द्रष्टव्यम् । “तस्य विद्यागुरुयोनिसम्बन्धांश्च
सन्निपात्य सर्वाण्युदकादीनि प्रेतकर्म्माणि कुर्युः पात्र-
ञ्चास्य विपरिषिञ्चेयुर्दासः कर्म्मकरोवावचारात्पात्रमा-
नीय दासी घटं पूरयित्वा दक्षिणामुखी पदा विपर्थ-
[Page2780-a+ 38]
स्येदगुदकमुदकङ्करोति नामग्राहान्तं सर्वे त्वालभेरन्
प्राचीनावीतिनोमुक्तशिखा विद्यागुरवो योनिसम्बन्धाश्च
वीक्षेरन्नपौपस्पृश्य ग्रामम्प्रविशेयुरिति” गौतमस्मरणात् ।
अयञ्च त्यागोयदि बन्धुमिः प्रेर्यमाणोऽपि प्रायश्चित्तं
न करोति तदा द्रष्टव्यः “तस्य गुरोर्बान्धवानां राज्ञश्च
समक्षन्दोषानप्रिख्याप्यानुभाय्य पुनः पुनराचारं लभ-
स्वेति स यद्येवमप्यनवस्थितमतिः स्यात्ततोऽस्य पात्रं वि-
पर्यस्येदिति” शङ्खस्मरणात् । ततस्तं लब्धोदकम्पतितं
सर्वकार्येषु सम्भाषणसहासनादिषु वहिःकुर्युर्वर्ज-
येयुः । तथा च मनुः “निर्बर्त्तेरंस्ततस्तस्य सम्भाषण-
सहासने । दायाद्यस्य प्रदानञ्च यात्रा चैव हि लौकिकी” ।
यदि स्नेहादिना सम्भाषणङ्करोति तदा प्रायश्चित्तं
कार्यम् । “अत ऊर्द्धन्तेन सह सम्भाष्य तिष्ठेदेकरात्रं
जपन् सावित्रीमज्ञानपूर्व्वं ज्ञानपूर्व्वं त्रिरात्रमिति” ।
घटनिनयनादयोऽप्यत्र ।
<LEND>
