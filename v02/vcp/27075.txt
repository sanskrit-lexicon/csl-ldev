<L>27075<pc>3857,b<k1>धर्मपरिणाम<k2>धर्मपरिणाम
धर्मपरिणाम¦ पु० धर्मरूपः परिणामः । पातञ्जलोक्ते चि-
<>त्तस्य धर्मिणः व्युत्थाननिरे र्धर्मयोरभिभवप्रादुर्भाव-
<>रूपे परिणामभेदे यथाह तत्र
<P>“एतेन भूतेन्द्रियेषु धर्मलक्षणावस्थापरिणामा
<>व्याख्याताः” पात० सू० ।
<P>“एतेन पूर्वोक्तेन चित्तपरिणामेन धर्मलक्षणावस्था-
<>रूपेण भूतेन्द्रियेषु धर्मपरिणामो लक्षणपरिणामश्चा-
<>ऽवस्थापरिणामश्चोक्तोवेदितव्यः तत्र व्युत्थाननिरोधयोर्ध-
<>र्मयोरभिभवप्रादुर्भावौ धर्मिणि धर्मपरिणामः । लक्षण-
<>परिणामश्च निरोधस्त्रिलक्षणः त्रिभिरध्वमिर्युक्तः स खल्व-
<>नागतलक्षणमध्वानं प्रथमं हित्वा धर्मत्वमनतिक्रान्तो
<>वर्त्तमानं लक्षणं प्रतिपन्नः । यत्रास्य स्वरूपेणाभिव्यक्तिरे-
<>षोऽस्य द्वितीयोऽध्वा न चातीतानागताभ्यां वियुक्तः ।
<>तथा व्युत्थानं त्रिलक्षणं त्रिभिरध्वभिर्युक्तं वर्त्तमानं
<>लक्षणं हित्वा धर्मत्वमनतिक्रान्तमतीतलक्षणं प्रतिपन्न-
<>मेषोऽस्य तृतीयोऽध्वा नचानागतवर्त्तमानाभ्यां लक्षणाभ्यां
<>वियुक्तः । एवं पुनर्व्युत्थानमुपसम्पद्यमानमनागतल-
<>क्षणं हित्वा धर्मत्वमनतिक्रान्तं वर्त्तमानं लक्षणं प्रति-
<>पन्नं यत्रास्य स्वरूपाभिव्यक्तौ सत्यां व्यापार एषोऽस्य
<>द्वितीयोऽध्वा न चातीतानागताभ्यां लक्षणाभ्यां विमुक्त-
<>मित्येवं पुनर्निरोध एवं पुनर्व्युत्यानभिति । तथाऽव-
<>स्थापरिणामो निरोधलक्षणेषु निरोधसंस्कारा बलवन्तो
<>भवन्ति दुर्बला व्युत्थानसंस्कारा इत्येषु धर्माणामवस्था-
<>परिणामः तत्र धर्मिणोधर्मैः परिणामो धर्माणाम्
<>अध्वनां लक्षणैः परिणामो लक्षणानामप्यवस्थाभिः परि-
<>णाम इत्येवं धर्मलक्षणावस्थापरिणामैः शून्यं न
<>क्षणमपि गुणवृत्तमवतिष्ठते । चलञ्च गुणवृत्तं गुण-
<>स्वाभाव्यन्तु प्रवृत्तिकारणमुक्तं गुणानामिति । एतेन
<>भूतेन्द्रियेषु धर्मधर्मिभेदात् त्रिविधपरिणामो वेदितव्यः ।
<>परमार्थतस्त्वेक एव परिणामौ धर्मिस्वरूपमात्रो हि
<>धर्मोधर्मिविक्रियैवैष धर्मद्वारा प्रपञ्च्यते इति तत्र धर्मस्य
<>धर्मिणि वर्त्तमानस्यैवाध्वस्वतीतानागतवर्त्तमानेषु भावा-
<>न्यथात्वं भवति न द्रव्यान्यथात्वं यथा सुवर्णभाजनस्य
<>भित्त्वाऽन्यथा क्रियमाणस्य भावान्यथात्वमिति ।” भा०
<P>“ननु चित्तपरिणतिमात्रमुक्तं न तु तत्प्रकारा धर्म-
<>लक्षणावस्थापरिणामास्तत् कथं तेषामतिदेश इत्यत
<>आह । तत्र व्युत्थाननिरुद्धयोरिति । धर्मलक्षणा-
<>वस्थाशब्दाः परं नोच्चारिताः न तु धर्मलक्षणावस्था
[Page3858-a+ 38]
<>वरिणामा नोक्ता इति संक्षेपार्थः । तथा हि व्युत्थान
<>निरोधसंस्कारयोरित्यत्रैव सूत्रे धर्मपरिणाम उक्तः इमञ्च
<>धर्मपरिणामं दर्शयता तेनैव धर्माधिकारिणो लक्षणपरि-
<>णामोऽपि तेन सूत्रित एवेत्याह लक्षणपरिणाम इति
<>लक्ष्यते अनेनेति लक्षणं कालभेदः लक्षितवस्तु वस्त्वन्तरेभ्यः
<>कालान्तरयुक्तेभ्योव्यवच्छिद्यत इति । निरोधस्त्रिलक्षणः
<>अस्यैव व्याख्यानं त्रिभिरध्वमिर्युक्तः अध्वशब्दः काल-
<>वचनः स खल्वनागतलक्षणमध्वानं हित्वा तत् किम-
<>ध्ववत् धर्मनिरोधत्वमप्यतिपतति नेत्याह धर्म-
<>त्वमनतिक्रान्तो वर्त्तमानं लक्षणं प्रतिपन्नं यत्र निरोधो
<>ऽनागत आसीत् स एव सम्प्रति वर्त्तमानो नतु निरोधो-
<>ऽनिरोध इत्यर्थः । वर्त्तमानतास्वरूपव्याख्यानं
<>यत्रास्य स्वरूपेण स्वोचितार्थक्रियाकारिणाऽभिव्यक्तिः
<>समुदाचारः एषोऽस्य प्रथममनागतमध्वानमपेक्ष्य द्विती-
<>योऽद्धा । स्यादेतत् अनागतमध्वानं हित्वा चेद्वर्त्त-
<>मानतामापन्नस्ताञ्च हित्वा अतीततामापत्स्यते हन्त भोः
<>अध्वनामुत्पादविनाशौ स्यातां न चेष्यते नह्यसत उत्पादो
<>नापि सतोविनाश इत्यत आह नचातीतानागताभ्यां
<>सामान्यात्मनावस्थिताभ्यां वियुक्तैति । अनागतस्य
<>निरोधस्य वर्त्तमानतालक्षणं दर्शयित्वा वर्त्तमानव्युत्था-
<>नस्यातीततां तृतीयमध्वानमाह तथा व्युत्थानमिति
<>तत् किं निरोध एवानागतो न व्युत्थानं नेत्याह ।
<>एवं पुनर्व्युत्त्ःआनमिति व्युत्थान जात्यपेक्षया पुनर्भावः न
<>व्यक्त्यपेक्षया न ह्यतीतं पुनर्भवतीति । स्वरूपाभित्य-
<>क्तिरर्थक्रियाक्षमस्याविर्भावः सचैवं लक्षणपरिणाम
<>उक्तः तज्जातीयेषु पौनःपुन्येन वर्त्तत इत्याह ।
<>एवं पुनरिति धर्मपरिणामसूचितमेवावस्थापरिणाम-
<>माह तथेति धर्माणां वर्त्तमानाध्वनां बलवत्त्वाबलवत्वा-
<>ऽवस्था तस्याः प्रतिक्षणं तारतम्येन परिणामः । उपसं-
<>हरति एष इति परिणामभेदानां सम्बन्धिमेदान्निर्धार-
<>यति तन्त्रानुभवानुसारात् धर्मिण इति । तत्
<>किमेष परिणामो गुणानां कादाचित्की नेत्याह ।
<>एवमिति कस्मात्? पुनरयं परिणामः सदातन इत्यत
<>आह । चलञ्चेति चोहेत्वर्थः वृत्तं प्रचारः एत-
<>देव कुत इत्यत आह । गुणस्वाभाव्यमिति उक्तमत्रैव
<>पुरस्तात् । सोऽयं त्रिविधोऽपि चित्तपरिणामः भूतेन्द्रियेषु
<>सूत्रकारेण निर्दिष्ट इत्याह एतेनेति । एष धर्म-
<>धर्मिभेदो धर्मधर्मिणोर्भेदमालक्ष्य तत्र भूतानां पृथि-
[Page3858-b+ 38]
<>व्यादीनां धर्मिणां नवादिर्घटादि र्वा धर्मपरिणामः ।
<>धर्माणां चातीतानागतवर्तमानरूपतालक्षणपरि-
<>णामः वर्तमानलक्षणापन्नस्य गवादेर्बाल्यकौमार
<>यौवनवार्द्धक्यमवस्थापरिणामः । घटादीनामपि नवपुरा-
<>तनतावस्थापरिणाम एवमिन्द्रियाणामपि धर्मिणां तत्त-
<>न्नीलाद्यालोचनं धर्मपरिणामो धर्मस्य वर्त्तमानादि
<>लक्षणपरिणामो वर्त्तमानलक्षणस्य रक्ताद्यालोचनस्फु-
<>टत्वास्फुटत्वादिरवस्थापरिणामः । स चायमेवंविधो भू-
<>तेन्द्रियपरिणामो धर्मिणो धर्मलक्षणावस्थानां मेदमा-
<>श्रित्य वेदितव्यः । अभेदमाश्रित्याह परमार्थतस्त्विति
<>तुशन्दोभेदपक्षाद्विशिनष्टि पारमार्थिकत्वमस्य ज्ञाप्यते
<>नत्वन्यस्य परिणामस्य निषिध्यते । कस्मात्? धर्मिस्वरूप-
<>मात्रोहीति ननु यदि धर्मिविक्रियैव धर्मः कथमसङ्कर-
<>प्रत्ययो लोके परिणामेष्वित्यत आद्व । धर्मद्वारेति धर्म-
<>शब्देन धर्मलक्षणावस्थाः परिगृह्यन्ते तद्द्वारेण धर्मिण
<>एव विक्रियेत्येका चासङ्कीर्णा च द्वाराणामभेदोऽपि
<>धर्मिणः परस्परासङ्करात् । ननु धर्माणामभिन्नत्वे
<>धर्मिणोऽध्वनाञ्च भेदे धर्मिणोऽनन्यत्वेन धर्मेणापि
<>इह धर्मिवद्भवितव्यमित्यत आह तत्र धर्मस्येति भावः
<>संस्थानभेदः सुवर्णादेर्यथा भाजनस्य रुचकस्वस्तिक
<>व्यपदेशभेदो भवति तन्मात्रमन्यथा भवति । न तु द्रव्यं
<>सुवर्णभेदमुपैति अत्यन्तमेदाभावादिति वक्ष्यमाणोऽभि-
<>सन्धिः ।” विवृतिः
<LEND>
