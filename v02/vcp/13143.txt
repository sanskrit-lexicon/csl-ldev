<L>13143<pc>1931,a<k1>कायरूपसंयम<k2>कायरूपसंयम
कायरूपसंयम¦ पु० मात० सूत्राद्युक्ते ध्यानविशेषरूपे संयम
भेदे स च तत्र सविस्तरं फलसहितो दर्शितो यथा ।
“कायरूपसयमात्तद्ग्राह्यशक्तिस्तम्भे चक्षुप्रकाशासंयोगे-
ऽन्तर्द्धानम्” सू० ।
<फ्>“कायरूपे संयमाद्रूपस्य या ग्राह्मा शक्तिस्तां प्रतिब-
ध्नाति ग्राह्यशक्तिस्तम्भे सति चक्षुःप्रकाशासंयोगेऽन्तर्धान-
मुत्पद्यते योगिनः । एतेन शब्दाद्यन्तर्द्धानमुक्तं वेदि-
तव्यम्” व्यासभाष्य० ।
<फ्>“पञ्चात्मकः कायः स च रूपवत्तया चाक्षुषो भवति
रूपेण हि कायश्च तद्रूपञ्च चक्षुर्ग्रहणकर्मशक्तिमनुभवति
तत्र यदा रूपे संयमविशेषो योगिना क्रियते तदा रूपस्य
ग्राह्यशक्तौ रूपवत्कायप्रत्यक्षताहेतुः स्तभ्यते तस्मात्
ग्राह्यशक्तिस्तम्भे सत्यन्तर्द्धानयोगिनस्ततः परकीयचक्षुर्जनि-
तेन प्रकाशेन ज्ञानेनासम्प्रयोगः चक्षुर्ज्ञानाविषयत्वं योगिनः
कायस्यैवेति यावत् तस्मिन् कर्त्तव्येऽन्तर्द्धानं कारणमित्यर्थः ।
एतेनेति कायशब्दस्पर्शरसगन्धसंयमात्तदुग्राह्यशक्तिस्तम्भे
श्रोत्रत्वग्रसनघ्राक्षप्रकाशासम्प्रयोगेऽन्तर्द्धानमिति” विव० ।
<LEND>
