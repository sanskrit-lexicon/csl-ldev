<L>47156<pc>5348,b<k1>स्त्रीसग्रहण<k2>स्त्रीसग्रहण
स्त्रीसग्रहण¦ न० स्त्रियाः सग्रहणं यत्र । परस्त्रीहरणरूपे
<>विवादपदमेदे । तत्स्वरूपादिक वोरमि० दर्शितं यथा
<>“अथ स्त्रीसंग्रहणाख्य व्यवहारपदम् । तस्य त्रैवि-
<>व्यमाह वृहस्पतिः “पापमूलं संग्रहणं त्रिप्रकारं
[Page5349-a+ 38]
<>निथोघत । बलोपधिकृते द्वे तु तृतीयमनुरागजम्”
<>इति । एतेषां स्वरूपं दर्शयति स एव “अनिच्छन्त्या
<>यत् क्रियत मत्तोन्मत्तप्रमत्तेया । विलपन्त्या वा रहसि
<>बलात्कारकृतन्तु तत् । छद्मना गृहमानीय दत्त्वा स्वं
<>मदकारणम् । संयोगः क्रियते यत्र तचूपधिकृतं
<>विदुः । अन्योन्यञ्चक्षूरागेण दूतीसंप्रेषणेन वा । कृतं
<>रूपार्थलोभेन ज्ञेयं तदनुरागजम्” इति । अनुरागज
<>संग्रहस्य त्रिविधत्वं दर्शयति स एव “तत्पुनस्त्रि-
<>विधं प्रोक्तं प्रथमं मध्यमोत्तमम्” इति । व्यासोऽपि
<>“संग्रहस्त्रिविधोज्ञेयः प्रथमोमध्यमस्तथा । उत्तमश्चेति
<>शास्त्रेषु लक्षणं च पृथक् पृथक” इति । एतेषां स्वरूप-
<>माहतुर्व्यासवृहस्पती “कटाक्षावेक्षणं हास्यं दूतीसंप्रेषणं
<>तथा । स्पर्शोभषणवस्त्राणां प्रथमः संग्रहः स्मृतः । प्रे-
<>षणं गन्धमाल्यानां फलधूपान्नवाससाम् । सम्भाषणञ्च
<>रहसि मध्यमं संग्रहं विदुः । एकशय्यासनं क्रीडा
<>चुम्बनालिङ्गनं तथा । एतत् संग्रहणं प्रोक्तमुत्तमं
<>शास्त्रवेदिभिः” इति । स्त्रीसंग्रहणस्य ज्ञानोपायमाह
<>याज्ञवल्क्यः “पुमान् संग्रहणे ग्राह्यः केशाकेशि
<>परस्त्रिया । सद्यो वा कामजैश्चिह्नैः प्रतिपत्तौ द्वयो-
<>स्तथा” इति । परभार्यया सद केशाकेशि क्रीडनेन
<>सद्यः अभिनवैः कामजैः कररुहदशनादिकृतव्रणा-
<>दिलिङ्गैर्द्वयोः सम्प्रतिपत्तावयं स्त्रीसग्रहणवान्
<>इति प्रतिपत्तव्य इत्यर्थः । उपायान्तरमाह स एव
<>“नीवीस्तनप्रावरणसक्थिकेशावमर्शनम् । अदेशकाल
<>सम्भाषः सहैकस्थानमेव च” इति । कुर्वाण इति शेषः
<>सक्थि ऊरुः । मनुरपि “स्त्रियं स्पृशेददेशे यः स्पृष्टो
<>वा मर्षयेत् तया । परस्परस्यानुमते सर्वं संग्रहणं
<>स्मृतम्” । यस्तु दर्पादिना मयेयं भुक्तेति वदति सोऽपि
<>तथाविघत्वेन ग्राह्य इत्याहतुर्मनुनारदौ “दर्पाद्वा
<>यदि वा मोहात् श्लाघया वा स्वयं वदेत् । पूर्वं मयेयं
<>भुक्तेति तच्च संग्रहणं स्मृतम्” इति । बलात्कारकृतस्य
<>स्त्रीसंग्रहणस्य साहसान्तर्भूतत्वेन तत्रैव दर्शितत्वादुप-
<>धिकृत दण्डमाह वृहम्पतिः “दर्पान्ना कामयेद्यस्तु तस्य
<>सर्वहरोदमः । अङ्कयित्वा भगाङ्केन पुरान्निर्वासये-
<>त्ततः” इति । सर्वहरः सर्वस्वहरः एतत् सजातीय
<>विषयम् । हीनोतकृष्टागमने तु क्रमेणार्द्धं धनं सर्वस्व-
<>हरणरूपो बधसहितसर्वस्वहरणरूपो व्य दण्डाऽवग-
<>न्तव्यः । “दमानेयः समायान्त्रिति” साहगवादनिरूपण-
[Page5349-b+ 38]
<>दर्शितवचनात् । तत्र वचने पुरुषस्यापकर्षाभावे युको
<>दण्डा न स्त्रिया इति नोक्तस्तस्याः दण्डः तेन साधस
<>स्त्रासंग्रहणवत् प्रकृतऽपि सजातीयापभुक्तायाः सव्यव-
<>हार्य्याव्याः प्रायश्चित्ताचरणानन्तरं पुनरपि तेनोपभुक्ताया
<>इति ज्ञातव्यमित्युक्तं मदनरत्ने । अनुरागजत्रिविघ
<>सग्रहणे दण्डमाहा स एव “त्रयाणामपि चैतेषां प्रथमो
<>मध्यमोत्तमौ । विनयः कल्पनीयः स्यादाधकोद्रदिणा-
<>धिकः” इति । अधिकः प्रथमसाहसादिभ्याऽधिकः ।
<>सम्भोगे दण्डमाह याज्ञवल्क्यः “स्वजातावुत्तमो
<>दण्ड आनुलोम्ये तु मध्यमः । प्रातिलोम्ये बधः पुंमो
<>नार्याः” कर्णादिकर्त्तनम्” इति । चतुर्णामपि वर्णानां
<>बलात्कारेण सजातोयपरभार्यावमने साशीतिपणस-
<>हस्नो दण्डः । यदा त्वानुलोम्येन हीनजातीयागमनं
<>तदा मध्यममाहसः । उतकृष्टजातीयागमने गन्तुर्बधः ।
<>तस्याः कर्णादिकर्त्तनमित्यर्थः । एतच्चानुरागजग्रहण-
<>विषयं स्त्रिया अपि दण्डाभिधानात् । वलात्कारोप-
<>धिकृतयोस्तु स्त्रिया अनपराधत्वेन दण्डाभावात् ।
<>अस्मादेव प्रातिलोम्येन गमने पुरुषस्य बघं विधाय स्त्रि-
<>यास्तदर्द्धतुल्यकर्णनासादिकर्त्तनविधानात् सजाती-
<>यागमने पुरुषस्य यावुक्तावुत्तममध्यभसाहसौ दण्डौ
<>तदर्द्धं स्त्रियादण्ड इति सूचितम् । अतएव कात्या-
<>यनः “सर्वेषु चापराधेषु पुंसोह्यर्थदमस्तथा । तदर्द्धं
<>योषिता दद्युर्बधे पु सोऽङ्गकर्त्तनम्” । इति । स्त्रिया
<>इति शेषः । यदा पुनः सवर्णामगुप्तां आनुलोम्येन
<>गुप्तां वा व्रजति तदा विशेषमाह मनुः “सहस्रं व्राह्मणो
<>दण्ड्योऽगुप्तां विप्रां बलाद् व्रजन् । शतानि पञ्च दण्ड्यः
<>स्यादिच्छन्त्या संह सङ्गतः । सहस्रं ब्रह्मणी दण्डं
<>दाप्यो गुप्ते तु ते व्रजन् । शूद्रायां क्षत्रयविशोः
<>सहस्रन्तु भवेद्दमः” इति । ते क्षत्रियवैश्ये । एतच्च
<>गुरुसखिभार्य्यादिव्यातिरिक्तविषयम् । तत्र दण्डान्तर-
<>विधानात् । तदाह नारदः “माता मातृष्वसा श्वश्रू-
<>र्मातुलानी पितृष्वसा । पिवव्यसखिशिष्यस्त्री भगिनी
<>तत्सखी स्नुषा । दुहिता चार्यभार्य्या च सगोत्रा शर-
<>णागता । राज्ञी प्रव्रजिता धात्री साध्वी वर्णोत्तमा च
<>या । शिश्नस्योत्कर्त्तनात्तत्र नान्योदण्डो विधीयते”
<>इति । यत्तु प्रातिलोम्येन गमने क्षत्रियादेः पुरुषस्य
<>वध इत्युक्तं योगोश्वरवचने । तद्गुप्ताविषयमन्यथा-
<>ऽर्थदण्डः । तथा च मनुः “उभावपि हि तावेव ब्रा-
[Page5350-a+ 38]
<>ह्मण्या गुप्तया सह । विप्लुतौ शृद्रवद्दण्ड्यौ दग्धव्यौ
<>वा कटाग्निना । ब्रह्मणीं यद्यगुप्तान्तु सेवेतां वैश्य
<>पार्थिवौ । वैश्यम्पञ्चशत कुर्य्यात् क्षात्रयन्तु सहस्निणम्”
<>इति । पञ्चशतम्पणशतपञ्चकदण्डभाजमित्यर्थः । एव
<>सहस्रिणमित्यत्रापि । क्षत्रियस्य गुप्तवैश्यागमने वैश्यम्य
<>च गुप्तक्षत्रियागमने क्रमेण पणसहस्रपणशतपञ्चकं
<>तयोर्दण्ड इत्याह स एव “वैश्यश्चेत् क्षत्रियाङ्गुप्तां
<>वैश्यां वा क्षत्रियो व्रजेत् । यो ब्राह्मण्यामगुप्तायान्ता
<>वुभौ दण्डमहेतः” इति । शूद्रस्यागुप्तोत्कृष्टस्त्रीगमने
<>लिङ्गच्छेदनसर्वस्वापहरणे गुप्तागमने तु बधसर्वस्वाप
<>हारौ । तथा च स एव “शूद्रो गुप्तमगुप्तं वा द्वैजातं
<>वर्णमाचरन् । अगुप्तैकाङ्गसर्वस्वो गुप्तौ सर्वेण हीयते”
<>इति । अयञ्च बधाद्युपदेशः प्रजापालनाधिकाराद्राज्ञ
<>एव न द्विजातिमात्रस्य । “व्राह्मणः परीक्षार्थमपि शस्त्रं
<>नाददीतेति” शस्त्रग्रहणस्य निषिद्धत्वात् । यदा तु राज्ञो
<>निवेदने कालविलम्बेन कार्य्यातिपातस्तदा द्विजा-
<>तिमात्रस्यापि शस्त्रग्रहणेऽधिकारोऽस्त्येव “शस्त्रं
<>द्विजातिभिर्ग्राह्यं धर्मो यत्रोपरुध्यते । नातता-
<>यिबधे दोषो हन्तुर्भवति कश्चन । प्रच्छन्नं वा
<>प्रकाशं वा मन्युस्त मन्युमृच्छति” इति शस्त्र
<>ग्रहणाभ्यनुज्ञानात् । परस्त्रिया सह सम्भषण
<>कर्तुर्दण्डमाह मनुः “परस्य पत्न्या पुरुषः संलापं
<>योजयेत् सूह । पूर्वमाक्षारितो दोषैः प्राप्नुयात् पूर्व-
<>साहसम्” इति । आक्षारितः अभिशस्तः । दोर्षः
<>नानास्त्युपमोगवाञ्छाभिः । पापबुद्ध्या यः सम्भाषणं
<>करोति तद्विषयमेतत् । अतएव “यस्त्वनाक्षारितः
<>पर्वमभिभाषेत कारणात् । न दोषं प्राप्नुयात् किञ्चिन्न
<>हि तस्य व्यतिक्रमः” इति । मनुवृहस्पत्युक्तपूर्वसाहस
<>मध्यमसाहसयोरुत्कृष्टसजातीयासम्भाषणादिविषयत्वेन
<>व्यवस्था परिकल्पनीया । परपुरुषेण सह पित्रादिभिः
<>र्निषिद्धं सम्भाषणं या करोति सा पणशतं दण्ड्या
<>परस्त्रिया सह पित्रादिभिर्निषिद्धसम्भाषणं यः पुरुषः
<>करोति पणशतद्वयं दण्डनीयः । द्वयोरपि निषिद्ध-
<>परस्परसम्भाषणादि कुर्वतोः सम्भोगे यो दण्डः स
<>एव दण्ड इत्याह याज्ञवल्क्यः “स्त्री निषेधे शतं ष्टद्याद्
<>द्विशतन्तु दमं पुमान् । प्रतिषेधे तयोर्दण्डो यथा सङ्
<>ग्रहणे तथा” इति । निषिध्यत इति निषेधः कर्भणि
<>हलश्चेति घञ् । चारणादिस्त्रीव्यतिरिक्तविपयमेतत्
[Page5350-b+ 38]
<>“नैष चारणदरेर्षु विधिर्नात्मोपजीविषु । सज्जयन्ति
<>हि ते नारीर्निगूढाश्चारयन्ति च” इति मनुस्मरणात्
<>नटाः आत्मोपजीविनः वेशोपजीविनः । एतेषा दारषु
<>एष विधिन अभिभाषणादिनिमित्तकदण्डविधिर्न ।
<>परनरे नारीः स्वभार्य्याः सज्जयन्ति पुरुषान्तरे संयोजन्ति
<>प्रच्छन्नीकृत्य चारयन्ति वेत्यर्थः । माधारणस्त्रीगमने
<>दण्डमाह याज्ञवल्क्यः “अवरुद्वासु दासीषु भुजिष्यासु
<>तथैव च । गम्यास्वपि पुमान्दाप्यः पञ्चाशत्पणिकन्दमम्”
<>इति । स्वामिना या शुश्रूषार्थं गृहे एव स्थातव्य-
<>मित्येव पुरुषान्तरोपभागतो निरुद्धास्ताः अवरुद्धाः ।
<>पुरुषान्तरेणावरुध्य भुज्यमाना भुजजिष्याः या दास्यो
<>भुजिष्या अवरुद्धा वा तासु सर्वपुरुषगम्यास्वपि गमने
<>पञ्चाशत्पणं दण्ड्यः तामाम्परपरिगृहीतत्वेन परस्त्री-
<>तुल्यत्वात् । चशब्दाद्वेश्यास्वरिणीनामपि ग्रहणम् ।
<>तास्वपि सर्वपुरुषसाधारणीसु परपरिगृहीतासु गमने-
<>ऽयमेव दण्ड इति मन्तव्यम् एतदवाभिप्रेत्याह नारदो-
<>ऽपि “स्वैरिण्डब्राह्मणी वेश्या दासौ निष्कासिनी च
<>या । गम्याः स्युरानुलोम्येन स्त्रियो न प्रतिलोमतः ।
<>आस्वेव तु भुजिष्यासु दोषः म्यात्पादारवत् । गम्या-
<>स्वपि हि नोपेयाद्यत्ताः परपरिग्रहाः” इति । अब्राह्म-
<>णीति स्वैरिण्यापिशेषणम् । स्वैरिणी स्वतन्त्रा पुंश्चली ।
<>निष्कासिनी कुटुम्बान्निर्गतेति मदनरत्ने । स्वाम्यनवरुद्धा
<>दासीति विज्ञानेश्वरमाधवाचार्य्यप्रभृतयः । भुजिष्या
<>स्वा स्वेति सम्बन्धः । व्यासोऽपि “परोपरुद्धागमने पञ्चा-
<>शत्पणिको दमः । प्रस्ह्य वेश्यागमने दण्डो दशपणः
<>स्मृतः” इति । प्रमह्य वेतनदानं विना अत्रानवरु-
<>द्धासु पेश्यादिपु गम्यत्वाभिधानन्न पापाभावप्रतिपाद-
<>नार्थं किन्तु राजदण्डाभावप्रतिपादनार्थम् । “पशु-
<>वेथ्यादिसमने प्राजापत्यं विधीयते” इत्यादिवचनैः प्राय-
<>थित्तस्यरणात् । बलात्कारेण अनवरुद्धदास्यभिगमने दण्ड-
<>माह याज्ञवल्क्यः “प्रसह्य दास्यभिगमे दण्डो दश-
<>पसः स्मृतः । वहूनां यद्यकामासौ चतुर्विंशतिकः
<>पुथक्” इति । पुरुषसम्भोगजीविकासु दासीषु स्वैरि-
<>ण्यादिषु शुल्कदानमन्तरेण वलात्कारेणामिगच्छतो
<>दशपणो दण्डः । यद्यनिच्छन्तीमेकाम्बलात्कारेण बहवो
<>गवर्वान्त तर्हि प्रत्येकं चतुर्विशतिपणात्मको दण्ड
<>इत्त्यर्थः । यदि पुनः सा स्वेच्छया भाटकं गृहीत्वा
<>पश्चान्नेच्छति तदा बलाद्व्रजतामपि बहूनामदोषः यदि
[Page5351-a+ 38]
<>तस्या व्याध्याद्यभिभवो न भवेत् । अतएव नारदः
<>“व्याधिता सश्रमा व्यग्रा राजकर्मपरायणा । आम-
<>न्त्रिता चेन्नागच्छेददण्ड्या बडवा स्मृता” इति । पारदार्य
<>प्रसङ्गात् कन्यायामपि दण्डमाह याज्ञवल्क्यः “अल-
<>ङ्कृतां हरन् कन्यामुत्तमं त्वन्यथाऽधमम् । दण्डं
<>दद्यात् सवर्णासु प्रतिलोम्ये बधः स्मृतः” इति । अल-
<>ङ्कृतां विवाहाभिमुखीं तां सवर्णां कन्यामपहरन् उत्तम
<>साहसं दण्डनीयः । तदनभिमुखीं हरन् प्रथमसाह
<>सम् । उत्कृष्टवर्णजातां हरतः क्षत्रियादेबध इत्यर्थः ।
<>आनुलोम्येन--सकामाहरणे न दण्डस्तथा च स
<>एव “सकामास्वनुलोमासु न दोषस्त्वन्यथा दमः” इति ।
<>कन्यादूषणे दण्डमाह स एव “दूषणे तु करच्छेद उत्त-
<>मायां बधः स्मृतः । शतं स्त्रीदूषणे दद्यात् द्वे तु मिथ्या-
<>भिशंसने” इति । “पशून् गच्छन् शतं दाप्यो हीनां
<>स्त्रीङ्गाञ्च मध्यमम्” इति । यद्यकामां कन्यान्नखक्षता-
<>दिना प्रसह्य दूषयति तदा करच्छेदः । यदा तु अङ्गुलि
<>प्रक्षेपेण तामेव योनिक्षतां कुर्वन् दूषयति तदा विशेष-
<>माह मनुः “अभिषह्य तु यः कन्यां कुर्य्याद्दर्पेण
<>मानवः । तस्याशु कर्त्त्ये अङ्गुल्यौ दण्डञ्चार्हति षट्
<>शतम” इति । सकामदूषणेऽप्याह स एव “सकामां
<>दूषयन् कन्यां नाङ्गुलिच्छेदमर्हति । द्विशतं तु दमं
<>दाप्यः प्रसङ्गविनिवृत्तये” इति । यदा कन्या विदग्धा
<>वा कन्यां दूषयति तदाप्याह स एव “कन्यैव कन्यां
<>या कुर्य्यात्तस्यास्तु द्विशतो दमः । या तु कन्यां प्रकुर्य्यात्
<>स्त्री सा सद्यो मौण्ड्यभर्हति । अङ्गुल्योरेव वा छेदः
<>खरेणोद्वहनन्तथा” इति कुर्य्यात् योनिक्षतवतीमिति
<>शेषः । यदा पुनरुत्कृष्टजातीयां कन्यां सकामामकामां
<>वाभिगच्छति तदा हीनस्य क्षत्रियादेर्बधः । यदा सकामां
<>सवर्णामभिगच्छति तदा शुल्कं गोमिथुनं तत्पित्रे
<>दद्यात् । अनिच्छति तस्मिन् दण्डरूपेण राज्ञे दद्यात् ।
<>सवर्णामकामाङ्गच्छतो बध एव । तदाह मनुः “उत्तमां
<>सवमानस्तु जघन्योबर्धमर्हति । शुल्कं दद्यात् सवमानः
<>समामिच्छेत् पिता यदि । योऽकामां दूषयेत् कन्यां स सद्यो
<>वधमर्हति । सकामां दूषयं स्तुल्यो न बधं प्राप्नुयान्नरः”
<>इति । चाण्डाल्यादिगमने दण्डमाह याज्ञवल्क्यः
<>“अन्त्याभिगमने त्वङ्क्यं कुबर्णेन प्रवासयेत् । शूद्रस्तथान्त्य
<>पव स्यादन्त्यस्यार्यागमे बधः” इति । अन्त्या चा-
<>ण्डाली तद्गमने त्रबर्णिकान् प्रायश्चित्तानभिमुखान्
[Page5351-b+ 38]
<>“सहस्रं त्रन्त्यौ । १ यमिति” मनुवचनानुसारेण पणस-
<>हस्रं दण्डयित्वा कुत्सितवर्णेने भागाकारेणाङ्कयित्वा
<>स्वराष्ट्रान्निर्वासयेत् शूद्रः पुनश्चाण्डालीङ्गच्छश्चण्डाल
<>एव । अङ्क्य एवेति माधवीये पाठः । चाण्डालस्य तूत्-
<>कृष्टजातिस्त्र्याभिगमने बध एवेत्यर्थः । योनिव्यतिरिक्त
<>स्थले गच्छतो दण्डमाह स एव “अयोनौ गच्छतो
<>योषां पुरुषं वाऽभिमेहतः । चतुर्विंशतिको दण्डस्तथा
<>प्रव्रजितागमे” इति । यस्तु योषां मुखादावभिगच्छति
<>पुरुषं वभिमुखं मेहति तथा प्रव्रजतां वा गच्चहति
<>असौ चतुर्विंशतिपणा दण्डनीय इत्यर्थः । स्त्रीकृते
<>संग्रहणे दण्डमाह वृहस्पतिः “गृहमागत्य या नारी
<>प्रलोभ्य स्पर्शनादिना । कामयेत् तत्र सा दण्ड्या नर-
<>स्यार्द्धदमः स्मृत” इति वचसा स्त्रियं प्रलोभ्य गच्छतः
<>पुरुषस्य यो दण्डस्तदर्द्धं दण्ड्या” ।
<LEND>
