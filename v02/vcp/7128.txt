<L>7128<pc>0751,a<k1>आप्लवव्रतिन्<k2>आप्लवव्रतिन्
आप्लवव्रतिन्¦ पु० आप्लवः समावर्त्तनस्नानमेव व्रतमस्त्यस्य
इनि । स्नातके गृहस्थभेदे यस्तु वेदानघीत्य दार
परिग्रहार्थं कृतसमावर्त्तनस्नानः दारलाभात् प्राक् स्मार्त्तं
बतविशेषमाचरति तादृशे द्विजे “अलाभे चैव कन्यायाः
स्नातकव्रतमाचरेत्” स्मृत्युक्तं व्रतं च दर्शितं विधानपा०
यथा “स्नात्वैवं विधिना काले मासमात्रमपि द्विजः ।
[Page0751-b+ 38]
अनाश्रमी न तिष्ठेत्तु सुखस्थस्तु प्रयत्नवान् । निःस्वोरोगा-
र्दितोभीत आपन्नोऽन्यैश्च कारणैः । स्नातकः प्रयतो
वह्रिं न त्यजेदिति वै श्रुतिः । नित्यदा ब्रह्मचारी स्यात्
पञ्चयज्ञपराथणः । जपतीर्थरतोवा स्यात् स्नातकोलौल्य
वर्ज्जितः । श्राद्धे निमन्त्रितो गच्छेत् कुर्य्यात् षट्कर्म्म
च द्विजः । येन केनाप्युपायेन व्रतचर्य्यां न लोपयेत् । शक-
लान् जुहुयात् प्रातः” स्मृतिः अत्र प्रातरितिविशेषणात्
न सायम् । तेन प्रातः सन्ध्यामुपास्याग्निकार्य्यं कृत्वा
शकलहोमः कार्य्यः तन्मन्त्राश्च तैत्तिरीयारण्ये पठिताः
“दैवकृतस्यैनसोऽवयजनमसि स्वाहेत्यादिकाः । तदीय
होमद्रव्यविशेषोबौधायनेनोक्तः “सएष उपनयनप्रभृति
व्याहुतिभिः षडिभरेव समिद्भिः आ समावर्त्तनात् ।
समावर्त्तनप्रभृति आज्येनैव आ पाणिग्रहणात् ।
पाणिग्रहणप्रभृति व्रीहिभिर्यवैर्वा व्यस्तेनेकेन पञ्चाहुती
र्जुहुयात्” “वैश्वदेवं गृहस्थस्य प्रत्यहारम्भणं भवेत् ।
स्नातकेनापि तत्कार्य्यं पृथक्पाको गृहे यदि” शौनकः ।
“यज्ञोपवीतद्वितयं सोदकं च कमुण्डलुम् । छत्रञ्चोष्णीष-
माले च पादुके चाप्युपानहौ । रौक्मे च कुण्डले वेणुं
कृत्तकेशनखः शुचिः । स्याध्याये नित्ययुक्तः स्यात् बहिर्मा-
ल्यञ्च धारयेत् । शुक्लाम्बरधरोनित्यं सुगन्धः प्रियदर्शनः ।
न जीर्ण्णमलवद्वासा भवेच्च विभवे सति । न रक्तमुल्वणं
चान्यधृतं वासो न कन्थिकाम्” कूर्म्मपु० । “उपानहौ च
वासश्च धृतमन्यैर्न धारयेत् । उपवीतमलङ्कारं स्रजं क-
नकमेव च” मनुः । “स्नातः समुद्वहेत् कन्यां प्रव्रजेत्तद-
निच्छुकः । वनस्थो वा भवेद्विप्रः सुखस्थो विधिना शुचिः ।
अनाश्रमी न तिष्ठेत दिनमेकमपि द्विजः । आश्रमेण
विना तिष्ठन् प्रायत्तीयते हि सः” इति विधा पा० धृता
स्मृतिः । तस्य कन्यालाभार्थं काम्यजप उक्त ऋग्विधाने
“सुषुमं प्रजपेत् सूक्तमथ सम्यक् शिवालये । अयुतं तु
जपेत् कन्यां षण्मासात् लभते नर” इति ।
<फ्>अत्रानाश्रमदोषविषये किञ्चिदुच्यते स्नातको हि गृह-
स्थभेदोद्विजातिमात्रः समावर्त्तनस्नानस्य तेषामेव सम्भ-
वात् । अतस्तद्विषयकमेवानाश्रमादिदोषोत्कीर्त्तनम् ।
तथा हि विधानपारिजातधृतयोः स्मृत्योः “स्नात्वैव वि-
धिना काले” इत्यादौ स्नातः समुद्वहेत् कन्यामित्यादौ
चोपक्रमे द्विजातिविषयकत्वावगमेन उपसंहारे अना-
श्रमदोषकीर्त्तनं तद्विषयकमेव उपक्रमोपसंहारयोरेक-
विषयकत्वौचित्यात् । एतेन “स्वीकरोति यदा वेदं चरेद्वेद-
[Page0752-a+ 38]
व्रतानि च । ब्रह्मचारी भवेदूर्द्ध्वं ततः स्नातो भवेद्गृही ।
द्विविधो ब्रह्मचारी तु स्मृतः शास्त्रे मनीषिभिः । उप-
कुर्व्वाणकस्त्वाद्यो द्वितीयो नैष्ठिकः स्मृतः । योगृहाश्रम
मस्थाय ब्रह्मचारी भवेत् पुनः । न यतिर्न वनस्थश्च सर्वा-
श्रमविवर्ज्जितः । अनाश्रमी न तिष्ठेत्तु दिनमेकमपि
द्विजः । आश्रमेण विना तिष्ठन् प्रायश्चित्तीयते हि सः ।
जपे होमे तथा दाने स्वाध्याये च रतस्तु यः । नासौ तत्-
फलमाप्नोति कुर्व्वाणोऽप्याश्रमाच्च्युतः । त्रयाणामा
नुलोम्यं हि प्रातिलोम्यं न विद्यते । प्रातिलोम्येन
योयाति न तस्मात् पापकृत्तमः” दक्षवचनमपि वेदाध्य-
यनोत्तरस्नातकानामेवोपक्रमे कीर्त्तनात् अन्ते च त्रयाणा-
माश्रमाणामानुलोम्यविधानाच्च द्विजमात्रविषयकम् यत्तु
तद्वाक्यैकदेशमादाय रघुनन्देन अनाश्रमी न तिष्ठेत्त्वित्यादि
वाक्यं शूद्रोपलक्षणपरमुक्तं न तद्युक्तमुपक्रमोपसंहाराभ्यां
द्विजमात्रविषयकत्वनिश्चयात् । किञ्च त्रयाणामानु-
लोम्योक्तेरपि न शूद्रविषयकत्वं तत्प्रदर्शितवामन
पुराणवचने शूद्रस्यैकमात्राश्रमावगतेः तथा च येषामेव
आश्रमचतुष्टयं तत्त्रयं तद्द्वयं वा सम्मवति तेषामेवानुलोम्य
प्रातिलोम्यसम्भव एकमात्राश्रमस्य शूद्रस्यः कथन्तरामानु-
लोम्म्यप्रातिलोम्यसम्भवः । एतेन “व्रतेषु लोपकोयश्च आ-
श्रमाद्विच्युतश्च यः । संदंशयातनामध्ये पततस्ताबुभावपि”
इति भविष्यपुराणवचनेन दक्षस्मृतेः सङ्कोचनमपि परास्तम्
“श्रुतिस्मृतिपुराणानां विरोधो यत्र दृश्यते । तत्र श्रौतं
प्रमाणं तु तयोर्द्वैधे स्मृतिर्वरेति” विधान पा० धृतव्यास-
वाक्येन पुराणापेक्षया स्मृतेर्वरत्वकीर्त्तनेन पुराणेन स्मृते-
र्बाधस्यायोग्यत्वात् “विरोधे त्वनपेक्षमसति ह्यनुमानमिति”
जैमिनिसूत्रेण श्रुतिस्मृत्योर्बिरोधे स्मृतेराप्रमाण्यस्येव
स्मृतिपुराणयोर्विरोधेऽपि पुराणस्याप्रमाण्यस्यैवोचितत्वात्
वस्तुतः नात्र विरोधः “स्पष्टस्य तु विधेर्नान्यैरुपसंहार
इष्यते” इतिन्यायेनार्थक स्मृतौ द्विजपदस्य स्पष्टतया अ-
न्योपसंहारकत्वासम्भवेन पौराणिकयच्छब्दस्यास्पष्टार्थकतया
तत्परत्वकल्पनेनैवोपपत्तौ विरोधाभावात् तथा च
भविष्यपुराणवचनमेव द्विजातिविषयकं न शूद्रविषय-
कमित्येव कल्पनीयमिति । अत्रेदं विवेक्तव्यं किं पौरा-
णिकास्पष्टार्थकयच्छब्दस्य यावद्वर्ण्णविषयकत्वमुत स्पष्टा-
र्थकस्मृत्येकवाक्यतया त्रैवर्णिकमात्रविषयकत्वं तत्र पुरा-
णेन स्मृतेर्बाधायोगेन पौराणिकयच्छब्दस्यैव स्मृत्यु क्तत्रि-
वर्ण्णपरत्वकल्पनं युक्तमित्य त्पश्यामः । यदपि “चत्वार आश्र-
[Page0752-b+ 38]
माश्चैव ब्राह्मणस्य प्रकीर्त्तिताः । ब्रह्मचर्य्यञ्च गार्हस्थ्यं वान-
प्रस्थञ्च भिक्षुकम् । क्षत्रियस्यापि कथिता आश्रमास्त्रय
एव हि । ब्रह्मचर्य्यञ्च गार्हस्थ्यमाश्रमद्वितयं विशः ।
गार्हस्थ्यमुचितं त्वेकं शूद्रस्य क्षणमाचरेत्” वाम० पु०
वाक्यं तत् शूद्रस्य गार्हस्थ्यमात्राधिकारबोधकम् ।
न तु तदकरणे पापजनकताबोधकमपि उचितमिति
पदस्वारस्यात् उचितपदस्य योग्यार्थकत्वात् तेनैव उद्वा०
त० क्षणमुत्सवमिति व्याख्यानेन तदीयगृहस्थाश्रमस्योत्
सवार्थकत्वोक्त्या काम्यत्वसूचनात् “चत्वारिंशद्वत्सराणां
साष्टानाञ्च परे यदि । स्त्रिया वियुज्यते कश्रित्
स तु रण्डाश्रमी मतः । अष्टाचत्वारिंशदब्दं वयोयावन्न
पूर्य्यते । भार्य्यापुत्रवियुक्तस्य नास्ति यज्ञेऽधिका-
रितेति” भविष्यपुराणवचनमपि यज्ञेऽधिकारिताप्रति-
षेधात् द्विजविषयकमेव शूद्रस्य यज्ञेऽनधिकारात् ।
द्विजातीनामेव यज्ञीयाज्यावेक्षणादेः पत्रीसाध्यतया
पत्न्यभावे कथमाज्यावेक्षणाद्यङ्गसिद्धिरिति युक्तः तेषामन-
धिकारः” यज्ञाधिकारे शूद्रस्य पर्य्युदस्तया तदधिकारा-
भावकथनमनर्थकं स्यात् । अतो येषामेव यज्ञाधिकारस्तेषा-
मेव भार्य्याराहित्ये अनधिकारिताप्रतिपादने वचनं सार्थ-
कम् । तेन तद्द्विजविषयकमेव । एवं प्रागुक्तदक्षवचने जपे-
होमे तथा दाने स्वाध्याये निष्फलत्वकथनमपि उप-
क्रमोपसंहाराभ्यां होमस्वाध्याययोर्द्विजातीनामेव सम्भ-
वाच्च द्विजातिविषयकमेव । अतः शूद्राणांविवाहस्य उत्-
सवार्थतया काम्यत्वेनाकरणे न पत्यवाय इति सुस्थितम् ।
एतेन बहुविवाहवादे मया दक्षवचनस्थ द्विजपदस्योपल-
क्षणार्थकत्वं यत् खण्डितं तत् सुस्थितमेवेति द्रष्टव्यम् ।
<LEND>
