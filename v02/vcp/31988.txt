<L>31988<pc>4323,b<k1>पाषण्डिन्<k2>पाषण्डिन्
पाषण्डिन्¦ पु० पां वेदधर्मं षण्डयति षण्ड + णिच--इनि
पाषण्डे शब्दच० तस्य लक्षणं यथा
“येऽन्यदेवं परत्वेन वदन्त्यज्ञानमोहिताः । नारायणादु
जगद्वन्द्यात् ते वै पाषण्डिनस्तथा । कपालभस्मास्थिधरा
ये ह्यवैदिकलिङ्गिनः । ऋते वनस्थाश्रमांश्च जटावल्कल
धारिणः । अवैदिकक्रियोपेतास्ते वै पाषण्डिनस्तथा ।
शङ्खचक्रोर्द्ध्वपुण्ड्रादिचिह्नैः प्रियतमैर्हरेः । रहिता ये
द्विजा देवि! ते वै पाषण्डिनो मताः । श्रतिस्मृत्युक्तमा-
चारं यस्तु नाचरति द्विजः । स पाषण्डीति विज्ञेयः
सर्वलोकेषु गर्हितः । समस्तयज्ञभोक्तारं विष्णुं ब्रह्म-
ण्यदैवतम् । उदस्य देवतान्येभ्यो जहोति च ददाति च ।
स पाषण्डीति विज्ञेयः स्वतन्त्रो वापि कर्म्मसु । स्वात-
न्त्र्यात् क्रियते यैस्तु कर्म वेदोदितं महत् । विना वै
भगवत्प्रीत्या ते वै पाषण्डिनः स्मृताः । यस्तु नारायणं
देवं व्रह्मरुद्रादिदैवतैः । समत्वेनैव जानाति स पाषण्डी
भवेत् सदा । अनास्था क्रियते यैस्तु मनोवाक्कायकर्मभिः ।
वासुदेवं न जानाति स पाषण्डी भवेत् द्विजः । हरे-
र्नामकमन्त्राभ्यां लोकाः सद्भिर्विवर्जिताः । यदि वर्णाश्र-
माद्या ये ते वै पाषण्डितः स्मृताः । वर्णानां गुरवो
नित्यं शिवे! यद्यप्यवैष्णवाः । भगवद्धर्मरहिता वैष्णवा-
दिविनिन्दकाः । रजस्तमोमया जीवहिंसका जीवभ-
क्षकाः । असत्प्रतिग्रहरता देवला ग्रामयाजकाः ।
भ्रष्टाचारास्तथा व्रात्या नानाविबुधपूजकाः । देवतो-
च्छिष्टश्राद्धादिभोजिनः शूद्रवत्क्रियाः । विविधासत्क-
र्मरता भक्षणाद्यविचारिणः । लोभमोहमदक्रोधकामा-
हङ्कारिणः सदा । एवंविधाः पारदारिकाद्या येऽत्र
शुभानने! । अन्येषां का कथा तत्र पाषण्डा ब्रा-
ह्मणाः स्मृताः । वर्णाश्रमाद्या ये मर्त्याः स्वस्वधर्मविव-
र्जिताः । ते वै पाषण्डिनो देवि! नारायणबहिर्मु-
खाः । सर्वाशिनो द्विजा येऽपि सर्वविक्रयिणस्तथा ।
ये वेदाचाररहितास्ते वै पाषण्डिनो मताः । ये त्वस-
द्भक्ष्यपानादिरता लोका निरन्तरम् । शिवे! पाषण्डिनो
ज्ञेया इह नास्त्यत्र संशयः । विष्णुवैष्णवगोभूमिदेवा-
दिषु विशेषतः । अश्वत्थतुलसीतीर्थक्षेत्रादिषु महा
गुरौ । लक्ष्मीसरस्वतीगङ्गायमुनासु वरानने! । स्मृताः
पाषण्डिनस्तेऽपि ये न सेवापरायणाः । रुद्राक्षेन्द्रा-
क्षभद्राक्षस्फटिकाक्षादिधारिणः । जटिला भस्मलि-
प्ताङ्गास्ते वै पाषण्डिनः प्रिये! । असिजीवी मसीजीवी-
[Page4324-a+ 38]
घावकः पाचकस्तथा । एते पाषण्डिनो विप्रा मादक
द्रव्यभोजिनः । देवि! कार्ष्णादयो भक्ता अनन्यशरणास्तु
ये । पाषण्डसङ्गं न कुर्युस्तद्गेहे पानभोजने । तत्
स्पर्शजलपानञ्च चक्रुस्तत्सङ्गमादिकम् । तत्पानभो-
जनालापसङ्गालिङ्गनतोऽचिरात् । पाषण्डिनो वैष्णवाः
स्युरन्येषामपि का कथा । किमत्र बहुनोक्तेन ब्राह्मणा
ये ह्यवैष्णवाः । असदाचरणाश्चेत् स्युस्तदा पाषण्डिनः
स्मृताः । एतद्भोजनपानादिकर्मभिर्वैष्णवा जनाः । पाष-
ण्डिनस्तथा स्युर्वै जटामस्मादिधारिणः” पाद्मोत्तरखण्डे
पाषण्डाचरणं नाम ४२ अ० । एतच्च वैष्णवप्रशंसार्थंशैव
लिङ्गधारणस्यापि शास्त्रसिद्धत्वात् । तत्संसर्गादिनिषेधो
यथा “तस्मात् पाषण्डिभिः प्रापैरालापं स्पर्शनं त्यजेत् ।
विशेषतः क्रियाकाले यज्ञादौ चापि दीक्षितः । क्रि-
याहानिर्गृहे सूर्यं पश्येत सतिमान् नरः । किं पुनर्येस्तु
सन्त्यक्ता त्रयी सर्वात्मना द्विज! । पाषण्डभोजिभिः
पापैर्वेदवादविरोधिभिः । पाषण्डिनो विकर्मस्थान्
वैडालव्रतिकान् शठान् । हैतुकान् वकवृत्तींश्च वाङ्-
मात्रेणापि नार्च्चयेत् । दूरापास्तस्तु संसर्गः सहास्या
वापि पापिभिः । पाषण्डिभिर्दुराचारैस्तस्मात्तान् परि-
वजयेत् । एते नग्नास्तवाख्याता दृष्ट्या श्राद्धोपघातकाः ।
येषां सम्भाषणात् पुंसां दिनपुण्यं प्रणश्यति । एते
पाषण्डिनामानो ह्येतान्न चालपेद्बुधः । पुण्यं नश्यति
सम्भाषादेतेषां तद्दिनोद्भवम् । पुसां जटाधरणमौण्ड्यवतां
वृथैव मोघाशिनामखिलशौचनिराकृतानाम् । तोयप्र-
दानपितृपिण्डबहिष्कृताना सम्भाषणादप्रि नरा नरकं
प्रयान्ति” विष्णु पु० ३ अंशे १८ अ० ।
<LEND>
