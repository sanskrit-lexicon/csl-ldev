<L>14720<pc>2190,a<k1>कृत्याकृत्य<k2>कृत्याकृत्य
कृत्याकृत्य¦ न० द्वि० द्वन्द्व० १ कर्त्तव्याकर्त्तव्ययोः । सुश्रुतोक्ते
२ व्रणचिकित्साङ्गे कर्त्तव्याकर्त्तव्यविशेषे च ते च
कृत्याकृत्ये सुश्रुतेन दर्शिते यथा
[Page2190-b+ 38]
<फ्>“अथातः कृत्याकृत्यविधिमध्यायं व्याख्यास्यामः । तत्र
वयस्थानां दृढानां प्राणवतां सत्ववताञ्च सुचिकित्स्या व्रणा
एकस्मिन् वा पुरुषे यत्रैतद्गुणचतुष्टयं तस्य सुखसाधनी-
यतमाः । तत्र वयस्थानां प्रत्यग्रधातुत्वादाशु व्रणारो-
हन्ति । दृढानां स्थिरबहुमांसत्वाच्छस्त्रमवचार्य्यमाणं
सिरास्नाय्वादिविशेषान्न प्राप्नोति । प्राणवतां वेदनाभिघा-
ताहारयन्त्रणादिभिर्न ग्लानिरुत्पद्यते । सत्ववतां दारुणै-
रपि क्रियाविशेषैर्न व्यथा भवति । तस्मादेतेषां सुखसाध-
नीयतमाः । तएव विपरीतगुणा वृद्धकृशाल्पप्राणभीरुषु
द्रष्टव्याः । स्फिक्पायुप्रजननललाटगण्डौष्ठपृष्ठकर्णफल-
कोषोदरजत्रु मुखाभ्यन्तरसंस्थाः सुखरोपणीया व्रणाः ।
अक्षिदन्तनासापाङ्गश्रोत्रनाभिजठरसेवनीनितम्बपार्श्वकु-
क्षिवक्षःकक्षास्तनसन्धिभागगताः सफेनपूयरक्तानिलवा-
हिनोऽन्तःशल्याश्च दुश्चित्किस्याः । अधोभागाश्चोर्द्ध्वभा-
गनिर्वाहिनो रोमान्त्रोपनखमर्म्मजङ्घास्थिसंश्रिताश्च ।
भगन्दरमपि चान्तर्मुखं सेवनीकुटकास्थिसंश्रितम् ।
<फ्>भवति चात्र । कुष्ठिनां विषजुष्टानां शोषिणां मधु-
मेहिनाम् । व्रणाः कृच्छ्रेण सिध्यन्ति येषां चापि व्रणे
व्रणाः । अवपाटिकानिरुद्धप्रकाशसन्निरुद्धगुदजठरग्रन्थि-
क्षतक्रिमयः प्रतिश्यायजाः कोष्ठजाश्च त्वग्दोषिणां प्रमे-
हिनां वा ये परिक्षतेषु दृश्यन्ते शर्करासिकतामेहवात-
कुण्डलिकाष्ठीलादन्तशर्करोपकुशकण्ठशालूकनिष्कोषणदू-
षिताश्च दन्तवेष्टाविसर्पास्थिक्षतोरःक्षतव्रणग्रन्थिप्रभृत-
यश्च याप्याः । साध्या याप्यत्वमायान्ति याप्याश्चासाध्यतां
तथा । घ्नन्ति प्राणानसाध्यास्तु नराणामक्रियावताम् ।
यापनीयं विजानीयात् क्रिया धारयते तु यम् । क्रिया-
यान्तु निवृत्तायां सद्य एव विनश्यति । प्राप्ता क्रिया
धारयति याप्यव्याधितमातुरम् । प्रपतिष्यदिवागारं वि-
ष्क्रम्भः साधुयोजितः । अतऊर्द्ध्वमसाध्यान् वक्ष्यामः ।
मांसपिण्डवदुद्गताः प्रसेकिनोऽन्तःपूयवेदनावन्तोऽश्वापा-
नवदुद्धृतौष्ठाः । केचित्कठिना गोशृङ्गवदुन्नतमृदुमां-
सप्ररोहाः । अपरे दुष्टरुधिरास्राविणस्तनुपिच्छिला
स्राविणो वा मध्योन्नताः । केचिदवसन्नशुषिरपर्य्यन्ताः ।
शणतूलवत्स्नायुजालवन्तो दुर्दर्शा वसामेदोमज्जमस्तुलु-
ङ्गस्राविणश्च दोषसमुत्थाः । पीताऽसितमूत्रपुरीषवातवा-
हिनश्च कोष्ठस्थाः क्षीणमांसानाञ्च सर्वतोगतयश्चाणुमुखा
मांसबुद्बुंदवन्तः सशब्दवातवाहिनश्च शिरःकण्ठस्याः ।
क्षीणमांसानाञ्च पूयरक्तनिर्वाहिणोऽरोचकाविपाकका-
[Page2191-a+ 38]
सश्वासोपद्रवयुक्ताः । भिंन्ने वा शिरः कपाले यत्र मस्तु-
लुङ्गदर्शनं त्रिदोषलिङ्गप्रादुर्भावः कासश्वासौवा यत्रेति ।
<फ्>भवन्ति चात्र । वसां मेदोऽथ मज्जानं मस्तुलुङ्गञ्च यः
स्रवेत् । आगन्तुस्तु व्रणः सिध्येन्न सिध्येद्दोषसम्भवः ।
स मर्म्मोपहिते देशे सिरासन्ध्यस्थिवर्जिते । विकारो योऽ-
नुपर्य्येति तदसाध्यस्य लक्षणम् । क्रमेणोपचयं प्राप्य
धातूननुगतः शनैः । न शक्यडन्मूलयितुं वृद्धो वृक्ष
इवामयः । स स्थिरत्वान्महत्त्वाच्च धात्वनुक्रमणेन च ।
निहन्त्यौषधवीर्य्याणि मन्त्रान् दुष्टग्रहो यथा । अतो यो
विपरीतः स्यात्सुखसाध्यः स उच्यते । अबद्धमूलः क्षुपको
यद्वदुत्पाटने सुखः । त्रिभिर्दोषैरनाक्रान्तः श्यावौष्ठः
पिडकीसमः । अवेदनो निरास्रावो व्रणः शुद्ध इहो-
च्यते । कपोतवर्ण्णपतिमा यस्यान्ताः क्लेदवर्जिताः ।
स्थिराश्चिपिटिकावन्तो रोहन्तीति तमादिशेत् । रूढवर्त्मा-
नमग्रन्थिमशूनमरुजं व्रणम् । त्वक्सवर्ण्णं समतलं स-
म्यग्रूढं विनिर्द्दिशेत् । दोषप्रकोपाद्व्यायामादभिवाता-
दजीर्णतः । हर्षात्क्रोधाद्भयाद्वापि व्रणो रूढोऽपि
दीर्य्यति” ।
<LEND>
