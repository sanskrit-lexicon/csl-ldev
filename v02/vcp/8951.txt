<L>8951<pc>1120,b<k1>उत्पत्तिक्रम<k2>उत्पत्तिक्रम
उत्पत्तिक्रम¦ पु० उत्पत्तौ क्रमः । जगतामुत्पत्तिपरि-
पाट्याम् । स च क्रमः “ब्रह्मेति प्रकृत्य तैत्ति० उ०
भाष्ययोर्दर्शितो यथा ।
<फ्>“तस्माद्वा एतस्मादात्मन आकाशः सम्भूतः आका-
शाद्वायुः वायोरग्निः अग्नेरापः अद्भ्यः पृथिवी
प्रथिव्या ओषधयः ओषधिभ्योऽन्नम् अन्नाद्रेतः रेतसः
पुरुषः । स वा एष पुरुषोऽन्नरसमयः “उष० । “तस्मा-
दिति मूलवाक्यसूत्रितं ब्रह्म परामृश्यते । एतस्मादिति ।
मन्त्रवाक्येन, अनन्तरं यथा लक्षितं यद्ब्रह्मैव ब्राह्मण-
वाक्येन सूत्रितम् यच्च सत्यं ज्ञानमनन्तं ब्रह्मेत्यनन्तर-
मेव लक्षितम् तस्मादेतस्माद्ब्रह्मण आत्मन आत्मशब्दवाच्य-
त्वात् । आत्मा हि तत्सर्वस्य “तत् सत्यं स आत्मेति” श्रुत्यन्त-
रादतो ब्रह्मात्मा । तस्मादेतस्माद्ब्रह्मण आत्मस्वरूपादाकाशः
सम्भूतः समुत्पन्नः । आकाशो नाम शब्दगुणोऽवकाशकरो
मूर्त्तद्रव्याणां, तम्मादाकाशात् स्वेन स्पर्शगुणेन पूर्व्वण च
कारणगुणेन शब्देन द्विगुणो वायुः, सम्भूत इत्यनुवर्त्तते ।
वायोश्च स्वेन रूपगुणेन पूर्वाभ्याञ्च त्रिगुणोऽग्निः
सम्भूतः । अग्नेः स्वेन रसगुणेन पूर्वैश्च त्रिभिश्चतुर्गुणा
आपः सम्भूताः । अद्भ्यः स्वेन गन्धगुणेन पूर्वैश्चतुर्भिः
पञ्चगुणा पृथिवी सम्भूता । पृथिव्या ओषधयः । ओष-
धोभ्योऽन्नम् । अन्नाद्रेतोरूपेण परिणतात्पुरुषः शिरः-
पाण्याद्याकृतिमान् । स वा एष पुरुषोऽन्नरसमयोऽन्नर-
सविकारः । पुरुषाकृतिभावितं हि सर्वेभ्योऽङ्गेभ्यस्तेजः
[Page1121-a+ 38]
सम्भूतं रेतो वीजं तस्माद्यो जायते सोऽपि तथा पुरुषा-
कृतिरेव स्यात् सर्वजातिषु जायमानानां जनकाकृतिनियम-
दर्शनात् सर्व्वेषामप्यन्नरसविकारत्वे ब्रह्मवंश्यत्वे चाविशिष्टे ।
कस्मात्? पुरुष एव गृह्यते प्राधान्यात् । किं पुनः प्राधान्यं
कर्म्मज्ञानाधिकारः पुरुष एव हि शक्तत्वादर्थित्वाच्च अर्थी
विद्वान् समर्थः कर्म्मज्ञानयोरधिक्रियते । “पुरुषत्वे वा
विस्तरात्मा स हि विज्ञानेन सम्पन्नतमो विज्ञातं वदति
विज्ञातं पश्यति वेद श्वस्तनं वेद लोकालोकौ मत्त्येनामृत-
मीक्षतीत्येवं सम्पन्नोऽथेतरेषां पशूनामशनापिपासे एवा-
भिज्ञानमित्यादिश्रुत्यन्तरदर्शनात्” भा० ।
एतेषाञ्च ब्रह्माधिष्ठितानामेव तत्तत्कार्य्यरूपेणाविर्भावः
शा० सू० भाष्ययोर्निरूपितो यथा ।
“तदभिध्यानादेव तु तल्लिङ्गात् सः” सू० । “किमिमानि वि-
यदादीनि भूतानि स्वयमेव स्वविकारान् सृजन्त्याहोस्वित्
परमेश्वर एव तेन तेनात्मनावतिष्ठमानोऽभिध्यायन् तं तं
विकारं सृजतीति सन्देहे सति प्राप्तं तावत् स्वयमेव सृज-
न्तीति कुतः “आकाशाद्वायुर्वायोरग्निरित्यादि” स्वातन्त्र्यश्र-
वणात् । नन्वचेतनानां स्वतन्त्राणां प्रवृत्तिः प्रतिषिद्धा, नैष-
दोषः । “तत्तेजऐक्षत ता आपऐक्षन्तेति च भूतानामपि
चेतनत्वश्रवणादित्येवं प्राप्तेऽभिधीयते । स एव परमेश्वर-
स्तेन तेनात्मनावतिष्टमानोभिध्यायंस्तंतं विकारं सृजतीति
कुतः? तल्लिङ्गात् । तथा हि शास्त्रम् “यः पृथिव्यां तिष्ठन्
पृथिव्या अन्तरो यं पृथिवी न वेद यस्य पृथिवी शरीरं
यः पृथिवीमन्तरोयमयतीत्येवंजातीयकं, साध्यक्षामेव
भूतानां प्रवृत्तिं दर्शयति । तथा “सोऽकामयत बहु स्यां
प्रजायेयेति” प्रस्तुत्य “सच्च त्यच्चाभवत् तदात्मानं स्वयमकु-
रुतेति” च तस्यैव सर्वात्मभावं दर्शयति । यत्तु ईक्षणश्रव-
णमप्तेजसोः, तत् परमेश्वरावेशवशादेव द्रष्टव्यं “नान्योऽऽतो-
स्ति द्रष्टा” इतीक्षित्रन्तरप्रतिषेधात् प्रकृतत्वाच्च सत ईक्षितुः
“तदैक्षत बहु स्यां प्रजायेयेत्यत्र” । “भूतानामुत्पत्ति-
क्रमश्चिन्तितः” शा० भा० ।
<LEND>
