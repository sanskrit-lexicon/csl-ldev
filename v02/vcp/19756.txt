<L>19756<pc>2940,b<k1>चित्तमूमि<k2>चित्तमूमि
चित्तमूमि¦ स्त्री चित्तस्य भूमिरवस्था । पातञ्जलप्रसिद्धे
१ चितस्यावस्थाभेदे तद्भूमयश्च नानाविधाः तत्र चित्तशब्दे
दर्शिता क्षिप्तमूढविक्षिप्तैकाग्रताः चतसः उक्ताः ।
मधुमत ज्योतिष्मती विशोका ऋतम्मरा च समाधिभूमय-
श्चान्यास्ताश्चचित्तपिक्षेपशब्दे तत्तच्छब्दे च दृश्याः ।
साधनपादे च सूत्रभाष्यादौ सप्ताम्या अप्युक्ताः यथा
“सप्तधा प्रान्तभूमिः प्रज्ञा” सू० ।
“तस्येति । प्रत्युदितख्यातेः प्रत्थाम्नायः सप्तधेति अ-
शुद्ध्यावरणमलापगमाच्चित्तस्य प्रत्थयारानुत्पादे सति
सप्तप्रकारैव प्रज्ञा विवेकिनो भवति । तद् यथा परिज्ञातं
हेयं, नास्य पुनः परिज्ञेयमस्ति क्षीणा हेयहेतवो न पुन-
रेतेषुक्षेतव्यमस्ति, साक्षात्कृतं निरोधसमाधिना हानम् ।
भावितो विवेकख्यातिरूपोहानोपायैव्येधा चतुष्ठयी
कार्य्याविमुक्तिः प्रज्ञायाः । चित्तविमुक्तिस्तु त्रयी चरिता-
धिकारा बुद्धिगुणा गिरिशिखरकृटच्युताइव ग्रावाणो-
निरवस्थानाः स्वकारणे प्रलयाभिमुखाः सह तेनास्तं
गच्छन्ति । न चैषां विलीनानां पुनरस्त्युत्पादः प्रयो-
जनाभावादिति एतस्यामवस्थायां गुणसम्बन्धातीतस्व-
रूपमात्रज्यीतिरमलः केवली पुरुष इत्येतां सप्तविधा
प्रान्तभूमिप्रज्ञामनुपश्यन् पुरुषः कुशलैत्याख्यायते पति
प्रसवेऽपि चित्तस्य मुक्तः कुशल इत्येव भवति गुणातीतत्वा-
दिति सिद्धा भवति विवेकख्यातिर्हानोपायः इति” भा० ।
“पिवेकख्यातिनिष्ठायाः स्वरूपमाह सूत्रेण तस्येत्यादि ।
व्याचष्टे तस्येति प्रत्युदितख्यातेर्वर्त्तमानख्यातेर्योभि
नः प्रत्याम्नायः परामर्शः अशुद्धिरेवावरणं चित्तसुत्वस्य
तदेव मलं तस्यापगमात् चित्तस्य प्रत्ययान्तरानुत्पादे ताम-
सराजसव्युत्थानप्रत्ययानुत्पादे निर्विप्लवविवेकख्यातिनि-
ष्ठामापन्नस्य सप्तप्रकारेव प्रज्ञा विवेकिनो भवति विपयभे-
द्रात् प्रज्ञाभेदः । प्रकष्टोऽन्तो यासां मूमीनामवस्थानां तास्त-
थोक्ता यतः परं नास्ति संप्रकर्षः प्रान्ता भूमयः यस्या-
प्रज्ञाया विवेकख्यातेः सा तथोक्ता ता एव सप्त प्रकाराः
प्रज्ञाभूमीरुदाहरति तद्यथेति । तत्र पुरुपप्रयत्न
निष्पाद्यासु चतसृषु भूमिषु प्रथमामुदाहरति परिज्ञातं
हेयं यावत् किल प्राधानिकं तत्सर्व्वं परिणामतापसं-
[Page2941-a+ 38]
स्कारैर्गुणवृत्तिविरोधात् दुःखमेवेति, हेयं तत्परिज्ञा-
तम् । प्रान्ततां दर्शयति नास्य पुनः किञ्चिदपरिज्ञेय-
मस्ति । द्वितीयामाह क्षीणा इति । प्रान्ततामाह
न पुनरिति । तृतीयामाह साक्षातकृतं प्रत्यक्षेण
निश्चितं यथा संप्रज्ञातावरवायामेव निरोधसमाधि
साध्यं हानं व पुनरस्मात् परं निश्चेतव्यमस्तीति शेषः ।
चतुर्थीमाह भावितो निष्पादितः विवेकख्यातिरूपोहा-
नोपायः, नास्याः परं भावनीयमस्ति इति शेषः । एषा
चतुष्टयी कार्य्याविमुक्तिः समाप्तिकार्य्यतता प्रयत्रनिष्पा-
द्या दर्शिता । क्वचित् पाठः कार्य्यविमुक्तिरिति कार्य्यान्त-
रेण विमुक्तिः प्रज्ञाया इत्यर्थः । प्रयत्ननिष्पाद्यामुक्त्वा
तद्रनिष्पादनीयामप्रयत्नसाध्यां चित्तविमुक्तिमाह चित्त-
विमुक्तिस्तु त्रयी इति । प्रथमामाह चरिताधिकारा
बुद्धिकृतमोगापवर्गकार्येव्यर्थः । द्वितीयामाह गुणाइति
प्राव्यतामाह न चैषामिति । तृतीयामाह एतस्या-
मतस्यायामिति एतस्यामवस्थायां जीवन्नेव पुरुषः
कुशलोमुक्त इत्युच्यते चरमदेहत्वादित्याह एतमिति ।
अनौपचारिकं मुक्तमाह प्रतिप्रसवे प्रधानलयेऽपि
चित्तस्य मुक्तः कुशल इत्येष भवति गुणातीतत्वादिति’
विवरणम् । चित्तमेव भूमिः क्षेत्रम् । २ चित्ररूपक्षेत्रे
तस्मिंश्च मैत्रीकरुणामुदितोपेक्षारूपैः संस्कारैः संस्कृते
समाधिलाभः इति योगाशास्त्रे प्रसिद्ध्वम्
<LEND>
