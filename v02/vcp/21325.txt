<L>21325<pc>3129,a<k1>जीवन्मुक्त<k2>जीवन्मुक्त
जीवन्मुक्त¦ त्रि० जीवन्ने व सुक्तः जीवन्येवात्जज्ञानेन बन्धरहिते
“जीवन्मुक्तो नाम स्वस्वरूपाखण्डब्रह्मज्ञानेन तदज्ञान
बाघनद्वारा स्वस्वरूपाखण्डब्रह्मणि साक्षात्कृते अज्ञान
कार्यसञ्चितकर्मसंशयविपर्दयादीनाचपि बाधितत्वादणिल-
बन्धरहितो ब्रह्ममिष्ट” इति वेदालला० । नञ्च जीवन्मुक्तो
[Page3129-b+ 38]
व्यवहरतिंन वा । आद्ये तस्य बद्धान्न विलक्षणता, द्वितीये
देहस्यानुपयोगात् सद्यः पातप्रसङ्ग इत्यत आह ।
“अयन्तु व्युत्थानसमये मांसशोणितमूत्रपुरीषादिभाजनेन
शरीरेण आन्ध्यमान्द्यपटुत्वादिभाजनेनेन्द्रियग्रामेण
अशनायापिपासाशोकमोहादिभाजनेन चान्तःकरणेन
पूर्वपूर्ववासनया क्रियमाणानि कर्माणि भुज्यमानानि
ज्ञानाविरुद्धान्यारब्धफलानि च पश्यन्नपि बाधितत्वात्
परमार्थतो न पश्यतीति” वे० सा० । दृष्टान्ते नोक्तमर्थं स्पष्ट-
यति । “यथेन्द्रजालमिति ज्ञानवान् तदिदमिन्द्रजालं
पश्यन्नपि परमार्थमिदमिति” न पश्यति । उक्तञ्च “सुषुप्ति-
वज्जाग्रति यो न पश्यति द्वयन्तु पश्यन्नपि चाऽद्वयत्वतः ।
तथा च कुर्वन्नपि निष्क्रियश्च यः स आत्मविन्नान्य इतीह
निश्चयः” इति वेदन्तासा० । “वेदविद्याकृतं ज्ञानं देशिकस्क
मुखात् स्वयम् । गृहीत्वाष्टोत्तरशतं ये पठन्ति द्विजो-
त्तमाः । प्रारब्धक्षयपर्य्यन्तं जीवन्मुक्ता भवन्ति ते”
तन्त्रम् । अष्टोत्तरशतमुपनिषदाम् । २ कौलिके च “धन्या-
माहेश्वराः स्वार्थप्रत्यभिज्ञानशालिनः । स्वपरिज्ञानमा-
त्रेण जीवन्मुक्ता भवन्ति हि । महामन्त्रप्रभावेण
कुलाचारप्रभावतः । स्वेच्छाचारा निर्विकल्पा जीवन्मुक्ता-
हि कौलिकाः” तन्त्रशास्त्रम् “योऽन्तर्व्योमवदत्यच्छः
जीवन्मुक्त० उच्यते” कुलार्णवे ।
वेदान्तपरिभाषायां विशेष सुक्तो यथा ।
“निर्गुणब्रह्मसात्कारवतस्तु न लोकान्तरगमनं “न तस्य
प्राणा उत्क्रामन्तीतिश्रुतेः किन्तु यावत्प्रारब्धकर्मक्षयं
सुखदुःखे अनुमूय पश्चादपवृज्यते । ननु “क्षीयन्ते चास्य
कर्माणि तस्मिन् दृष्टे परावरे” इत्यादिश्रुत्या “ज्ञानाग्निः
सर्वकर्म्माणि भस्मसात् कुरुतेऽर्जु नेत्यादि” स्मृत्या च
ज्ञानस्य सकलकर्मक्षयहेतुत्वनिश्चये सति प्रारब्धकर्म्मावस्था-
नमनुपपन्ननिति चेन्न तस्य “तावदेव चिरं यावन्न विमो-
क्ष्येऽथ सग्पत्स्ये कैवल्येनेत्यादि” श्रुत्या “नाभुक्तं क्षीयते
कर्मकल्पकोटिशतैरपीत्यादि” स्मृत्या च उत्पादितकार्य्यक-
कर्मव्यतिरिक्तानां सञ्चितकर्म्मणामेव ज्ञानयिनाश्यत्वाव-
गमात् । सञ्चितं द्विविघं सुकृतं दुष्कृतञ्च । तथाच
श्रुतिः “तस्य पुत्रादायमुपयन्ति सुहृदः साघुकृत्यां द्विषन्तः
पापकृत्यामिति” । ननु ब्रह्मज्ञानान्मूलाज्ञाननिवृत्तौ तत्-
कार्य्यप्रारव्यकर्म्म ओऽपि निवृत्तेः कथं ज्ञानिनां देह-
धारणमुपपद्यत इति चेन्न अपतिबद्धज्ञानस्यैवाज्ञाननिव-
र्त्तकतया प्रारव्वकर्म्मरूपप्रतिवन्धकदशायामज्ञाननिवृश्वे-
[Page3130-a+ 38]
रनङ्गीकारात् । “नन्वेवमपि तत्त्वज्ञानादेकमुक्तौ सर्व्व-
मुक्तिः स्यात् अविद्याया एकत्वेनैतन्निवृत्तौ क्वचिदपि-
संसारायोगादिति चेन्न इष्टापत्तेरित्येके । अपरे त्वेत-
द्दोषपरीहारायैव “इन्द्रोमायाभिरिति” वहुवचनश्रुत्यनु
गृहीतमविद्यानानात्वप्रङ्गीकर्त्तव्यमित्याहुः । अन्ये त्वेकै-
वाविध्या तस्याश्चाविद्याया जीवभेदेन ब्रह्मस्वरूपावरण-
शक्तयो नाना तथा च यस्य ब्रह्मज्ञानं तस्य ब्रह्मस्वरूपा-
वरणशक्तिविशिष्टाविद्यानाशः नत्वन्यं प्रति व्रह्मस्वरूपा-
वरणशक्तिविशिष्टाविद्यानाश इत्यभ्यु पगमान्नैकमुक्तौ सर्व-
सुक्तिः । अतएव “यावदधिकारमवस्थितिराधिकारिकाणाम्
इत्यस्मिन्नधिकरणे अधिकारिपुरुषाणामुत्पन्नतत्त्वज्ञाना-
नामिन्द्रादीनां देहधारणानुपपत्तिमाशङ्क्य अधिकारा-
षाटकप्रारब्धकर्म्म समाप्त्यनन्तरं विदेहकैवल्यमिति सिद्धा-
न्तितम् । तदुक्तमाचार्य्यवाचस्पतिमिश्रैः “उपासनादिसं-
सिद्धितोषितेश्वरचोदितम् । अधिकारं समाप्यैते प्रवि-
शन्ति परम्पदमिति” । एतच्चैकमुक्तौ सर्व्वमुक्तिरिति पक्षे
नोपपद्यते । तस्मादेकाविद्यापक्षेऽपि प्रतिजीवमावरणभे-
दोपगमेन व्यवस्थोपपादनीया” ।
<फ्>शा० सू० भाष्ययोश्च जाततत्त्वज्ञानानामपि यावत्
प्रारब्धकर्मसमाप्तिस्तावद्देहादिसम्बन्धः समर्थितो यथा
“यावदधिकारमवस्थितिराधिकारिकाणाम्” ३ । ३ । ३२ सू० ।
“विदुपो वर्त्तमानदेहपातानन्तरं देहान्तरमुत्पद्यते न
वेति चिन्त्यते । ननु विद्यायाः साधनभूतायाः सम्पत्तौ
कैवल्यनिर्वृत्तिः स्यान्न वेति नेयं चिन्तोपपद्यते । न हि
पाकसाधनसम्पत्तावोदनो भवेत् न येति चिन्ता सम्भ-
वति, नापि भुञ्जानस्तृप्येत् न वेति चिन्त्यते । उपपन्ना
त्वियं चिन्ता, ब्रह्मविदामपि केपाञ्चित् इतिहासपुराण-
योर्देहास्तरोत्तिदर्शनात् । तथा ह्यपान्तरतमानाम
वेदाचार्थः पुराणर्षिर्विष्णुनियोगात् कलिद्वापरयोः
सन्धो कृणद्वैपायतः सम्बभूवेति स्मरणं, वसिष्ठश्च
ब्रह्मणो मानसं पुत्त्रः सन्निमिशापादपगतपूर्वदेहः पुन-
ब्रह्मादेशात् मित्रावरुणाभ्यां सम्वभूवेति । भृग्वादीना-
मपि ब्रह्मण एव मानसानां पुत्त्राणां वरुणे यज्ञे पुन-
रुत्पत्तिः स्मर्यते । सनत्कुमारोऽपि ब्रह्मण एव मानसः
पुत्त्रः स्वयं रुद्राय वरप्रदानात् स्कन्दत्वेन प्रादुर्बभूव ।
एवमेव दक्षनारदप्रभृतीनाभपि भूयसी देहान्तरो-
त्पत्तिकथा तेन तेन निमित्तेन भवति स्मृतौ श्रुतावपि
मन्त्रार्थवादयाः प्रायेणोपलक्ष्यते । ते च केचित् पतिते
[Page3130-b+ 38]
पूर्वदेहे देहान्तरमाददते केचित्तु स्थित एव तस्मिन् योगै-
श्वर्यवशादनेकदेहागमन्यायेन, सर्वे चैते समधिगतसकल-
वेदार्थाः स्मर्यन्ते । तदेतेषां देहान्तरोत्पत्तिदर्शनात् प्राप्तं
ब्रह्मविद्यायाः पाक्षिकं मोक्षहेतुत्वमहेतुत्वं वेत्यत
उत्तरसुच्यते । न, तेषामपान्तरमःप्रभृतीनां वेदप्रव-
र्त्तनादिषु लोकस्थितिहेतुष्वधिकारेषु नियुक्तानां अधि-
कारतन्त्रत्वात् स्थितेः । यथासौ भगवान् सविता सह-
स्रयुगपर्यन्तं जगतोऽधिकारं चरित्वा तदवसाने उदया-
स्तमयवर्जितं कैवल्यमनुभवति, “अथ ततऊर्द्ध, उदेत्य
नैवोदेता नास्तमेतैकल एव मध्ये स्थाता” इति श्रुतेः ।
यथा च वर्त्तमाना ब्रह्मविदः प्रारब्धमोगक्षये कैवल्यमनु-
भवन्ति “तस्य तावदेव चिरं यावत् न विमोक्ष्येऽथ सम्प-
त्स्ये” इति श्रुतेः । एवमपान्तरतगःप्रभृतयोऽपीश्वराः
परमेश्वरेण तेषु तेष्वधिकारेषु नियुक्ताः सन्तः सत्यपि
सम्यग्दर्शने कैवल्यहेतावक्षीणकर्णो यावदधिकारम-
वदिष्ठन्ते तदवसाने चापवृज्यन्त इत्यविरुद्धम् । सकृत्-
प्रवृत्तमेव हि तेऽधिकारफलदानाय कर्माशयमतिवाह-
यन्तः ख्वातन्त्र्येण गृहादिब गृहान्तरमन्यमन्यं देह्रं
सञ्चरन्तः स्वाथिकारनिर्वर्तनायापरिमुषितस्मृतय एव
देहेन्द्रियप्रकृतिवशित्वात् निर्म्माय देहान् युगपत्क्रमेण
वाधितिष्ठन्ति । न चैते जातिस्मरा इत्युच्यते, तएव ते,
इति स्मृतिप्रसिद्धेः । यथा “सुलभा ब्रह्मवादिनी जन-
केन विवदितुकामा व्युदस्य स्वं देहं जानकं देहमाविश्य
व्युद्य तेन पश्चात्तं स्वमाविवेश” इति स्मर्यते । यदि ह्युप-
युक्ते सकृत्प्रवृत्ते कर्मणि कर्म्मान्तरं देहान्तरारम्भकार-
णमाविर्भवेत् ततोऽन्यदप्यदग्धवीजं कर्म्मान्तरं तद्वदेव
प्रसज्येतेति ब्रह्मविद्यायाः पाक्षिकं मोक्षहेतुत्वमहेतुत्वं
वा शङ्क्येत, न त्वियमाशङ्का युक्ता ज्ञानात् कर्मवीज-
दाहस्य श्रुतिस्मृतिप्रसिद्धत्वात् । तथा च श्रुतिः--
“भिद्यते हृदयग्रन्थिश्छिद्यन्ते सर्वसंशयाः । क्षीयन्ते
चास्य कर्म्माणि तस्मिन् दृष्टे परावरे” इति “स्मृति-
लम्भे सर्वग्रन्थीनां विप्रमोक्षः । इति चैवमाद्या । स्मृति-
रपि “यथैधांसि समिद्धोऽग्निर्भस्मसात् कुरुतेऽर्जुन! ।
ज्ञानाग्निः सर्वकर्म्माणि भस्मसात् कुरुते तथा” । इति-
“वीजान्यग्न्युपदग्धानि न रोहन्ति यथा पुनः । ज्ञान-
दग्धैस्तथा क्लेशैर्नात्मा सम्पद्यते पुनः” इति--चैव-
माद्या । न चाविद्यादिक्लेशदाहे सति क्लेशवीजस्य
कर्म्माशयस्यैकदेशदाह एकदेशप्ररोहश्चेत्युपपद्यते, न
[Page3131-a+ 38]
ह्यग्निदग्धस्य शालिवीजस्यैकदेशप्ररोहो दृश्यते । प्रवृत्त-
फलस्य तु कर्म्माशयस्य मुक्तेषोरिव वेगक्षयात् निवृत्तिः
“तस्य तावदेव चिरम्” इति शरोरपातक्षेपकरणात् ।
तस्मादुपपन्ना यावदधिकारमाधिकारिकाणामवस्थितिः, न
च ज्ञानफलस्यानैकान्तिकता । तथा च श्रुतिरविशेषेणैव
सर्वेषां ज्ञानान्मोक्षं दर्शयति “तद्यो देवानां प्रत्यबुध्यत स
एव तदभवत्तथर्वीणां तथा मनुष्याणाम्ं इति । ज्ञाना-
न्तरेषु चैश्वर्य्यादिफलेष्वासक्ताः स्युर्महर्षयः ते पश्चादैश्वर्य-
क्षयदर्शनेन निर्विण्णाः बरमात्महा ने परिनिष्ठाय कैवल्यं
ययुरित्युपपद्यते । “ब्रह्मणा सह ते सर्वे संप्राप्ते प्रति-
सञ्चरे । परस्यान्ते कृतात्मानः प्रविशन्ति परं पदम्”
इति स्मरणात् । प्रत्यक्षफलत्वाच्च ज्ञानस्य फलविरहा-
शङ्कानुपपत्तिः । कर्मफले हि स्वर्गादावनुभवानारूढे
स्यादपि कदाचिदाशङ्का भवेद्वा न वेति, अनुभवारूढन्तु
ज्ञानफलं “यत्साक्षादपरोक्षाद्व्रह्म” इति श्रुतेः, “तत्त्वमसि”
इति च सिद्धवदुपदेशात् । न हि “तत्त्वमसि” इत्यस्य
वाक्यस्यार्थः तत्त्वं मृतो भविष्यसि इत्येवं शक्यः परि-
णेतुम् । “तद्धैतत् पश्यन् ऋषिर्वामदेवः प्रतिपेदेऽहं
मनुरभवं सूर्य्यश्च” इति सम्यग्दर्शनकालमेव तत्फलं
सर्व्वात्मत्वं दर्शयति । तस्मादैकान्तिकी विदुषः कैवल्य-
सिद्धिः” भा० । ४ । १ पादे च ।
<फ्>“तदधिगम उत्तरपूर्वाथयोरश्लेषविनाशौ तद्व्यपदे-
शात्” १३ सू० ।
<फ्>“गतस्तृतीयशेषः, अथेदानीं ब्रह्मविद्याफलं प्रति चिन्ता
प्रजायते, ब्रह्माधिगमे सति तद्विपरीतफलं दुरितं क्षीयते
न वा क्षीयत इति संशयः । किं तावत् प्राप्तं फलार्थ-
त्वात् कर्मणः फलमदत्त्वा न सम्भाव्यते क्षयः । फल-
दायिनी ह्यस्य शक्तिः श्रुत्या समधिगता । यदि तद-
न्तरेणैव फलोपभोगमुपमृद्येत श्रुतिः कदर्थिता स्यात् ।
स्मरन्ति च ‘न हि कर्म्माणि क्षीयन्ते’ [म० भा०] इति ।
नन्वेवं सति प्रायश्चित्तोपदेशोऽनर्थकः प्राप्तोति । नैष
दोषः, प्रायश्चित्तानां नैमित्तिकत्वोपपत्तेर्गृहदाहेष्ट्या-
दिषत् । अपि च प्रायश्चित्तानां दोषसंयोगेन विधानात्
भवेदपि दोषक्षपणार्थता, नत्वेवं ब्रह्मविद्याया विधान-
मस्ति । नन्वनभ्यु पगम्यमाने ब्रह्मविदः कर्मक्षये तत्फल-
स्यावश्यभोक्तव्यत्वादनिर्मोक्षः स्यात् । नेत्युच्यते देश-
कालनिमित्तापेक्षो मोक्षः कर्मफलवद्भविष्यति । तस्मात्
न ब्रह्मविद्याधिगमे दुरितनिवृत्तिरित्येवं प्राप्ते ब्रूमः
[Page3131-b+ 38]
तदधिगमे ब्रह्माधिगमे सत्युत्तरपूर्वाघयोरश्लेषविनाशौ
भवतः, उत्तरस्याश्लेषः, पूर्वस्य विनाशः । कस्मात्, तद्
व्यपदेशात् तथा हि व्रह्मविद्याप्रक्रियायां सम्भाव्य-
मानसम्बन्धस्यामामिनो दुरितस्यानभिसम्बन्धं बिदुषो
व्यपदिशति “यथा पुष्करपलाश आपो न श्लिष्यन्त एव-
मेवंविदि षापं कर्म न श्लिष्यते” इति । तथा विनाशमपि
पूर्वोपचितस्य दुरितस्य व्यपदिशति “तद्यथेषीकातूमग्नौ
प्रोतं प्रदूयेतैवं हास्य सर्वे पाप्मानः प्रदूयन्ते” इति ।
अयमपरः कर्मक्षयव्यपदेशो भवति । “भिद्यते हृदय-
ग्रन्थिश्छिद्यन्ते सर्वसंशयाः । क्षीयन्ते चास्य कर्माणि
तस्मित् दृष्टे परावरे” इति । यदुक्तमनुपभुक्तफलस्य
कर्मणः क्षयकल्पनायां शास्त्रकदर्थनं स्यादिति । नैष
दोषः, न हि वयं कर्मणः फलदायिनीं शक्तिमवजांनी-
महे, विद्यत एव सा, सा तु विद्यादिना कारणान्तरेण
प्रतिबध्यत इति बदामः । शक्तिमद्भावमात्रे च शास्त्रं
व्याप्रियते न प्रतिबन्धाप्रतिबन्धयोरपि । न हि कर्म
क्षीयत इत्येतदपि स्मरणमौत्सर्गिकं न हि भोगादृते
कर्म क्षीयते तदर्थत्वादितिं, इष्यत एव प्रायश्चित्तादिना
दुरितस्य क्षयः “सर्वं पाप्मानं तरति” “तरति ब्रह्महत्यां
योऽश्वमेधेन यजते” । य उचैनमेवं वेद” इत्यादि श्रुति-
स्मृतिभ्यः । यत्तूक्तं नैमित्तिकानि प्रायश्चित्तानि भवि-
ष्यन्ति इति । तदसत्, दोषसंयोगेन चोद्यमानानामेषां
दोषनिष्कृतिफलसम्भवे फलान्तरकल्पनानुपपत्तेः । यत्-
पुनरेतदुक्तं न प्रायश्चित्तवद्दोषक्षयोद्देशेन विद्याविधान-
मस्तीति अत्र ब्रूमः । सगुणासु तावद्विद्यासु विद्यत
एव विधानं, तासु च वाक्यशेषे ऐश्वर्य्यप्राप्तिः पापनि-
वृत्तिश्च विद्यावत उच्यते, तयोश्चाविवक्षाकारणं नास्ती-
त्यतः पाप्मप्रहाणपूर्वकैश्वर्य्य प्राप्तिस्तासां फलमिति नि-
श्चीयते । निर्गुणायान्तु विद्यायां यद्यपि विधानं नास्ति
तथाप्यकर्त्रात्मत्वबोधात् कर्मप्रदाहसिद्धिः । अश्लेष इति
चागामिषु कर्मसु कर्तृत्वमेव न प्रतिपद्यते व्रह्मविदिति-
दर्शयति । अतिक्रान्तेषु तु यद्यपि मिथ्याज्ञानात् कर्तृत्वं
प्रतिपेदे इव तथापि विद्यासामर्थ्यात् मिथ्याज्ञाननिवृत्ते-
स्तान्यपि प्रलीयन्त इत्याह विनाश इति । पूर्वप्रसिद्ध-
कर्तृत्वभोक्तृत्वस्वरूपविपरीतं हि त्रिष्वपि कालेष्वकर्तृ-
त्वाभोक्तृत्वस्वरूपं ब्रह्माहमस्मि नेतः पूर्वमपि कर्त्ता
भोक्ता वाऽहमासं नेदानीं नापि भविष्यति काले इति
ब्रह्मविदवगच्छति । एवमेव च मोक्ष उपद्यते, अन्यथा
[Page3132-a+ 38]
ह्यनादिकालप्रवृत्तानां कर्मणां क्षयाभाये मोक्षाभावः
स्यात् । न च देशकालनिमित्तापेक्षो मोक्षः कर्मफलवत्
भवितुमर्हति, अनित्यत्वप्रसङ्गात् परोक्षत्वानुपपत्तेश्च
ज्ञानफलस्य । तस्मात् ब्रह्नाधिगमे दुरितक्षय इति
स्थितम्” । भा०
“इतरस्याप्येवमसंश्लेषः पाते तु” ४ । १ । १४ सू०
“पूर्वस्मिन्नधिकरणे बन्धहेतोरधस्य स्वाभाविकस्याश्लेष-
विनाशौ ज्ञाननिमित्तौ शास्त्रव्यपदेशान्निरूपितौ, धर्मस्य
पुनः शास्त्रोयत्वात् शास्त्रीयेण ज्ञानेनाविरोध इत्या-
शङ्क्य तन्निराकरणाय पूर्वाधिकरणन्यायातिदेशः क्रियते ।
इतरस्याऽपि पुण्यस्य कर्मण एवमधवदसंश्लेषो विनाशश्च
ज्ञानवतो भवतः । कुतः, तस्याऽपि स्वफलहेतुत्वेन
ज्ञानफलप्रतिबन्धित्वप्रसङ्गात् । “उभे उहैवैष एतेन
तरति” इत्यादिश्रुतिषु दुष्कृतवत् सुकृतस्याऽपि प्रणाश-
व्यपदेशात् अकर्त्रात्मबोधनिमितस्य च कर्मक्षयस्य सुकृत-
दुष्कृतयोस्तुल्यत्वात् “क्षीयन्ते चास्य कर्माणि” इति
चाविशेषश्रुतेः । यत्रापि केवल एव पाप्मशब्दः पठ्यते
तत्रापि तेनैव पुण्यमप्याकलितमिति दष्टव्यं, ज्ञानापेक्षया
निकृष्टफलत्वात् । अस्ति च श्रुतौ पुण्येऽपि पाप्मशब्दः
‘वैनं सेतुमहोरात्रे तरतः’ इत्यत्र सह दुष्कृतेन सकृत-
मप्यनुक्रम्य “सर्वे पाप्मानोऽतो निवर्तन्त” इत्यविशेषेणैव
प्रकृतेषु पाप्मशब्दप्रयोगात् । पाते त्विति । तुशब्दोऽ-
वधारणार्थः । एवं धर्म्माधर्मयोर्बन्धहेत्वोर्विद्यासाम-
र्थ्यादश्लेषविनाशसिद्धेरवश्यम्भाविनी विदुषः शरीरपाते
मुक्तिरित्यवधारयति ।” भा०
“अनारब्धकार्य्ये एव तु पूर्वे तदवधेः ।” ४ । १ । १५ सू०
“पूर्वयोरधिकरणयोर्ज्ञाननिमित्तः सुकृतदुष्कृतयोर्विना-
शोऽवधारितः, स किमविशेषेणारब्धकार्य्ययोरनारब्ध-
कार्य्ययोश्च भवत्युत विशेषेणानारब्धकार्य्ययोरेवेति विचा-
र्य्यते । तत्र “उभे उहैवैष एतेन तरति” इत्येवमादि-
श्रुतिष्वविशेषश्रवणादविशेषेणैव क्षय इत्येवं प्राप्ते
प्रत्याह अनारब्धकार्य्ये एव त्विति । अप्रवृत्ते फले एव
पूर्वे जन्मान्तरसञ्चिते अस्मिन्नपि च जन्मनि प्राक् ज्ञानो-
त्पत्तेः सञ्चित सुकृतदुष्कृते ज्ञानाधिगमात् क्षीयेते नत्वा-
रब्धकार्य्ये सामिभुक्तफले याभ्यामेतत् ब्रह्मज्ञानायतनं
जन्म निर्मितम् । कुत एतत्, “तस्य तावदेव चिरं यावन्न
विमोक्ष्ये” इति शरीरपातावधिकरणात् क्षेमप्राप्तेः,
इतरषा हि ज्ञानादशेषकर्मक्षये सति स्थितिहेत्वभावात्
[Page3132-b+ 38]
ज्ञानप्राप्त्यनन्तरमेव क्षेममश्नुवीत तत्र शरारपातप्रतीक्षां
नाचक्षीत । ननु वस्तुबलेनैवायमकर्त्रात्मत्वबोधः कर्म्माणि
क्षपयन् कथं कानिचित् क्षपयेत् कानिचिच्चोपेक्षेत, न
हि समानेऽग्निवीजसम्पर्के केषाञ्चिद्वीजशक्तिः क्षीयते
केषाञ्चिन्न क्षीयते इति शक्यमङ्गीकर्तुमिति । उच्यते,
न तावदनाश्रित्यारब्धकार्य्यं कर्म्माशयं ज्ञानोत्पत्तिरुप-
पद्यते, आश्रिते च तस्मिन् कुलालचक्रवत् प्रवृत्तवगस्या
ऽन्तराले प्रतिबन्धासम्भवाद्भवति वेगक्षयप्रतिपालनम्,
अकर्त्रात्मत्वबोधोऽपि हि मिथ्याज्ञानबाधनेन कर्माण्यु-
च्छिनत्ति, बाधितमपि मिथ्याज्ञानं द्विचन्द्रादिज्ञानवत्ं
संस्कारवशात् कञ्चित् कालमनुवर्तत एव । अपि च
नैवात्र विवदितव्यं ब्रह्मविदः कञ्चित् काल शरीरं ध्रियते
न ध्रियत इति । कथं ह्येकस्य स्वहृदयप्रत्ययं ब्रह्मवेदनं
देहधारणञ्चापरेण प्रतिक्षेप्तुं शक्येत । श्रुतिस्मृतिषु
च स्थितप्रज्ञलक्षणनिर्देशेनैतदव निरुच्यते तस्मादना-
रब्धकार्य्ययोरेव सुकृतदुष्कृतयोर्विद्यासामर्थ्यात् क्षय
इति निर्णयः ।” भा०
“भोगेन त्वितरे क्षपयित्वा सम्पद्यते” ४ । १ । १९ सू०
“अनारब्धकार्य्ययोः पुण्यपापयोर्विद्यासामर्थ्यात् क्षय
उक्तः, इतरे त्वारब्धकार्य्ये पुण्यपापे उपभोगेन क्षप
यित्वा ब्रह्म सम्पद्यते “तस्य तावदेव चिरं यावन्न वि-
मोक्ष्ये अथ सम्पत्स्ये” इति “ब्रह्मैव सन् ब्रह्माप्येति”
इति चेवमादिश्रुतिभ्यः । ननु सत्यपि सम्यग्दर्शने यथा
प्राग्देहपाताद्भेददर्शनं द्विचन्द्रदर्शनन्यायेनानुवृत्तमेवं प-
श्चादप्यनुवर्तेत । न, निमित्ताभावात् । उपभोगशेषक्षपणं
हि तत्रानुवृत्तिनिमित्तं, न च तादृशमत्र किञ्चिदस्ति ।
नन्वपनः कर्माशयोऽभिनवमुपभोगमारप्स्यते । न, तस्य
दग्धवीजत्वात् । मिथ्याज्ञानावष्टम्भं हि कर्म्मान्तरं देह-
पाते उपभोगान्तरमारभते, तच्च मिथ्याज्ञानं सम्यग्-
ज्ञानेन दग्धमित्यतः साध्वेतदारब्धकार्य्यक्षये विदुषः
कैवल्यमवश्यम्भावीति ।” ४ । १ । भा०
“यत्तु सञ्चितं कर्म्मान्तरं तन्न निमित्त फलम्य दग्धमूल-
त्वात् । अविद्यादयो हि क्लेशाः कर्मणस्तत्फलस्य च
मूलम् । तदुक्तं योगशास्त्रे “क्लेशमूलः कर्म्माशयः सति
मूले तद्विपाकः” इति तच्च मूलं ज्ञानाग्निना दग्धमितिकुत
पुनः संसारः तस्माद्देहपातेकैवल्यमिति सिद्धम्” आ० गि०
सांख्यकारिभायां तत्त्वकौमुद्यामत्रविशेषो उक्तो यथा
“सम्यग्ज्ञानाधिगमाद्धर्म्मादीनामकारणप्राप्त । तिष्ठति
[Page3133-a+ 38]
संस्कारवशाच्चक्रभ्रमिवद्धृतशंरीरः ।” साङ्ख्यकारिका ।
“तत्त्वसाक्षात्कारोदयादेवानादिरप्यनियतविपाककालोऽपि
कर्म्माशयप्रचयोदग्धवीजभावतया न जात्याद्युपपभोग-
लक्षणाय फलाय कल्पते । क्लेशसलिलापसिक्तायां हि
बुद्धिभूमौ कर्मवीजान्यङ्कुरं प्रसुवते तत्त्वज्ञाननिदाघनि-
पीतसकलकेशसलिलायामूषरायां कुतः कर्मवीजाना-
मङ्कुरप्रसवः । तदिदमुक्तं धर्म्मादीनामकारणप्राप्ताविति
अकारणत्वप्राप्तावित्यर्थः । उत्पन्नतत्त्वज्ञानेऽपि च
संस्कारवशात्तिष्ठति । यथोपरतेऽपि कुलालव्यापारे चक्रं
वेगाख्यसंस्कारवशाद्भ्रमत्तिष्ठति । कालपरिपाकवशा-
त्तूपरते संस्कारे निष्क्रियं भवति । शरीरस्थितौ च
प्रारब्धपरिपाकौ धर्म्माधर्म्मौ संस्कारौ । तथाच
श्रूयते “भोगेन त्वितरे क्षपयित्वाथ सम्पद्यत” इति
“तावदेवास्य चिरं यावन्न विमोक्ष्येऽथ सम्पत्स्ये” इति ।
प्रक्षीयमाणाविद्याबिशषश्च संस्कारस्तद्वशात्तत्सामर्थ्याद्ध-
तशरीरस्तिष्ठति” तत्त्वकौ० ।
<फ्>सा० सू० भाष्येऽप्युक्तं यथा
“बाधितानुवृत्त्या मध्यविवेकतोऽप्युपभोगः” सू० । “सकृत्
सम्प्रज्ञातयोगेनात्मसाक्षात्कारोत्तरं मध्यवियेकावस्थो मध्य-
मविवेकेऽपि सति पुरुषे वाधितानामपि दुःखादीनां
प्रारब्धवशात् प्रतिविम्बरूपेण पुरुषेऽनुवृत्त्या भोगो भव-
तीत्यर्थः । विवेकनिष्पतिश्चापुनरुत्थानादसम्प्रज्ञातादेव
भवतीत्यतस्तस्यां सत्यां न मोगोऽन्तीति प्रतिपादयितुं
मध्यविवेकत इत्युक्तम् । मन्दविवेकस्तु साक्षात्कारात्
पूर्वं श्रवणमननध्यानमात्ररूप इति विभागः” भा० ।
<फ्>जीवन्मुक्तश्च सू० ।
<फ्>“जीवन्मुक्तोऽपि मध्यविवेकावस्थ एव भवतीत्यर्थः ।
जीवन्मुक्ते प्रमाणमाह” भा० ।
“उपदेश्योषदेष्टृत्वात् तस्तिद्धिः” सू० ।
<फ्>“शास्त्रेषु विवेकविषये गुरुशिष्यभावश्रवणाज्जीवन्मुक्त-
सिद्धिरित्यर्थः । जीवन्मुक्तस्यैबोपदेष्टृत्वसम्भवादिति” भा० ।
<फ्>“श्रुतिश्च” सू० ।
<फ्>“श्रुतिश्च जीवन्मुक्तेऽस्ति “दीक्षयैवनरो मुच्येत्
तिष्ठेन्मुक्तोऽपि विग्रहे । कुलालचक्रमध्यस्थो विच्छि-
न्नोऽपि भ्वमेद्धटः” । “ब्रह्मैव सन् ब्रह्माप्येतीत्यादि”
रिति । नारदीयस्मृतिरपि “पूर्वाभ्यासबलात् कार्य्ये न
लोको न च वैदिकः । अपुण्यपापः सर्वात्मा जीव-
म्मुक्तः स उच्यते” । इति । ननु श्रवणमात्रेणा-
[Page3133-b+ 38]
प्युपदेष्टृत्वं स्यात् तत्राह” साङ्खप्रवचनभाष्यम् ।
<फ्>“इतरथान्धपरम्परा” । सू० ।
<फ्>“इतरथा मन्दविवेकस्याप्युपदेष्टृत्वेऽन्धपरम्परापत्तिरि-
त्यर्थः । सामग्र्येणात्मतत्त्वमज्ञात्वा चेदुपदिशेत् कस्मिं-
श्चिदंशे खभ्रमेण शिष्यमपि भ्रान्तीकुर्य्यात् सोऽप्यन्यं सो-
ऽप्यन्यमित्येवमन्धपरम्परेति । ननु ज्ञानेन कर्मक्षये सति
कथं जीवनं स्यात् तत्राह” भा०
“चक्रभ्रमणवद्धृतशरीरः” । सू०
“कुलालकर्मनिवृत्तावपि पूर्वकर्मवेगात् स्वयमेव यथा कियत्-
कालं चक्रं भ्रमति । एवं ज्ञानोत्तरं कर्मानुत्पत्तावपि प्रार-
ब्धकर्मवेगेन चेष्टमानं शरीरं धृत्वा जीवन्मुक्तस्तिष्ठतीत्यर्थः ।
ननु ज्ञानहेतुसम्प्रज्ञातयोगेन भोगादिवासनाक्षये कथं
शरीरधारणम् । न च योगस्य संस्काराभिभावकत्वे किं
मानमिति वाच्यम् । “व्युत्थाननिरोधसंस्कारयोरभिभव-
प्रादुर्भावौ निरोधपरिणाम” इति योगसूत्रतस्तत्सिद्धेः ।
चिरकालीनस्य विषयान्तरावेशम्य विषयान्तरसस्काराभि-
भावकतया लोकेऽप्यनुभवाच्चेति तत्राह ।” भा०
“संस्कारलेशतस्तत्सिद्धिः ।” सू०
“शरीरधारणहेतवो ये विषयसंस्कारास्तेषामल्पावशेषात्
तस्य शरीरधारणस्य सिद्धिरित्यर्थः । अत्र चाविद्या-
संस्कारलेशस्य सत्ता नापेक्ष्यते अविद्याया जन्मादि-
रूपकर्मविपाकारम्भमात्रे हेतुत्वात् । योगभाष्ये व्यासै-
स्तथा व्याख्यातत्वात् । “वीतरागजन्मादर्शनादिति”
न्यायाच्च । न तु प्रारब्धफलककर्मभोगेऽपीति । यत्र च
नियमेनाविद्यापेक्ष्यते स प्रयासविशेषरूपो भोगी मूढे-
ष्वेवास्ति जीवन्मुक्तानां तु भोगाभास एवेति प्रागुक्तम् ।
यत् तु कश्चिदविद्यासंस्कारलेशोऽपि जीवन्मुक्तस्य तिष्ठ-
तीत्याह तन्न धर्म्माधर्म्मोत्पत्तिप्रसङ्गात् । अन्धपरम्प-
राप्रसङ्गात् । अविद्यासंस्कारलेशसत्ताकल्पने प्रयोजना-
भावाच्च । एतच्च ब्रह्ममीसांसाभाष्ये प्रपञ्चितमिति” भा० ।
<LEND>
