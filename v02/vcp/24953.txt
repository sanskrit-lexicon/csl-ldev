<L>24953<pc>3582,a<k1>दिनप्रवेश<k2>दिनप्रवेश
दिनप्रवेश¦ पु० ताजकोक्ते मासप्रवेशवत् वर्षमाससम्बन्धि-
दिनानां प्रवेशे तत्प्रवेशकालाद्यानयनं नील० ता० उक्तं
[Page3582-b+ 38]
यथा “मासार्कस्य तदासन्नपङ्क्त्यर्केण सहान्तरम् ।
कलीकृत्यार्कगत्याप्तदिनाद्येन युतोनितम् । तत्
पङ्क्तिस्थं वारपूर्वं मासार्केऽधिकहीनके । तद्वा-
राद्ये मासवेशो दिवसेऽप्येव मेव तु” । अयमर्थः
मासार्कः वर्षप्रवेशकालीन एव राश्यंशकलाविकलादि-
युक्तः सूर्यः प्रथममासार्कः द्वितीयमासार्कस्तु तथा-
भूतार्क एकैकराशिमात्रयुक्तः । तस्य तदासन्नपङ्क्त्यर्केण
पाश्चात्त्यदेशप्रचलितमकरन्दानुसारितिथिपत्रिकास्थस्पष्ट-
ग्रहज्ञापकपङ्क्तिस्थेन स्फुटार्केण यदन्तरं तत्
कलात्मकं कृत्वा तद्दिवसीयरविगत्या तद्दिवसीयस्फुट
सूर्यगत्या हरणेन लब्धदिनाद्येन तत्पङ्क्तिस्थार्क!
वारादिना युतमूनितं वा कार्यं तथा सति यदि मा-
सार्कस्ततोऽधिको भवति तदा पूर्वोत्तरीत्या युते वारादौ
मासप्रवेशे वारादिर्भवति यदि मासार्कस्ततो हीनो भवति
तदा जनितं कार्यम् एवंकृते तथाभूते वारादिके मासप्रवेशो
भवति । दिनप्रवेशे त्वयं भेदः । वर्षप्रवेशप्रथममासप्रवेश-
कालयोरैक्यमिब प्रथमदिनप्रवेशस्यापि तत्कालैक्यम् ।
द्वितीयादिदिनप्रवेशकालस्तु इत्थम् मासार्कस्थाने दिनार्क
इति विपरिणमनीयम् तथा च मासार्के एकैकांशयोजने
द्वितीयादिदिनार्को भवति तस्य पूर्ववत् आसन्नपङ्क्तिस्थ
स्फुटार्केण यदन्तरं तत्कलात्मकं कृत्वा तद्दिवसीया-
र्थगत्या हृते लब्धेन दिनाद्येन पङ्क्तिस्थार्ककालवा-
रादिकं युतमूनितं वा कार्यं तथा सति यद् अंशादिकं
भवति तत्पङ्क्तिस्थार्ककालीनवारादिषु हीनमधिकं
कार्यं तथा कृते यद्भवति तत् द्वितीयादिदिनप्रवेशे
वारादि ज्ञेयम् तथा च तादृक्समये यस्य राशेरुदयः
तत् अंशादिसंहितं दिनप्रवेशलग्नम् इति ।
दिनेशायन च तत्रैवोक्तं यथा
“तत्र मासतनोर्नाथो मुन्थेशोजन्मपस्तथा । त्रिराशिपो
दिननिशोरवीन्दुभपतिस्तथा । अव्दप्रवेशलग्नेश एषु
वीर्याधिकस्तनुम् । पश्यन् मासपतिर्ज्ञेयस्ततो वाच्यं
शुभाशुभम् । अपरे दिनलग्नेशं तथा प्राचुर्विचक्षणाः ।
मासघस्रेशयोर्वाच्यं फलं वर्षेशवद्बुधैः” नी० क० ०इत्युप-
क्रमे दिनपतिनिर्णयस्तत्फलं च तत्रोक्तं यथा
“दिनप्रवेशकालेऽपि खेटान् भावांश्च साधयेत् । चन्द्रलग्नां-
शकाभ्यां तु फलं तत्र वदेब्बुधः । चतुष्कमिन्थिहेशादि
दिनमासाव्दलग्नपाः । एषां बली तनुं पश्यन् दिनेशः
परिकीर्त्तितः” । इन्थिहेशादिचतुष्कम् दिनमुन्येशः जन्म-
[Page3583-a+ 38]
लग्नेशः, दिवरात्रिभेदेन दिने दिनप्रवेशे सूर्यः, रात्रौ
दिनप्रवेशे चन्द्रः, एतच्चतुष्कं, दिनमासावदपाः दिन-
प्रवेशमासप्रवेशवर्षप्रवेशलग्नेशास्त्रयः इति सप्तानां मध्ये
योऽधिकबलवान् दिनप्रवेशलग्नदर्शी च स दिनपतिरिति
बोध्यम् । इदन्त्ववधेयं मुन्या हि राश्यंशादियुतं
जन्मलग्नमेव सा च एकैकवर्षे एकैकराशिमतिक्रम्य
राश्यन्तरे गच्छति तेन तस्या मासे त्रैराशिकेन सा-
र्द्धद्व्यंशमोगः दिने च पञ्चकलाभोगः तदनुसारेणैव मु-
न्थायाः राश्यादिकल्पनया तदघीशनिरूपणम् । “त्रिको-
णकेन्द्रायगताः शुभाश्चेच्चन्द्रात्तनोर्वा बलिनः खलास्तु ।
षडन्त्यगास्तत्र दिने सुखानि विलासमानार्थयशोयुतानि ।
षडष्टरिपफोपगता दिनाव्दमासेन्थिहेशाः खलखेट-
युक्तः । गदप्रदा मानयशोहराश्च केन्द्रत्रिकोणायगताः
सुखाप्त्यै । लग्नांशपः सौम्यखगैः समेतो दृष्टोऽपि वा
मित्रदृशेन्दुनापि । नैरुज्यराज्यादिशरीरपुष्टिर्मासोक्त-
वद्दुःखमतोन्यथात्वे । यदंशपः सूर्य्ययुगीक्षितो वा
स्निग्धेक्षणाद्भावजसौख्यकृत् सः । दुःखप्रदः प्रोक्तवदन्य-
थात्वे सर्वेषु भावेष्वियमेव रीतिः । षष्ठाशकः सौम्ययुतो
रोगटः पापयुक शुभः । व्ययांशः शुभयुग्दृष्टः सद्व्ययः
पापतस्त्वसन् । जायांशः सौम्ययुग्दृष्टः स्वस्त्रीसौख्य-
विलासकृत् । पापैर्ग्रहैः कलिर्दुःखं पापान्तःस्थे मृतिं
वदेत् । शुभमध्यस्थिते स्त्र्यंशे बहुलं कामिनीसुखम् ।
स्वस्यां रतिर्गुरावन्यखगेऽन्यासु रति वदेत् । मृत्यंशे
मृत्युगैः सौम्यैर्युगदृष्टे मरणं रणे । मिश्रैर्मिश्रं
खलैः सौक्यं वर्षलग्नानुसारतः । द्विद्वादशे खला हानिं
व्यये सौम्याः शुभव्ययम् । कर्त्तरी पापजा रोगं
करोति शुभजा शुभम् । लग्नेऽष्टमे वा क्षीणेन्दर्मृत्युदः
पापदृग्युतः । रोगो वा ग्रहणं वापि रिपुतः, शस्त्रभी-
रपि । चन्द्रे सभौमे निधनारिसस्थे नृणां भयं शस्त्र-
कृतं पशीर्वा पापैः सुखस्थैः पतनं गजाश्वयानात्ततः
स्याद्बहुला च पीडा । शुभा द्यूने विजयदा द्यूनादर्थे
सुखाबहाः । नवमे धर्मभाग्यार्थराजगौरवकीर्त्तिदाः ।
दिनप्रवेशेऽस्ति विधुरवस्थायां तु यादृशि । तदवस्था
तुल्यनसौ फलं दत्तेन संशयः । विहाय राशिं चन्द्रस्य
भागा द्विघ्नाः शरोद्धृताः । लब्धं गता अवस्थाः स्युर्भो-
ग्यायाः फलमादिशेत् । प्रबामं प्रवासोपगते रात्रिना-
थेऽर्थनाशस्तु नष्टोषगे मृत्युभींतिः । मृतावस्थिते स्या-
ज्जयायां जयस्तु विलासस्तु हास्योपगे कामिनीभिः ।
[Page3583-b+ 38]
रतौ स्याद्रतिः क्रीडिता सौख्यदात्री प्रसुप्ता च निद्रां
कलिर्देहपीडाम् । भयं तापराशिः सुखं स्यात्तु भुक्ता
ज्वराकम्पितासु स्थितासु क्रमेष्ण” ।
<LEND>
