<L>31621<pc>4301,a<k1>पात्रासादन<k2>पात्रासादन
पात्रासादन¦ न० ६ त० । यज्ञपात्राणां यथोक्तक्रमेण यज्ञ-
निष्पादनाय स्थापने यज्ञपात्रासादनक्रमस्तु कात्या० श्रौ०
२ । ३ । ५ सू० तद्भाष्ये उक्तो यथा
<फ्>“शूर्याग्निहोत्रहवणीस्प्यकपालं शस्थाकृष्णाजिनमुलू-
खलमूषलं दृषदुपलमर्थवच्च” ८ सू० “स्प्यकपालमित्येकव-
द्भावादिदमेकं द्वन्द्वम् तेन बहुभिरपि कपालैरेकमेव पात्र-
मिति द्रष्टव्यम् । कपालानि च भिन्नस्य घटादेर्ग्राह्याणि
अभिन्नान्यपि रौहिणकपालवत् निर्मितानि भवन्तीत्येके
इति धूर्त्तस्वामिनः । शूर्पं च नडतृणमयमिषीकानिर्मितं
वेणुदलनिर्मितं वा भवति । अर्थवच्च येन येन पात्रे-
णात्र प्रयोजनं तेषां सर्वेषामुपयोगक्रमेणासादनम् ।
तथा च कात्यायनः “प्राञ्चं प्राञ्चमुदगग्नेरुदगग्रं समी-
पतः । तत्तथा सादयेद्द्रव्यं यद्यथा विनियुज्यते” इति
तच्चैवम् “अनो वा पात्री वा व्रीहयो यवा वा ततश्चैवम्
अनोव्रीहयश्चानोयवाश्च पात्रीव्रीहया पात्रीयवा-
श्चेति वा पवित्रच्छेदनानि पवित्रे च उपवेषः संयवना-
र्थमुदकं च आज्यस्थाली आज्यं च अमावस्यायां दोहन
चतुष्टयम्, वेदार्थः कुशमुष्टिः, दक्षिणार्था अन्वाहार्य्य
तण्डुलाश्च दर्मतणमभ्रिश्च इध्मो बर्हिश्च स्रुवो जुहूश्च
उपभृद्ध्रुवा च प्राशित्रहरणे शृतावदानं च द्वे पुरो-
डाशपात्र्यौ इति” कर्कादयः । तदयुक्तमिति केचित् ।
स्वसूत्रशाखान्तरसूत्रेषु सादनप्रतापनोपस्तरणादिष्वे-
कखा एव दर्शनात् । यच्चेडापात्रीपिष्टपात्र्योरभेद-
[Page4301-b+ 38]
माहुस्तदपि अयुक्तम् शाखान्तरसूत्रेषु तयोर्भेददर्शनात्
तथा च तैत्तिरीयसूत्रम् “प्राशित्रहरणं चेडापात्रं च
मेक्षणं च पिष्टपात्री चेति” विकृतौ चातुर्मास्यादौ यत्र
चर्वादिभिर्व्यवहिताः पुरोडाशाः तत्र भवतु पुरोडाश-
पात्रीभेदः । याक्त्रा यूनकुशाश्च परिधयः कुशास्तीर्णं
होतृषदनं च इडापात्री षडबत्तं च अन्तर्धानकटः
पूर्णपात्रं च पक्षे कर्मापवर्गा समिदप्यासाद्यते परिधी-
नामपि प्रथगासादनमष्टादशकाष्टकेध्मपक्षे एकबिंशति-
काष्ठकेध्मपक्षे तस्मादेवेध्मात् त्रीणि काष्ठान्यादाय विक-
ल्पेन परिधिपरिधानविधानात् । एवमत्र पात्राणा-
मुपादानक्रमेणासादनमुक्तम् । यस्य यस्य पात्रस्य येन
क्रमेण तस्यासादनम् एवं च सुतरां दृष्टार्थता भवति
लाघवं च बिनियोगक्रमेणासादने च तथा न स्यात्
हविर्ग्रहणे पात्र्याः हविर्द्रव्यस्य च देशविप्रकर्षात् आज्य
निर्वापे स्थाल्याज्यस्य च तस्मादुपादानक्रम एव पितृ-
भूतियाज्ञिकसम्मतः पात्रासादने युक्तः । कर्काचार्य्यास्तु
विनियोगक्रमेणासादनमाहुः” । सूत्रे अर्थवच्चेत्युक्ते-
र्यथा यथा यत्र यत्र यस्य यस्योपयोगस्तस्य तस्य तत्र
तत्रासादनम् । तत्स्थानप्रकारौ च तदुत्तरत्र सूत्रेषु दृश्यौ
<LEND>
