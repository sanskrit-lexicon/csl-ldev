<L>16240<pc>2413,a<k1>खकक्षा<k2>खकक्षा
खकक्षा¦ स्त्री सूर्य्यरश्मिप्रचारावधिके वेष्टनाकारे
[Page2413-b+ 38]
ब्रह्माण्डसुषिरे गगनपरिधौ । सि० शि० तत्परिमाण
मुक्तं यथा “कोटिध्नैर्नखनन्दषट्कनखभूमूभृद्भजङ्गेन्दुभि
१८७१२०६९२०००००००० र्ज्योतिःशास्त्रविदो वदन्ति
नभसः कक्षामिमां योजनैः । तद् ब्रह्माण्डकटा-
हसंपुटतटे केचिज्जगुर्वेष्टनम् केचित् प्रोचुरदृश्य-
दृश्यकगिरिं पौराणिकाः सूरयः । करतलकलिता-
मलकवदमलं सकलं विदन्ति ये गोलम् । दिनकरकर-
निकरनिहततमसो नभसः स परिधिरुदितस्तैः” मू० ।
“एभिर्योजनैस्तुल्यां गणकाः खकक्षामाकाशपरिधिं वदन्ति ।
तत्र कथमनन्तस्याकाशस्येयत्ता वक्तुं शक्यत इत्याशङ्कयाऽ-
हर्पतिद्युतियुजो नभसः परिधेरिदं वदन्ति । अत एव
पौराणिका गणकास्ते ब्रह्याण्डपरिधिं वदन्ति । केचि-
ल्लीकालोकं वदन्ति । यतस्तदन्तर्वर्त्तिन एवार्करश्मयः ।
एवमन्ये वदन्तीति नास्माकं मतमित्यर्थः प्रमाणशून्य-
त्वात् । करतलकलितसकलब्रह्माण्डगोला एवं वक्तुं
शक्नुवन्ति । इदानीं स्वमतमाह” प्रमि० । “ब्रह्माण्डमेत-
न्मितमस्तु नो वा कल्पे ग्रहः क्रामति योजनानि ।
यावन्ति पूर्वैरिह तत्प्रमाणं प्रोक्तं खकक्षाख्यमिदं मतं
नः” मू० । इदानीं ग्रहक्षका आह । “ग्रहस्य चक्रै-
र्विहृता खकक्षा भवेत् स्वकक्षा निजकक्षिकायाम् । ग्रहः
खकक्षामितयीजनानि भ्रमत्यजस्रं परिवर्त्तमानः” मू० ।
“सा खकक्षा यस्य यस्य भगणैर्ह्रियते तस्य तस्य ग्रहस्य
कक्षामितिर्लभ्यते । अस्योपपत्तिरूपं श्लोकस्योत्तरार्ध-
मिति । यतः स्वकक्षाया ग्रहो भ्रमन्नजस्रं परिवर्त्तमानः
खकक्षामितानि योजनानि पूरयति । अतो ग्रहभगणैः
भक्तायाः खकक्षाया यल्लभ्यते सा ग्रहकक्षामितिरित्यु-
पपन्नम् ।
<LEND>
