<L>26643<pc>3811,b<k1>द्विगु<k2>द्विगु
द्विगु¦ त्रि० द्वौ गावौ यस्य गौणत्वात् गोर्ह्रस्वः । १ द्वयो-
र्गवोः सम्बन्धिनि द्विगवस्वामिके पुरुषे । “द्वन्द्वो द्वि-
गुरपि चाहं सततमस्मद्गृहे व्ययीभावः” उद्भटः ।
व्याकरणोक्ते तत्पुरुषान्तर्गते पा० सूत्रोक्ते २ समासभेदे
पु० स च सि० कौ० मनोरमादौ च दर्शितो यथा
“दिक्संख्ये संज्ञायाम्” । २ । १ । ५० । पा० “समानाधिकरणे-
नेत्यापादपरिसमाप्तेरधिकारः । संज्ञायामेवेति निय-
मार्थं सूत्रम् । पूर्वेषुकामशमी । सप्तर्षयः । नेह
उत्तरा वृक्षाः । पञ्च ब्राह्मणाः” सि० कौ० । “तद्धितार्थो-
त्तरपदसमाहारे च” पा० । २ । १५१ । पा० “तद्धितार्थे विषये
उत्तरपदे च परतः समाहारे च वाच्ये दिक्संख्ये
प्राग्वद्वा । पूर्वस्यां शालायाम्भवः । पौर्वशालः ।
समासे कृते दिक्पूर्वपदादसंज्ञायां ञैति ञः । सर्व-
नाम्नो वृत्तिमात्रे पुंवद्भावः । आपरशालः । पूर्वा-
शाला प्रिया यस्येति त्रिपदे बहुव्रीहौ कृते प्रिया-
शब्दे उत्तरपदे पूर्वयोस्तत्पुरुषः तेन शालाशब्दे
आकार उदात्तः । पूर्वशालाप्रियः । दिक्षु समाहारो
नास्त्यनभिधानात् । संख्यायास्तद्धितार्थे षण्णां मातॄ-
णामपत्यम् षाण्मातुरः । पञ्च गावो धनं यस्येति
त्रिपदे बहुव्रीहाववान्तरतत्पुरुषस्य विकल्पे प्राप्ते द्वन्द्व-
तत्पुरुषयोरुत्तरपदे नित्यसमासवचनम्” सि० कौ० “निय-
मार्थमिति विशेषणं विशेष्येणेत्यनेनैव सिद्धे तत्पुरुषे
संज्ञायामेव दिक्संख्ये समस्येते नान्यत्रेति नियाम-
कमिदमिति भावः । त्रिलोकनाथ इत्यादौ तु उत्तर-
पदद्विगुरिति असंज्ञकत्वेऽपि न क्षतिः । पूर्वसूत्रमि-
त्यादौ संज्ञाभावेऽपि कालवाचकत्वात् समासो, न
ह्यत्र दिग्विशेषबोध उदयगिर्य्यादिसम्बद्धाया एव
दिक्त्वात् एवं देशवाचकेनापिं समास इति द्रष्ट-
[Page3812-a+ 38]
व्यम्” मनो० । “तद्धितार्थोत्तरेत्यादिसूत्रे वैषयिके आघारे
सप्तमी । विषयत्वञ्चानेकविधमित्याह तद्धितार्थे विषये
इत्यादि तद्धितार्थे वाच्ये इति तु नोक्तं पाञ्चना-
पितिरित्यादौ समासेनोक्तत्वात्तदुत्तरं तद्धितानुत्पत्ति-
प्रसङ्गात् । अतएव द्विगोस्तद्धितस्य लुग्वचनं चरि-
तार्थमन्यथा तदर्थस्य समासेनोक्ततयाऽप्रयोगात् तदनुत्पत्तौ
कथं लोपः स्यात्” । “समाहारः समूहः स चावय-
वाभिन्नो बुद्धिकल्पितभेदवान् । अतएव समूहं प्रति
तस्योपसर्ज्जनत्वं तेन पञ्चखद्वीत्यादिसिद्धिः तत्र
खट्वाशब्दस्योपसर्जनत्वेन ह्रस्वे कृत एवादन्तत्वे सत्येव
ङीषः प्रवृत्तेरित्यन्यत्र विस्तरः । अत्रेदं बेध्यं सामू-
हिकस्य तद्धितस्य लुकि पञ्चगवमित्यत्र गोरतद्धित
लुकीति टच् न स्यादिति विषये इत्युक्तमेवञ्च समा-
हारे वाच्ये इति तस्य पृथग्ग्रहणसामर्थ्यादेव समा-
सान्त इत्याशयेन वाच्ये इति व्याख्यातमिति” “तथाच
समासेनैव समाहारस्योक्तत्वात् न सामूहिकतद्धितोत्प-
त्तिरिति भावः” मनी० “एतद्वार्त्तिकमुत्तरपूर्वेत्यादिद्वन्द्वसि-
द्ध्यर्थमवश्यमारम्भणीयं तेन प्रकृते पुंवद्भावेनोपपत्ता-
वपि न विफलतेति बोध्यम्” “उदात्त इति असति
त्ववान्तरतत्पुरुषे पूर्वपदप्रकृतिस्वरेण पूर्वशब्दस्याद्युदा-
त्तत्वमेव स्यादिति भावः” मनो० “षाणमातुर इति
“मातुरुत् संख्यासंभद्रपूर्वायाः” पा० इत्युदादेशः अनपत्य
इत्युक्तेर्द्विगोर्लुगिति न लुक्” “विकल्पे प्राप्ते इति
महाविभाषयेति शेषः । ततश्च टजभावे पञ्चगोधन
इत्यपि स्यादिति भावः” “एतच्चोभयत्रापि नित्यताबो-
धकमिति बोध्यम् अतएवैतद्वार्त्तिकमुक्त्वा समुदायवृ-
त्तावयवानां कदाचिदप्यवृत्तिर्मा भूदिति प्रयोजन-
मुक्तं भाष्य” “द्वन्द्वोत्तरतत्पुरुषोदाहरणन्तु वाक्च
दृषच्च प्रिये अस्य वाग्दृषदप्रिय एवं छत्रोपानह-
प्रिय इह त्रिपदे बहुव्रीहौ कर्तव्ये पूर्वं नित्यद्वन्द्वस्तेन
समासान्तोऽपि नित्य एव” मनो० ।
शब्दशक्तिप्रकाशिकायामेतल्लक्षणादिकमुक्तं यथा
<फ्>“द्विगुं लक्षयति । संख्याशब्दयुतं नाम तदलक्ष्यार्थ-
बोधकम् । अभेदेनैव यत्स्वार्थे स द्विगुस्त्रिविधो मतः ।
संख्यावच्छिन्नशक्तं यत्पदोत्तरत्वविशिष्टं यन्नाम स्वार्थध-
र्मिकं तादात्म्येन तदलक्ष्यार्थस्यान्वयबोधं प्रति समर्थं
तन्नामोत्तरतापन्नं तन्नामैव तदलक्ष्यार्थामिन्नस्वार्थे
द्विगुरुच्यते । त्रिकटु त्रिभुवन चतुर्युग चतुर्वर्ग पञ्चगव्य
[Page3812-b+ 38]
पञ्चामृत षड्रस षट्पदार्थ सप्तर्षि अष्टनाग अष्टवसु
नवरस नवग्रह दशमूल एकादशरुद्र एकादशेन्द्रिय द्वाद-
शादित्य इत्यादिकस्तु कर्मधारयः शुण्ठ्यादिपर्याप्तत्रित्वा-
वच्छिन्नबोधकतया न पूर्वपदाल क्ष्यार्थस्य बोधकस्त्रिकटु-
प्रभृतिभ्यः कटुत्रयादिसामान्यस्याप्रतीतेः । पञ्चमूलीत्यादौ
तु मूलपञ्चकत्वेनैव मूलविशेषेषु तात्पर्यं नतु विशेष-
रूपेणापि अतएव “कण्टकार्यादिकं स्वल्पं गाम्भार्यादि
च यन्महत् । पञ्चमूलं तदुभयं दशमूलमुदाहृतमित्यादि-
कस्ताद्रूप्येण बोघस्थलीयः प्रयोगः । “वर्षाकाले मघर्क्षेण
युक्ता चापि त्रयोदशी” इत्यादिवदेकवचनस्य साधुत्वसम्भ-
वात् द्बयोरूपमित्याद्यर्थे द्विरूपादिपदं नाभेदेन द्विप्रभृते-
रनुभावकम् । एकत्वसंख्याया विशिष्टं बोधयदपि एकपदं
न पर्याप्तिसंसर्गेण तदवच्छिन्नस्य बोधकं, द्वितयादिपदं
पर्याप्त्या द्वित्वावच्छिन्नं प्रतिपादयदपि न तत्र शक्तं
वाक्यत्वादतोनैकघटद्वितयपटेत्यादिकर्मधारयेऽतिप्रसङ्गः ।
सप्तशती पठ्यतामित्यादौ च यद्यपि शते धर्मिणि सप्ता-
नामभेदेन नान्वयः बाधितत्वान्नापि सप्तपदलक्षितस्य,
द्विगुत्वहान्यापत्तेः तथापि शतपदार्धैकदेशे शतत्वसं-
ख्यायां तस्याः सप्तत्वसम्भवादिति वदन्ति । द्विगार्ग्यं
गच्छत इत्याद्यव्ययीभाववारणन्तु पूर्ववत् । स चायं
द्विगुस्त्रिविधः तद्धितार्थोत्तरपदसमाहारभेदात् । तत्र
तद्धितार्थं द्विगुं लक्षयति । तद्धितार्थान्वितस्वार्थस्तद्धि-
तार्थद्विगुर्मतः । तद्धितार्थे लाक्षणिकस्वान्त्यनामा त्वस-
र्वगः । यो द्विगुः स्वोत्तरतद्धितार्था न्वतस्वार्थकः स
तद्धितार्थद्विगुः । द्विमुद्रो वृष इत्यादौ द्वाभ्यां मुद्राभ्यां
क्रीतस्य द्विवर्षा गौरित्यादौ द्वाभ्यां वर्षाभ्यामभिन्नवय-
स्कस्य द्विदलं पवित्रमित्यादौ द्वाभ्यां दलाभ्यां निर्मितस्य,
द्विगुञ्जं स्वर्णमित्यादौ द्वाभ्यां गुञ्जाभ्यां तुलितस्य,
त्रिकाण्डः पुरुष इत्यादौ त्रिभिः काण्डैः परिमितस्य,
पञ्चकपालश्चरुरित्यादौ पञ्चभिः कपालैः संस्कृतस्य, बोधने
लुप्तस्यैव ठगादितद्धितस्य क्रीताद्यभिधायकत्वात्, परि-
शिष्टकृताम्मतेनेदम् । उक्तप्रयोगेषु द्विगोरन्तिमनाम्नैव
क्रीतादिरूपार्थो लक्ष्यते नतु लुप्तष्ठगादिरप्यपेक्ष्यतेऽतस्त-
द्धितार्थलाक्षणिकस्वान्त्यनासको द्विगुरेव तद्धितार्थद्विगु-
रिति फणिभाष्यमतन्तु न युक्तम् असर्वगत्वात् पाञ्चपुरु-
षिरित्यादौ पञ्चानां पुरुषाणामपत्यस्य पञ्चगार्ग्यरूप्यो
गौरित्यादौ पञ्चानां गर्गाणां भूतपूर्वस्य बोधने तद्धिते
नैव स्वार्थस्यापत्यप्रभृतेरुपस्थापनात् द्विस्वर्णमुद्रः पशु-
[Page3813-a+ 38]
रित्यादावुत्तरपदस्य शक्तिविरहेण क्रीताद्यर्थे लाक्षुणिक-
त्वायोगात् । उत्तरपदद्विगुं लक्षयति । स्वान्तर्निबिष्ट-
शब्दाभ्यां शब्दान्तरसमासगः । यो द्विगुः शाब्दिकैरुक्तः
स उत्तरपदद्विगुः । यो द्विगुः स्वघटकनामभ्यां सह
साकाङ्क्षनामान्तरेण समासस्यान्तर्गतः स उत्तरपदद्विगुः
यथा पञ्च गावो धनमस्येत्यादिविग्रहे पञ्चगवघनः पुरुष
इत्यादौ बहुब्रीह्यादिनिविष्टः पञ्चगवादिः । समाहार-
द्विगुं लक्षयति । स्वार्थान्वितसमाहारलक्षकस्वान्त्यश-
ब्दकः । उक्ताभ्यामितरः किं वा समाहारद्विगुर्द्विगुः ।
स्वोपस्थाप्यार्थस्य समाहारलक्षको यदीयान्त्यशब्दः स
द्विगुः समाहारद्विगुः पञ्चपुलीत्यत्र हि योगलभ्यानां
पञ्चाभिन्नपुलानां समाहारः परस्थपुलशब्देन लक्ष्यते न
तु तत्र द्विगोः शक्तिरन्यलभ्ये शक्त्ययोगात् अतएव न
लक्षणापि शक्यसम्बन्धस्यैव लक्षणात्वेन वाक्ये तद-
सम्भवात् । यदि च पञ्चपुलीत्यतः पञ्चानां पुलानामेव
बोधो न तु तत्समाहारस्यापि अतएव पञ्चपुलीं छिनत्ति
इत्यादिकः प्रयोगः प्रमाणम् अन्यथा समूहात्मनः समा-
हारस्य छिदाद्यसम्भवेन तदयोग्यत्वापत्तेः पुलादेर्द्वित्व-
बहुत्वेऽप्येकवचनन्त्वानुशासनिकं दारादेर्बहुवचनवदुप-
पद्यते । न च द्रव्यप्राधान्ये पञ्चखट्वीत्यादौ ह्रस्वो न
स्यात् गोशब्दस्येव स्त्रीप्रत्ययस्यापि समामान्त्यस्योप-
सर्जनस्यैव तद्विधानादिति बाच्यं समाहारसंज्ञकद्विगोर-
प्यन्त्यस्य स्त्रीप्रत्ययस्य पृथगेव ह्रस्वविधेर्वक्तव्यत्वात् प्रयो-
गानुसारित्वात् कल्पनायाः, पञ्चपाचकीत्यादावव्याप्तिश्च
तत्रोत्तरपदस्य वाक्यत्वेन लक्षकत्वायोगादिति सूक्ष्ममी-
क्ष्यते तदा पूर्वनिरुक्ताभ्यां तद्धितार्थोत्तरपदद्विगुभ्यां
भिन्नोद्विगुरेव समाहारद्विगुर्बाच्यः । एवञ्च द्विगोः कर्म-
धारयान्तर्गतत्वेऽपि न क्षतिरिति तु विभावनीयम्” ।
<LEND>
