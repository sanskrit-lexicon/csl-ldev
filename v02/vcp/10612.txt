<L>10612<pc>1469,a<k1>एकदण्डिन्<k2>एकदण्डिन्
एकदण्डिन्¦ पु० एकः केवलः शिखायज्ञोपवीतादिशून्यो वा
<>दण्डोऽस्यास्ति इनि । “यदा हृदाध्यवसितं परं ब्रह्म सना-
<>तनम् । तदैकदण्डं संगृह्य सोपवीतां शिस्यां त्यजेत्” इत्युक्त
<>लक्षणे परिब्राजके । संन्यासी तावत् चतुर्विधः कुटीचक
<>बहूदकहंसपरहंसभेदात् तत्र कुटीचकबहूदकयोस्त्रिदण्ड-
<>धारणं हंसस्यैकदण्डधारणम् परमहंसस्य न दण्डधारण-
<>मिति भेदः । तदेतत् निर्ण्ण० सि० निरूपितं यथा
<P>“कुटीचकोबहूदकोहंसश्चैव तृतीयकः । चतुर्थः परम-
<>हंसोयोयः पश्चात् स उत्तमः” हारीतः । आद्याः पुत्रा-
<>दिना कुटीङ्कारयित्वा तत्रैव वसन् काषायवासाः शिखो-
<>पवीतत्रिदण्डवान् बन्धुषु स्वगृहे वा भुञ्जान आत्मज्ञो
<>भवेत् । एतदत्यन्ताशक्तपरम् । द्वितीयस्तु बन्धून् हित्वा
<>सप्तागाराणि भैक्षं चरन् पूर्वोक्तवेषः स्यात् । हंसस्तु
<>सूर्वोक्तवेषोऽप्येकदण्डः । “एकन्तु वैष्णवं दण्डं धारय-
<>न्नित्यमादरादिति” स्कान्दात् । विष्णुरपि “यज्ञोपर्वतं
<>दण्डं च रज्जुं गोबालनिर्मिताम् । शिखां यज्ञोपवीतं
<>च नित्यं कर्म परित्यजेत्” अयमप्येकदण्ड एव । ये तु
<>शिस्योपवीतादित्यागनिषेधास्ते कुटीचकादिपराः ।
[Page1469-b+ 38]
<>यत्तु मेधातिथिः “यावन्न स्युस्त्रयो दण्डास्तावदेकेन
<>वर्त्तयेदिति” । तदपि तत्परमेव । यच्चात्रिः “चतुर्द्वा मि-
<>क्षवः प्रोक्ताः सर्वे चैव त्रिदण्डिनः” इति तत् वाग्दण्डा-
<>दिपरं न यष्टिपरम् । “वाग्दण्डीऽथ मनीदण्डः कर्म-
<>दण्डस्तथैव च । यस्यैते नियता दण्डाः स त्रिदण्डी-
<>ति चोच्यते” इति मनूक्तेः । तस्मात् परमहंसस्यैक-
<>दण्ड एव । सोऽप्यविदुषः । विदुषस्तु सोऽपि नास्ति ।
<>“न दण्डं न शिखां नाच्छादनं चरति परमहंस” इति
<>महोपनिषदुक्तेः “ज्ञानमेवास्य दण्ड इति” वाक्यशे-
<>षाच्च । यत्तु यमः “काष्ठदण्डो धृतो येन सर्वाशी-
<>ज्ञानवर्जितः । स याति नरकान् घोरान्महारौरवसंज्ञका-
<>निति” तद्वैराग्यं विना जीवनार्थं संन्यासपरम् । “एक-
<>दण्डं समाश्रित्य जीवन्ति बहवो नराः । नरके रौरवे
<>घोरे कर्मत्यागात्पतन्ति ते” इति स्मृतेः । यच्चाश्वमेधिके
<>“एकदण्डी त्रिदण्डी वा शिखी मुण्डित एव वा । काषा-
<>यमात्र सारोऽपि यतिः पूज्योयुधिष्ठिरेति” तस्यापि पूर्वोक्ता
<>व्यवस्था ज्ञेया । “त्रिदण्डी एकदण्डी वेति” बौधा०
<>“चतुर्थनाश्रमं गच्छेत् ब्रह्मविद्यापरायणः । एक-
<>दण्डी त्रिदण्डी वा सर्वसङविवर्ज्जितः” चतुर्विंशतिम-
<>तञ्च व्यवस्थितविकल्पाश्रयणात् कुटीचकबहूदकवि
<>षयम् इति शङ्कराचार्य्यमतानुसारिणः । रामानुमता-
<>नुसारिणस्तु त्रिदण्डधारणमेवाचरन्तः सम्प्रदायाच रो
<>व्यवस्थाभेदक इति कल्पयन्ति । एतेषां शिखायज्ञोपवीतधा-
<>रणमपि वैकल्पिकम् । “शिखी मुण्डी वेति” गौतमस्वरणात्
<>“मुण्डीमनोऽपरिग्रह” इति वसिष्ठस्वरणात् । “सशिखान्
<>केशान्निकृत्य विसृज्य यज्ञोपवीतमिति” काटकश्रुतेः
<>“कुटुम्बपुत्रदारांश्च वेदाङ्गानि च सर्व्वशः । केशान् यज्ञो-
<>पवीतञ्च त्यक्त्वा गूढश्चरेन्मुनिः” वास्कलोक्तेः मिता० ।
<>एतदपि बुटीचकबहूदकविषयकम् व्यवस्थितविकल्पाश्रय-
<>णेनावगम्यम् । अत्र प्रसङ्गात् यतिधर्म्मा उच्यन्ते ते च
<>मिता० दर्शिता यथा
<P>“सर्वभूतहितः शान्तस्त्रिदण्डी सकमण्डलुः । एकारामः
<>षरिव्रज्य मिक्षार्थी ग्राममाश्रयेत्” या० ।
<>“काषायी सुण्डः त्रिदण्डी सकमण्डलुः पवित्रपादुका-
<>सनकन्यामात्र” इति देवलः । शौचाद्यर्थं कमण्डलु
<>सहितश्च भवेत् । एकारामः व्रतजितान्तरेणासहायः
<>सन्यासिनोगिः स्त्रीभिश्च स्त्रीणाञ्चैके” इति बौधायनेन
<>स्त्रीणानपि प्रव्रज्यास्मरणात् । तथा च दक्षः “रुकोभिक्षु-
[Page1470-a+ 38]
<>र्यथोक्तश्च द्वावेव मिथुनं स्मृतम् । त्रयोग्रामः समा-
<>ख्यात ऊर्द्ध्वं तु नगरायते । राजवार्त्तादि तेषान्तु भि-
<>क्षावार्त्ता परस्मरम् । अपि पैशुन्यमात्सर्य्यं सन्निकर्षान्न
<>संशय” इति । परिव्रज्य परिपूर्व्वो व्रजतिस्त्यागे वर्त्तते ।
<>अतश्चाहंममाभिमानन्तत्कृतञ्च लौकिकङ्कर्म्मनिचयं वैदि-
<>कञ्च नित्यकाम्यात्मकं सन्त्यज्य । तदुक्तं मनुना “सुखा-
<>भ्युदयिकञ्चैव नैःश्रेयसिकमेव च । प्रवृत्तञ्च निवृत्तञ्च द्वि-
<>विधङ्कर्म्म वैदिकम् । इह चामुत्र वा काम्यंप्रवृत्तङ्कर्म्म की-
<>र्त्त्यते । निष्कामं ज्ञानपूर्वं तु निवृत्तमुपदिश्यते । यथोक्ता-
<>म्यपि कर्म्माणि परिहाय द्विजोत्तमः । आत्मज्ञाने शमे च
<>स्याद्वेदाभ्यासे च यत्नवानिति” । अत्र वेदाभ्यासः प्रण-
<>वाभ्यासः । तत्र यत्नवान् । भिक्षाप्रयोजनार्थं ग्राम-
<>माश्रयेत् प्रविशेत् न पुनः सुखनिवासार्थम् । बर्षाकाले
<>तु न दोषः । “ऊर्द्ध्वं वार्षिकाभ्यां मासाभ्यां नैकस्थान
<>वासीति” शङ्खस्मरणात् । अशक्तौ पुनर्मासचतुष्टयपर्य्यन्त-
<>मपि स्थातव्यम् । “न चिरमेकत्र वसेदन्यत्र वर्षाकालात्”
<>इतिस्मरणात् । “एकरात्रं वसेत् ग्रामे नगरे पञ्चरात्रकम् ।
<>वर्षाम्योऽन्यत्र वर्षासु मांसास्तु चतुरोवसेत्” इति कण्वस्मर-
<>णात्” कथम्भिक्षाऽऽदानङ्कार्य्यमित्यत आह । “अप्रमत्तश्चरेद्भैक्षं
<>सायाह्ने नाभिलक्षितः । रहिते भिक्षुकैर्ग्रामे यात्रामात्र
<>मलोलुपः” अप्रमत्तो वाक्वक्षुरादिचापलरहितोभैक्ष-
<>ञ्चरेत् । वसिष्ठेनात्र विशेषोदर्शितः । “सप्तागाराण्मस-
<>ङ्कल्पितानि चरेद्भैक्ष मिति” । सायाह्ने अह्नः पञ्चसे भा-
<>गे । तथाच मनुः “विधूमे सन्नमुसले व्यङ्गारे भुक्तवज्जने ।
<>वृत्ते शरावसम्पाते नित्यम्भिक्षां यतिश्चरेत्” तथा “एक-
<>कालञ्चरेद्भिक्षाम्पसज्जेन्नतु विस्तरे । भैक्षे प्रसक्तो हि
<>यतिर्विषयेष्वपि सज्यतीति” । अनभिलक्षितः ज्योति-
<>र्विज्ञानोपदेशादिना अचिह्नितः । “नचोत्पातनिमित्ता-
<>भ्यान्न नक्षत्राङ्गविद्यया । नानुशासनवादाभ्याम्भिक्षां
<>लिप्सेत कर्हिचिदिति” तेनैवोक्तत्वात् । यत्पुनर्वसिष्ठवच-
<>नम् “ब्राह्मणकुले यल्लभेत तद्भुञ्जीत सायम्प्रातर्मांसवर्ज
<>मिति” । तदशक्तविषयम् । “भिक्षुकैर्भिक्षणशीलैः पाष-
<>ण्ड्यादिभिर्वर्जिते ग्रामे । मनुना चात्र विशेष उक्तः ।
<>“न तापसैर्ब्राह्मणैर्वा वयोभिरपि वा श्वभिः । आकीर्णम्भि-
<>क्षुकैरन्यैरागारमुपसं व्रजेदिति” । यावता प्राणयात्रा वर्त्त-
<>ते तावन्मात्रं भैक्षञ्चरेत् । तथाच संवर्त्तः “अष्टौ भिक्षाः
<>समादाय स मुनिः सप्त पञ्च वा । अद्भिः प्रक्षाल्यताः स-
<>र्वस्ततोऽश्नीयाच्च वाग्यत” इति । अलोलुपः मिष्टान्नव्यञ्ज-
[Page1470-b+ 38]
<>नादिष्वप्रसक्तं । भिक्षाचरणार्थं यतिपात्राण्याह । “यति
<>पात्राणि मृद्वेणुदार्वलाबुमयानि च । सलिलैः शुद्धि-
<>रेतेषाङ्गोबालैश्चावघर्षणम्” या० मृदादिप्रकृतिकानि य-
<>तीनां पात्राणि भवेयुः । तेषां सलिलङ्गेबालावघर्षलञ्च
<>शुद्धिसाधनम् । इयञ्च शुद्धिर्मिक्षाचरणादिप्रयोगाङ्ग-
<>भूताऽमेध्याद्यनुपहतिविषया तदुपघाते द्रव्यशुद्धि
<>प्रकरणोक्ता द्रष्टव्या । अतएव मनुना “अतैजसा
<>नि पात्राणि यस्य स्युर्निर्ब्रणानि च । तेषामद्भिःस्मृतं
<>शौचञ्चमसानामिवाध्वरे” इति चमसदृष्टान्तोपादानेन
<>प्रायोगिकी शुद्धिर्दर्शिता । पात्रान्तराभावे भोजनमपि
<>तत्रैव कार्य्यम् “तद्भैक्षं गृहीत्वैकान्वे तेन पात्रेनान्येन
<>वा तुर्ष्णी मात्रया भुञ्जीतेति” देवलस्मरणात् । एवम्भूतस्य
<>यतेरात्मोपासनाङ्गनियमविशेषमाह । “सन्निरुध्येन्द्रिय
<>ग्रामं रागद्वेषौ प्रहाय च । भयं हृत्वा च भूतानाममृती-
<>भवति द्विजः” या० । चक्ष्रादीन्द्रियसमूहं रूपादिविषयेम्यः
<>सम्यक्निरुध्य विनिवर्त्य रागद्वेषौ प्रियाप्रियविषयौ प्रहा-
<>य त्यक्त्वा चशब्दादीर्ष्यादीनपि । तथा भूतानामपकार
<>करणेन भयमकुर्वन् शुद्धान्तःकरणः सन्नद्वैतसाक्षात्का-
<>रेणामृती भवति मुक्तो भवति । किञ्च । “कर्त्तव्याशय
<>शुद्धिस्तु भिक्षुकेण विशेषतः । ज्ञानोत्पत्तिनिमित्तत्वात्स्वा-
<>तन्त्र्यकरणाय च” या० । विषयाभिलाषद्वेषजनितदोष
<>कलुषितस्याशयस्यान्तःकरणस्य शुद्धिः कल्मषक्षयः प्राणा-
<>यामैःकर्त्तव्यः । तस्याः शुद्धेरात्माद्वैतसाक्षात्काररूपज्ञा-
<>नोत्त्तिनिमित्तत्वात् । एवञ्च सति विषयासक्तितज्ज-
<>नितदोषात्मकप्रतिबन्धक्षये सत्यात्मध्यानधारणादौ स्व-
<>तन्त्रोभवति । भिक्षुकेण त्वेषा शुद्धिर्विशे षतोऽनुष्ठेया ।
<>तस्य मोक्षप्रधानत्वात् मोक्षस्य च शुद्धान्तःकरणताम-
<>न्तरेण दुर्लभत्वात् । यथाह मनुः “दह्यन्ते ध्मायमा-
<>नानां धातूनां हि यथा मलाः । तथेन्द्रियाणान्दह्यन्ते
<>दोषाः प्राणस्य निग्रहादिति” ।
<>तेषां कर्व्वव्यानि च निर्ण० सि० दर्शितानि यथा
<>“प्रातरुत्थाय ब्रह्मणस्पते इति जपित्वा दण्डादीनि
<>भूमौ निधाय सूत्रपुरीषयोर्ग्रहस्यचतुर्गुणं शौचं कृत्वाऽऽ-
<>चम्य पर्वद्वादशीवर्ज्जं प्रणवेन दन्तधावनं कृत्वा तेनैव
<>मृदा बहिःकटिं प्रक्ष्याल्य जलतर्पणवर्जं स्नात्वा पुन-
<>र्जङ्घे प्राक्ष्याल्य वस्त्रादीनि गृहीत्वा केशवादिगमोन्तना-
<>मभिस्तर्पयित्वा भूस्तर्पयामीत्यादिव्यस्तंसमस्ताभिर्व्या-
<>हृतिभिमहर्जनस्तर्पयामीति तर्षयेत् । ॐ भृः स्वा-
[Page1471-a+ 38]
<>हेति स्वाहाशब्दान्तै श्चैभिरेव पुनस्तर्पयेदिति केचित् ।
<>तत आचम्याञ्जलिना प्रणवेन जलमादात्य व्याहृतिभि-
<>रुद्धृत्य गायत्र्या त्रिः क्षिप्त्वा त्रिः गायत्रीं जपेत् । उदिते
<>सूर्प्ये प्रणवेन व्याहृतिभिर्बार्व्यं त्रिर्दत्त्वा मित्रस्य चर्षणी-
<>त्याद्यैः पूर्वोक्तैः सौरैः इदं विष्णुरितिवैष्णवैः ब्रह्म-
<>यज्ज्ञानमिति वोपस्थाय सर्वभूतेभ्यो नम इति प्रदक्षिण
<>मावर्त्तते । ततो नत्वादित्याय विद्महे सहस्राक्षाय धी
<>महि । तन्नः सूर्य्यः प्रचोदयात् इति त्रिजपेत् ।
<>एवं त्रिकालम् । विष्णुपूजां ब्रह्मयज्ञं च कुर्य्यात् ।
<>अथ मिक्षा । “विधूमे सन्नमुसले व्यङ्गारे” इत्यादिमनूक्तकाले
<>उद्वयमित्यादित्यमुपस्थाय तेनैक्यं ध्यात्वा “आकृष्णेनेति
<>प्रदक्षिणं कृत्वा “येते पन्थान” इति जप्त्वा “योऽसौ चिदाख्ये
<>आदित्ये पुरुषोऽन्तर्हृदिस्थितः । सोऽहं नारायणोदेव
<>इति ध्यात्वा प्रणम्य तम् । त्रिदण्डंदक्षिणे त्वंसे ततः
<>सन्धार्य्य बाहुना । पात्रं वामकरे क्षिप्त्वा श्लेषयेद्दक्षिणेन-
<>त्विति” बौधायनोक्तदिशा त्रीन् पञ्च सप्त वा गृहान् गत्वा
<>भवत्पूर्वं भिक्षा याचित्वा “पूर्णमसि पूर्णं मे भूयाः” इ-
<>त्यागत्य शुचिरन्नं प्रोक्ष्य ॐ भूः स्वधा नम इत्यादिव्य-
<>स्तसमस्तव्याहृतिभिः सूर्य्यादिभ्यो मूतेभ्यश्च भूमौ क्षिप्त्वा
<>भुक्त्वाऽऽचम्य प्रणवेन षोडशप्राणायामान् कुर्यादिति संक्षे-
<>पः । गौतमव्याख्यायां भृगुः । “यतिहस्ते जलं दद्याद्भैक्षं
<>दद्यात् पुनर्जलम् । भैक्षं पर्वतमात्रं स्यात् तज्जलं सा-
<>गरोपमम्” अत्र सर्वत्र मूलं माधवृपरार्कमदनरत्न
<>स्मृत्यर्थसारादौ ज्ञेयम् । जावालिश्रुतौ “शून्यागारे
<>देवगृहे तृणकुटीवल्मीकवृक्षमूलकुलालशालाग्निहोत्रगृह-
<>नदीपुलिनगिरिकुहरनिर्झरस्थण्डिलेष्वनिकेतनः” इति ।
<>मात्स्ये “अष्टौ मासान् विहारः स्याद्यतीनां संयता-
<>त्मनाम् । एकत्र चतुरोमासान् वार्षिकान् निवसेत्
<>पुनः । अविमुके प्रविष्टानां विहारस्तु न विद्यते” ।
<>अत्रिः । “भिक्षाटनं जपं स्नानं ध्यानं शौचं सुरार्च-
<>नम् । कर्त्तव्यानि षडेतानि सर्वथा नृपदण्डवत् ।
<>मञ्चकं शुक्लवस्त्रं च स्त्रीकया लौल्यमेव च । दिवा-
<>स्वापश्च यानं च यतीनां पतनानि षट् । आसनं पा-
<>त्रसौम्यत्वं सञ्चयः शिष्यसंग्रहः । दिवास्वापोवृथाजल्पोय-
<>तेर्बन्धकराणि षट्” । दक्षः “नाध्येतव्यं न वक्तव्यं न
<>श्रोतव्यं कथञ्चन” । मदनरत्ने उश० “पित्रर्थकल्पितं
<>पूर्वमन्नं देवादिकोरणात् । वर्जयेत् तादृशीं भिक्षां पर-
<>बाधाकरीं तथा” वृहस्पतिः “न तीर्थवासी नित्यं स्यान्नो-
[Page1471-b+ 38]
<>पवासपरो यतिः । न चाध्ययनशीलः स्यान्न व्याख्यान-
<>परो भवेत्” । एतद्वेदभिन्नपरम् । अत्रिः “स्नानं सु-
<>रार्चनं ध्यानं प्राणायामोबलिस्ततः । भिक्षाटनं जपः
<>सन्ध्यात्यागः कर्मफलस्य” च । अन्येऽपि माधवीयमिताक्ष-
<>रादौ ज्ञेयः । यतिधर्मसमुच्चये “न स्नानमाचरेद्भिक्षुः
<>पुत्रादिनिधने श्रुते । पितृमातृक्षयं श्रुत्वा स्नात्वा शु-
<>द्ध्यति साम्बरः” । वापनं च पौर्णमास्यां कार्यम् “ऋतुस-
<>न्धिषु वापयेत्” कालमा० धृतवाक्यात् ।
<LEND>
