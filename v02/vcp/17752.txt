<L>17752<pc>2616,b<k1>गुरुतल्पग<k2>गुरुतल्पग
गुरुतल्पग¦ पु० गुरोः पितुस्तल्पं भार्य्यां गच्छति गम--ड ।
<>विमातृगन्तरि स च महापातकी । महापातकमध्ये
<>गुरुतल्पगमनमुक्तं तत्र गुरुतल्पशब्दार्थनिर्ण्णये बहूनि
<>मतानि सन्ति तानि च पूर्वपक्षीकृत्य निरस्य विमा-
<>तृगमनपरत्वं प्रा० विवेके गिर्ण्णीतं यथा
<P>“तत्र को गुरुः का चाङ्गना । तत्र कश्चित् पितैव
<>गुरुः तथा च मनुः “निषेकादीनि कर्म्माणि यः करोति
<>यथाविधि । सम्भावयति चान्नेन स विप्रो गुरुरुच्यते ।
<>याज्ञवलक्यः “स गुरुर्यः क्रियाः कृत्वा वेदमस्मै प्रय-
<>च्छति । उपनीय ददद्वेदमाचार्य्यः स उदाहृतः” । क्रि-
<>यानिषेकादिकाः । आभ्यां गर्भाधानादिक्रियाकर्त्तरि
<>गुरुशब्दस्य सङ्केतितत्वात् पिता गुरुस्तस्याङ्गना स्त्री माता
<>तत्सपत्नी च सा च सवर्णा चोत्तमवर्णा च न हीनवर्णा
<>तद्गमने गुरुतल्पगमनसमानत्वस्य वक्ष्यमाणत्वात् तदगमनं
<>न महापातकमिति । तदसङ्गतम् आचार्य्यादेरपि गुरुत्व-
<>श्रवणात् एतयोर्वचनयोरन्यनिषेधार्थत्वाभावात् । तथा
<>च मनुरेवान्यं गुरुमाह “पिता वै गार्हपत्योऽग्नि-
<>र्माताग्निर्दक्षिणः स्मृतः । गुरुराहवनीयस्तु साग्नि-
<>त्रेता गरीयसी । इमं लोकं मातृभक्त्या पितृभक्त्या
<>तु मध्यमम् । गुरुशुश्रूषया त्ववं ब्रह्मलोकं समश्नुते ।
<>अल्पं वा बहु वा यस्य श्रुतस्योपकरोति यः । तमपीह
<>गुरु विद्यात् श्रुतोपक्रियया तया” । तथा गोतमः
<>“आचार्य्यः श्रेष्ठो गुरूणां मतः” इत्येके । पितरि सङ्केति
<>तत्वादाचार्य्ये गौणं गुरुपदामति चेन्न आचार्य्यादा-
<>वपि सङ्केतदर्शनात् यथा विष्णुः “त्रयः पुरुषस्याति-
<>गुरवो भवन्ति माता पिता आचार्य्यश्चेति” । तथा
[Page2617-a+ 38]
<>देवलः “आचार्य्यश्च पिता ज्येष्ठो भ्राता चैव महीपतिः ।
<>मातुलः श्वशुरस्त्राता मातामहपितामहौ । वर्णज्येष्ठः
<>पितृव्यश्च पुंस्येते गुरवो मताः” । त्राता प्राणरक्षकः
<>वर्णश्रेष्ठः क्षत्रियादीनां ब्राह्मणः । अनेनैकादश गुरवः
<>सङ्केतिताः । कथमनेकेषामेकगुरुशब्दवाच्यत्वमेकस्य
<>प्रवृत्तिनिमित्तस्याभावादिति “चेन्न गुरुरनुगन्तव्यः” इ-
<>त्यादि श्रुत्या सदापरितोषणीयत्वादिधर्मस्यैकस्योपाधित्वात्
<>यद्यप्याचार्य्यस्यैव परितोषणीयत्वं श्रूयते तथाप्यन्येष्वति
<>दिश्यते ततोऽतिदिष्टघर्माऽप्येकपदप्रवृत्तावुपाधिर्भवति
<>इष्टिपदप्रवृत्ताविव तद्धर्मसम्बन्धः । शास्त्रीयगुरुशब्दप्रवृ-
<>त्तिविषयत्वं वोपाधिः । भवतु वा विशेषाग्रहात् अक्षा-
<>दिशब्दवदनेकार्थत्वे को दोषः । अथाचार्य्यपरत्वे गुरु-
<>शब्दस्य कथमाचार्य्यपत्न्यभिगमने गुरुतल्पातिदेशः तथा
<>च गोतमः “आचार्य्यपुत्रशिष्यभार्य्यासु चैवमिति” तथा
<>याज्ञवल्क्यः “मातुःसपत्नीं भगिनीमाचार्य्यतनयान्तथा ।
<>आचार्य्याणीं स्वाञ्च सुतां गच्छंस्तु गुरुतल्पगः” इति, न
<>एतस्य हीनजातीयपत्न्यभिप्रावेणाप्युपपत्तेः अतिदेशस्योप-
<>देशसापेक्षत्वात् प्रथमावगतोपजीव्यगुरुशब्दसङ्कोचे हे
<>त्वभावात् । न च “पितृभार्य्यां समारुह्य मातृवर्ज्जं नरा-
<>धमः । भगिनीञ्च निजां गत्वा निष्कृतिर्न विधीयते” इति
<>संवर्त्तवचने पितृशब्ददर्शनात् सामान्यवाचिगुरुशब्दे स-
<>ङ्कोचोऽस्त्विति वाच्यम् एतस्य प्रायश्चित्तविधिपरत्वेनाचा-
<>र्य्यादिव्य दासपरत्वाभावात् अन्यथोभयपरत्वे वाक्यभेदा-
<>पत्तेः । पितृपदस्य गुरोर्विशेषणरूपत्वाभावात् न सा-
<>मान्यवचनसङ्कोचकत्वम् किञ्च याज्ञवल्क्यस्वरसात् निषे-
<>कादिवेददानान्तकर्मकर्त्तुरेवाङ्गना गुर्वङ्गना तद्गमने म-
<>हापातकं क्षत्रियादीनां न भवत्तेषां वेदाध्यापकत्वाभावात्
<>किञ्चैवमवेददातुर्ब्राह्मणस्य पितुर्गुरुत्वाभावात् तदङ्गना-
<>गसनं महापातकं न स्यात् । किञ्चैवं मातृगमनस्य
<>महापातकत्वे “मातृगमनं दुहितृगमनं स्नुषागधनमि-
<>त्यतिपातकानीति” विष्णुहारीतवचनविरोधश्च स्यात् त-
<>स्मान्मातृव्यतिरेक्तैकादशगुर्वङ्गनागमनमेव महापातकमिति
<>युज्यते देवलवचनादिति । अत्र भवदेवेनोक्तं नात्र
<>गुरोरङ्गना गुर्वङ्गनेति” षष्ठीसमासः षष्ठीतत्पुरुषस-
<>मासस्याश्रयणे निषादस्थपतिवत् षष्ठ्यर्थलक्षणापत्तेः ।
<>अतो गुरुश्चासावङ्गना चेति कर्म्मधारयः । गुरुत्वञ्च मा
<>तुरेव न मातुः सपत्न्याः शरीरीत्पादकत्वेनोपाधिना
<>मातापित्रोरेव गुरुशब्दाभिधेयत्वात् । अतएवाचार्य्यादि-
[Page2617-b+ 38]
<>षु गुरुशब्दो गौणस्तद्धर्म्मप्रतिपत्त्यर्थः । ग
<>गच्छदित्यत्रागत्या षष्ठीसमासः पत्नीशब्दस्य स्वपरिणीता-
<>वचनत्वात् । गुरुश्चासौ पत्नी चेतिं यदपेक्षया गुरुत्वं
<>तदपेक्षया पत्नीत्वायोगात् न कर्म्मधारयः । इहत्व-
<>ङ्गनाशब्दस्य स्त्रीमात्रवचनत्वात् युज्यत एवेति । अतो-
<>ऽत्र गुरुशब्दस्य मातृपरत्वे गुरुपत्नीं न गच्छे-
<>दित्यत्रापि मातृपरत्वमेव सामानाधिकरण्याभावात् ।
<>“गुरुतल्पोऽभिभाष्यैनः” इत्यत्र गुरुः तल्पं तल्पं क-
<>लत्रं यस्येति मातुरेव ग्रहः । अतएव मातुः सपत्नी-
<>मिति याज्ञवल्क्यवचने मातुः सपत्न्यामाचार्य्यपत्न्याञ्च
<>गुरुतल्पातिदेशो घटते एवेति, तदसङ्गतम् “मातृमगनं
<>दुहितृगमनं स्नुषागमनमित्यतिपातकानीति” विष्णुहा
<>रीताभ्यां मातृगमनस्यातिपातकत्वाभिधानात् । न चा
<>त्र मावृसपत्नीपरत्वं मातृशब्दस्य मुख्यार्थत्यागापत्ते
<>जननीवचनत्वात् । न च षष्ठीसमासे लक्षणायामपि
<>मुख्यार्थत्यागः किञ्च कर्म्मधारयसमासे अङ्गनापदवैयर्थ्या-
<>पत्तिः गुरुगमनमित्येतावतैवार्थसिद्धेः । दुहितुश्च पि-
<>तृगमनमतिपातकमेव यथा पितुर्दुहितृगमनेऽतिपातक
<>पितृनिष्ठं, तथा दुहितुरपि पितृगमनेऽतिपातकं दुहितृ-
<>निष्ठम् एवं सर्वत्र उभयनिष्ठमेव । किञ्च गुरुपत्नीं न
<>गच्छेदित्यादिषु बहुषु वचनेषु गुरुपत्नी गुरुतल्पगुरुभा-
<>र्य्यादिपदस्थपत्न्यादिपदानामनर्थकता स्यात् गुरुपदेनैव
<>मातुः प्राप्तेः किञ्च निःसन्दिग्धार्थम् मातृपदमेव प्रयोक्तु
<>मुचितं मुनीनां न तु गुरुपत्न्यादिपदं सन्दिग्धार्थम् ।
<>एवं गौरवातिशयोऽपि वक्ष्यते । अतएव “सहस्रेण पितु-
<>र्माता गौरवेणातिरिच्यते” इति । जिकनस्तु आचार्य्य
<>पितृमहीपतीनामत्र गुरुशब्देनोपादानम् यथा देवलः
<>“उपाध्यायराजपितृभार्य्यागमनानि गुरुतल्पगमने कष्टत-
<>मानि” । पापातिशययुक्तार्नात्यर्थः । उपाध्यायोऽत्राचार्य्यः
<>यथा बौधायनः “पितुर्गुरोर्नरेन्द्रस्य भार्य्यां गत्वा प्रमादतः ।
<>गुरुतल्पी भवेत्तेन पूर्वोक्ता तत्र निष्कृतिः” पूर्वोक्ता निष्-
<>कृतिः तप्तलौहशय्याशयनादिः । गुरुरत्राचार्य्यः “नरेन्द्र-
<>ग्रहणाद्राजाऽत्राभिषिक्तक्षत्रियः । अतएव “राज्ञी प्र-
<>व्रजिता धात्री” इत्यादिषु राक्षीपदं वैश्यनृपतिपत्नीपरम्
<>“आचार्य्याणीं स्वाञ्च सुतामित्याचार्य्याणीपदं हीनवर्णत-
<>त्पत्नी परमिति तच्चिन्त्यम् । उच्यते यद्यपि देवलवचनेनैकादश
<>गुरवो दर्शिताः तथाप्यत्र पितैव गुरुर्ग्राह्यो नाचार्य्यादिः
<>ततपत्नीगमनस्य गुरुतल्पगमनसमत्वानुपपत्तेः अनुपा-
[Page2618-a+ 38]
<>तकत्वश्रुतेश्च । तथा च विष्णुः “पितृपितृव्यमातामहमा-
<>तुलश्वशुरनृपपत्न्यभिगमनं गुरुदारगमनसमं पितृस्वसृमा-
<>तृस्वसृश्रोत्रियर्त्विगुपध्यायमित्रपत्न्यभिगमनञ्चेत्यभिधाय
<>“अनुपातकिनस्त्वेते महापातकिनो यथा । अश्वमेधेन
<>शुद्ध्यन्ति तीर्थानुसरणेन वा” । न चात्राचार्य्यादिपत्नी-
<>नां हीनवर्णानां ग्रहणं नृपस्य क्षत्रियेतरस्य पत्न्या
<>इति युज्यते आचार्य्यभार्य्यादेर्विशेषत्वात् गुर्वङ्गनाश-
<>ब्दस्य सामान्यत्वात् सामान्यविशेषन्यायेन गुर्वङ्गनाशब्द-
<>एव सङ्कोचस्य युक्तत्वात् पितृपत्न्यास्तु हीनवर्णाया
<>युक्तमेव मातृगमनस्यातिपातकत्वात् सपत्नीमातृगमनस्य
<>गुर्वङ्गनीगमनत्वेन महापातकत्वात् अर्थादनुपातके ल-
<>घुनि हीनवर्णायाः पितृपत्न्याग्रहणं तथा च याज्ञ-
<>बल्क्यः “मातुः सपत्नीं भगिनीमाचार्य्यतनयां तथा ।
<>आचार्य्याणीं स्वाञ्च सुतां गच्छंस्तु गुरुतल्पगः” । गुरु-
<>तल्पगो गुरुतल्पगवदित्यर्थः । भगिन्यादिषु गुरुतल्प-
<>गत्वानुपपत्तेः । अत्र सुताऽसवर्णा ग्राह्या सवर्णासु-
<>तागमनस्यातिपातकत्वात् संवर्त्तः “पितृव्यदारगमने
<>भ्रातृमार्य्यागमे तथा । गुरुतल्पव्रतं कुर्य्यान्नान्या नि-
<>ष्कृतिरुच्यते” । अत्र गुरुतल्पव्रतातिदेशात् पितृव्या-
<>दिभार्य्यागमनं न गुरुतल्पगमनमित्यवगम्यते अतएव
<>विष्णुवचने नृपाचार्य्यपत्नीगमनस्यानुपातकत्वश्रुतेः
<>पितुर्गुरोर्नरेन्द्रस्य” इति बौधायनवचनेऽपि गुरुतल्पपदं
<>गौणम् । अत्रापि पितृभार्य्या हीनवर्णा ग्राह्या विष्णु-
<>वचनैकवाक्यत्वात् अतः पितैव गुरुर्मनुवचनात् तत्पत्न्येव
<>गुर्वङ्गना सा तु न माता किन्तु सपत्नीमाता सा
<>च सवर्णोत्तमवर्णा च न तु हीनवर्णा विष्णुव-
<>चनेऽनुपातकत्वश्रुतेः एतेनैकादशानामेव गुरूणां मुख्य-
<>पत्नीगमनं महापातकं विष्णुवचने तु पत्नीपद-
<>ममुख्यस्त्रीपरमिति कल्पतरूक्तं निरस्तमेव । यद्यपि
<>पञ्चानां पितृत्वं श्रूयते यथा “जनकश्चोपनेता च यश्च वि-
<>द्यां (कन्यां) प्रयच्छति । अन्नदाता भयत्राता पञ्चैते
<>पितरः स्मृताः” इति तथापि जनकव्यतिरिक्ते त-
<>द्गौणं लोके जनक एवाभिधानात् एकस्य प्रवृ-
<>त्तिनिमित्तस्याभावात् ननु जनकस्यापि संस्कारकर्त्तुरेव
<>मनुना गुरुत्वमुक्तं याज्ञवल्क्येन च “वेददातृत्वेनेति
<>कर्थ संस्काराकर्त्तुः पितुरवेददातॄणां क्षत्रियादीनाञ्च
<>गुरुत्वमिति न देवलवचनेन पितृमात्रेण गुरुत्वाव-
<>गतेः संस्कारकर्तृत्वं वेददातृत्वञ्चातिशयार्थमिति” प्रा० वि०
<LEND>
