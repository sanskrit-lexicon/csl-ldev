<L>8874<pc>1098,a<k1>उत्तरवस्ति<k2>उत्तरवस्ति
उत्तरवस्ति¦ पु० सुश्रुतोक्ते चिकित्साङ्गे यन्त्रभेदे । तत्स्वं
<>रूपप्रयोगप्रकारादि यथा तत्रैव
<>“वस्तेरुत्तरसंज्ञस्य विधिं वक्ष्याम्यतःपग्म् । चतुर्द्दशाङ्गुल-
<>नेत्रमातुराङ्गुलिसम्भितम् । मालतीपुष्पवृन्ताग्रं छिद्रं
<>सर्षपनिर्गमम् । मेढ्रायामसमं केचिदिच्छन्ति खलु त-
<>द्विदः । स्नेहप्रमाणं परमं कुञ्चश्चात्र प्रकीर्त्तितः । पञ्च-
<>विंशादधोमात्रां विदध्याद्बुद्धिकल्पिताम् । निविष्टकर्णिकं
<>मध्ये नारीणां चतुरङ्गुलम् । मूत्रस्तोतःपरीणाह-
<>मुद्गवाहिदशाङ्गुलम् । तासामपत्यभार्गे तु निदध्याच्चतुर-
<>ङ्गुलम् । द्व्यङ्गुलं मूत्रमार्गे तु कन्यानान्त्वेकमङ्गुलम् ।
<>विधेयं चाङ्गुलं तासां विधिवद्वक्ष्यते यथा । स्नेहस्य प्रसृ-
<>तञ्चात्र स्वाङ्गुलीमूलसंमितम् । देयं प्रमाणं परमम-
<>र्वाग्बुद्धिविकल्पितम् । औरभ्रः शौकरो वापि वस्तिराजश्च
<>पूजितः । तदलाभे प्रयुञ्जीत गलचर्म्म तु पक्षिणाम् ।
<>अस्यालाभे दृतेः पादो मृदुचर्म ततोऽपि वा । अथातुर-
<>मुपस्निग्धं सुस्विन्नं प्रथिताशयम् । यवागूं सघृतक्षीरां
<>पीतवन्तं यथाबलम् । निषण्णमाजानुसमे पीठे स्थानाश्रये
<>समे । स्वभ्यक्तवस्तिमूर्द्धानं तैलेनोष्णेन मानवम् । ततः
<>समं स्थापयित्वा नालमस्य प्रहर्षितम् । पूर्वं शलाकयाऽ-
<>न्विष्य ततो नेत्नमनन्तरम् । शनैःशनैर्घृताभ्यक्तं विदध्या-
<>दङ्गुलानि षट् । ततोऽवपीडयेद्वस्तिंश नैर्नेत्रंच निर्हरेत् ।
<>ततः प्रथागते स्नेहमपराह्णे विचक्षणः । भोजयेत् पयसो
<>मात्रां यूषेणाथ रसेन वा । अनेन विधिना दद्याद्वस्तींस्त्रीं-
<>श्चतुरोऽपिवा । ऊर्द्ध्वजान्वै स्त्रियै दद्यादुत्तानायै विचक्षणः ।
<>कल्येतरस्यै कन्यायै दद्यात्सुमृदु पीडितम् । त्रिकर्णिकेन
<>नेत्रेण दद्याद्योनिमुखं प्रति । गर्भाशयविशुद्ध्यर्थं स्नेहेन
<>द्विगुणेन तु । अप्रत्यागच्छति भिषक् वस्तावुत्तरसंज्ञिते ।
<>भूयोवस्तिं निदध्यात्तु संयुक्तं शोधनैर्गणैः । गुदे वर्त्तिं
<>निदध्याद्वा शोधनद्रव्यसंभृताम् । प्रवेशयेद्वा मतिमान्त-
<>स्तिद्वारमथैषणीम् । पीडयेद्वाप्यधोनाभेर्बलेनोत्तरमुष्टिना ।
<>आरग्बधस्य पत्रेषु निर्गुण्ड्याः सुरसेषु च । कुर्य्याद्गोमू-
<>त्रपिष्टेष वर्त्तीर्वापि ससैन्धवाः । मुद्गैलासर्षपसमाः प्रवि-
[Page1098-b+ 38]
<>भज्य वयांसि तु । वस्तेरागमनार्थाय ता निदध्याच्छला-
<>कया । आगारधूमवृहतीपिप्पलीफलसैन्धबैः । कृता वा
<>शुक्तगोभत्रसुरापिष्टैः सनागरैः । अनुवासनसिद्धिञ्च वीक्ष्य
<>कर्म प्रयोजयेत् । शर्करामधुमिश्रेण शीतेन मधुकाम्बुना ।
<>दह्यमाने तदा वस्तौ दद्याद्वस्तिं विचक्षणः । क्षीरवृक्षक-
<>षायेण पयसा शीतलेन च । शुक्रं दुष्टं शोणितं चाङ्ग-
<>नानां पुष्पोद्रेकं तस्य नाशञ्च कष्टम् । मूत्राघातान्मूत्र-
<>दीषान् प्रवृद्धान् योनिव्याधिं संस्थितिं चापरायाः ।
<>श्रुक्रोत्सेकं शर्करामश्मरीञ्च शूलं वस्तौ वङ्क्षणे मेहने
<>च । घोरानन्यान् वस्तिजांश्चापि रोगान् हित्वा मेहानुत्त
<>रो हन्ति वस्तिः । सम्यग्दत्तस्थ लिङ्गानि व्यापदः क्रम
<>एव च । वस्तेरुत्तरसंज्ञस्य समानं स्नेहवस्तिना” ।
<LEND>
