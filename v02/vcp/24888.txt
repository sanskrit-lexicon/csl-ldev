<L>24888<pc>3572,a<k1>दिक्साधन<k2>दिक्साधन
दिक्साधन¦ न० दिशः साध्यन्ते ज्ञानार्थम् अनेन । दिग्ज्ञान
साधने उपायभेदे तच्च कुण्डार्के दर्शितं यथा
“नृपाङ्गुलैः संमितकर्कटेन सूत्रेण वा वृत्तवरं वि-
लिख्य । रव्यङ्गुलं शङ्कुममुष्य मध्ये निवेशयेत् खाक्षि
मिताङ्गुलीभिः । चतुर्मिताभिश्च ऋजूत्तमाभिः संस्पृष्ट-
शीर्षं तु शलाकिकाभिः । तच्छङ्कुभा यत्र विशेदपेयाद्-
वृत्ते क्रमात् स्तो वरुणेन्द्रकाष्ठे” नृपाङ्गलैः परिमितेन
कर्कटेन सूत्रेण वा वृत्तं विलिख्य तन्मध्ये द्वादशाङ्गुलं
दृडसूच्यग्रं स्थापयेत् कीदृशं विंशत्यङ्गुलमिताभिश्चतसृभिः
ऋजुभिः समानाभिः शलाकामिः कल्पितचतुर्दिग्गत-
वृत्तस्थाभिः संस्पृष्टमस्तकम् एवं शङ्कुसमत्वं साधयित्वा
तादृशस्य शङ्कोश्छाया पूर्वाह्णे यत्र यस्मिन् प्रदेशे
वृत्ते प्रविशति यत्र वापराह्णे वृत्ताद्बहिरपैति तत्र
चिह्नयोः क्रमात् प्रतीची प्राची च भवत इति
अत्र दिगज्ञानशब्दे वक्ष्यमाणम् “वृत्तेऽम्भः सुसमी-
[Page3572-b+ 38]
कृतक्षितिगते इत्यादि सि० शि० वाक्यं प्रमाणम् । तत्र
असार्द्धश्लोकस्योपपत्तिः ग्रमि० उक्ता यथा “दोःकोट्योर्नाम
भेदो न स्वरूपभेद इति दोःकोटिवर्गयोगपद कर्णः १०
वृत्तपरिधिस्पृष्टदिगन्ताच्छङ्क्वग्रं यावन्नीयमानाश्चतस्रः
शलाकाः कर्णा भवन्ति समे देशे शङ्कुं निखाय शङ्कु
समितया रज्ज्वा मण्डलं परिलिख्य यत्र शङ्क्वग्रछाया
पतति सा प्राचीति” अत्र शङ्कुसंमितयेत्युपल-
क्षणं तेनाधिकयापि रज्ज्वा वृत्तं कार्य्यम् । अ-
न्यथा यत्राक्षभा षडङ्गुला तत्र धनुःसंक्रान्तौ द्वादशा-
ङ्गुलशङ्कोश्छायाप्रवेशस्तादृशे वृत्ते न स्यादेव तस्माद-
स्माभिः षोडशाङ्गुलसूत्रेण वृत्तं कारितं तथा वृत्ते
कृते लाघवं चैकेनैव वृत्तेन शङ्कुसमत्वमाधनं दिक्साधनं
च सिध्यति । अतएव रामवाजपेयी “शङ्कुमानाधिके
व्यासदले वृत्ते विशेद्यदि” इत्याह एवं स्थूलप्राचीसाघनं
कृत्वा सूक्ष्ममपि शालिन्याह । “कर्के कीटे गोमृगे यूकया
सा द्वाभ्यां चाल्पा सिंहकुम्भात्त्रिकेऽपि । यां वै काष्ठां
भानुमान् याति तस्यां चाल्पा द्वन्द्वे कार्मुके चालनं न ।”
सा प्राची कर्के कर्कसंक्रान्तौ कीटे वृश्चिकसंक्रान्तौ वृषभ-
मकरसंक्रान्तौ एकया यूकया चाल्पा सूर्यस्यायनवशात्
उत्तरायणे उत्तरतः दक्षिणायने दक्षिणतः एवं सिंह-
कुम्भात्त्रिके सिंहकन्यातुलासंक्रान्तौ कुम्भमीनमेषसंक्रान्तौ
च द्वाभ्यां यूकाभ्यां चालनीया अयनवशात् मिथुनधनुः-
संक्रान्तौ चालनं नास्तीति एवं प्राचीसाधनं कृत्वाथो-
त्तरदक्षिणयोः साधनं शालिन्याह “रज्ज्वुं द्विघ्नां
मध्यचिह्नां सपाशां प्राचीं शङ्कौ पश्चिमे चापि दत्त्वा ।
कर्षेद्धीमान् दक्षिणे चोत्तरे च तच्चिह्ने स्याद्दक्षिणा-
चोत्तरा दिक्” । कुण्डमण्डपयोर्यावान् विस्तारस्तद्द्वि-
गुणकृतमध्याङ्कादुभयतः पाशवती रज्ज्वुर्न्यस्या तां प्राची
प्रचीच्योर्दत्तशङ्क्वोर्विन्यसेत् ततो मध्याङ्के धृत्या
रज्ज्वुंदक्षिणे उत्तरे चाकर्षेत् विद्वान्, कर्षाङ्के दक्षिणा
उत्तरा च स्यादिति अत्र स्पष्टैव युक्तिरिति । अथ
रात्रौ दिक्साधनीपायं वसन्तमांलिकयाह “निशि
वा श्रवणोदये दिगैन्द्री गुरुभस्योदयनेऽथ वह्निभस्य ।
शरवर्द्धकिवायुभान्तरालेऽप्यमुतः साधय पूर्ववच्च याम्याम्”
अथवा रात्रौ श्रवणस्योदये प्राची अथ वा पुष्पस्योदये
प्राची अथवा कृत्तिकोदये प्राची अथ शरवर्द्धकिस्त्वष्टा
वायुस्तयोर्भे चित्रास्वात्यौ तयोरन्तराले प्राची । अमुतः
प्राचीतः पूर्बवत् पूर्वोक्तेन तथा याम्यां दक्षिणादिशं
[Page3573-a+ 38]
साधयेदिति “कृत्तिका श्रवणः पुष्यश्चित्रास्वात्यो-
र्शदन्तरम् । एतत् प्राच्या दिशो रूपं युगमात्रोदिते
पुरः” इति । अथ चित्रास्वात्योर्यदन्तरे प्राचोत्युक्तं
तन्मध्यस्य दुर्विज्ञेयत्वात्तदुपायमनष्टुभाह “चित्रां विद्ध्वै-
कया स्वातीमन्ययापि शलाकया । तिर्यक्स्थान्तरचिह्नात्
तु द्विमूलेऽन्या स्फुटेन्द्रदिक् । एकया ऋज्वा शलाकया
चित्रां विद्ध्वा अन्यया तादृशैव शलाकया स्वातीं विद्ध्वा-
तयोः शलाकयोरुपाग्रं दक्षिणोत्तरा मध्याङ्कात् द्वितीयां
शलाकां समतया दद्यात् प्रथमद्वितीययोः शलाकयोर्मूलम्
एकीकृत्य तृतीयां मध्याङ्कादुभयसंपातं यावच्चतुर्थी
शलाकां प्रान्ते रज्ज्वुप्रोतलम्बद्वयवतीं पूर्वापरायतां
दद्यात् यत्र लम्बकौ भूम्यां पतितौ तत्राङ्कयोः पूर्वापर-
सूत्रदानात् स्पष्टा प्राचीत्यत्र स्पष्टा युक्तिरिति ।
अथ प्रकारान्तरेण लघूपायेनोदीचीसाधनमाह, दिन-
मानदले सप्ताङ्गुलच्छायाग्रतो हि यत् । शङ्कुमूले नीय-
मागं सूत्रं स्यादुत्तरा दिशा” । तिथिपत्राद्गणिताद्वा
दिनमानमेतावदिति ज्ञात्वा ततो घटिकादिनां ज्ञाते
दिनार्द्धे मध्याह्ने सप्ताङ्गुलशङ्कोर्यत्र छायाग्रं लगति
तस्माच्छङ्कुमूलं यावन्नीयमानं सूत्रं दक्षिणोत्तरसूत्र-
मिति अथ वा सप्ताङ्गुलशङ्कोर्गणितागतमाध्याह्निक-
छायातुल्या तस्यैव छाया यदा स्यात्तदग्राच्छङ्कुमूले
नीयमानं सूत्रं दक्षिणोत्तरेति । अत्र युक्तिस्तस्मिन्
समये रविर्दक्षिणोत्तरवृत्ते भवतीति ततः पूर्ववत् पूर्वा-
परे साध्ये एवं दिक्साधनं विधाय मण्डपस्य चतुष्को-
णत्वाच्चतुष्कोणसाधनं विपरीताख्यानक्याह “दिगन्तशङ्कु-
द्वयगं द्विपाशं विस्तारतुल्यं तु गुणं द्रलाङ्के । कोणे प्रकर्षे
दिति वेदकोणेष्वेवं चतुःकोणमतीव साधु” । दिगन्तयोः
पूर्वदक्षिणयोः दक्षिणापरयोः अपरीत्तरयो उत्तरपूर्वयोः
शङ्कुद्वयगं द्वौ पाशौ यस्य तं विस्तारेण तुल्यगुणं
सूत्रं अर्द्धचिह्ने धृत्वा कोणे आकर्षयेत् । एवं चतु-
र्ष्वपि कोणेष्विति कृते साधु चतुरस्रं स्यादिति” तद्-
व्याख्या । अधिकं दिग्ज्ञानशब्दे दृश्यम् ।
<LEND>
