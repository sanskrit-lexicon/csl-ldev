<L>1235<pc>0121,a<k1>अधर्म्म<k2>अधर्म्म
अधर्म्म¦ पु० ध्रियतेऽनेन धृ--मनिन् विरोधे न० त० । धर्म्मवि-
रोधिनि वेदादिनिषिद्धकर्म्मजन्ये पापे, तद्धेतुभूतप्राणिहिं-
सादौ च । “नोदनालक्षणोऽर्थोधर्म” इति सूत्रकारेण
निषेधलक्षणोऽनर्थोऽधर्म इति तल्लक्षणं सूचितम् तत्र
वेदप्रतिपाद्योऽर्थोधर्म्मः, तन्निषेधप्रतिपाद्योऽनर्थः अधर्मः ।
स च निषिद्धकर्म्माधीनः पापनामा अदृष्टभेदः । अनर्थश्च
अनिष्टसाधनम् । तत्सत्त्वयुक्तिस्तु “विहितस्याननुष्ठाना-
[Page0121-b+ 38]
न्निन्दितस्य च सेवनात् अनिग्रहाच्चेन्द्रियाणाम् नरः
पतनमृच्छतीति” । “शरीरजैः कर्मदोषैर्याति स्था
वरतां नर” इत्यादिना शास्त्रेण कर्मणामाशुविनाशिनां
कालान्तरभाविनरकादिजन्मविशेषान् प्रति हेतुत्वोक्तावपि
तथात्वं मध्यस्थद्वारीभूतमदृष्टं विना न सम्भवतीति तत्
कल्प्यते अतः “चिरध्वस्तं फलायालमित्यादिना” अदृष्ट-
शब्दे दर्शितयुक्तेश्च पापसत्त्वसाधनम् । “अधर्मेणैधते
तावत् ततो भद्राणि पश्यति । ततः सपत्नान् जयति
समूलस्तु विनश्यतीति” मनुः । “अभ्युत्थानमधर्मस्य तदात्मानं
सृजाम्यहमिति” गीता । अधर्म्मभेदाद्गतिविशेषोक्ते-
श्चाधर्मसत्त्वम् यथा
“कर्म्मभिर्नियतैर्बद्धो जन्तुर्दुःखान्युपाश्नुते । येन येन तु
भावेन कर्म्मणा पुरुषो गतिम् । प्रयाति परुषां घोरां तत्ते
वक्ष्याम्यतः परम् । अधीत्य चतुरो वेदान् द्विजो मोह-
समन्वितः । पतितात् प्रतिगृह्याथ खरयोनौ प्रजायते ।
खरो जीवति वर्षाणि दश पञ्च च भारत! । खरो मृतो
बलीवर्द्दः सप्त वर्षाणि जीवति । बलीवर्द्दो मृतश्चापि जायते
ब्रह्मराक्षसः । ब्रह्मरक्षश्च मासांस्त्रींस्ततो जायेत ब्राह्मणः ।
पतितं याजयित्वा तु कृमियोनौ प्रजायते । तत्र जीवति
वर्षाणि दश पञ्च च भारत! । कृमिभावाद्विमुक्तस्तु ततो
जायेत गर्द्दभः । गर्द्दभः पञ्च वर्षाणि पञ्च वर्षाणि
शूकरः । कुक्कुटः पञ्च वर्षाणि पञ्च वर्षाणि जम्बुकः ।
श्वा वर्षमेकं भवति ततो जायेत मानवः । उपाध्यायस्य
यः पापं शिष्यः कुर्य्यादबुद्धिमान् । स जीव इह संसारां-
स्त्रीनाप्नोति न संशयः । प्राक् श्वा भवति राजेन्द्र! ततः
क्रव्यात्ततः खरः । ततः प्रेतः परिक्लिष्टः पश्चाज्जायेत
ब्राह्मणः । मनसाऽपि गुरोर्भार्य्यां यः शिष्यो याति पाप-
कृत् । स उग्रान् प्रैति संसारानधर्म्मेणेह चेतसा ।
श्वयोनौ तु स सम्भूतस्त्रीणि वर्षाणि जीवति । तत्रापि
निधनं प्राप्तः कृमियोनौ प्रजायते । कृमिभावमनुप्राप्तो
वर्षमेकन्तु जीवति । ततस्तु निधनं प्राप्तो ब्रह्मयोनौ
प्रजायते । यदि पुत्त्रसमं शिष्यं गुरुर्हन्यादकारणे ।
आत्मनः कामकारेण सोऽपि हिंस्रः प्रजायते । पितरं
मातरञ्चैव यस्तु पुत्त्रोऽवमन्यते । सोऽपि राजन्! मृतो
जन्तुः पूर्व्वं जायेत गर्दभः । गर्द्दभत्वन्तु सम्प्राप्य दश वर्षाणि
जीवति । संवत्सरन्तु कुम्भीरस्ततो जायेत मानवः । पुत्त्रस्य
मातापितरौ यस्य रुष्टावुभावपि । गुर्व्वपध्यानतः सोऽपि
मृतो जायेत गर्दभः । खरो जीवति मासांस्तु दश श्वा
[Page0122-a+ 38]
च चतुर्दश । बिडालः सप्त मासांस्तु ततो जायेत मानवः ।
मातापितरावाक्रुश्य सारिकः सम्प्रजायते । ताडयित्वा तु
तावेव जायते कच्छपो नृप! । कच्छपो दशवर्षाणि त्रीणि
वर्षाणि शल्लकः । व्यालो भूत्वा च षण्मासांस्ततो जायेत
मानुषः । भर्तृपिण्डमुपाश्नन् यो राजद्विष्टानि सेवते ।
सोऽपि मोहसमापन्नो मृतो जायेत वानरः । वानरो
दश वर्षाणि पञ्च वर्षाणि मूषिकः । श्वाऽथ भूत्वाऽथ
षण्मासांस्ततो जायेत मानुषः । न्यासापहर्त्ता तु नरो
यमस्य विषयं गतः । संसाराणां शतं गत्वा कृमियोनौ
प्रजायते । तत्र जीवति वर्षाणि दश पञ्च च भारत! ।
दुष्कृतस्य क्षयं कृत्वा ततो जायेत मानुषः । असूयको
नरश्चापि मृतो जायेत शार्ङ्गकः । विश्वासहर्त्ता च नरो
मीनो जायेत दुर्म्मतिः । भूत्वा मीनोऽष्ट वर्षाणि मृगो
जायेत भारत । मृगस्तु चतुरो मासांस्ततश्छागः प्रजा-
यते । छागस्तु निधनं प्राप्य पूर्णे संवत्सरे ततः । कीटः
प्रजायते जन्तुस्ततो जायेत मानुषः । धान्यान् यवांस्तिलान्
माषान् कुलत्थान् सर्षपांश्चणान् । कलायानथ मुद्गांश्च गोधू
मानतसीस्तथा । शस्यस्यान्यस्य हर्त्ता च मोहाज्जन्तुरचे-
तनः । स जायते महाराज! मूषिको निरपत्रपः । तत्र
प्रेत्यमहाराज! मृगो जायेत शूकरः । शूकरो जातमात्रस्तु
रोगेण म्रियते नृप! । श्वा ततो जायते मूढः कर्म्मणा
तेन पार्थिव! । भूत्वा श्वा पञ्च वर्षाणि ततो जायेत
मानवः । परदाराभिमर्षन्तु कृत्वा जायेत वै वृकः । श्वा
शृगालस्ततो गृध्रो व्यालः कङ्को बकस्तथा । भ्रातुर्भार्य्यान्तु
पापात्मा यो धर्षयति मोहितः । पुंस्कोकिलत्वमाप्नोति
सोऽपि संवत्सरं नृप! । सखिभार्य्यां गुरोर्भार्य्यां
राजभार्य्यान्तथैव च । धर्षयित्वा तु कामाय मृतो जायेत
शूकरः । शूकरः पञ्च वर्षाणि दश वर्षाणि वै वृकः ।
बिडालः पञ्च वर्षाणि दश वर्षाणि कुक्कुटः । पिपीलकस्तु
मासांस्त्रीन् कीटः स्यान्मासमेव तु । एतानासाद्य
संसारान् कृमियोनौ प्रजायते । तत्र जीवति मासांस्तु
कृमियोनौ चतुर्द्दश । ततोऽधर्म्मक्षयं कृत्वा पुनर्ज्जायेत
मानवः । उपस्थिते विवाहे तु यज्ञे दानेऽथवा विभो! ।
मोहात्करोति यो विघ्नं स मृतो जायते कृमिः ।
कृमिर्ज्जीवति वर्षाणि दश पञ्च च भारत! । अधर्मस्य क्षयं
कृत्वा ततो जायेत मानवः । पूर्व्वं दत्त्वा तु यः कन्यां
द्वितीये दातुमिच्छति । सोऽपि राजन् ! मृतो जन्तुः
कृमियोनौ प्रजायते । तत्र जीवति वर्षाणि त्रयोदश
[Page0122-b+ 38]
युधिष्ठिर! । अधर्म्मसङ्ख्ये मुक्तस्ततो जायेत मानुषः ।
देवकार्य्यमकृत्वा तु पितृकार्य्यमथापि वा । अनिर्व्वाप्य
समश्नन् वै मृतो जायेत वायसः । वायसः शतवर्षाणि
ततो जायेत कुक्कुटः । जायते व्यालकश्चापि मासं तस्मात्तु
मानुषः । ज्येष्ठं पितृसमञ्चापि भ्रातरं योऽवमन्यते ।
सोऽपि मृत्युमुपागम्य क्रौञ्चयोनौ प्रजायते । क्रौञ्चो
जीवति मासांस्तु दश द्वौ सप्त पञ्च च । ततो निधन-
मापन्नो मानुषत्वमुपाश्नुते । वृषलो ब्रह्मणीं गत्वा
कृमियोनौ प्रजायते । ततः सम्प्राप्य निधनं जायते
शूकरः पुनः । शूकरो जातमात्रस्तु रोगेण म्रियते नृप! ।
श्वा ततो जायते मूढः कर्म्मणा तेन पार्थिव! । श्वा भूत्वा
कृतकर्म्माऽसौ जायते मानुषस्ततः । तत्रापत्यं समुत्पाद्य
मृतो जायेत मूषिकः । कृतघ्नस्तु मृतो राजन्! यमस्य
विषयं गतः । यमस्य पुरुषैः क्रुद्धैर्व्वधं प्राप्नोति दारु-
णम् । दण्डं समुद्गरं शूलमग्निकुम्भञ्च दारुणम् ।
असिपत्रवनं घोरं बालुकां कूटशाल्मलीम् । एताश्चान्याश्च
बह्वीः स यमस्य विषयं गतः । यातनाः प्राप्य तत्रोग्रा-
स्ततो बध्यति भारत! । ततो हतः कृतघ्नः स तत्रोग्रै-
र्भरतर्षभ! । संसारचक्रमासाद्य कृमियोनौ प्रजायते ।
कृमिर्भवति वर्षाणि दश पञ्च च भारत! । ततो गर्भं
समासाद्य अत्रैव म्रियते शिशुः । ततो गर्भशतै
र्जन्तुर्ब्बहुभिः सम्प्रपद्यते । संसारांश्च बहून् गत्वा
ततस्तिर्य्यक् प्रजायते । ततो दुःखमनुप्राप्य बहुवर्षगणा-
निह । अपुनर्भवसंयुक्तस्ततः कूर्म्मः प्रजायते । दधि
हृत्वा बकश्चापि प्लवो मत्स्यानसंस्कृतान् । चोरयित्वा तु
दुर्ब्बुद्धिर्मधुदंशः प्रजायते । फलं वा मूलकं हृत्वा
अपूपं वा पिपीलिकाः । चोरयित्वा तु निष्पावं जायते
हलगोलकः । पायसं चोरयित्वा तु तित्तिरित्वमवाप्यते ।
हृत्वा पिष्टमयं पूपं कुम्भोलूकः प्रजायते । अयो हृत्वा
तु दुर्ब्बुद्धिर्वायसो जायते नरः । कांस्यं हृत्वा तु दुर्ब्बु-
द्धिर्हारीतो जायते नरः । राजतं भाजनं हृत्वा कपोतः
संप्रजायते । हृत्वा तु काञ्चनं भाण्डं कृमियोनौ
प्रजायते । पत्रोर्णं चोरयित्वा तु क्रकरत्वं स गच्छति ।
कौशिकन्तु ततो हृत्वा नरो जायेत वर्त्तकः । अंशुकं
चोरयित्वा तु शुको जायेत मानवः । चोरयित्वा दुकू-
लन्तु मृतो हंसः प्रजायते । क्रौञ्चः कार्पासिकं हृत्वा
मृतो जायेत मानवः । चोरयित्वा नरः पट्टं त्वाविक-
ञ्चैव भारत! । क्षौमञ्च वस्त्रमादाय शशो जन्तुः प्रजायते
[Page0123-a+ 38]
वर्णान् हृत्वा तु पुरुषो मृतो जायेत वर्हिणः । हृत्वा
रक्तानि वस्त्राणि जायते जीवजीवकः । वर्णकादींस्तथा
गन्धांश्चोरयित्वेह मानवः । छुच्छुन्दरित्वमाप्नोति राजन्!
लोभपरायणः । तत्र जीवति वर्षाणि ततो दश च पञ्च
च । अधर्म्मस्य क्षयं कृत्वा ततो जायेत मानवः ।
चोरयित्वा पयश्चापि बलाका सम्प्रजायते । यस्तु चोर-
यते तैलं नरो मोहसमन्वितः । सोऽपि राजन्! मृतो जन्तु-
स्तैलपायी प्रजायते । अशस्त्रं पुरुषं हत्वा सशस्त्रः
पुरुषाधमः । अर्थार्थी यदि वा वैरी स मृतो जायते
खरः । खरो जीवति वर्षे द्वे ततः शस्त्रेण
बध्यते । स मृतो मृगयोनौ तु नित्योद्विग्नोऽभिजायते ।
मृगो बध्यति शस्त्रेण गते संवत्सरे तु सः । हतो
मृगस्ततो मीनः सोऽपि जालेन बध्यते । मासे चतुर्थे
सम्प्राप्ते श्वापदः सम्प्रजायते । श्वापदो दश वर्षाणि द्वीपी
वर्षाणि पञ्च च । ततस्तु निधनं प्राप्य कालपर्य्याय-
नीदितः । अधर्म्मस्य क्षयं कृत्वा ततो जायेत मानुषः ।
स्त्रियं हत्वा तु दुर्बुद्धिर्य्यमस्य विषयं गतः । बहुक्लेशान्
समासाद्य संसारांश्चैव विंशतिम् । ततः पश्चान्महाराज!
कृमियोनौ प्रजायते । कृमिर्विंशतिवर्षाणि भूत्वा जायेत
मानुषः । भोजनं चोरयित्वा तु मक्षिका जायते नरः ।
मक्षिकासङ्घवशगो बहून् मासान् भवत्युत । ततः पाप-
क्षयं कृत्वा मानुषत्वमवाप्नुते । धान्यं हृत्वा तु पुरुषो
लोमशः सम्प्रजायते । तथा पिण्याकसंमिश्रमशनं चोर-
यन्नरः । स जायते वस्तुसमो दारुणो मूषिको महान् ।
दशन् वै मानुषं नित्यं पापात्मा स प्रजायते । घृतं हृत्वा
तु दुर्बुद्धिः काकमद्गुः प्रजायते । मत्स्यमांसमथो हृत्वा
काको जायेत दुर्म्मतिः । लवणं चोरयित्वा तु चौरि-
काकः प्रजायते । विश्वासेन तु निक्षिप्तं यो वै निह्नौति
मानवः । स गतायुर्नरस्तादृक् मत्स्ययोनौ प्रजायते ।
मत्स्ययोनिमनुप्राप्य मृतो जायेत मानवः । मानुषत्व-
मनुप्राप्य क्षीणायुरुपपद्यते । पापानि तु नरः कृत्वा तिर्य्यग्
जायेत भारत! । न चात्मनः प्रमाणन्ते धर्म्मं जानन्ति
किञ्चन । ये पापानि नराः कृत्वा निरस्यन्ति व्रतैः सदा ।
सुखदुःखसमायुक्ता व्याधितास्ते भवन्त्युत । असंवासाः
प्रजायन्ते म्लेच्छा अपि न संशयः । नराः पापसमाचारा
लोभमोहसमन्विताः । वर्ज्जयन्ति च पापानि जन्मप्रभृति
ये नराः । अरोगा रूपवन्तश्च धनिनश्च भवन्त्युत । स्त्रियो-
ऽप्येतेन कल्पेन कृत्वा पापमवाप्नुयुः । एतेषामेव जन्तूनां
[Page0123-b+ 38]
भार्य्यात्वमुपयान्ति ताः । परस्वहरणे दोषाः सर्व्व एव
प्रकीर्त्तिताः । एतद्वै लेशमात्रेण कथितं ते मयाऽनघ! ।
अपरान् मत्कथायोगे भूयः श्रोष्यसि भारत! । एतन्मया
महाराज! ब्रह्मणो वदतः पुरा । सुरर्षीणां श्रुतं मध्येपृष्ट-
श्चापि यथातथम् । मयाऽपि तच्च कात्र्स्न्येन यथावदनुवर्णि-
तम् । एतच्छ्रुत्वा महाराज! धर्मे कुरु मनः सदा ह० वं० ।
“महापातकजान् घोरान्नरकान् प्राप्य दारुणान् । कर्म्मक्ष-
यात् प्रजायन्ते महापातकिनस्त्विह । मृगश्वशूकरोष्ट्राणां
ब्रह्महा योनिमृच्छति । खरपुक्कसवेणानां सुरापो नात्र
संशयः । कृमिकीटपतङ्गत्वं स्वर्णहारी समाप्नुयात् । तृण-
गुल्मलतात्वञ्च क्रमशोगुरुतल्पग” इति । “श्वशूकरखरो-
ष्ट्राणां गोऽजाविमृगपक्षिणाम् । चण्डालपुक्कसानाञ्च ब्रह्म-
हा योनिमृच्छति । कृमिकीटपतङ्गानां विड्भुजाञ्चैव पक्षि-
णाम् । हिंस्राणाञ्चैव सत्वानां सुरापो ब्राह्मणो व्रजेत् ।
लूताहिसरटानाञ्च तिरश्चां चाम्बु चारिणाम् । हिंस्रा-
णाञ्च पिशाचानां स्तेनोविप्रःसहस्रशः । तृणगुल्मलतानां
च क्रव्यादां दंष्ट्रिणामपि । क्रूरकर्म्मकृताञ्चैव शतशोगुरु-
तल्पग” इति । “ब्रह्महा क्षयरोगी स्यात् सुरापः श्यावदन्तकः ।
हेमहारी च कुनखी दुश्चर्मा गुरुतल्पगः । यो येन संव-
सत्येषां स तल्लिङ्गोऽभिजायते । अन्नहर्त्तामयावी स्यान्मूको-
वागपहारकः । धान्यमिश्रोऽतिरिक्ताङ्गः पिशुनः पूति-
नासिकः । तैलहृत्तैलपायी स्यात् पूतिवक्त्रस्तु सूचकः ।
यद्वा तद्वा परद्रव्यमपहृत्य बलान्नरः । अवश्यं याति
तिर्य्यक्त्वञ्जग्ध्वा चैवाहुतं हविरिति” । “परस्य योषितं
हृत्वा ब्रह्मस्वमपहृत्य च । अरण्ये निर्जले देशे
भवति ब्रह्मराक्षसः । हीनजातौ प्रजायेत पररत्नाप-
हारकः । पत्रशाकं शिखी हृत्वा, गन्धान् छुच्छुन्दरिः
शुभान् । मणिमुक्ताप्रबालानि हृत्वा लोभेन मानवः ।
विविधानि च रत्नानि जायते हेमकर्त्तृष्विति” । “मूषिको
धान्यहारी, स्याद्यानमुष्ट्रः, कपिः फलम् । जलं प्लवः, पयः
काको, गृहकारी ह्यपस्करम् । मधु दंशः, पलं गृध्रो,
गा ङ्गोधा, ऽग्निंवकस्तथा । श्वित्री वस्त्रं, श्वा रसन्तु, चीरी
लवणहारकः । प्रदर्शनार्थमेतत्तु मयोक्तं स्तेयकर्म्मणि ।
द्रव्यप्रकाराहि यथा तथैव प्राणिजातयः” इति । “द्रव्यस्या-
पह्रियमाणस्य यादृशाः प्रकारास्तादृशा एव प्राणिजातयः
स्तेयकर्म्मण्यपहर्त्तारो भवन्ति यथा कांस्यहारी हंस
इति । अथवा यत्फलसाधनन्द्रव्यमपहरति तत्साधन-
विकलो यथा पङ्गुतामश्वहारक इति” मिता० । “ब्रह्महा
[Page0124-a+ 38]
कुष्ठी, तैजसापहारी मण्डली, देवब्राह्मणाक्रोशकः खलति,
र्गरदाग्निदावुन्मत्तौ, गुरुप्रतिहन्तापस्मारी, गोघ्नश्चान्धो,
धर्म्मपत्नीं मुक्त्वान्यत्र प्रवृत्तः शब्दवेधी प्राणिविशेषः,
कुण्डाशी भगभक्षो, देव--ब्राह्मण--स्वापहारी पाण्डुरोगी,
न्यासापहारी च काणः, स्त्रीपण्योपजीवी षण्ढः, कौमार-
दारत्यागी दुर्भगो, मिष्टैकाशी वातगुल्मी, अभक्ष्यभक्षको-
गण्डमाली, ब्राह्मणीगामी निर्बीजी, क्रूरकर्म्मा वामनो,
वस्त्रापहारी पतङ्गः, शय्यापहारी क्षपणकः, शङ्खशुक्त्य-
पहारी, कपाली दीपापहारी कौशिको, मित्रध्रुक् क्षयी,
मातापित्रोराक्रोशकः खञ्जन” इति अनृतवागुल्बणो,
मुहुर्मुहुःसंलग्नवाक् जलोदरी, दारत्यागी कूटसाक्षी-
श्लीपदी, उच्छूनजङ्घाचरणो, विवाहविघ्नकर्त्ता छिन्नोष्ठः,
अवगुरणः छिन्नहस्तो, मातृघ्नोऽन्धः, स्नुषागामी, वात-
वृषणः, चतुष्पथे विण्मूत्रविसर्जने मूत्रकृच्छ्री, कन्यादूषकः
षण्ढः, ईर्ष्यालुर्मशकः, पित्रोर्विवदमानोऽपस्मारी, न्यासा-
पहार्यनपत्यो, रत्नापहार्यत्यन्तदरिद्रोविद्याविक्रयी पुरुष-
मृगः, वेदविक्रयी द्वीपी, बहुयाजकोजलप्लवः, अयाज्यया-
जकोवराहः, अनिमन्त्रितभोजी वायसः, मिष्टैकभोजी
वानरः, यतस्ततोऽश्नन्मार्जारः, कक्षवनदहनात्खद्योतः,
दारकाचार्य्योमुखविगन्धिः, पर्युषितभोजी कृमिः, अदत्तादा-
यी बलीवर्दो, मत्सरी भ्रमरः, अग्न्युत्सादी मण्डलकुष्ठी,
शूद्राचार्य्यःश्वपाकः, गोहर्ता सर्प्पः, स्नेहापहारी क्षयी,
अन्नापहार्य्यजीर्णी, ज्ञानापहारी मूर्खः, चण्डालीपुक्क-
सीगमनेऽजगरः, प्रव्रजितागमने मरुपिशाचः, शूद्रागमने
दीर्घकीटः, सवर्णाभिगामी दरिद्रः, जलहारी मत्स्यः,
क्षीरहारी बलाका, वार्द्धुषिकोऽङ्गपीनः, अविक्रेयविक्रयी
गृध्रः, राजमहिषीगामी नपुंसकः, राजाक्रोशकोगर्दभः,
गोगामी मण्डूकः, अनध्यायाध्ययने शृगालः, परद्रव्याप-
हारी परप्रेष्यः, मत्स्यबधेगर्भवासी” इत्येवं नानास्मृति
वचनैः गतिविशेषो मिताक्षरायां दर्शितस्तेन तत्कालप-
र्य्यन्तस्थायिताऽधर्म्मस्येति गम्यते । ब० अनिच्समा० अधर्म्मा ।
पुण्यरूपधर्म्मशून्ये त्रि० । नास्ति निवृत्तः धर्म्मो यस्य०
अनिच्समा० अधर्म्मा । क्षीणपुण्ये त्रि० । “तारकावर्ष-
मिवाधर्मविनाशपिशुनमिति” काद० । गुणाद्यपरपर्य्यायः
अधर्मस्तद्रहिते ब्रह्मणि न० ।
<LEND>
