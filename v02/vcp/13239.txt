<L>13239<pc>1956,b<k1>कार्पासपर्व्वत<k2>कार्पासपर्व्वत
कार्पासपर्व्वत¦ पु० दानार्थं कल्पिते धान्यशैलादिषु दशसु
अचलेषु कर्पासवस्त्रनिर्म्मिते पर्व्वतभेदे तद्विधानादि
हेमा० दानख० ब्रह्माण्डपुराणे यथा
“भगवानुवाच । अतःपरं प्रवक्ष्यामि कार्पासाचलमुत्तसम् ।
[Page1957-a+ 38]
परमं सर्व्वदानानां प्रियं सर्वदिवौकसाम् । देशकालौ
समासाद्य धनं श्रद्धाञ्च यत्नतः । देयमेतन्महादानं तार-
णार्थं कुलस्य च । पर्वतं कल्पयेत्तत्र कार्पार्सेन विधानतः ।
पूर्वोक्तेन विधानेन कृत्वा सर्व्वं विधानतः । विंशद्भारस्तु
कर्त्तव्य उत्तमः पर्वतो बुधैः । मध्यमो दशभिःकुर्य्याज्जघन्यः
पञ्चभिस्तथा । सर्व्वधान्यसमूहस्य मध्ये ह्योषधिभिर्वृतः ।
रसैरत्नैश्च संयुक्तो लोकपालावृतस्तथा । ब्रह्मादयस्तथा
शृङ्गे काञ्चनेन विनिर्मिताः । कुलाचलांश्च चतुरश्चतुर्भा-
गेन कल्पयेत् । सौवर्णशिखरान् सर्व्वान् सर्व्वरत्नोप-
शोभितान् । नानाधातुविचित्राङ्गान् भक्ष्यभोज्यसमावृतान् ।
कण्डे वा स्थण्डिले वापि तत्र होमो विधीयते । ऋ-
त्विजश्च तथा चाष्टौ कारयेद्वेदवित्तमान् । होमोव्या-
हृतिभिश्चैव अग्नौ तद्दैवतैरपि । गन्धेन सर्पिषा तत्र
तथा कृष्णतिलैरपि । अयुतं होमसंख्या च पालाश-
समिधस्तथा । शङ्खतूर्य्यनिनादैश्च तथा मङ्गलपाठकैः ।
उत्सवं कारयेत्तत्र दिनमेकमतन्द्रितः । पर्व्वकाले ततो
दद्यात् पूजयित्वा विधानतः । “नमः सर्वामरावासा
भूतसङ्घैरभिष्टुताः । ब्रह्वादयो मे वरदा भवन्तु विबुधाः
सदा” । इत्युच्चार्य्य नरो दद्यान्नारी वा विधिपूर्व्वकम् ।
पूजयित्वा द्विजान् सम्यक् वासोभिर्भूषणैस्तथा । अनेन
विधिना यस्तु दानमेतत् प्रयच्छति । स गच्छेत्त्रिदशा-
वासं विमानोपरि संस्थितः । अप्सरोगणसंवीतो गन्ध-
र्व्वैरभिसंस्तुतः । तत्र मन्वन्तरं यावदुषित्वा विबुधा-
लये । पुण्यक्षयादिहाभ्येत्य महीम्भुङक्ते ससागराम् ।
रूपवान् सुभगोवाग्मी श्रीमानतुलविक्रमः । पञ्च
जन्मानि नारी वा जायते नात्र संशयः । भूयश्च शृणु
राजेन्द्र! दिव्यं कार्पासपर्व्वतम् । तञ्च भारशतेनैव कुर्य्या-
दर्द्धेन वा पुनः । शेषं पूर्व्वविधानेन सर्व्वं कुर्य्याद्य-
थाक्रमम् । फलं पूर्वोदितञ्चैव जायते नृपसत्तम!” ।
कार्पासाचलकार्पासशैलादयोऽप्यत्र ।
<LEND>
