<L>19155<pc>2862,a<k1>चतुःषष्टिकला<k2>चतुःषष्टिकला
चतुःषष्टिकला¦ स्त्री चतुःषष्टिमिता कला । उपविद्याभेदे
ताश्च कलाशब्दे श्रीधरधृतवाक्ये दर्शिताः । खिलशुक्र-
नीतिशास्त्रे तु २ अ० अन्यविधा उक्ता यथा
“पृथक् पृथक् तु विद्यानां लक्षणं संप्रकाशितम् ।
कलानां न पृथग् लक्ष्म नाम चास्तीह केवलम् । पृथक्
पृथक् क्रिया चात्र कलाभेदस्तु जायते । यां यां
कलां समाश्रिता, तन्नाम्रा जातिरुच्यते । हावभावादि
संयुक्तं नर्त्तनं १ च कला स्मृता । अनेकवाद्यविकृतौ
ज्ञानं तद्वादने २ कला । वस्त्रालङ्कारसंधानं ३ स्त्रीयूनोश्च
कला मता । अनेकरूपाविर्भावकृतिज्ञानं ४ कला
स्मृता । शय्यास्तरणसंयोगे पुष्पादिग्रथनं ५ कला ।
द्यूताद्यनेकक्रीडाभिरञ्जनं ६ तु कला स्मृता । अनेकासन
संधाने रतिज्ञानं ७ कला स्मृता । कलासप्तकमेतद्धि
गान्धर्वे समुदाहृतम् । मकरन्दासवादीनां मद्यादीनां
कृतिः ८ कला । गुह्यशल्यहृतौ ज्ञाने सिरा-
व्रणव्यधः ९ कला । हीनादिरससंयोगे ऽन्नादिसंपाचनं
१० कला । वृक्षादिप्रसवारोपपालनादिकृतिः ११ कला ।
पाषाणधात्वादिद्रु तिस्तम्भस्य करणं १२ कला । याव-
दिक्षुविकाराणां कृतिज्ञानं १३ कला स्मृता । धात्वो-
षधीनां संयोगक्रियाज्ञानं १४ कला स्मृता । धातु-
साङ्कर्य्यपार्थक्यकरणं १५ तृ कला स्मृता । संयोग-
पूर्वविज्ञानं १६ धात्वादीनां कला स्मृता । द्वारनिष्कासन
ज्ञानं १७ कलासंज्ञं तु तत् स्मृतम् । कलादशकमेतत्तु ह्या
युर्वेदागमेषु च । शस्त्रसन्धानविक्षेपः १८ पदादिन्या-
सतः कला । सन्ध्याधाताकृष्टिभेदैर्मल्लयुद्धं ११ कला-
स्मृता । कलाऽभिलक्षिते देशे यन्त्राद्यस्त्रनिपातनम्
२० । वाद्यसंकेततोव्यूहरचनादि २१ कला स्मृता ।
गजाश्वरथगुप्त्या तु युद्धसंयोजनं २२ कला । कला
पञ्चकमेतद्धि धनुर्वेदागसस्थितम् । विविधासनमुद्रा-
भिर्देवतातोषणं २३ कला । सारथ्यञ्च गजाश्वादेर्गति-
शिक्षा २४ कला स्मृता । मृत्तिकाकाष्ठपाषाणधातु-
भाण्डादिसत्क्रिया २५ । २६ । २७ । २८ । पृथक् कला
चतुष्कं तु चित्रीद्याने खनिः २९ कला । तडागवापी-
प्रासादसमभूमिक्रिया ३० कला । घट्याद्यनेकयन्त्राणां
बाणाद्यानां कृतिः ३१ कला । हीनमध्यादिसंयोग
[Page2862-b+ 38]
वर्णादेरञ्जनं ३२ कला । जलवाय्वग्निसंयोगनिरो-
धादिक्रिया ३३ कला । नौकारथादियानानां कृतिज्ञानं
३४ कला स्मृता! सूत्रादिरज्जुकरणे विज्ञानं ३५ तु
कला स्मृता । अनेकतन्तुसंयोगैः पटबन्धः ३६ कला-
स्मृता । वेधादिसदसज्ज्ञानं ३७ रत्नानां तु कला स्मृता ।
स्वर्ण्णादीनां तु याथात्म्यविज्ञानं ३८ च कला स्मृता ।
कृत्रिमस्वर्ण्णरत्नादिक्रियाज्ञानं ३८ कला स्मृता ।
स्वर्णाद्यलङ्कारकृतिः ३९ कला लेपादिसत्कृतिः ४० ।
मार्द्दवादिक्रियाज्ञानं ४१ चर्म्मणां तु कला मता ।
पशुचर्म्माङ्गनिर्हारक्रियाज्ञानं ४२ कला स्मृता ।
दुग्धदोहादिविज्ञानं ४३ घृतान्तं तु कला स्मृता ।
सीवने कञ्चुकादीनां विज्ञानं ४४ तु कला स्मृता ।
बाह्वादिभिश्च तरणं ४५ कलासंज्ञं जले स्मृतम् ।
मार्जने गृहभाण्डादेर्विज्ञानं ४६ तु कला मता । वस्त्र
सम्मार्जनं ४७ चैव क्षुरकर्म्म ४८ कले ह्युभे । तिलमां-
सादिस्नेहानां कला निष्कासनं ४९ मता । सीराद्या-
कर्षणे ज्ञानं ५० वृक्षद्यारोहणे ५१ कला । मनोऽ-
नुकूलसेवायाः कृतिज्ञानं ५२ कला मता । वेणुतृणादि
पात्राणां कृतिज्ञानं ५३ कला मता । काचपात्रादि
करणविज्ञानं ५४ तु कला मता । संसेचनं ५५ संहर-
णं ५६ जलानां तु कला स्मृता । लोहाभिसारशस्त्रास्त्र-
कृतिज्ञानं ५७ कला मता । गजाश्ववृषभोष्ट्राणां प-
ल्यानादिक्रिया ५८ कला । शिशोः संरक्षणे ज्ञानं ५९
धारणे ६० क्रीडने ६१ तथा । सुयुक्तताडनज्ञान ६२
मपराधिजने तथा । नानादेशीयवर्ण्णानां सुसम्यग्-
लेखनं ६३ कला । ताम्बूलरक्षादिकृतिविज्ञानं ६४
तु कला स्मृता । आदाने आशुकारित्वं प्रतिदाने-
चिरक्रिया । कलासु द्वौ गुणौ ज्ञेयौ सर्व्वास्वेतौ मनी-
षिभिः । चतुःषष्टिः कलाह्येताः संक्षेपेण निदर्शिताः ।
यां यां कलामाश्रितोयस्तांतां कुर्य्यात् स एव हि” ।
“चतुःषष्टिकलाविद्या ईश्वरीप्रीतिवर्द्धनम्” गायत्रीकव-
चम् । वा रस्य विसर्गषत्वे चतुष्षष्टिकलाप्यत्र
<LEND>
