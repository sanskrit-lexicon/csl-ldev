<L>10374<pc>1405,a<k1>ऋक्षचक्र<k2>ऋक्षचक्र
ऋक्षचक्र¦ न० ६ त० । १ नक्षत्रेसमुदाये ऋक्षाणां चक्रमिव गग-
तस्थे नक्षत्रात्मके चक्राकारे पदार्थभेदे । ऊडुचक्रशब्दे तद्वि-
वृतिः । भचक्रस्य प्रवहवायुना प्रत्यहं पश्चाद्गगनेऽपि ग्रहाणां
यथा प्राग्गतित्वं भवेत्तथा सू० सि० रङ्गनाथव्याख्ययोः
यथा “अथ ग्रहपूर्व्वगत्युत्पत्तौ कारणमाह । “पश्चाद्व्रजन्तो-
ऽतिजवान्नक्षत्रैः सततं ग्रहाः । जीयमानास्तु लम्बन्ते तुल्य-
मेव स्वमार्गगाः” सू० सि० । “पश्चादनन्तरं पुनरावृत्त्या
पश्चात् पश्चिमदिगभिमुखं नक्षत्रैस्तारकादिभिः सह
ग्रहाः सूर्यादयोऽतिजवात् प्रवहवायुसत्वरगतिवशात्
सततं निरन्तरं व्रजन्तो गच्छन्तः स्वमार्गगाः स्वकक्षावृत्तस्था
जीयमाना नक्षत्रैः पराजिता नक्षत्राणामग्रे गमनात् ।
अतएव लज्जयेव गुरुभूता इति तात्पर्यार्थः । तुल्यं स-
मम् । एवकारादधिकन्यूनव्यवच्छेदः । लम्बन्ते स्वस्था-
नात् पूर्वस्मिन् लम्बायमाना भवन्ति । यथा लज्जितः
पश्चाद्भवति नाग्रे । तुकारादधोऽधः कक्षाक्रमानुरोधेन
शन्यादिग्रहाणां चन्द्रान्तानां गुरुतापचयः शनिरतिगु-
रुभूतस्तस्मात् किञ्चिन्न्यूनोगुरुस्तस्मादपि भौम इत्यादि
यथोत्तरम् । यस्य कक्षा महती तस्य गुरुत्वाधिक्यं यस्य
लध्वी तस्य तदनुरोधेन गुरुताल्पत्वमिति । एतददुक्तं भ-
वति । ब्रह्मणा प्रवहवायौ नक्षत्राधिष्ठितो मूर्तो गोलः
स्थापितस्तदन्तर्गताः स्वस्वाकाशगोलस्थाः शन्यादयो न-
क्षत्राधिष्ठितमूर्तगोलस्थक्रान्तिवृत्तस्थरेवतीयोगतारासन्नरूप-
मेषादिप्रदेशसमसूत्रस्थाः स्थापिताः । क्रान्तिवृत्तं तु
मेषतुलास्थाने विषुवद्वृत्तलग्नं सम्पातात् त्रिभान्तरितक्रा-
न्तिवृत्तप्रदेशाभ्यां चतुर्विंशत्यंशान्तरेण दक्षिणोत्तरौ मक-
रकर्कादिरूपौ तदेवं द्वादशराश्यात्मकं वृत्तं ग्रहचारभू-
तम् । विषुवद्वृत्तं तु ध्रुवम ध्यस्थं निरक्षदेशोपरिगम् ।
तत्र प्रवहवायुना स्याधातेन मूर्तो नक्षत्रगोलो नाक्षत्रष-
ष्टिषटीभिः परिवर्त्यते । तदन्तर्गतवायुभिस्तदाघातेन
वा ग्रहा भ्रमन्तोऽपि नक्षत्रगोलस्थितक्रान्तिवृत्तीयमेषा-
दिप्रदेशेन समं न गच्छन्ति वायूनां स्वल्पत्वात् तदाघात-
स्याप्यल्पत्वाद्बिम्बानां गुरुत्वाच्च । अतस्तत्स्थानाद्ग्रहाणां
लम्बना दृश्यन्ते । अतएव नक्षत्रोदयकाले तेषां द्वितीय-
दिने नोदयः किन्तु ग्रहो लम्बितप्रदेशेन वायुना तदनन्त-
रमूर्द्धमागच्छतीत्यनन्तरमुदयः । लम्बनं तु शन्यादीनां
[Page1405-b+ 38]
कक्षानुरोधेन गुरुत्वाद्वायूनां तद्घातानां वा कक्षानुरो-
धेन बह्वल्पत्वात् तुल्यम् । यद्यपि वायोर्ध्रुवानुरोधेन
स्वल्पत्वाद्ग्रहवल्लवम्बनं विषुवद्वृत्ते भवितुमुचितं न क्रा-
न्तिवृत्ते । तथा च वक्ष्यमाणक्रान्त्यनुपपत्तिः क्रान्तिवृ-
त्तस्थद्वादशराशिभोगेन वक्ष्यमाणानां भगणानामनुपप-
त्तिश्च । तथापि वायुनावलम्बितो ग्रहो विषुवन्मार्गगोऽपि
तद्विषुवप्रदेशासन्नक्रान्तिवृत्तप्रदेशेन ग्रहाकाशगोल एव
स्वसमसूत्रेणाकृष्यत इति नानुपपत्तिः । अतएव स्वमा-
र्गगा इति क्रान्तिवृत्तानुसृतस्वाकाशगोलस्थकक्षामार्गगता
इत्यर्थकमुक्तमिति मङ्क्षेपः” रङ्ग० । “अथात एव ग्रहाणां
लोके प्राग्गनित्वं सिद्धमित्याह । “प्रागगतित्व-
मतस्तेषां भगणैः प्रत्यहं गतिः । परिणाहवशाद्भिन्ना तद्व-
शाद्भानि भुञ्जते” सू० सि० । “अतोऽवलम्बनादेव तेषां
ग्रहाणां प्राग्गतित्वं प्राच्यां दिशि गतिर्येषां ते प्राग्ग-
तयस्तद्भावः प्रागतित्वं सिद्धम् । लम्बनस्वरूपैव ग्रहाणां
पूर्वगतिरुत्पन्ना लोकैः कारणानभिज्ञैः प्रत्यक्षावगता
तच्छक्तिजनिता कल्पितेत्यर्थः । सा कियतीत्यत आह ।
भगणैरिति । वक्ष्यमाणभगणैः प्रत्यहं प्रतिदिनं गतिः
प्राग्गमनरूपा भगणानां गत्युपन्नत्वात् भगणसम्बन्धिवक्ष्य-
माणदिनैः सूर्यसावनैर्ग्रहभगणा लभ्यन्ते तदैकेन दिनेन
केत्यमुपाताज्ज्ञेया । ननु ग्रहभगणानां तुल्यत्वामावात्
प्रतिदिन ग्रहगतिर्भिन्नेति पूर्वं लम्बनरूपा ग्रहगतिरयु-
क्तोक्ता ग्रहलम्बनस्याभिन्नत्वादित्यत आह । परिणाहव-
शादिति । परिणाहः कक्षापरिधिस्तद्वशात् तदनुरोधा-
दियं ग्रहगतिर्भिन्नाऽतुल्या । अयमभिप्रायः ग्रहाणां
लम्बनं तुल्यप्रदेशेन, परन्तु स्वस्वकक्षायां तत्तत्प्रदेशे तुल्ये
याः कलास्ता गतिकलास्तास्तु महति कक्षावृत्तेऽल्पा ल-
घुकक्षावृत्ते बह्व्यः सर्वकक्षापरिधीनां चक्रकलाङ्कितत्वात् ।
भगणास्तु गतिवशादेव यस्य कक्षावृत्तं महत् तस्याल्पा यस्य
च लघु कक्षावृत्तं तस्य बह्व्यस्तदुत्पन्ना गतिरपि तथेति न
विरोधः । नन्वेकरूपगतिं विहाय भिन्नरूपा गतिः कथ-
मङ्गीकृतेत्यत आह । तद्वशादिति । भिन्नगतिवशाद्भानि
राशीन् नक्षत्राणि भुञ्जते ग्रहा भुञ्जन्तीत्यर्थः । तथा च
ग्रहराश्यादिभोगज्ञानार्थमियमेव गतिरुपयुक्ता नैकरूपेति
भावः” रङ्ग० “अथ भभोगे विशेषं वदन् वक्ष्यमाणभ-
गणस्वरूपमाह । “शीघ्रगस्तान्यथाल्पेन कालेन महताऽ-
ल्पगः । तेषां तु परिवर्तेन पौष्णान्ते मगणः स्मृतः” सू०
सि० “अथशब्दः पूर्वोक्तेर्विशेषसूचकः । शीघ्रगतोग्रह-
[Page1406-a+ 38]
स्तानि भान्यल्पेन कालेन भुनक्त्यल्पगतिग्राहो बहुकालेन
भुनक्ति तुल्यराश्यादिभोगो मन्दशीघ्रगतिग्रहयोस्तुल्य-
कालेन न भवतीति विशेषाथः । तेषां राशीनां परि-
वर्तेन भ्रमणेन । तुकाराद्ग्रहादिगतिभोगजनितेन भगणः
प्राज्ञैरुक्तः । क्रान्तिवृत्ते द्वादशराशीनां सत्त्वात् तद्भो-
गेन चक्रभोगसमाप्तेर्यत् स्थानमारभ्य चलितो ग्रहः पुन-
स्तत् स्थानमायाति स चक्रभोगः परिवर्तसंज्ञोऽपि द्वाद-
शराशिभोगाद्भगण इत्यर्थः । ननु क्रान्तिवृत्ते सर्वप्रदेशेभ्यः
परिवर्तसम्भवादत्र कः परिवर्तादिभूतः प्रदेश इत्या आह
पौष्णान्त इति । सृष्ट्याद्दौ ब्रह्मणा क्रान्तिवृत्ते रेवतीयो-
गतारासन्नप्रदेशे सर्वग्रहाणां निवेशितत्वात् तदवधितो
ग्रहचलनाच्च पौष्णस्य रेवतीयोगताराया अन्ते निकटे
प्रदेशे तथा च रेवतीयोगतारासन्नाग्रिमस्थानमेवाद्यन्ता-
वधिभूतमिति” रङ्ग० ।
<फ्>तत्सन्निवेशप्रकारः सि० शि० उक्तो यथा “सृष्ट्वा भचक्रं
कमलोद्भवेन ग्रहैः सहैतद्भगणादिसंस्थैः । शश्वद्भ्रमे वि-
श्वसृजा नियुक्तं तदन्ततारे च तथा ध्रुवत्वे । ततोऽपरा-
शाभिमुखं भपञ्जरे सखेचरे शीघ्रतरे भ्रमत्यशि । तदल्पग-
त्येन्द्रदिशं नभश्चराश्चरन्ति नीचोच्चतरात्मवर्त्मसु”
<फ्>“यदेतद्वचक्रं ग्रहैः समं म्रमद्दृश्यते तद्विश्वसृजा जग-
दुत्पादकेन कमलोद्भवेन ब्रह्मणा सृष्ट्यादौ सृष्ट्वा ततः
शश्वत्भ्रमेऽनवरतभ्रमणे नियुक्तम् । एतदुक्तं भवति । भा-
न्थश्विन्यादीन्यन्यानि विशिष्टानि ज्योतींषि तेषां समूह-
श्चक्र, ग्रहाश्च सूर्यादयस्तैः सह सृष्टम् । तानि भानि
प्राक्संस्थया समन्तान्निवेशितानि । ग्रहास्तु भगणादा-
वश्विनीसुखे निवेशितास्त उपर्य्युपरिसंस्थया । तत्रादौ
तावदधश्चन्द्रः । तदुपरि बुधः । ततः शुक्रः । ततो
रविः । तस्माद्भौमः । ततो गुरुः । ततः शनिः । सर्वे-
षामुपरि दूरे भचक्रम् । एषां कक्षाप्रमाणानि कक्षा-
ध्याये प्रतिपादयिष्यन्ते । अहो यद्यूर्ध्वोर्ध्वस्था ग्रहा-
स्तदुपरि दूरतो भगणस्तत् कथं भगणादिसंस्थैर्ग्रहैरि-
त्यच्यते । सत्यम् । अत्र भूमध्ये सूत्रस्यैकमग्रं बद्ध्वा द्वि-
तीयमग्रं भचक्रेऽश्विनीमुखे किल निबद्धम् । तस्मिन्
सूत्रे प्रोता मणय इव चन्द्रादयो ग्रहाः सृष्ट्यादौ ब्रह्मणा
निवेशिताः । भमण्डलं द्वादशधा विभज्यैवं भूमध्यात्
सूत्राणि प्रतिभागं नीत्वा किल बद्धानि तैः सूत्रै सह
ग्रहकक्षायां ये संपातास्ते तासु कक्षासु राश्यन्ताः ।
तद्वत्प्रकारा राशय इति सङ्क्षिप्तमिहोक्तम् । कक्षाध्याये
[Page1406-b+ 38]
गोले च किञ्चिद्विस्तार्य्य वक्ष्यामः । एवंविधं भचक्र सृष्ट्वा
ब्रह्मणा गगने निवेशितम् । यत्र निवेशितं तत्र प्रवहो
नाम वायुः । स च नित्यं प्रत्यग्गतिः । तेन समाहगं
भचक्रं सखेचरं पश्चिमाभिमुखभ्रमे प्रवृत्तम् । यत् तस्य
प्रत्यग्भ्रमणं तच्छीघ्रतरम् । यत एकेनाह्ना भमण्डलस्य
(भूमेः) परिवर्त्तः । एवं तस्मिन् भपज्जरे सखेचरे शोध्रतरे
भ्रमत्यपि खेचरा इन्द्रदिशं चरन्ति पूर्व्वाभिमुखं व्रजन्ति ।
नीचोच्चतरात्मवर्त्मसु । अनन्तरकथितेषु स्वस्वमार्गेषु तेषां
प्राग्भ्रमणम् । तत् तदल्पगत्या । प्रत्यग्गतेर्बहुत्वात्
प्रागल्पगत्या व्रजन्तो नोपलक्ष्यन्त इति भावः । तथा तस्य
भपञ्जरस्य यो दक्षिणोत्तरावन्तौ तत्र ये तारे ते ध
नियुक्ते” प्रमि० । राशिचक्रस्य प्रवहवायुना पश्चाद्म्रम-
णोक्तिरपि व्यक्षदेशोपरिगतत्वाभिप्रायेण देवासुरयोस्तु
सू० सि० सव्यापसव्यभ्रमणोक्तेः यथा “सव्य भ्रमति
देवानामपसव्यं सुरद्विषाम्” इति “व्यक्षे पश्चाद्गतिः सदेति”
वक्ष्यएव पश्चाद्गतेरुक्तेश्चेति द्रष्टव्यम् ।
<LEND>
