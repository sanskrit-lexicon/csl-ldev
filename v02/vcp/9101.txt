<L>9101<pc>1148,a<k1>उदयगिरि<k2>उदयगिरि
उदयगिरि¦ पु० उदय उदयस्थानं गिरिरिव । सूर्य्यादेरुदय-
<>स्थाने पर्वतवदाच्छादके भूवृत्तपादे “उदयगिरिवनालीबाल
<>मन्दारपुष्पम्” उद्भट्टः उदयगिरिशिखरसंस्थिते प्रतप्तकनक-
<>निकरपीतलीहिते सवितरि” सुश्रु० उदयाचलादयोऽप्यत्र ।
<>“श्रितोदयाद्रेरभिसायमुच्चकैः” माघः । भूगोलपादस्यैव यथा
<>सूर्य्याद्याच्छादकत्वम् तथा सिद्धान्तग्रन्थे स्थितम् । यद्यपि
<>सूर्य्योदयस्य देशविशेषे विशेषस्थाने एव सम्भवः तथापि
<>निरक्षदेशावधिकएव देशे मुख्यत्वम् “लङ्कापुरेऽर्कस्य यदो-
<>दयः स्यात् तदा दिनार्धं यमकोटिपुर्याम् । अधस्तदा
<>सिद्धपुरेऽस्तकालः स्याद्रोमके रात्रिदलं तदैव । यत्रो-
<>दितोऽर्कः किल तत्र पूर्वा तत्रापरा यत्र गतः प्रति-
<>ष्ठाम् तद्याम्यतोऽन्ये च ततोऽखिलानामुदक्स्थितोमेरुरिति
<>प्रसिद्धम्” सिद्धान्तशिरोमणौ तथैव व्यवस्थापितम् ।
<>तथा च लङ्कादिपुरीचतुष्ठयस्य भूवृत्तपादान्तरस्थितत्वेन
<>द्वितीयपुर्य्युपरिस्थेसूर्य्यादौ प्रथमं दृश्यता तत्पूर्व्वादिस्थदेशे
<>तु ततः पूर्वम् । पश्चात् स्थितदेशेषु च ततः पश्चात् दृश्यता
<>एवञ्च भूवृत्तपादेनाच्छादने तदतिक्रमे दर्शनयोग्यत्वादु-
<>दयः । ततश्च यत्र देशे यदा दर्शनं तत्र तदा तद्देशापेक्षया
<>सूर्य्यादेर्भूविम्बपादोपरिस्थितत्वेन तत्स्थानस्य उदय-
<>गिरित्वम् यत्र चादर्शनं तद्देशवासिनामस्तगिरित्वं शास्त्रेषु
<>कल्पितम् । एवञ्च निरक्षदेशावधि भूवृत्तपादान्तरेषु स्थित
<>लङ्कापुरवासिनां यमकोटिरेवोदयस्थानमेवमन्यत्र कल्प्य-
[Page1148-b+ 38]
<>म् । लिङ्गपुराणे तु अन्याः पुरीरुक्त्वा तत्रोदया-
<>दिव्यवस्थामाह “मानसोपरि माहेन्द्री प्राच्यां मेरोः
<>स्थिता पुरी । दक्षिणे भानुपुत्रस्य वरुणस्य तु वारुणे ।
<>सौम्ये सोमस्य विपुला तासु दिग्देवताः स्थिताः । अम-
<>रावती संयमिनी सुखा चैव विभा क्रमात् । लोकपालो-
<>परिष्टात्तु सर्वतो दक्षिणायने । काष्ठाङ्गतस्य सूर्यस्य
<>गतिर्या तां निबोधत । दक्षिणां प्रक्रमेद्भानुः क्षिप्तेषु-
<>रिव धावति । पुरान्तगो यदा भानुः शक्रस्य भवति प्रभुः ।
<>सर्व्वैः सांयामनैःसौरो ह्युदयो दृश्यते द्विजाः! । स एवं
<>सुखवत्यान्तु निशान्तस्थः प्रदृश्यते । अस्तमेति तदा सूर्यो
<>विभायां विश्वदृग्विभुः । मया प्रोक्तोऽमरावत्यां यथाऽसौ
<>याति भास्करः । तथा संयमिनीं प्राप्य सुखाञ्चैव विभां
<>खगः । यदा पराह्णस्त्वग्नेय्यां पूर्वाह्णोनैरृते द्विजाः! ।
<>तदा त्वपररात्रश्च वायुभागे सुदारुणः । ऐशान्यां पूर्वरा-
<>त्रस्तु गतिरेषास्य सर्वत” इति । व्याख्यातञ्च छा० उ० आन-
<>न्दगिरिणा “तथा चोपरिष्टादमरावत्यास्तिष्ठन्मध्याह्नं तत्रे
<>शकोणस्थानां तृतीययाममाग्नेयकोणस्थानामाद्ययामं संय-
<>सिन्याउदयं च करेति सविता । एवं यदा याम्ये मध्याह्ने
<>तिष्ठति तदैन्द्रे अस्तमयः, आग्नेये तृतीययामः, नैरृ-
<>तिकोणे प्रथमो यामः, वारुणे उदयः । यदा च वारुणे
<>मध्याह्नस्तदायाम्येऽस्तमयः, निरृतिकोणे तृतीयो
<>यामः, वायव्ये प्रथमयामः, सौम्ये उदयः । यदा च
<>सौम्ये मध्याह्नस्तदा वारुणेऽस्तमयः, वायव्ये तृतीयया-
<>मः, ईशानकोणे प्रथमो यामः, ऐन्द्रे उदयः ।
<>तथाग्नेयकोणे वर्त्तमानस्तत्रस्थानां मध्यं दिनम्, यमे-
<>न्द्रपुर्योराद्यतृतीययामौ, नैरृतेशानकोणयोरुदयास्तमयौ
<>च करोति” एतच्च मानसापेक्षयैवोदयास्तमयकीर्त्तनान्न पूर्वोक्तेन
<>विरुद्धम् “अथ यदादित्यः पुरस्तादुदेता पश्चादस्तमेता द्विस्ता
<>दूर्द्धौदेताऽर्वागस्तमेता इत्यादि” छा० उ० भाष्ये “पश्चादुत्तरत
<>ऊर्द्ध्वमुदेता विपर्ययेणास्तमेता । पूर्वस्मात्पूर्वस्माद्द्वगुणोत्त-
<>रोत्तरेण कालेनेत्यपौराणं दर्शनम् । सवितुश्चतुर्दिशमि-
<>न्द्रयमवरुणसोमपुरीषूदयास्तमयकालस्य तुल्यत्वं हि पौ-
<>राणिकैरुक्तम् । मानसोत्तरस्य मूर्द्धनि मेरोः प्रदक्षिणा-
<>वृतेस्तुल्यत्वादिति” इत्याशङ्क्य अत्रोक्तः परिहार आचा-
<>र्यैरमरावत्यादीनां पुरीणां द्विगुणोत्तरोत्तरेण कालेनोद्बासः
<>स्यात् । उदयश्च नाम सवितुस्तन्निवासिनां प्राणिनां चक्षु-
<>र्गोचरतापत्तिस्तदत्ययश्चास्तमयं न परमार्थत उदयास्तामये
<>स्तः । तन्निवासिनाञ्च प्राणिनामभावे तान् प्रति तेनैव
[Page1149-a+ 38]
<>मार्गेण गच्छन्नपि नैवोदेता नास्तमेतेति चक्षुर्गोचरता-
<>पत्तेस्तदत्ययस्य चाभावात् । तथाऽमरावत्याः सका-
<>शाद्द्विगुणकालं सांयमिनीं पुर्ॐ वसत्यतस्तन्निवासिनः
<>प्राणिनः प्रति दक्षिणतः इवोदेत्युत्तरतोऽस्तमेतीत्युच्यते-
<>ऽस्मद्बुद्धिञ्चापेक्ष्य तथोत्तरास्वपि पुरीषु योजना । सर्वे-
<>षाञ्च मेरुरुत्तरो भवति । यदाऽमरावत्यां मध्याह्नगतः
<>सविता तदा सांयमिन्यामुद्यन् दृश्यते तत्र मध्याह्नगोचरो
<>वारुण्यामुद्यन्दश्यते । तथोत्तरस्यां प्रदक्षि णावृत्तेस्तुल्य-
<>त्वात् । इलावृतवासिनां सर्वतः पर्व्वतप्राकारनिवारिता-
<>दित्यरश्मीनां सवितोर्द्ध्व इवोदेताऽर्वागस्तमेता दृश्यते
<>पर्वतोर्द्धच्छिद्रप्रवेशात्सवितृप्रकाशस्य । तथर्गाद्यमृतोपजी-
<>विनाममृतानाञ्च द्विगुणोत्तरोत्तरवीर्य्यवत्त्वमनुमीयते भोग-
<>कालद्वैगुण्यलिङ्गेन” छा० उ० भाष्यम् ।
<LEND>
