<L>27134<pc>3865,a<k1>धर्माधिकरण<k2>धर्माधिकरण
धर्माधिकरण¦ न० धर्मोऽधिक्रियतेऽत्र अधि + कृ--आधारे
ल्युट् । नृपाणां तन्नियुक्तानाञ्च व्यवहारदर्शनयोग्ये
१ स्थानभेदे । तत्स्वरूपभेदादिकं वीरमि० उक्तं यथा
वृहस्पतिः “दुर्गमध्ये गृहं कुर्य्याज्जलवृक्षान्वितं पृ-
थक् । प्राग्दिशि प्राङ्मुखीन्तस्य लक्षण्याङ्कल्पयेत्स-
भाम् । माल्यभूपासनोपेतां वीजरत्नसमन्विताम्” । ल-
क्षण्यां वास्तुशास्त्रोक्तलक्षणेन तु लक्षिताम् । समायां
धर्माधिकरणत्वं च “धर्मशास्त्रानुसारेण अर्थशास्त्रविवे-
चनम् । यत्राधिक्रियते स्थाने धर्माधिकरणं हि तदिति”
उक्तेः । तत्र सभ्योपवेशनमाह मनुः” “यस्मिन्देशेनिषीदन्ति
विप्रा वेदविदस्त्रयः । राज्ञश्चाधिकृतोविद्वान् ब्राह्मणस्तां
सभां विदुरिति” त्रय इत्युपलक्षणम् “अधिकानामपि
स्मृतत्वात् । तच्च वक्ष्यते । अधिकृतो विद्वान् प्राङ्-
विवेकः । अत्र “सभामेव प्रविशेत्” इत्यादि-
वचनात् सभा मुख्यं व्यवहारदर्शनस्थानम् । अन्या-
न्यमुख्यानि नानावचनादवगन्तव्यानि “देशस्थानानि
वादानां पञ्च चैवाब्रवीद्भृगुः । निर्णयं येन गच्छन्ति
विवादं प्राप्य वादिनः । आरण्यास्तु स्वकैः कुर्य्युः
सार्थिकाः सार्थिकैस्तथा । सैनिकाः सैनिकैरेव ग्रामे-
ऽप्युभयवासिभिः । उभयानुमतञ्चैव गृह्यते स्थानमीप्-
सितम् । कुलिकाः सार्थमुख्याश्च पुरग्रामनिवासिनः ।
ग्रामपौरगणश्रेण्यश्चातुर्विद्यश्च वर्गिणः । कुलानि कुलि-
काश्चैव नियुक्ता नृपतिस्तथेति” स्वकैरारण्यकैः
ग्रामेऽपीत्यपिशब्दाद्ये ग्रामेऽरण्यादौ च निवसन्ति ते
उभयवोसिभिर्निर्णयं कुर्य्युरुभयव्यवहाराभिज्ञत्वात्तेषाम् ।
कुलिकाः कुलश्रेष्ठाः । सार्थो ग्रामदेवयात्रादौ मिलिती
जनसङ्घः तन्मुख्याः सार्थवाहादयः । पुरं मुख्यनगरम् ।
तस्मादर्वाचीनो ग्राम इति पुरग्रामनिवासिनोर्भेदः ।
कुलिकादीनि पञ्च स्थानानि तानि चारण्यकादीनामेव
ग्रामादीनि दश स्थानानि साधारणानि । ग्रामो
ग्रामाकारेणावस्थितोजनः । पौरः पुरवासिनां समूहः ।
श्रेण्यो रजकाद्या हीनजातयः । चातुर्विद्यः आन्वी-
क्षिक्यादिविद्याचतुष्टयोपेतः । वर्गिणो गणप्रभृतयः” ।
तत् अर्हत्वेनास्त्यस्य अच् । २ तत्र नियुक्ते प्राड्विवेकादी
पु० । “समः शत्रौ च मित्रे च सर्वशास्त्रविशारदः । विप्र-
मुख्यः कुलीनश्च धर्माधिकरणो भवेत्” मत्स्यपु० “पुरुषा-
[Page3865-b+ 38]
न्तरतत्त्वज्ञाः प्रांशवश्चाप्यलोलुपाः । धर्माधिकरणे कार्य्या
जनाह्वानकरानराः इति मत्स्यपु० ।
<LEND>
