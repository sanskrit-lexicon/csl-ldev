<L>10644<pc>1475,b<k1>एकपिङ्ग<k2>एकपिङ्ग
एकपिङ्ग¦ पु० एकं पिङ्गं नेत्रमस्य । कुवेरे । तस्य क्रूरदृ-
ष्ट्या पार्व्वतीदर्शने वामनेत्रस्य स्फुटने शिववाक्येन प्रस-
न्नायास्तस्या वरेण पिङ्गलं वामनेत्रं जातमिति तस्य
तथात्वम् तत्कथा काशी० यथा
<फ्>“प्रसार्य्य नयने पूर्व्वमुमामेव व्यलोकयत् । शम्भोः
समीपे का योषिदेषा सर्वाङ्गसुन्दरी । अनया किं तपस्तप्तं?
ममापि तपषोऽधिकम् । अहो रूपमहो प्रेम सौभाग्य
श्रीरहो भृशम् । क्रूरदृग्वीक्षते यावत् पुनः पुनरिदं
वदन् । तावत् प्रस्फोटितं नेत्रं वामं वामविलोकनात् ।
अथ देव्यब्रवीद्देवं किमसौ दुष्टतापसः । असकृद्वीक्ष्य मां
वक्ति न्यक्कुर्व्वन्मे तपःप्रभाम् । असकृद्दक्षिणेनाक्ष्णा पुन-
र्मामेष पश्यति । असूयमानो मे रूपं प्रेमसौभाग्यसम्पदः ।
इति देवीगिरं श्रुत्वा प्रहस्य प्राह तां प्रभुः । उमे!
त्वदीयपुत्रोऽयं न च क्रूरेण चक्षुषा । संपश्यते तपो-
लक्ष्म्यां तव किन्त्वधिवर्णयन् । इति देवीं समाभाष्य-
तमीशः पुनरब्रवीत् । वरं ददामि ते वत्स! तपसाऽनेन
तोषितः । निधीनामधिनाथस्त्वं गुह्यकानां भवेश्वरः ।
यक्षाणां किन्नराणाञ्च राजा राज्ञाञ्च सुव्रत! । पतिः-
पुण्यजनानाञ्च सर्वेषां धनदोभव । मया सख्यञ्च ते नित्यं
वत्स्यामि च तवान्तिके । अलकां निकषा मित्र! तव प्रीतिं
विवर्द्धयन् । आगच्छ पादयोरस्याः पत ते जननी त्वियम् ।
इति दत्त्वा वरान् देवः पुनराह शिवः शिवाम् । प्रसादं
कुरु देवेशि! तपस्विन्यङ्गजे तव । देव्युवाच । वत्स! ते
निर्म्मला भक्तिर्भवे भवतु सर्व्वदा । भवैकपिङ्गोनेत्रेण
वामेन स्फुटितेन च । देवदत्तास्तु ये तुभ्यं वरास्सन्तु तथैव
ते । कुवेरो भव नाम्ना त्वं मम रूपेर्ष्यया सुत!” एकपि-
[Page1476-a+ 38]
ङ्गलोऽप्यत्र । एकपिङ्गलवर्णनेत्रयुक्तत्वात्तस्य तथात्वम् ।
<LEND>
