<L>13966<pc>2091,b<k1>कुण्डपायिनामयनन्याय<k2>कुण्डपायिनामयनन्याय
कुण्डपायिनामयनन्याय¦ पु० जैमिन्युक्ते कुण्डपायिनामय-
ननामकसन्ने ऽग्निहोत्रपदस्य प्रकृताग्निहोत्रात् कर्म्मान्त
रत्वप्रतिपादके न्यायभेदे स च न्यायो जै० सू० दर्शितोयथा
“प्रकरणान्तरे प्रयीजनान्यत्वम्” जै० सू० । “कुण्डपायिना-
मयने श्रूयते--सायम् अग्निहोत्रं जुहोति, मासं दर्श-
पूर्णमासाभ्यां यजते” इत्येवमादि । तत्र सन्दिह्यते,--किं
नियते अग्निहोत्रे नियतयोश्च दर्शपूर्णमासयोर्मासो वि-
धीयते कालः? अथ किं नियताग्निहोत्रात् नियताभ्याञ्च
दर्शपूर्णमासाभ्यां कर्मान्तरविधानम्?--इति । किं तावत्
प्राप्तं?--नियतेषु कालविधिः इति कुतः? कालविधिस-
रूप एष शब्दोमासमिति । कथं कालविधिसरूपता? ।
यत् अग्निहोत्रंजुहोति--इति विदितं, मासमित्यविदितम् ।
एवं च अग्निहोत्रशब्दो दर्शपूर्णमासशब्दश्च न अर्थान्तर-
वृत्तीभविष्यतः तस्मात् कालविधिः । ननु कुण्डपायिनाम-
यनप्रकरणं बाध्येतैवम्’ । कामं बाध्यतां, वाक्यं हि
बलवत्तरम् । एवं प्राप्ते ब्रूमः,--प्रकरणान्तरे श्रूय-
माणं वाक्यं यस्य प्रकरणे तस्य वाचकं भवितुमर्हति ।
ननु प्रत्यक्षोऽग्निहोत्रस्य दर्शपूर्णमासयोश्च गुण-
विधिः । न,--इत्युच्यते । कथम्? । उपसद्भिश्चरित्वेति
ह्युक्त्वा इदमभिधीयते, न च, उपसदोऽग्निहोत्रस्य द-
र्शपूर्णमासयोश्च सन्ति । तस्मात् अशक्यः तत्र मासविधिः
‘अथ उच्येत,--उपसदोऽपि विधीयन्ते’--इति । तथा
गुणबिधानार्थेऽस्मिन् वाक्ये अनेकगुणविधानात् वाक्यम्
भिद्येत! अस्मिन् पक्षे पुनरतन्त्रम् अग्निहोत्रशब्दो न
[Page2092-a+ 37]
कर्म विशेक्ष्यति तेन वाक्यमेदो न भविष्यति । तस्मात्
कर्मालरम् इति सिद्धम्” भाव्यम् ।
तत्त्ववोधिन्यां विवृतमेतत् यथा
“उपसद्भिश्चरित्वा मासमग्निहीत्रं जुहोति दर्शपौर्ण्णमा-
साभ्यां मासं यजेतेति” श्रूयते । उपसदश्च ज्योतिष्टोमयागे
दीक्षादिवसादूर्द्ध्वं सोमाभिषवदिवसात् पूर्व्वकर्त्तव्या हो-
मविशेषा इति माधवाचार्य्यप्रभृतियाज्ञिकमीमांसकाः तत्-
परिपाटी च(डावका) इत्यस्मद्देशप्रसिद्धजलपात्रसदृशाका-
रकम्बुग्रीवादिवदनेकरेखाविशिष्टाग्रभागमहावीराख्यपा-
त्रबिशेषः तत्संस्थानं यथा तस्मिन् पात्रे यवागूस-
हितं दधि कृत्वा संदंशाकारकाष्ठद्वयेन तस्य ग्रीवां धृत्वा
दक्षिणावर्त्तेन परावृत्य एकवारं तत्र स्थितं प्रतप्तं यवा-
गूदधि जुहोति वामावर्त्तेनापरवारमिति वारद्वयहो-
मेनैकोपसषद्भवतीति याज्ञिकप्रसिद्धिः । उपसद्भिरि-
त्यभेदे तृतीयाश्वमेधेनेत्यादिवत् तथाच उपसद्यागा-
चरणं कृत्वेत्यर्थः एतेन “उपसत्कथ्यते त्वत्र सतिलैर्व्री-
हिभिश्चरुरिति मीमांसानभिज्ञस्य कल्पनं निरस्तं मी-
मांसासन्निबन्ध्रा केनापि तथानभिधानात् । अत्र “याव-
ज्जीवमग्निहोत्र जुहोतीति” श्रुतिप्राप्ताग्निहोत्रमनूद्य
उपसदानन्तर्य्यं माससाध्यत्वञ्चेति गुणद्वयं विधीयते किं
वा विशिष्टकर्म्मान्तरमिति संशंये नायं कर्म्मान्तरविधि
र्गौरवात् किन्तु कॢप्ताग्निहोत्रे गुणद्वयविधिर्लाघवा-
त् नच प्रकरणान्तरपठितत्वेनाग्निहोत्रपदानुकॢप्तस्योप-
स्थितिरिति वाच्यम् अग्निहोत्रशब्दस्य तत्रैव शक्तेर्नाना-
र्थत्वाभावाच्च प्रकरणान्तरेऽशुम्पस्थितिसम्भवात् न च कथं
त्रष्टैवाग्निहोत्रपदशक्तिः कौण्डपायिनामयनेऽपि तच्छक्ति
सम्भवादि ते वाच्यं “यावज्जीवमग्निहोत्रं जुहोतीति”
श्रुत्युक्ताग्निहोत्रस्य “यदग्नये च प्रजापतये च सायं
प्रातर्जुहोतीति” श्रत्या देवताकाङ्क्षानिरासेनाग्निहोत्रपदस्य
यागनामपरत्वेन तत्र रूढत्यात् इह तु देवताकाङ्क्षानि-
रासार्थम् अग्नेर्हीत्रमिति व्युत्पत्तिकल्पनेनाग्निदेवता
कत्वरूपोपाधिहोत्रगुणयोगाद्गौणत्वस्वापि ज्ञापितत्वात्
नानाशक्तिकल्पने गौरवादिति प्राप्रे उच्यते प्राप्ते क-
र्म्मणि गुणद्वयविधाने वाक्यभेदापत्तेः तथाहि किं मा-
स एव विधीयते उतौपसद्भिश्चरित्वेति उपसदपि, नाद्यः
नित्याग्निहोत्रे उपसदोऽसत्त्वेन तस्यापि विधातव्यत्वा-
दित्युभयगुणविधौ वाक्यभेदापत्तेः प्रधानानुवादेन गुण-
[Page2092-b+ 37]
पकारकाङ्गतया एकगुणविधानेनाकाङ्क्षानिवृत्तौ
विधेयान्तरं प्रति आकाङ्क्षामुत्थाय्य वाक्यान्तरकल्पनेना-
ग्निहोत्रं मासं कुर्य्यान् अग्निहोत्रमुपसदनन्तरं कुर्य्या-
दिति विधिद्वये पर्य्यवसानात् अपूर्व्वद्वयं विधेयं स्यात् तत्र
प्रत्येकगुणानुष्ठाने प्रत्येकमपूर्व्वमित्यपूर्व्वद्वयं मिलितानुष्ठा-
ने च प्रत्येकजन्यापूर्व्वद्वयम् उभाभ्यां विलक्षणमपूर्व्वं
वा जन्यत इति गौरवं विशिष्टैककर्म्मविधाने गुणानां
प्रधानस्वरूपनिर्व्वाहकाङ्गतया साङ्गप्रधानजन्यमेकमेवा-
पूर्व्वंविधेयं स्वादित्यपूर्बैक्यादेकविधिः । अतएवोक्तं
“प्राप्तेकर्म्मणि नानेकोविधातुं शक्यते गुणः । अप्रा-
प्ते तु विधीयन्ते बहवोऽप्येकयत्नतः” । विध्यन्तरप्राप्ते
प्रधाने अनेकगुणोविधातुं न शक्यते वाक्यभेदापत्ते-
रिति शेषः अप्राप्ते तु प्रधाने बहवोऽपि गुणा एक-
यत्नत एकवाक्यात् विधीयन्ते नानागुणविशिष्टैकप्रधा-
नविधिसम्भवेनापूर्बैक्यादित्यर्थः । नचैकगुणविविष्टापर-
गुणोविधेयः यथाग्निहोत्रमुपसदनन्तरंमासंकुर्य्यादिति
न वाक्यभेद इति वाच्यम् गुणानां परस्परं विशेषण-
विशिष्यभावेनान्वयवोधे निराकाङ्क्षत्वात् तथाच जैमिनि-
सूत्रं “गुणानाञ्च परार्थत्वादसम्बन्धः समत्वात्” । गुणा-
नां विशेषणानां अङ्गानाञ्च परस्परमसम्भन्धः विशेष्यवि-
शेषणभावेन नान्वयः परार्थत्वात् द्वयोरपि विशेष्यान्वयि-
त्वात् तथासत्येव कथं नान्वयस्तत्राह समत्वात् द्वयोरे-
व परसाकाङ्क्षतया तुल्यरूपत्वात् न परस्परं गुणप्रधा-
नभावः । यत्तु परस्परवैशिष्ट्येन गुणद्वयैकविधित्वे वि-
निगमकाभावादुभयोरपि विशेष्यत्वेन विशेषणत्वेन च
विधेयत्वेन वाक्यभेदे इति, तन्न विनिगमकाभावेन वाक्य-
स्य द्वैविध्येऽपि नापूर्व्वभेदकल्पना किन्तु कारणतावच्छे-
दकभेदेन कारणभेदमात्रम् अन्यथा ईदृशवाक्यभेदस्य वि-
शिष्टैकप्रधानविधिपक्षेऽपि सम्भवात् । किमुपसदानन्त-
र्य्यविशिष्टे माससाध्यत्ववैशिष्ट्यं माससाध्यत्वविशिष्टे वा
उपसदानन्तर्यवैशिष्ट्यमिति विनिगमकाभावात् । नचैकत्र द्व-
यमिति न्यायेन विशेष्ये युगप द्विशेषणद्वयमिति वाच्यं वेदे
विशिष्टवैशिष्ट्यबोधस्यौत्सर्गिकत्वात् । किञ्च विशेष्यविशेषण
भावस्य द्वैविध्येऽपि बिशिष्टस्यानतिरिक्ततया कारणैक्यात्
कार्य्यैक्याच्च न कार्य्यकारणभावमैदोऽपि एकाङ्गापूर्वं प्र-
त्येव परस्परसापेक्षतया उभयोर्हेतुत्वादिति वाक्यार्थैक्या-
न्नोक्तिभेदरूपवाक्यभेदोदोषाय कारणतावच्छेदकगौर-
[Page2093-a+ 38]
तथाचैतादृशलाघववृंहितकौण्डपायिनामयनप्रकरणपाठ
एव कर्म्मा तरत्वे प्रमाणं तथाच सिद्धान्तसूत्रम् “प्रकर-
णान्यत्वे प्रयोजनान्यत्वमिति” अतएव प्रकरणाद्वाक्यस्य
बलीयस्त्वात् शक्त्या नित्याग्निहोत्रस्योपस्थित्या गुणवि-
धिरित्यपि निरस्तं तस्योक्तगौरवपराहतत्वात् । एवञ्च
गौण्याग्निहोत्रपदप्रयोगस्तद्धर्म्मातिदेशार्थः अतएव
“देवश्राद्धादौ श्राद्धशब्दोगौणस्तद्धर्म्मप्राप्त्यर्थः कौण्ड-
पायिनामयन इवाग्निहोत्रशब्द इति” श्राद्धविवेकः ।
<LEND>
