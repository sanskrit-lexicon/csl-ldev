<L>21087<pc>3107,a<k1>जातिशक्तिवाद<k2>जातिशक्तिवाद
जातिशक्तिवाद¦ पु० जातौ शक्तेर्वादः । शब्दानां जातौ
शक्तिसमर्थके कथाभेदे स च वादः शब्दशक्तिप्र० पूर्वपक्ष
विधया दर्शितो यथा
<फ्>“ननु गामानयेत्यादौ गोत्वादिकर्मताकत्वेनैवानयना-
देरन्वयधीर्गोत्वादिशक्तत्वेन पदज्ञानस्य गोत्वाद्यन्वयबुद्धिं
प्रत्ये व हेतुत्वात् सुवर्थकर्मत्वादौ स्वाश्रयवृत्तित्वसम्बन्धेनैव
प्रकृत्यर्थस्य गोत्वादेः साकाङ्क्षत्वात् गवादिकर्मताकत्वेन
वोधस्तूत्तरकालनाक्षेपात् कर्मत्वं गोवृत्ति गोत्वनिष्ठकर्मता-
त्वात्, आनयनं गोवृत्तिकर्मताकं गोत्ववृत्तिकर्मताकत्वा-
दित्थाद्यनुमानसाम्राज्यात् । न च वस्तुगत्या यद्गोत्वशक्तत्वं
तज्ज्ञानस्य हेतुत्वे गोपदं जातिशक्तमित्येवंग्रहादपि
शुद्धगोत्वस्यान्वयबोधापत्तिः गोत्वत्वावच्छिन्नशक्तत्वप्रकारक-
ज्ञानत्वेन तथात्वे च लाघवाद्गोत्वावच्छिन्नशक्तताप्रकारक-
ज्ञानत्वेनैव हेतुत्वं गोत्वत्वाद्यमवेशादितिवाच्यं गोपदं
गोत्वशक्तमित्याकारकज्ञानत्वेन हेतुतायां शुद्धस्येव गोत्वस्य
[Page3107-b+ 38]
विषयतासम्बन्धेन शक्त्यंशे विशेषणत्वेन गोत्वत्वादिप्रवेश-
गौरवस्यायोगात् । न हि समवायान्यसम्बन्धेन जातेः
प्रकारतायां धर्म्मावच्छिन्नत्वनियमो मानाभावात् अयं
गौरित्यादिव्यवसायोत्तरमिमं गोत्वेन जानामीत्याकारे तस्य
ज्ञाततालिङ्गकानुमानेऽनुव्यवसाये वा व्यभिचाराच्च प्राग-
नुपस्थित्या गोत्वत्वादेस्तत्रोपनयायोगात् । एतेन जाते-
र्निरवच्छिन्नप्रकारत्वस्य समवायसंसर्गावच्छिन्नत्वनियमात्
केवलस्य गोत्वादेः शक्त्यंशे विषयतया सुवर्थकर्मत्वांशे च
परम्परया प्रकारत्वायोग इत्यपि प्रत्युक्तम्, उक्तस्थल
एव व्यभिचारात् । न चैवं कालोगौः पदं गौरित्यादि-
प्रत्ययोऽपि प्रमा स्यात् कालिकादिसम्बन्धेन गोत्वादिमति
तत्प्रकारकत्वादिति वाच्यं कालिकादिसम्बन्धेन गोत्वादेः
प्रामाण्यस्य गोत्वत्वाद्यवच्छिन्नप्रकारतागर्भत्वेन तादृशमतेः
प्रमात्वायोगात् अन्यथा घटत्वादिजातेः संस्थानसमवेतत्व-
मते संयोगो घट इत्यादिप्रतीतेः समवायेन प्रमात्वस्य
दुर्वारतापत्तेः शाब्दस्येव प्रत्यक्षस्यापि कालोगौरित्यादि-
वोधस्य नियमतोगवाद्यभेदावगाहित्वेनैवाप्रमात्वसम्भवा
च्चेति भट्टमतानुवर्त्तिनः ।”
जातिशक्तिवादिप्रभाकरमतं च तत्रैवोक्तं यथा
<फ्>“प्राभाकरास्तु गोत्वशक्तत्वेन ज्ञातं पदं ताद्रूप्येण
गोशाब्दत्वावच्छिन्नं प्रत्येव हेतुरतोगोत्वशक्तिग्रहान्न
गोत्वेन गवयादेः न वा द्रव्यत्वादिना गोरन्वयधियोऽति-
प्रसङ्गः । नचैवं जातेरिव व्यक्तेरपि शक्यत्वमावश्यकं
न हि गवादिपदस्य शक्यत्वं जन्यत्वमपि तु जन्यशाब्द-
धीविषयत्वं तच्च गोत्वस्येव गोरप्यविशिष्टमिति वाच्य
गवादिपदधर्मिकस्वशक्तताज्ञानत्वावच्छिन्नशाब्दधीजनक-
तावच्छेदकत्वेन गोत्वादेरेव गवादिपदशक्यत्वात् गोत्वशक्त-
तापेक्षएया गोशक्तत्वस्य गुरुतवा तज्ज्ञानत्वस्य गोशाब्दं
प्रति जनकतानवच्छेदकत्वात् । अतवान्वयबुद्धेरात्म-
स्वात्मत्वाद्यवगाहित्वेऽपि न तेषां पदशक्यत्वम् । अस्तु वा
गोत्वादिशक्तत्वेन ज्ञातं पदं गोत्वादिशाब्दत्वावच्छिन्नं
प्रत्येव हेतुर्विशेष्यतया तादृशशाब्दं प्रति समवायेन गोत्वस्य
नियामकत्वकल्पनाच्च नातिप्रसङ्गः गोत्वादिना गवादेरिव
गवादेर्गोत्वादिनान्वयबोधत्वावच्छिन्नं प्रत्यपि विनिगमका-
भावेन गोत्वादिशक्तिज्ञानत्वेन हेतुत्वमपेक्ष्य गोत्वशाब्द-
त्वावच्छिन्नं प्रत्येव गोत्वस्य तच्छक्तत्वज्ञानस्य च द्वयोः
कारणतायामेव लाघवात्, वस्तुतोगोत्वशाब्दं प्रति गोत्व-
शक्तिज्ञानमेव हेतुर्न तु गोत्वमपि जातिव्यक्त्योस्तुल्य-
[Page3108-a+ 38]
वित्तिवेद्यत्वनियमादेव गोव्यक्तीनान्तद्विषयत्वसिद्धेः प्रमाण-
विरहादेव गोत्वादिना गबयादिविषयत्वस्य तत्रासिद्धेश्च ।
यद्यपि जातेर्विषयत्वं तत्समवायिव्यक्तिविषयतानिरूपित-
मिति न व्याप्तिर्गोत्वाद्यालोचने कालोगोत्ववानित्यादिबोधे
च व्यभिचारात् नापि जातेर्निरवच्छिन्नप्रकारतायास्तथा-
त्वनियमः गौरयमित्यादिज्ञानस्य प्रत्यक्षे गोत्वेनेमं जाना-
मीत्याकारे तथात्वात् तथाप्यन्वयबोधस्य निरवच्छिन्नगोत्वा-
दिप्रकारत्वं गवादिविशेष्यतानिरूपितमेवेति व्याप्तिस्ता-
दृशविशेष्यताकत्वं विना शुद्धस्य गोत्वादेरन्वयबोधेनास्पर्श-
नात् गुरूणां गोत्वेन गवयादिबोधस्यालीकत्वात् । अत-
एव गवाद्यंशे गोत्वादिप्रकारकोबोधः समवायेनेव सम्बन्धा-
न्तरेणापि तत्प्रकारकः स्याद्गोत्वशक्तिज्ञानस्य तदीयसम्ब-
न्धभानं प्रत्युदासीनत्वादित्यपि प्रत्युक्तं शाब्दमतेः शुद्ध-
गोत्वप्रकारतायां गोविशेष्यताकत्वस्येव समवायावच्छिन्न-
त्वस्यापि व्याप्तिबलेन सिद्धावपि सम्बन्धान्तरावच्छिन्नत्वस्य
प्रमाणविरहेणासिद्धेः । एवञ्च गोत्वादिशक्तिज्ञानत्वेन
जनकतायां विषयतयावच्छेदकत्वाद्गोत्वादिरेव गवादिपद-
स्यार्थः गवादौ तद्व्यवहारस्तु तादृशावच्छेदकधर्मवत्त्वप्रयु-
क्तोगौणः । नचैवं गम्यादिधातोरपि गत्यादौ शक्तिर्न
स्याद्गतित्वादिशक्तिज्ञानादेव ताद्रूप्येण गत्यादेर्गम्यादि-
धातुतोबोधसम्भवादिति वाच्यं गुरूणां गतित्वादेः
संस्थानाव्यङ्ग्यत्वेन जातित्वासम्भवात् उत्तरसंयोगाद्यव-
च्छिन्नक्रियात्वाद्युपाधिरूपे च तत्र स्वरूपतः शक्तिग्रहा-
योगात् सखण्डस्य निरवच्छिन्नप्रकारत्वाभावात् निरुक्त-
क्रिवात्वत्वावच्छिन्नशक्तताज्ञानत्वेन हेतुतामपेक्ष्य लघुतया
तादृशक्रियात्वावच्छिन्नशक्तिमत्त्वज्ञानत्वेनैव तथात्वौचि-
त्यात् गुरुत्वादिप्रयोज्यस्य पतनत्वादेरखण्डत्वे पत्यादि-
धातूनान्तत्र शक्तत्वेऽपि क्षत्यभावाच्च । पश्वादिपदानामपि
लोमवल्लाङ्गूलादिपर्य्यवसिते पशुत्वादिमात्रे न शक्तिस्तत्र-
वृत्तिग्रहोत्तरं तन्मात्रस्यैवानुमवेन तदाश्रयस्यालाभात्
लोमादीनां स्वाश्रयतुल्यवित्तिवेद्यत्वस्य लोमवल्लाङ्गूलवान्
देश इत्याद्यनुभवे व्यभिचारादितिप्राहुः ।”
नैयायिकास्तु तदेतन्मतं पूर्वपक्षविधया व्यक्त्यादीनां केव-
लानां शब्दवाचतां निराकृत्य जातिविशिष्टस्यैव शक्यत्वं
व्यवस्थापितं यथा गौ० सूत्रे तद्भाष्ये च ।
“तदर्थे व्यक्त्याकृतिजातिसन्निधावुपचारात् संशयः ।” सू०
“अविनाभाववृत्तिः सन्निधिः अविनाभावेन वर्त्तमानासु
व्यक्त्याकृतिजातिषु गौरिति प्रयुज्यते तत्र न ज्ञायते
[Page3108-b+ 38]
किमन्यतमः पदार्थः उत सर्व इति । शब्दस्य प्रयोगसा-
मर्थ्यात्पदार्थावधारणम् न य्यात्” भाष्यम् ।
<फ्>“याशब्दसमूहत्यागपरिग्रहसंख्यावृद्धुपचयवर्णसमासा-
नुबन्धानां व्यक्तावुपचाराद्व्यक्तिः” सू०
“व्यक्तिः पदार्थः कस्मात् याशब्दप्रभृतीनां व्यक्तावुपचा-
रादुपचारः प्रयोगः । या गौस्तिष्ठति या गौर्निषर्ण्णति
नेदं वाक्यं जातेरभिधायकमभेदात् द्रव्याभिधायकम्,
गवां समूह इत्यभेदात् द्रव्याभिधामं न जातेरभेदात्, वै-
द्याय गां ददातीति द्रव्यस्य त्यागो न जातेरमूर्त्तत्वात्
प्रतिक्रमानुक्रमानुपपत्तेश्च । परिग्रहः स्वत्वेनाभिसम्बन्धः,
कौण्डिन्यस्य गौ र्ब्राह्मणस्य गौरिति द्रव्याभिधाने द्रव्य-
भेदात् सम्बन्धभेद इति उपपन्नमभिन्ना तु जातिरिति,
सङ्ख्या दश गावो विंशतिर्गाव इति भिन्नं द्रव्यं सङ्ख्यायते
न जातिरभेदादिति, वृद्धिः कारणवतो द्रव्यस्यावयवोप-
चयः अवर्द्धत गौरिति निरवयवा तु जातिरिति, एते-
नापचयो व्याख्यातः । वर्णः शुक्ला गौः कपिला गौरिति
द्रव्यस्य शुक्लादियोगो न सामान्यस्य, समासः गोहितं
गोसुखमिति द्रवस्य सुखादियोगो न जातेरिति । अनुबन्धः
सरूपप्रजननसन्तानोगौ र्गां जनयतीति तदुत्पत्तिधर्मत्वाद्-
द्रव्ये युक्तं न जातौ विपर्य्ययादिति । द्रव्यं व्यक्तिरिति हि
नार्थान्तरम्, अस्य प्रतिषेधः ।” भा० “न तदनवस्थानात्” सू०
<फ्>“न व्यक्तिः पदार्थः । कस्मादनवस्थानात् याशब्दप्रभृ-
तिभिर्यो विशेष्यते स गोशब्दर्थो या गौस्तिष्ठति या
गौर्निषर्ण्णेति न द्रव्यमात्रमविशिष्टं जात्या विनाऽभिधी-
यते, किन्तर्हि जातिविशिष्टं, तस्मान्न व्यक्तिः पदार्थः
एवं समूहादिषु द्रष्टव्यम् । यदि न व्यक्तिः पदार्थः कथं
तर्हि व्यक्तावुपचार इति । निमित्तादतद्भावेऽपि तदुप-
चारो दृश्यते खलु” भा० ।
“सहचरणस्थानतादर्य्यवृत्तमानधारणसामीप्ययोगसाध-
नाधिपत्येभ्यो ब्राह्मणमञ्चकटराजसक्तुचन्दनगङ्गाशाट-
कान्नपुरुषेष्वतद्भावेऽपि तदुपचारः” सू०
“अतद्भावेऽपितदुपचार इत्येतच्छब्दस्य तेन शब्देनाभि-
धानमिति, सहचरणात् यष्टिका भोजयेति यष्टिकासह-
चरितो ब्राह्मणोऽभिधीयेत इति, स्यानात् मञ्चाः क्रोश-
न्तीति मञ्चस्थाः पुरुषा अभिधीयन्ते, तादर्थ्यात् कटार्थेषु
वीरणेषु व्यूह्यमानेषु कटङ्करोतीति, वृत्तात् यमो राजा
कुवेरो राजेति तद्वद्वर्त्तत इति, मानात् आढकेन मिताः
सक्तवः आढकसक्तव इति धारणात् तुलया धृतं चन्द्रनं
[Page3109-a+ 38]
तुलाचन्दनमिति, सामीप्यात् गङ्गायां गावश्चरन्तीति
सन्निकष्टोदेशोऽभिधीयते योगात् कृष्णेन रागेण युक्तः
शाटकः कृष्ण इत्यभिधीयते, साधनात् अन्नं प्राणा इति ।
आधिपत्यात् अयं पुरुषः कुलं अयं गोत्रमिति तत्रायं
सहचरणाद्योगाद्वा जातिशब्दो व्यक्तौ प्रयुज्यत इति
यदि गौरित्यस्य पदस्य न व्यक्तिरर्थोऽस्तु तर्हि ।” भा०
“आकृतिस्तदपेक्षत्वात् सत्वव्यवस्थानसिद्धेः” सू०
“आकृतिः पदार्थः कस्मात् तदपेक्षत्वात् सत्वव्यवस्थान-
सिद्धेः । सत्वावयवानां तदवयवानाञ्च नियतोव्यूह
आकृतिः तस्यां गृह्यमाणायां सत्वव्यवस्थानं सिध्यति
अयं गौरयमश्व इति नागृह्यमाणायाम्, यस्य ग्रहणात्
सत्वव्यवस्थानं सिध्यति तं शब्दोऽभिधातुमर्हति सोऽ-
स्थार्थ इति नैतदुपपद्यते तस्य जात्या योगस्तदत्र जाति-
विशिष्टमभिधीयते गौरिति । नचावयवव्यू हस्य जात्या
योगः, कस्य तर्हि नियतावयवव्यूहस्य द्रव्यस्य, तस्मान्ना-
कृतिः पदार्थः । अस्तु तर्हि जातिः पदार्थः” भा०
<फ्>“व्यक्त्याकृतियुक्तेऽप्यप्रसङ्गात्प्रोक्षणादीनां मृद्गवके
जातिः” सू०
“जातिः पदार्थः, कस्मात् व्यक्त्याकृतियुक्तेऽपि मृद्गवके
प्रोक्षणादीनामप्रसङ्गादिति । गां प्रोक्षय गामानय गां
देहीति नैतानि मृद्गवके प्रयुज्यन्ते कस्मात् जातेरभा-
वात् । अस्ति हि तत्र व्यक्तिरस्त्याकृतिः यदभावात्
तत्रासम्प्रत्ययः स पदार्थ इति ।” भा०
“नाकृतिव्यक्त्यपेक्षत्वाज्जात्यभिव्यक्तेः” सू०
“जातेरभिव्यक्तिराकृतिव्यक्ती अपेक्षते नागृह्यमाणाया-
माकृतौ व्यक्तौ जातिमात्रं शुद्धं गृह्यते तस्मान्न जातिः
पदार्थः इति । न वै पदार्थेन न भवितुं शक्यम् कः
खल्विदानीं पदार्थ इति” भा०
“व्यक्त्याकृतिजातयस्तु पदार्थः” सू०
“तुशब्दो विशेषणार्थः । किं विशिष्यं प्रधानाङ्गभाव-
स्यानियमेन पदार्थत्वमिति । यदा हि भेदविवक्षा विशे-
षगतिश्च तदा व्यक्तिः प्रधानमङ्गन्तु जात्याकृती । यदा तु
भेदोऽविवक्षितः सामान्यगतिस्तदा जातिः प्रधानमङ्गन्तु
व्यक्त्याकृती स्वीकृते तदेतद्बहुलं प्रयोगेष्वाकृतेस्तु प्रधा-
नभाव उत्प्रेक्षितव्यः । कथं पुनर्ज्ञायन्ते नानाव्यक्त्या-
कृमिजातय इति लक्षणभेदात् तत्र तावत्” भा०
“व्यक्तिर्गुणविशेषाश्रयो मूर्त्तिः” सू०
“व्यज्यत इति व्यक्तिरिन्द्रियग्राह्येति न सर्वं द्रव्यं
[Page3109-b+ 38]
व्यक्तिः । यो गुणविशेषाणां स्पर्शान्तानां गुरुत्वघनत्व-
द्रव्यत्वसंस्काराणामव्यापिनः परिमाणस्याश्रयो यथासम्भवं
तदुद्रव्यम्, मूर्त्तिः मूर्च्छितावयवत्वादि” भा०
“आकृतिर्ज्जातिलिङ्गाख्या” सू०
“यया जातिर्जातिलिङ्गानि च प्रख्यायन्ते तामाकृतिं
विद्यात् । सा च नाना सत्वानां तदवयवानाञ्च नियत
व्यूहादिति नियतावयवव्यूहाः खलु सत्वावयवा जाति
लिङ्गं शिरसा पादेन न गामनुमित्सन्ति । नियते तु
सत्वावयवानां व्यूहे सति गोत्वं प्रख्यायत इति । अना-
कृतिव्यक्तिकायां जातौ मृत्सुवर्णं रजतमित्येवमादिष्वा-
कृतिर्निवर्त्तते जहाति पदार्थत्वमिति” भ०
“समानप्रसवात्मिका जातिः” सू०
“या समानां बुद्धिं प्रसूते भिन्नेष्वधिकरणेषु यथा बहू-
नीतरेतरतो न व्यावर्त्तन्ते योऽर्थोऽनेकत्र प्रत्ययानुवृत्ति-
निमित्तं तत् सामान्यम् । यच्च केषाञ्चिद्भेदं कुतश्चिद्भेदं
करोति तत् सामान्यविशेषो जातिरिति” भा०
शब्दशक्तिप्रकाशिकायामपि तदेतन्मतं समर्थितं यथा
“जात्यवच्छिन्नसङ्केतवती नैमित्तिकी मता । जातिमात्रे
हि सङ्केताद्व्यक्तेर्भानं सुदुष्करम्” “यन्नाम जात्य-
वच्छिन्नसङ्केतवत् सा नैमित्तिकी संज्ञा यथा गोचैत्राः
सा हि गोत्वचैत्रत्वादिजात्यवच्छिन्नमेव गवादिकमभि-
धत्ते न तु गोत्रादिजातिमात्रं गोपदं गोत्वे सङ्केतित-
मित्याकारकग्रहाद्गामानयेत्यादौ गोत्वादिना गवादेरन्व-
यानुपपत्तेः एकशक्तत्वग्रहस्यान्यानुभावकत्वेऽतिप्रसङ्गात्”
ततःपरं प्राक्दर्शितं भट्टमतं प्रदर्श्य दूषितं यथा
“विनाप्याक्षेपं गामानयेत्यादितोगवादिकर्मताकत्वेनानय-
नादेरन्वयबोधस्यानुभविकत्वात् गौर्गच्छतीत्यादौ शुद्ध-
गोत्वे गतिमत्त्वाद्यन्वयस्यानुभवेनास्पर्शनात् गोत्वत्वाद्य-
नुपस्थित्या च गोत्वं गच्छतीत्याद्यनुभवस्यासम्भवात्
स्वाश्रयवृत्तित्वसम्बन्धेन गतिमत्त्वादिहेतुना गवादौ
साक्षात्सम्बन्धेन गतिमत्त्वाद्याक्षेपस्य व्यभिचारादिदोषेण
दुःशकत्वाच्च । एतेन कर्मत्वादौ गोत्वादेः स्वाश्रय-
वृत्तित्वसम्बन्धेनान्वयबोधोत्तरं कर्मत्वस्य गोत्ववृत्तित्वं
गोवृत्तित्वं विनानुपपन्नमित्यनुपपत्तिधीसहकृतेन गामि-
त्यादिवाक्येनैव कर्मत्वं गवीयमित्यौपादानिकोगवादि-
व्यक्तेर्बोध इति श्रीकरमतमप्यनादेयं मिथोविरुद्धाभ्यां
शाब्दत्वार्थापत्तित्वाभ्यामवच्छिन्नबोधस्यालीकत्वेन शब्दा-
नुपपत्तिभ्यां सम्भय तथाविधौपादानिकबोधस्य जनना-
[Page3110-a+ 38]
थोगाच्च । यत्तु गौर्ज्जायते गौर्नश्यति सर्वत्र गोत्वादि-
जातिशक्तेनैव गवादिपदेन लक्षणया गोत्वादिविशिष्टा
व्यक्तिर्बोध्यते व्यक्तीनां बहुत्वेनान्यलभ्यत्वेन च तत्र
शक्तेरकल्पनात् तात्पर्य्यानुपपत्तेरपि लक्षणाया वीज-
त्वात् यदाहुर्मण्डनाचार्य्याः “जातेरस्तित्वनास्तित्वे न
हि कश्चिद्विवक्षति । नित्यत्वाल्लक्षणीयाया व्यक्तेस्ते हि
विशेषणे” इति तदपि तुच्छं व्यक्तिविनाकृतायां गोत्वादि-
जातौ गवादिपदस्य मुख्यप्रयोगाभावेन तन्मात्रस्याशक्यत्वे
तद्वति गवादौ लक्षणाया वक्तुमशक्यत्वात् शक्यसम्बन्ध-
स्यैव लक्षणात्वात् । न च गोरन्यो महिष इत्यादौ
पञ्चम्यर्थेऽवधित्वे प्रतियोगित्वे वा स्वावच्छेद्यत्वसम्बन्धेन
शुद्धस्य गोत्वादेरन्वयात्तथाविधस्थल एव जातौ मुख्य-
प्रयोगः तत्र पञ्चम्याः स्वार्थेऽवधित्वादौ स्वनिष्ठगोत्वा-
वच्छेद्यत्वसंसर्गेण प्रकृत्यर्थस्य गवादेरन्वयबोधकत्वात्
अन्यथा गोगोत्वयोर्भक्तिशक्तिभ्यां गोपदेन बोधने वृत्ति-
द्वययौगपद्यापत्तेः वस्तुतः शुद्धस्य गोत्वादेः शाब्दधी-
प्रकारतायाः समवायावच्छिन्नत्वनियमात्तस्यावधित्वादौ
स्वावच्छेद्यत्वादिसम्बन्धेनान्वयोदुर्घटः एव द्रव्यं घट
इत्यादिप्रतीतेः समवायेन प्रमात्वानुरोधाद्घटत्वजातेर्नाना-
त्वोपगमादिति” ।
ततः परं प्रागुपदर्शितं प्राभाकरमतमुत्थाप्य दूषितं यथा
<फ्>“शाब्दमतेर्गवादिव्यक्त्यवगाहित्वमवश्यङ्कारणप्रयोज्यं
जन्यधीविषयतायास्तत्प्रयोज्यत्वनियमादन्यथा पक्षधर्मिक
साध्यावगाहितादेरपि परामर्शादिप्रयोज्यता न स्यादनु-
मित्यादि सामान्यं प्रत्येव ज्ञानत्वादिना हेतुत्वस्य लाघवे-
नौचित्यात् पक्षतादिसहकृतपरामर्शाद्युत्तरज्ञानस्य तत्
प्रकाशस्यैव वा पक्षे साध्यावगाहित्वनियमादेवानुमित्यादेः
प्रतिनियतपक्षाद्यवगाहित्वसिद्धेः । किञ्च गोत्वशक्यत्वं
न गोत्वसमर्थत्वं यस्य धीरन्वयधीहेतुरप्रसिद्धत्वात् नापि
तद्गोचरमभिधानामकं पदार्थान्तरं तत्र मानाभावात् न
वा गोत्वानुभवजनकत्वं पटादिपदस्यापिं गोत्वशक्यत्वाप-
त्तेस्तस्यापि गवादिपदाकाङ्क्षादिसाचिव्येन गोत्वानुभव-
जनकत्वात् न च गोत्वानुभवसामान्यं प्रति हेतुत्वन्तथा
गवादिपदेऽप्यसत्त्वात् नापि गोत्वानुभवजनकत्वप्रकारक-
नित्यसङ्केतवत्त्वं तादृशसङ्केतवत्त्वमात्रं वा गोत्वशक्तत्व-
मिति साम्प्रतं, गोपदं गोत्वेन गवानुभवस्य जनकतया
न सङ्केतितमित्यादिग्रहेऽपि तस्य ग्रहाद्गोत्वेन गो-
रन्वयधीप्रसङ्गात् किन्तु गोत्वेन गवानुभवस्य जनकतया
[Page3110-b+ 38]
सङ्केतितत्वं तथा, तथा च पदधर्मिकतज्ज्ञानत्वेन
गोत्वप्रकारकशाब्दं प्रति हेतुतायां गोत्वस्येव तद्विशिष्टस्य
गोरपि विषयविधयावच्छेदकत्वादवश्यं गोत्वादिविशिष्टो
गवादिर्गवादिपदस्यार्थः” ।
<LEND>
