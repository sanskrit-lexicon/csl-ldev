<L>8556<pc>1048,b<k1>ईश्वरसाक्षिन्<k2>ईश्वरसाक्षिन्
ईश्वरसाक्षिन्¦ पु० ईश्चर एव साक्षी । वेदान्तिमतसिद्धे मायो
पहिते चैतन्ये स च वेदान्तपरिभाषायां दर्शितो यथा
“ईश्वरसाक्षी तु मायीपहितं चैतन्यं तच्चैकं तदुपाधिभूत-
मायाया एकत्वात् “इन्द्रोमायाभिः पुरुरूपईयत” इत्यादि
श्रुतौ मायाभिरिति बहुवचनस्य मायागतशक्तिविशेषाभि-
प्रायतया मायागतसत्वरजस्तमोरूपगुणाभिप्रायतया चो-
पपत्तिः । “मायान्तु प्रकृतिं विद्यान्मायिनन्तु महेश्वरम् ।
तरत्यविद्यां विततां हृदि यस्मिन्निवेशिते । योगो माया-
ममेयाय तस्मै विद्यात्मने नमः” । “अजामेकां लोहित-
शुक्लकृष्णां बह्वीः प्रजाः सृजमानां सरूपाः । अजो
ह्येको जुषमाणोऽनुशेते जहात्येनां भुक्तभोगामजोऽन्यः”
इत्यादिश्रुतिषु एकवचनेन लाघवानुगृहीतेन मायाया
एकत्वं निश्चीयते । ततश्च तदुपहितं चैत्यन्यमीश्वरसाक्षी
तच्चानादि तदुपाधेर्मायाया अनादित्वात् । मायावच्छिन्नं
चैतन्यञ्च परमेश्वरः मायायाविशेषणत्वे ईश्वरत्वं उपा-
[Page1049-a+ 38]
धित्वे साक्षित्वम् इतीश्वरत्वसाक्षित्वयोर्भेदः न तु धर्म्मिणोरी
श्वरतत्साक्षिणोः । स च परमेश्वर एकोऽपि स्वोपाधी-
भूतमायानिष्ठसत्वरजस्तमोगुणभेदेन ब्रह्मविष्णुमहेश्वरादि-
शब्दवाच्यतां मजते । नन्वोश्वरानादित्वे “तदेक्षत बहु स्यां
प्रजायेय इत्यादौ सृष्टिपूर्व्वसमये परमेश्वरस्यागन्तुकमीक्ष-
णमुच्यमानं कथमुपपद्यते? । उच्यते । यथा विषयेन्द्रिय-
सन्निकर्षादिकारणवशेन जीवोपाध्यन्तःकरणस्य वृत्तिभेदा
जायन्ते तथा सृज्यमानप्राणिकर्म्मवशेन परमेश्वरोपाधीमू-
तमायया वृत्तिविशेषाः इदमिदानीं स्रष्टव्यमिदमिदानीं
पालयितव्यमिदमिदानीं संहर्त्तव्यमित्याकारावृत्तिभेदाजायन्ते
तासाञ्च वृत्तीनां तत्प्रतिविम्बितन्यस्य च सादित्वमिति”
<LEND>
