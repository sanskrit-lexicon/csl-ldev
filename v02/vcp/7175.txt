<L>7175<pc>0756,a<k1>आभिषेचनिक<k2>आभिषेचनिक
आभिषेचनिक¦ त्रि० अभिषेचनं राज्याभिषेकः प्रयोजनमस्य ठञ्
राजाभिषेकसाधने द्रव्यभेदे “आभिषेचनिकं यत्ते
[Page0756-b+ 38]
रामार्थमुपकल्पितम् । भरतस्तदवाप्नोतु” भा० व० २७५ अ० ।
तत्रत्यद्रव्यदिविधानानि” भा० शा० प० ४० अ० पुराकल्पव्या-
जेनोक्तानि यथा “ततः प्रकृतयः सर्वाः पुरस्कृत्य पुरोहितम् ।
ददृशुर्धर्मराजानमादाय बहुमङ्गलम् । पृथिवीञ्च सुवर्णञ्च
रत्नानि विविधानि च । आभिषेचनिकं भाण्डं सर्वसम्भा-
रसम्भृतम् । काञ्चमौदुम्बरास्तत्र राजताः पृथिवीमयाः ।
पूर्णाः कुम्भाः सुमनसोलाजा वर्हींषि गोरसम् । शमी-
पिप्पलपालाशसमिधो मधुसर्पिषी । स्रुव औदुम्बरः शङ्ख-
स्तथा हेमविभूषितः । दाशार्हेणाभ्यनुज्ञातस्तत्र धौम्य
पुरोहितः । प्रागुदक्प्लवने वेदीं लक्षणेनोपलिख्य च ।
व्याघ्रचर्म्मोत्तरे शुक्ले सर्वतोभद्र आसने । दृढपादप्रतिष्ठाने
हुताशनसमत्विषि । उपवेश्य महात्मानं कृष्णाञ्च द्रुप-
दात्मजाम् । जुहाव पावकं धीमान् विधिमन्त्रपुरस्कृतम् ।
ततौत्थाय दाशार्हः शङ्खमादाय पूजितम् । अभ्यषिञ्च-
त्पतिं पृथ्व्याः कून्तीपुत्रं युधिष्ठिरम् । धृत-
राष्ट्रश्च राजर्षिः सर्व्वाः प्रकृतयस्तथा । अनुज्ञाती-
ऽथ कृष्णेन भ्रातृभिः सह पाण्डवः । पाञ्चजन्याभि-
षिक्तश्च राजाऽमृतमुखोऽभवत् । ततोऽनु वादयामासुः
पणवानकदुन्दुभीन् । धर्म्मराजोऽपि तत्सर्वं प्रतिजग्राह
धर्म्मतः । पूजयामास तांश्चापि विधिवद्भूरिदक्षिणः । ततो
निष्कसहस्रेण ब्राह्मणान् स्वस्ति वाचयन् । वेदाध्ययन-
सम्पन्नान् धृतिशीलसमन्वितान्” । एतानि द्रव्यादीनि
राजाभिषेचनिकानि ज्ञेयानि अधिकं राजाभिषेकशब्दे
वक्ष्यते स्त्रियां ङीप् । अभिषेचनमधिकृत्य कृतो-
ग्रन्थः ठक् । अभिषेकाधिकारेण कृते २ भारतान्तर्गते
अवान्तरपर्वभेदे “आभिषेचनिकं पर्व्वधर्म्मराजस्य धीमतः”
भा० आ० १ अ० । अभिषेचनं स्नानं प्रयोजनमस्य ठञ् ।
३ स्नानार्थे विधाने तत्रत्ये ४ द्रव्यमन्त्रादौ च स्मानविभाग
पूर्वकं तत्रत्यद्रव्यविधान मन्त्रा उच्यन्ते । तत्र स्नानं तावत्
सप्तविधम्” मान्त्रंभौमं तथाग्नेयं वायव्यं दिव्यमेव च ।
वारुणं मानसं चैव सप्त स्नानान्यनुक्रमात् । “आपोहिष्ठा-
दिभिर्मान्त्रम् मृदालम्भश्च पाथिवम् । आग्नेयं भस्मना
स्नानं वायव्यं रजसा कृतम् । अद्भिरातववर्षाभिः स्नानं
तद्दिव्यमुच्यते । वारुणञ्चावगाहश्च मानसं विष्णुचि-
न्तनम्” योगिया० तत्र विशेषस्तनैवोक्तः” “शन्न
आपस्तु द्रुपदा आपोहिष्ठाघमर्षणम् । एतैस्तु पञ्च
भिर्मन्त्रैर्मन्त्रस्नानं तदुच्यते” मन्त्राणां समुच्चयोविकल्पोवा
शक्त्यपेक्षया । तत्र वारुणं स्नानं मुख्यमसामर्थ्ये अन्यानि
[Page0757-a+ 38]
स्नानानि “स्नानं तु द्विविधं प्रोक्तं गौणमुख्यप्रमेदतः ।
तयोस्तु वारुणं मुख्यं तत्पुनः षड्विघं स्मृतम् । नित्यं
नैमित्तिकं काम्यं क्रियाङ्गं मलकर्षणम् । क्रियास्नानं
तथा ष्ठं षोढा स्नानं प्रकीर्त्तितम्” व्यासोक्तेः
तत्र नित्यादीन्यनुपदं वक्ष्यन्ते । “असामर्थ्याच्छरीरस्य देश
कालाद्यपेक्षया । मन्त्रस्नानादितः सप्त केचिदिच्छन्ति
सूरयः जा० स्मृ० । “गृहेऽपि च द्विजातीनां मन्त्रवत्
स्नानमिष्यते । विधिलोपं न ते कुर्य्युः सामर्थ्ये सति कर्म्मसु”
जैमि० स्मृ० “अल्पत्वाद्धोमकालस्य बहुत्वात् स्नानकर्म्मणः
प्रातर्न तनुयात् स्नानं होमलोपोविगर्हितः” कात्या० स्मृ० ।
“प्रातः संक्षेपतः स्नानं शौचार्थं तु तदिष्यते । मन्त्रै स्तु
विधिनिष्पाद्यं मध्याह्ने तु सविस्तरम्” वशि० । अत्यन्ता-
शक्तौ । “अशिरस्यं भवेत्स्नानं स्नानाशक्तौ तु क-
र्म्मिणाम् । आर्द्रेण वाससा वापि मार्जनं कापिलं
विदुः । कृताभिमन्त्रितैस्तोयैः प्रोक्षयेन्मूर्द्ध्नि सर्व्वतः । अनु-
कल्पमिदं स्नानं सर्व्वपापहरं नृणाम्” जावा० स्मृ० ।
एकवाससाऽपि स्नानं कर्त्तृं शक्यते “एकेन वाससा
स्नायाद्द्वाभ्यामनियमः स्मृतः । बहुवासोनिषेधश्च स्नाने
फलमभीप्सतः” विष्णूक्तेः नैकवासाः क्रियां कुर्य्यात् स्नानं
कर्म्म विना क्वचित्” तदुक्तेश्च “अस्पृश्यस्पर्शने चैव वार्त्तायां
पुत्रजन्मनि । एतद्द्विवाससा कार्य्यमन्यत्रैकेन वाससा” वसि०
“न नग्नोनान्यदीयेन नार्द्रेण नसूच्याग्रथितेन न विकृतेन
च स्नायात्” इत्याचारतिलकः । तत्र नित्यं प्रातःस्नानम्,
“प्रातः समाचरेत् स्नानं तच्च नित्यमिति स्मृतम्” मार्क० पु० ।
चन्द्रसूर्य्योपरागे अशौचादौ अस्पृश्यस्पर्शने च स्नानं
नैमित्तिकम् । “पुष्येऽर्के जन्मनक्षत्रे व्यतीपाते च
वैधृतौ । अमायाञ्च नदीस्नानं पुनात्या सप्तमात् कुलम्”
इत्याद्युक्त स्नानं काम्यम् । धर्म्म्कर्म्म कर्त्तुं यत्
पूर्व्वस्नानं तत्क्रियाङ्गम् । “मलापकर्षणं नाम स्नानम-
भ्यङ्गपूर्व्वकम् । मलापकर्षणायैव तत्प्रवृत्तिस्तु नान्यथा ।”
तत्र स्नानविधिश्च आश्व० गृ० परि० उक्तः यथा ।
“अथ स्नानविधिस्तत्प्रातर्सध्याह्ने च गृहस्थः कुर्यादेकतरत्र
वा प्रातरेव, ब्रह्मचारी यतिस्त्रिषु सवनेषु द्विः त्रिर्वा वान-
प्रस्थः । तत् प्रातः सहगोमयेन कुर्यान् मृदा मध्यन्दिने
साय” शुद्धाभिरद्भिः । न प्रातःस्नानात् प्राक्सन्ध्यामुपा-
सीत प्रातरुत्सृष्टं गोमयमन्तरिक्षस्थं सङ्गृह्य भूनिष्ठं
वोपर्यधश्च संत्यक्तं तीर्थमेत्य धौतपादपाणिमुख आचम्य
सन्ध्योक्तवदात्माभ्युक्षणादि च कृत्वा द्विराचम्य दर्भपाणिः
[Page0757-b+ 38]
संयतप्राणः कर्म सङ्कल्प्य गोमयं वीक्षितमादाय सव्ये
पाणौ कृत्वा व्याहृतिभिस्त्रेधा विभज्य दक्षिणं भागं
प्रणवेन दिक्षु विक्षिप्योत्तरं तीर्थे क्षित्वा मध्यमं “मान-
स्तोक” इत्यृचाभिमन्त्य्र “गन्धद्वाराम्” इत्यनया मूर्द्धादि-
सर्वाङ्गमालिप्य प्राञ्जलिः “वरुणं हिरण्यशृङ्गमिति” द्वाभ्याम्
“अव ते हेड” इति द्दाभ्यां “प्रसम्राजे वृहदु चेति” सूक्तेन
प्रार्थ्य “हिरण्यशृङ्गं वरुणं पप्रद्ये तीर्थं मे देहि याचितः ।
यन्मया भुक्तमसाधूनां पापेभ्यश्च प्रतिग्रहः । यन्मे मनसा
वाचा कर्मणा वा दुष्कृतं कृतम् । तन्न इन्द्रो वरुणो
वृहस्पतिः सविता च पुनन्तु पुनः पुनः” इत्यथ “याः प्रवतो
निवत उद्वत” इत्येतया तीर्थमभिमृश्यावगाह्य स्नातो
द्विराचम्य मार्जयेत् अम्बयोयन्त्यध्वभिः” इत्यष्टाभिः “आपो-
हिष्ठेति” च नवभिरथ तीर्थमङ्गुष्ठेन” “इमं मे गङ्ग” इत्यृचा
त्रिः प्रदक्षिणमालोड्य प्रकाशपृष्ठमग्नौ अघमर्षणसूक्तं त्रि-
राबर्त्य निमज्योन्मज्यादित्यमालोक्य द्वादशकृत्व आप्लुत्य
पाणिभ्यां शङ्खमुद्रया योनिमुद्रया वोदकमादाय मूर्ध्नि मुखे
बाह्वोरुरसि चात्मानङ्गायत्र्याभिषिच्य “त्वन्नो अग्ने वरु-
णस्य विद्वानिति” द्वाभ्यात् “तरत्समन्दीधातीति” च सूक्तेन
पुनः स्नायान्मूर्ध्नि चाभिषिञ्चेत् “तद्विष्णोः परमम्पदम्
“अग्नेरक्षाणो अंहसो यत्किञ्चेदं वरुणदेव्ये जने” इत्येता
जपेत्, स्रोतोऽभिमुखः सरित्सु स्नायादन्यत्रादित्याभिमुखोऽथ
साक्षताभिरद्भिः प्राङ्मुख उपवीती दैवतीर्थेन व्याहृति-
भिर्व्यस्तसमस्ताभिर्ब्रह्मादीन्देवान् सकृत्सकृत्तर्पयित्वाथो-
दङ्मुखः निवीती सयवाभिरद्भिः प्राजापत्येन तीर्थेन कृ-
ष्णद्वैपायनादीन् ऋषींस्ताभिर्व्याहृतिभिर्व्यस्ताभिस्तर्पयित्वाथ
दक्षिणाभिमुखः प्राचीनावोती पितृतीर्थेन सतिलमद्भि-
र्व्याहृतिभिरेव सोमः पितृमान् यमो अङ्गिरस्वानग्नि-
स्वत्ताः कव्यवाहन इत्यादीं स्त्रींस्त्रींस्तर्पयेदेतत्स्नानाङ्गत-
र्पणमथ तीरमेत्य दक्षिणाभिमुखः प्राचीनावीती “ये के
चास्मत्कुले जाता अपुत्रागोत्रिणो मृताः । ते गृह्णन्तु
मया दत्तं वस्त्रनिष्पीडनोदकमिति वस्त्रं निष्पीड्य यज्ञो-
पवीत्यप उपस्पृश्य परिधानीयमभ्युक्ष्य परिधाय द्विती-
यञ्चोत्तरीयं पर्युक्षितं प्रावृत्य द्विराचामेदथोक्तसन्ध्या-
मुपासीतेदं प्रातः स्नानविधानम् ।
अथ मध्यन्दिने तीर्यमेत्य धौतपाणिपादमुखो द्विराचम्या-
यतप्राणः स्नानं सङ्कल्प्य दर्भपवित्रपाणिः शुचौ देशे
खनित्रेण भूमिङ्गायत्र्यस्त्रेण खात्वोपरिमृदञ्चतुरङ्गुलमुद्वाय
तखास्ताम्मुदं तथा खात्वा गायत्र्यादाय गर्तमुद्वासितया
[Page0758-a+ 38]
मृदा परिपूर्य मृदमुपात्तां शुचौ देशे तोरे निधाय गायत्र्या
प्रोक्ष्य तच्छिरसा त्रेधा विभज्यैकेन मूर्ध्न आनाभेरपरेण
चाधस्तादङ्गमनुलिप्याप्स्वाप्लुत्य क्षालयित्वादित्यन्निरीक्ष्य तं
ध्यायन् स्नायादेतन्मलस्नानमाहुरथ तीरे द्विराचम्य तृती-
यमस्त्रेणादाय सव्ये पाणौ कृत्वा व्याहृतिभिस्त्रेधा विभज्य
दक्षिणभागमस्त्रेण दिक्षु दशसु विनिक्षिप्योत्तरन्तीर्थे क्षित्या
तृतीयङ्गायत्र्याभिमन्त्रितमादित्याय दर्शयित्वा तेन मूर्ध्न
आपादात् गायत्र्या प्रणवेन वा सर्वाङ्गमनुलिप्य “सुमि-
त्रियान आप ओषधयः सन्त्विति” सकृदद्भिरात्मानमभिषिच्य
“दुर्मित्र्यास्तस्मै सन्तु योऽस्मान्द्वेष्टि यञ्च वयन्द्विष्म” इति
मृच्छेषमद्भिः क्षालयेदथ वरुणप्रार्थना तर्पणान्तेनोक्तेन
विधिना स्नायात् । नास्मिन् प्राक् ब्रह्मयज्ञतर्पणद्वस्त्रं नि-
ष्पीडयेदपुत्रादयो ह्य्न्ते तर्प्या इत्येष स्नानविधिस्तदेतद-
सम्भवेऽद्भिरेव कुर्याद्भौमदिनादिषु च न गृहे मृदा स्ना-
यान्न च शीतोदकेन शीतोष्णोदकेन गृहे स्नायान्मन्त्र-
विधिं वर्जयेद्बहिर्वा शुचौ देशे सर्वं पश्चात्कुर्यादिति ।
अथाशक्तस्य मन्त्रस्नानं शुचौ देशे शुचिराचान्तः प्राणा-
नायम्य दर्पाणिः सव्ये पाणावपः कृत्वा तिसृभिरापो
हिष्ठीयाभिः पछः प्रणवपूर्वं दर्भोदकैर्मार्जयेत् । पादयो
र्मूर्ध्नि हृदये मूर्ध्नि हृदये पादयोर्हृदये पादयोः मूघ्नि
चाथार्धर्चशो मूर्ध्नि हृदये पादयोर्हृदये पादयोर्मूर्ध्नि
चाथ ऋक्शो हृदये पादयोर्मूर्ध्नि चाथ तृचेन मूर्ध्नीति
मार्जयित्वा गायत्र्या दशधाभिमन्त्रिता अपः प्रणवेन
पीत्वा द्विराचामेदेतन्मन्त्रस्नानम्” । शाखिभेदेनान्थविधवि-
धानं तत्तत्सूत्रेषु दृश्यम् । ततश्च स्मृत्याद्युक्तद्रव्याणां तत्रत्य
मन्त्राणां तद्विधानानाञ्चाभिषेचनिकत्वं बोध्यम् कर्म्मान्ते
५ यजमानाभिषेकार्थे मन्त्रे च । ते च मन्त्राः वैदिकाः
पौराणिकाश्च । तत्र मन्त्रास्तु मत्कृततुलादानादिपद्धतौ
२०६ पृष्ठादौ दृश्याः । पौराणिकतान्त्रिकतत्तत्कर्म्मस्व-
धिकारसिद्ध्यर्थस्याभिषेकस्य साधने ६ मन्त्राद । ७ तद्द्रव्यभेदे
८ तद्विधाने च तत्र पौराणिकाभिषेकद्रव्यविधानादि
“शिबमन्त्राभिषेकं यः कुर्य्याच्छिष्यादिकश्रिये” इत्यारभ्य
“अस्त्ररक्षाभिषेक” इत्यन्तेन अग्निपुराणे दर्शितम् । शाक्ता-
भिषेकद्रव्यविधानानि च तन्त्रे ज्ञेयानि । ९ रुद्राभिषेक
द्रव्ये १० तद्विधाने च तद्द्यव्यविधानादि च विधानपारिजाते
रुद्रकल्पपद्धतौ च दृश्यम् ११ देवाभिषेकादिसाधनद्रव्यादौ
<LEND>
