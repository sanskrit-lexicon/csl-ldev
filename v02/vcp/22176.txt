<L>22176<pc>3234,b<k1>तप्तमाष<k2>तप्तमाष
तप्तमाष¦ पु० तप्तं माषमितं सुवर्णादिकं यत्र ।
<>दिव्यभेदे । तद्विधिः वीरमित्रोदये दर्शितो यथा
<>तत्र पितामहः “तप्तमाषस्य वक्ष्यामि विधिमुद्धरणे
<>शुभम् । कारयेदायसम्पात्रं ताम्रं वा षोडशाङ्गुलम् ।
<>चतुरङ्गुलखातन्तु मृण्मयं वापि मण्डलम्” । कर्ष-
<>षोडशांशप्रमितं मण्डलं सूर्य्यमण्डलाकारं वर्त्तुल-
<>मिति यावत् । एतादृशं पात्रं घृततैलाभ्यां पूरयेदि-
<>त्याह स एव “पूरयेद्घृततैलाभ्यां पलैर्विंशतिभिस्तु
<>तत् । सुवर्णं माषकन्तस्मिन् सुतप्ते निःक्षिपेत्ततः ।
<>अङ्गुष्ठाङ्गुलिमूलेन तप्तमाषकमुद्धरेत्” इति । सुवर्णमाष-
<>कङ्कर्षषोडशांशप्रमाणम् । सुवर्णग्रहणं रूप्यमाषनिवृ-
<>त्त्वर्थम् । तन्माषपरिमितं हिरण्यं ताम्रं वा पिण्डी-
<>कृत्य निःक्षिपेत् । अङ्गुष्ठाङ्गुलिमूलेन अङ्गुष्ठतर्जनीम-
<>ध्यमाभिरित्यर्थः । इदञ्च तप्तमाषोद्धरणम् प्राड्विवा
<>केन घृततैलयोस्तापे समारब्धे धर्मावाहनादिशोध्यशिरः
<>पत्रारीपणान्तं सर्वसाधारणं कर्म विधाय “त्वमग्ने ।
<>वेदाश्चत्वारः” इत्यादिना अग्निदिव्यप्रकरणोक्तेम मन्त्रे-
<>णाभिमन्त्र्य कारयितव्यम् शोध्यस्तु याज्ञवल्क्योक्तेन
<>“त्वमग्ने! सर्वभूतानामित्यादि” मन्त्रेणाभिमन्त्र्य तप्त-
<>माषमुद्धरेत् । अतएव वृहस्पतिः “समुद्धरेत्तैलघृतात् सुत-
<>प्तात्तप्तमाषकमिति” । कल्पान्तरमाह स एव “सौवर्णे
<>राजते ताम्रे वायसे मृण्मयेऽपि वा । गव्यं घृतमुपा-
<>दाय तदग्नौ तापयेच्छुचिः । सौवर्णीं राजतीं ताम्री-
<>मायसीं वा सुशोभनाम् । सलिलेन सकृद्धौतां प्रक्षिपे-
[Page3235-a+ 38]
<>त्तत्र मुद्रिकाम् । भ्रमद्वोचितरङ्गाद्ये ह्यनखस्पर्शगोचरे ।
<>परीक्षेदार्द्रपर्णेन चटत्कारसवोषकमिति” । ततः
<>प्राड्विवाको धर्मावाहनादिपत्रारोपणान्तं साधारणं
<>कर्म कृत्वा घृतमभिमन्त्रयेत् । मन्त्रस्तु तेनैव दर्शितः “तत-
<>श्चानेन मन्त्रेण सकृत्तदभिमन्त्रयेत् । परं पवित्रममृतं
<>घृत! त्वं यज्ञकर्मसु । दह पावक! पापं त्वं हिमशीतो
<>भवेति च” । ततः प्राड्विवाकः शोध्येन “त्वमग्ने!
<>सर्वभूतानामित्यादि मन्त्रेणाभिमन्त्रणं कारयित्वा
<>मुद्रिकां ग्राहयेदित्याह स एव “उपोषितन्ततः स्नात-
<>मार्द्रवासःसमावृतम् । ग्राहयेन्मुद्रिकान्तान्तु घृतमध्यग-
<>तान्तथा । प्रदेशिनीं च तस्याथ परीक्षेयुः परीक्षकाः”
<>इति । अत्र तर्जन्यैव मुद्रिकोद्धरणं कार्य्यं तस्यां
<>परीक्षाभिधानात् पक्षद्वयेऽपि शुद्ध्यवधारणोपायं वृहस्प-
<>तिराह “कराग्रं योन धुनुयात् विस्फोटो वा न
<>जायते । शुद्धो भवति धर्मेण पितामहवचो यथेति” ।
<>कालिकापुराणेऽपि “न धुनेयुः कराग्रन्तु यस्य रक्तं
<>न जायते । विस्फोटाद्यैस्तथा दोषैः स शुद्धो यस्य
<>नोद्गतमिति” । रक्तं रक्तवर्णम् । यस्य कराग्रं विस्फो-
<>टाद्यैर्नोद्गतमित्यन्वयः । पितामहोऽपि “यस्य विस्फो-
<>टका न स्युः शुद्धोऽसावन्यथाऽशुचिरिति” ।
<>तण्डुलपरीक्षाशब्दे अधिकं दृश्यम् ।
<LEND>
