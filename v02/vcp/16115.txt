<L>16115<pc>2386,a<k1>क्षुरकर्म्मन्<k2>क्षुरकर्म्मन्
क्षुरकर्म्मन्¦ न० क्षुरसाध्यंकर्म्म । केशच्छेदने । क्षुरकर्म्म
णि विहितनक्षत्रादिकं मू० चि० पी० धा० उक्तं यथा
“दन्तक्षौरनखक्रियात्र विहिता चौलोदिने वारभे पा-
तङ्ग्याररवीन्विहाय नवमङ्घस्रञ्च सन्ध्यान्तथा । रिक्तां
पर्वनिशां निरासनरणग्रामप्रयाणोद्यतस्नाताभ्यक्त कृता-
शनैर्नहि पुनः कार्य्या हितप्रेप्सुभिः” । मू० चि०
“चौलोदितेषु चौलप्रोक्तेषु वारेषु नक्षत्रेषु उपलक्षणत्वा-
त्तदुक्ते लग्नेऽपि च दत्तक्षौरनखक्रियात्र विहितीक्ता ।
“येषु येषु प्रशंसन्ति क्षुरकर्म्म महर्षयः । तेषु तेषु प्रशं-
सन्ति नखदन्तविलेखनमिति” । येषु येषु वारनक्षत्रलग्ना-
दिष्वित्यर्थः । अथ क्षौरनिषिद्धकाल उच्यते । पात-
ङीति । पतङ्गः पक्षिसूर्य्ययोरित्यभिधानात् पतङ्गः
सूर्य्यस्तस्यापत्यं पातङ्गिः शनिः आररवी पसिद्धौ ।
तेषां वारान् विहाय त्यक्त्वा उपलक्षणत्वात् तेषां लग्ना-
नि मकरकुम्भमेषवृश्चिकसिंहाख्यानि अंशकांश्च विहाये-
त्यर्थः । उक्तञ्च वसिष्ठेन “हस्तत्रये पुष्यपुनर्वसौ च
शशाङ्कविष्णुत्रितयाश्विनीषु । पौष्णेन्द्रधिष्ण्ये क्षुरकर्म
शस्तंव्यर्कारशन्यंशकवारलग्ने” इति । अतः शुभग्र-
हाणां बारलग्नांशे क्षौरं कार्य्यमिति फलितोऽर्थः । वा-
रफलानि गर्गोक्तानि “भानुरायुः क्षपयति मासं, सप्त-
शनैश्चरः । भौमोमासाष्टकं हन्ति ज्ञोयच्छेत्पञ्चमासकम् ।
एकादश कविर्दद्यातकते तु क्षौरकर्म्मणीति” । तुल्यन्या
[Page2386-b+ 38]
यत्वाल्लग्नानामंशानां चैतानि फलान्यूह्यानि । न केवल-
मायुर्हानिः किन्तु शस्त्रवातोऽपि पापवारेषु । तदुक्तं
वसिष्ठेन “आदित्यभौमार्किदिनेषु धीमान्न दन्तकाष्ठ
क्षुरकर्म कार्य्यम् । कुर्वन्नवाप्नोति फलं समग्रं शस्त्रेण
सम्यक् स्वशरीरघातम्” । तथा नवमंघस्रं च विहाय
यद्दिने क्षौरं कृतं ततो नवमदिने पुनः क्षौरं न कार्य्यम् ।
“उत्कटे भूघिते चैव यानगो नवमेऽहनीति” नारदोक्तेः ।
यत्तु नवमे नवम्यामिति व्याकुर्वन्ति तदयुक्तं दिनपदो-
पादानाप्रसङ्गात् । दिनपदं तिथिपरमिति चेन्न रिक्तायाः
वक्ष्यमाणस्वतन्त्रनिषेधानुपपत्तेः । ननु पृथगुपादानात्
नवम्यां सर्वथा क्षौरं निन्द्यमेव चतुर्थीचतुर्दश्योस्तु
तथा नेति चेन्न “चतुर्थीं चैव षष्ठीं च अष्टमीञ्च चतु-
र्दशीम् । तथा पञ्चदशीञ्चैव व्रह्मचारी भवेत्सदा । श्म-
श्रुकर्म्म शिरोऽभ्यङ्गन्दन्तधावनमैथुनम् । जन्तुश्चैतानि यः
कुर्य्याल्लक्ष्मीस्तत्र न तिष्ठति” । क्षौरे व्यासवचने चतुर्थी
चतुर्द्दश्योः सर्वथा निषेधाभिधानात् । अतएवामुमर्थं स्फुट-
माह पराशरः “क्षौराहान्नवमे त्वह्नि नेष्टमात्ययिकेष्वपी त”
तथा सन्ध्यां प्रातः सन्ध्यां सायं सन्ध्याञ्च विहाय एवं
रिक्ताम् विहाय पर्वाण्यपि निशां रात्रिमपि विहायेत्यर्थः
अथाधिकारिणो निरूप्यन्ते हितप्रेप्सुभिः स्वशुभोदर्क-
मिच्छद्भिरेतादृशैः क्षौरक्रिया हि निश्चयेन न कार्या ।
कीदृशैः आसनङ्कग्वलादिः तद्रहितैः रणः संग्रामः ग्रा-
मो जनपदविशेषः प्रयाणमर्थयात्रा एतदर्थमुद्यतैः कृ-
तोद्योगैः स्नातैरनुष्ठितनित्यनैमित्तिककाम्यस्नानैः यत्तु
क्षौरार्थमेव स्नानं विधीयते प्रायश्चित्तादौ च तत्र नायं
निषेधस्तथैव तस्य विधानात् । अभ्यक्तैः कृत्तैलाभ्यङ्गैः
कृताशनैः कृतभोजनैः सुवर्णाद्यलङ्कारभूषितैरित्यपि-
ध्येयम् । यदाह वराहः “न स्नातमात्रगमनोत्कट
भूषितानामभ्यक्तभुक्तरणकालनिरासनानम् । सन्ध्या-
निशाशनिकुजार्कदिने च रिक्ते क्षौरं हित न नवमे-
ह्नि न चापि विष्ट्यामिति” उत्कटानां कुक्कुटासनवदवस्थि-
तानाम् । सन्ध्यालक्षणमपि वराहेणोक्तम् “अर्धास्तमिता-
दुदितात्सूर्यादस्पष्टभं नभोयावत्” । वृद्धगर्गः “शन्यार-
रविवारेषु रात्रौ पाते व्रतेऽहनि । श्राद्धाहे प्रतिप-
द्रिक्ताभद्रा क्षौरंविवर्जयेत् । षष्ठ्यमापूर्णिमापातश्चतु-
र्दश्यष्टमी तथा । आसु सन्निहितं पापं तैले मांसे क्ष-
रे भगे इति” । पी० धा०
<ःई>“क्रतुपाणिपाडमृतिबन्धमोक्षणे क्षुरकर्म्म च द्विज-
[Page2387-a+ 38]
नृपाज्ञया चरेत् । शववाहतीर्थगमसिन्धुमज्जनं क्षुर-
माचरेन्न खलु गर्भिणीपतिः” । मू० चि०
<फ्>“अथ केषाञ्चिन्निमित्तविशेषे क्षौरस्य विधिनिषेधौ
मञ्जुभाषिणीच्छन्दसाह । क्रतुपाणीति अत्र पूर्व्वार्द्धे
सत्यपि निषिद्धवारादौ एषु कर्म्मसु क्षुरकर्म क्षौरंसद्यः
कार्य्यमिति वाक्यार्थः क्व?क्रतौ यज्ञे विपाज्ञया क्षौरम् ।
तथा पाणिपीडी विवाही लक्षणया ततः प्राग्भाविनि
गोदानकर्म्मणि केचित्तु विवाहे श्मश्रुकर्मप्राशस्त्यपरं
क्षौरमित्याहुः अतएव शाखाविशेषेण विवाहे क्षौरमुक्त
मित्यूचुः । तथा च श्रुतिः “मुण्डयितारः श्रविष्ठाय
नाबधूमूढामित्यादि” । मृतौ मातापित्रेर्मरणे बन्धमोक्ष-
णे कारागृहे बन्धस्य यदामोचनं भवेत्तदा द्विजा-
ज्ञया राजाज्ञादावपीति बोध्यम नृपोराजा तस्या-
ज्ञया चौरादेः क्षौरं कार्य्यमेव यदाह नारदः “नृप-
विप्राज्ञया यज्ञे मरणे बन्धमोक्षणे । उद्वाहेऽखिलवार-
र्क्षतिथिषु क्षौरमिष्टदमिति” । धर्म्मशास्त्रे “गङ्गायां
भास्करक्षत्रे मातापित्रोर्मृतेऽहनि । आधाने सोमपाने
च षट्सु क्षौरं विधीयते” इति । अथ शवेति गर्भिणी
गर्भवती तस्याः पतिर्भर्त्ताशववाहं मृतकवहनं तीर्थयात्रां
उपलक्षणत्वाद्विदेशगमनमपि । सिन्धुमज्जनम् समुद्र
स्नानं, क्षुरं क्षुरकर्म एतानि कर्म्माणि न आचरेन्न
कुर्य्यात् । यदाह वसिष्ठः “गृहनिर्माणमुदधिस्नानं
चौलं सुतस्य तु । तीर्थयात्रां नखश्मश्रु न कुर्य्याद्ग-
र्भिणीपतिः” । “सिन्धुस्नानं द्रुमच्छेदं वपनं प्रेतवाह-
नम् । विदेशगमनञ्चैव न कुर्य्याद्गर्भिणीपतिः” धर्म्मशास्त्रे
तु विशेषतः “राजा यीगी पुरन्ध्री च मातापित्रीस्तु-
जीवतोः । मुण्डनं सर्वतीर्थेषु न कुर्य्याद्गर्भिणीपतिः”
अयञ्च क्षौरादिनिषेधो गुर्विणीपतेः सप्तमासादूर्ध्वं न
प्राक्, यदुक्तं नारदीये “वपनं तीर्थयात्राञ्च वर्जयेद्गुर्विणीप-
तिः । श्राद्धञ्च सप्तसान्मासादूर्ध्वं नान्यत्र वेदवित्” । श्राद्धं
श्राद्धभोजनम् । इदमुत्तरार्द्धं गर्भाधानप्र करणे वक्तव्य
मपि प्रसङ्गादत्रैवोक्तं ग्रन्थकृतेति” । पी० धा०
“नृपाणां हितं क्षौरभे श्मश्रुकर्म दिने पञ्चमे पञ्चमेऽ-
स्योदये वा । षडग्निस्त्रिमैत्रोऽष्टकः पञ्चपित्रोऽव्दतोऽ-
ब्ध्यर्यमा क्षौरकृन्मृत्युमेति” । मू० चि०
“अथ क्षौरे राज्ञां विशेषं सर्वथा वर्ज्यनक्षत्राणि च
भुजङ्गप्रयातेनाह नृपाणां हितमिति क्षौरमे क्षौर-
नक्षत्रे विहिते सति पञ्चमे पञ्चमे एव दिने श्मश्रुकर्म्म-
[Page2387-b+ 38]
मुखशोभाकरि क्षुरकर्म नृपाणां राज्ञां हितं प्रशस्तं
यदाह वशिष्टः “महीभृतां पञ्चमे पञ्चमेऽह्निक्षौरं च
कार्य्यंहितमुक्तभेषु” नतु पञ्चमे इति वीपसोक्त्या नियम
प्रतीतेर्विहितनक्षत्राभावे च सति श्मश्रुकर्म कार्य्यमिति
उक्तं च वसिष्ठेन “न लभ्यते चेच्च तदुक्तधिष्ण्यं तद्भोदये
वा निखिलं विधेयमिति” उदयशब्देन मुहूर्त्त इति ऋ-
जवोव्याकुर्वते तदाह गर्गः “क्षौरकर्म महीशानां पञ्चमे
पञ्चमेऽहनि । कर्त्तव्यं क्षौरनक्षत्र ऽप्यथवा तन्मुहूर्त्तके, इति
तेषां क्षौरनक्षत्राणां ये स्वामिनस्तेषां मुहूर्त्ते इत्यर्थः ।
तांश्च मुह्र्तान् विवाहप्रकरणे वक्ष्यति । अत्र क्षौरपदं
श्मश्रुकर्मपरम् । “राजा योगी पुरन्ध्री च मातापित्रोस्तु
जीवतोः । मुण्डनं सर्वतीर्थेषु न कुर्याद्गर्भिणीपतिरिति”
राज्ञो मुण्डननिषेधात् । अतएवोक्तं श्रीपतिना “श्मश्रुकर्म
पञ्चमे च पञ्चमेऽह्नि च भूभृताम् । क्षौरभस्योदये वाऽपि
स्यान्निन्द्यतारका न चेत्” इति । निन्द्यतारका जन्म-
विपदादितारका । अन्ये त्वेवं व्याचक्षते अस्योदये
वेति अस्य क्षौरभस्योदये लग्ने । यथा मेषलग्नं त्रिंशत्भा-
गात्मकं तत्राद्यास्त्रयोदशभागा १३, २० सविंशतिलिप्ता
यावता कालेन मेषलग्ने उदयं यान्ति तावदश्विनीनक्षत्र-
मुदयं यातीत्यर्थः । तदनन्तरं तावन्त एवांशा यावता
कालेनोदयं यान्ति तावद्भरण्युदय इत्यनेन न्यायेन
सर्वेषां नक्षत्राणामुदयाज्ञेयाः । इयं च व्याख्या
वराहपद्यव्याख्यावसरे भट्टोत्पलेनाभ्यधायि । पितृचर-
णास्त्वेवंव्याकुर्वते । यस्मिन्काले अश्विन्या उदय । क्षिति-
जसंबन्धः संपद्यते तं समयमारभ्य यावद्भरण्या उदयः-
क्षितिजसंबन्धस्तदन्तराले यावान्कालः सोऽश्विन्या उदय
उच्यते । एवं सत्युदयग्नद्वयांशान्तरालाद्गणितमार्गेण
यावानिष्टकाल आगच्छेत्स एव तत्तन्नक्षत्रोदय इति निष्कृ-
ष्टार्थ इति । नक्षत्रस्योपलक्षणत्वाच्छुभवारासम्भवेऽपि त-
द्धोरायां कार्यम् उक्तञ्च नारदेन “यस्य स्वेटस्य
यत्कर्म वारे प्रोक्तं विधीयते । ग्रहस्य क्षणवारेऽ-
पि तस्य तत्कर्न सर्वदेति” । क्षणवारः कालहोरा ।
एवं सति निषिद्धनक्षत्रवारेष्वपि प्रथमश्मश्रुकर्म का-
र्यमिति युक्तमुत्पश्यामः । षडग्निरिति । अग्निः कृत्ति-
का क्षौरावृत्त्या षड्वारं कृत्तिका यस्य । एवं त्रीणि
मैत्राण्यनुराधायस्य अष्टौ का रोहिण्योयस्य । पञ्च पि
त्र्याणि मघायस्य । अब्धयश्चत्वारोऽर्यमाण उत्तराफाल्गुन्यो
यस्य सएतादृशः क्षौरकृत् अब्दतः वर्पानन्तर मृत्युं
[Page2388-a+ 38]
मरणमेति प्राप्नोति यदाह वसिष्ठः “अष्टाब्जकश्च पितृ-
पञ्चकश्च षड्वह्निधिष्ण्यश्चतुरर्यमर्क्षः । त्रिमैत्रभः पद्म
जसंनिभोऽपि क्षौरी नरोऽव्दान्निधनं गतः सः” इति ।
पद्मजो ब्रह्मा तत्सन्निमस्तादृशस्तदुपादानं कैमुतिकन्या-
यसूचनार्थम् ननु रत्नमालापद्ये “षट्कृत्तिकः पञ्चमघ
स्त्रिमैत्रो ब्रह्माष्टकोयश्चतुरुत्तरश्च । क्षौरी स वर्षं चतुरा-
ननोऽपि न प्राणितीति प्रचुरः प्रवादः” इत्येवं सामान्यतः
तिसृणामप्युत्तराणां ग्रहणाद्विरोधः इति चेत् मैवं
अत्राप्युत्तरापदेन प्रथमोपस्थितिकत्वाद्वसिष्ठवाक्येन सहै-
कवाक्यतानुरोधाच्चोत्तराफालगुन्येव गृह्यते नाषाढभाद्र-
पदे । यत्र तु वचनान्तरविरोधो नास्ति पौष्णमारुत
मघोत्तरान्वितैरित्यादौ तत्र सामान्यतः सर्वासामुत्तराणां
ग्रहणं भवति” पी० धा०
<फ्>“प्राचीमुखः सौम्यमुखोऽपि भूत्वा कुर्य्यान्नरः क्षौ-
रमनुत्कटस्थः । उत्तरात्रितययाम्यरोहिणीरौद्रसार्पपि-
तृभेषु चाग्निभे । श्मश्रुकर्म्म सकलं विवर्जयेत् प्रेतकार्य्य
मपि बुद्धिमान्नरः” ज्यो० त०
<LEND>
