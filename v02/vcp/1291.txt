<L>1291<pc>0130,a<k1>अधिदेवता<k2>अधिदेवता
अधिदेवता¦ स्त्री अधिष्ठात्री देवता शा० त० । अधिष्ठात्र्यां
<>देवतायाम् । देवतानाम् अधिष्ठातृत्वञ्च सन्निधान-
<>मात्रेण तत्तत्पदार्थानां तत्तत्कर्म्मसु नियन्तृत्वरूपम् ।
<>तच्च साक्षात् परमेश्वरस्यैव यथोक्तम् वृ० उ० अन्तर्यामि
<>ब्राह्मणे । “यः पृथिव्यां तिष्ठन् पृथिव्या अन्तरो, यं
<>पृथिवी न वेद, यस्य पृथिवी शरीरं, यः पृथिवीमन्तरो
<>यमयत्येष त आत्मान्तर्याम्यमृतः ॥ योऽप्सु तिष्ठन्नद्भ्योऽ-
<>न्तरो, यमापो न विदुर्यस्यापः शरीरं, योऽपोऽन्तरो यमय-
<>त्येष त आत्मान्तर्य्याम्यमृतः । योऽग्नौ तिष्ठन्नग्नेरन्तरो
<>यमग्निर्न वेद, यस्याग्निः शरीरं, योऽग्निमन्तरो यमयत्येप
<>त आत्मान्तर्य्याम्यमृतः । योऽन्तरिक्षे तिष्ठन्नन्तरिक्षादन्तरो,
<>यमन्तरिक्षं न वेद यस्यान्तरिक्षं शरीरं योऽन्तरिक्षमन्तरो
<>यमयत्येष त आत्मान्तर्य्याम्यमृतः । यो वायौ तिष्ठन्वा-
<>योरन्तरो, यं वायुर्न वेद, यस्य वायुः शरीरं, यो वायुमन्तरो
<>यमयत्येष त आत्मान्तर्य्याम्यमृतः । यो दिवि तिष्ठन्दिवो-
<>ऽन्तरो, यं द्यौर्न वेद, यस्य द्यौः शरीरं, यो दिवमन्तरो
<>यमयत्येष त आत्मान्तर्य्याम्यमृतः । य आदित्ये तिष्ठ-
<>न्नादित्यादन्तरो, यमादित्यो न वेद, यस्यादित्यः शरीरं,
<>य आदित्यमन्तरो, यमयत्येष त आत्मान्तर्य्याम्यमृतः ।
<>यो दिक्षु तिष्ठन्दिग्भ्योऽन्तरो यं दिशो न विदुर्यस्य दिशः
[Page0130-b+ 38]
<>शरीरं, यो दिशोऽन्तरो यमयत्येष त आत्मान्तर्य्याम्यमृतः ।
<>यश्चन्द्रतारके तिष्ठंश्चन्द्रतारकादन्तरो, यञ्चन्द्रतारकं न
<>वेद, यस्य चन्द्रतारकं शरीरं, यश्चन्द्रतारकमन्तरो यमय-
<>त्येष त आत्मान्तर्य्याम्यमृतः । य आकाशे तिष्ठन्नाकाशा-
<>दन्तरो, यमाकाशो न वेद, यस्याकाशः शरीरं, य आ-
<>काशमन्तरो यमयत्येष त आत्मान्तर्य्याम्यमृतः । यस्त-
<>मसि तिष्ठंस्तमसोऽन्तरो, यं तमो न वेद, यस्य तमःशरीरं,
<>यस्तमोऽन्तरो यमयत्येष त आत्मान्तर्य्याम्यमृतः । यस्ते-
<>जसि तिष्ठंस्तेजसोऽन्तरो, यं तेजो न वेद, यस्य तेजः
<>शरीरं, यस्तेजोऽन्तरो यमयत्येष त आत्मान्तर्य्याम्यमृत
<>इत्यधिदैवतम् । अथाधिभूतम् यः सर्व्वेषु भूतेषु तिष्ठन्सर्व्वेभ्यो
<>भूतेभ्योऽन्तरो, यं सर्व्वाणि भूतानि न विदुर्यस्य सर्व्वाणि
<>भूतानि शरीरं, यः सर्व्वाणि भूतान्यन्तरो यमयत्येष त
<>आत्मान्तर्य्याम्यमृत इत्यधिभूतम् । अथाध्यात्मम् यः प्राणे
<>तिष्ठन्प्राणादन्तरो, यं, प्राणो न वेद, यस्य प्राणः शरीरं,
<>यः प्राणमन्तरो यमयत्येष त आत्मन्तर्य्याम्यमृतः । यो
<>वाचि तिष्ठन्वाचोऽन्तरो, यं वाङ्न वेद, यस्य वाक् शरीरं,
<>यो वाचमन्तरो यमयत्येष त आत्मान्तर्य्याम्यमृतः । यश्च-
<>क्षुषि तिष्ठंश्चक्षुषोऽन्तरो, यं चक्षुर्न वेद, यस्य चक्षुःशरीरं,
<>यश्चक्षुरन्तरो यमयत्येष त आत्मान्तर्य्याम्यमृतः । यः
<>श्रोत्रे तिष्ठञ्छोत्रादन्तरो, यं श्रोत्रं न वेद, यस्य श्रोत्रं
<>शरीरं, यःश्रोत्रमन्तरो यमयत्येष त आत्मान्तर्य्याम्यमृतः ।
<>यो मनसि तिष्ठन्मनसोऽन्तरो, यं मनो न वेद, यस्य मनः
<>शरीर यो मनोऽन्तरो यमयत्येष त आत्मान्तर्य्याम्यमृतः ।
<>यस्त्वचि तिष्ठंस्त्वचोऽन्तरो, यं त्वङ्न वेद, यस्य त्वक् शरीरं,
<>यस्त्वचमन्तरो यमयत्येष त आत्मान्तर्य्याम्यमृतः । यो
<>विज्ञाने तिष्ठन्विज्ञानादन्तरो, यं विज्ञानं न वेद, यस्य
<>विज्ञानं शरीरं, यो विज्ञानमन्तरो यमयत्येष त आत्मा-
<>न्तर्य्याम्यमृतः । यो रेतसि निष्ठन्रेतसोऽन्तरो, यं रेतो
<>न वेद, यस्य रेतः शरीरं, यो रेतोऽन्तरो यमयत्येष त
<>आत्मान्तर्य्याम्यमृतोऽदृष्टो द्रष्टा,ऽश्रुतः श्रोता, ऽमतो
<>मन्ता, ऽविज्ञातो विज्ञाता, नान्योऽतोऽस्ति द्रष्टा, नान्यतो-
<>ऽस्ति श्रोता, नान्यतोऽस्ति मन्ता, नान्यतोऽस्ति विज्ञातैष
<>त आत्मान्तर्य्याम्यमृतोऽतोऽन्यदार्त्तम्” इति । तस्यैवांशं-
<>विशेषेणाविर्भूतानां दिगाद्यभिमानिदेवानामिन्द्रियाधिष्ठा-
<>तृत्वं यथा “वैकारिकादहङ्काराद्देवा वैकारिका दश ।
<>दिग्वातार्कप्रचेतोऽश्विवह्नीन्द्रोपेन्द्रमित्रका” इति शार० ।
<>“शक्तिसामर्थ्याद्विकृतपरमेश्वरादुत्पन्नत्वेनाऽहङ्कारस्य तदु-
[Page0131-a+ 38]
<>त्पन्नदेवानाञ्च वैकारिकत्वमिति” राघवभट्टेन व्याख्या-
<>तम् । “वैकारिका दिगाद्याश्च चन्द्रेणैकादश स्मृताः ।
<>इन्द्रियाणामधिष्ठातृदेवास्ते परिकीर्त्तिता” इति तद्धृता-
<>भियुक्तोक्तिः । तथा च श्रोत्रस्य दिक्, त्वचो वातः,
<>नेत्रस्य अर्कः, रसनायाः वरुणः, घ्राणस्य अश्विनौ,
<>वागिन्द्रियस्य वह्निः, हस्तस्य इन्द्रः, पादस्य उपेन्द्रः,
<>पायोः मित्रः, उपस्थस्य (कः) प्रजापतिः, मनसः चन्द्रः,
<>इत्येते एकादशेन्द्रियाणामधिष्ठातृदेवाः । “ईश्वरं
<>भास्करे विद्यादुमां विद्यान्निशाकरे । स्कन्दमङ्गा-
<>रके विद्याद्बुधे नारायणं विदुः । गुरौ वेदनिघिं विद्यात्
<>शुक्रे शक्रो विधीयते । शनैश्चरे यमं विद्याद्राहोः कालं तथैव
<>च । चित्रगुप्तोऽधिपः केतोरित्येते ग्रहदेवताः” इति (मत्स्य-
<>पुरा०) उक्ता ग्रहाणमधिदेवाः । एतेषां पुनरधिष्ठातृदेवाश्च
<>प्रत्यधिदेवतात्वेन व्यवह्रियन्ते ते च प्रत्यधिदेवताशब्दे
<>दर्शयिष्यन्ते । अधिदेवताप्यत्रैव । “आदित्याभिमुखाः सर्वे
<>साधिप्रत्यधिदेवता” इति मत्स्यपु० । “शशाङ्कमूर्त्तेरधिदेव-
<>ताकृतिरिति” भट्टिः । चन्द्राधिदेवता उमा ।
<LEND>
