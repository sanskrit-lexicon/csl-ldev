<L>1645<pc>0154,a<k1>अनागताबाध<k2>अनागताबाध
अनागताबाध¦ अनागतः आबाधः दुःखम् । भाविदैहि-
कादिदुःखे । यदाचरणेन भाविदुःखानुत्पादस्तादृशा उपायाः
सुश्रुते दर्शिता यथा “अथातोऽनागताबाधप्रतिषेधनीयं
व्याख्यास्याम” त्युपक्रम्य । “उत्थायोत्थाय सततं स्वस्थे-
नारोग्यमिच्छता । धीमता यदनुष्ठेयं तत् सर्व्वं सम्प्र-
वक्ष्यते ॥ तत्रादौ दन्तपवनं द्वादशाङ्गुलमायतम् ।
कनिष्ठिकापरिणाहमृज्वग्रथितमव्रणम् । अयुग्मग्रन्थि य-
च्चापि प्रत्यग्रं शस्तभूमिजम् । अवेक्ष्यर्तुञ्च दोषञ्च रसं
वीर्य्यञ्च योजयेत् ॥ कपायं मधुरं तिक्तं कटुकं प्रात-
रुत्थितः । निम्बश्च तिक्तके श्रेष्ठः, कषाये खदिर-
स्तया ॥ मधूको मधुरे श्रेष्ठः, करञ्जः कटुके तथा ।
क्षौद्रव्योषत्रिवर्गाक्तं सतैलं सैन्धवेन च ॥ चूर्णेन तेजो-
वत्याश्च दन्तान्नित्यं विशोधयेत्, । एकैकं घर्षयेद्दन्तं मृदुना
कूर्चकेन च ॥ दन्तशोधनचूर्णेन दन्तमांसान्यबाधयन् ॥
तद्दौर्गन्ध्योपदेहौ तु श्लेष्माणं चापकर्षति । वैशद्यमन्नाभि-
रुचिं मौमनस्यं करोति च ॥ न खादेद्गलताल्वोष्ठजिह्वा-
रोगममुद्भवे । अथास्यपाके श्वासे च कासहिक्कावमीषु च ॥
दुर्ब्बलो जीर्णभक्तश्च मूर्च्छार्त्तो मदपीडितः । शिरोरु-
गार्त्तस्तृषितः श्रान्तः पानक्लमान्वितः ॥ अर्द्दिती कर्ण-
[Page0154-b+ 38]
शूली च दन्तरोगी च मानवः, । जिह्वानिर्लेखनं रौप्यं
सौवर्णं वार्क्षमेव च ॥ तन्मलापहरं शस्तं मृदु श्लक्ष्णं
दशाङ्गुलम् । मुखवैरस्यदौर्गन्ध्यशोफजाड्यहरं सुखम्, ॥
दन्तदार्ढ्यकरं रुच्यं स्नेहगण्डूषधारणम् । क्षीरवृक्षकषा-
यैर्व्वा क्षीरेण च विमिश्रितैः ॥ भिल्लोदककषायेण तथै-
वामलकस्य वा । प्रक्षालयेन्मुखं नेत्रे खस्थः शीतोदकेन
वा ॥ निलीकां मुखशोषञ्च पिडकां व्यङ्गमेव च । रक्त-
पित्तकृतान् रोगान् सद्य एव विनाशयेत्, ॥ मुखं लघु
निरीक्षेत दृढं पश्यति चक्षुषा, । मतं स्रोतोऽञ्जनं श्रेष्ठं
विशुद्धं सिन्धुसम्भवम् ॥ दाहकण्डूमलघ्नञ्च दृष्टिक्लेदरुजा-
पहम्, । अक्ष्णोरूपावहञ्चैव सहते मारुतातपौ ॥ न नेत्र-
रोगा जायन्ते तस्मादञ्जनमाचरेत् । भुक्तवान् शिरसा
स्नातः श्रान्तश्छर्दनवाहनैः ॥ रात्रौ जागरितश्चापि
नाञ्ज्याज्ज्वरित एव च, । कर्पूरजातिकक्कोललवङ्गकटुका-
ह्वयैः ॥ सचूर्णपूगैः सहितं पत्रं ताम्बूलजं शुभम् ।
मुखवैशद्यसौगन्ध्यकान्तिसौष्ठवकारकम् ॥ हनुदन्तस्वरमल-
जिह्वेन्द्रियविशोधनम् । प्रसेकशमनं हृद्यं गलामय-
विनाशनम् । पथ्यं सुप्तोत्थिते भुक्ते स्नाते वान्ते च मानवे ।
रक्तपित्तक्षतक्षीणतृष्णामूर्च्छापरीतिनाम् ॥ रुक्षदुर्व्वलम-
र्त्यानां न हितं चास्यशोषिणाम्, । शिरोगतांस्तथा
रोगान् शिरोऽभ्यङ्गोऽपकर्षति ॥ केशानां मार्द्दवं दैर्घ्यं
बहुत्वं स्निग्धकृष्णताम् । करोति शिरसस्तृप्तिंसुत्वक्क-
मपि चाननम् ॥ सन्तर्पणं चेन्द्रियाणां शिरसः प्रति-
पूरणम् । मधूकं क्षीरशुक्ला च सरलं देवदारु च । क्षृद्रकं
पञ्चनामानं समभागानि संहरेत् । तेषां कल्ककषा-
याभ्यां चक्रतैलं विपाचयेत् ॥ सदैव शीतलं जन्तोर्मूर्ध्नि
तैलं प्रदापयेत्, । केशप्रसाधनी केश्या रजोजन्तुमला-
पहा, ॥ हनुमन्याशिरःकर्णशूलघ्नं कर्णपूरणम्, । अभ्यङ्गो
मार्द्दवकरः कफवातनिरोधनः ॥ धातूनां पुष्टिजननो
मृजावर्णबलप्रदः, । सेकः श्रमघ्नोऽनिलनुद्भग्नसन्धिप्रसा-
धकः ॥ क्षताग्निदग्धाभिहतविधृष्टानां रुजापहः ।
जलसिक्तस्य वर्द्धन्ते यथा मूलेऽङ्कुरास्तरोः ॥ तथा धातु
विवृद्धिर्हि स्नेहसिक्तस्य जायते । शिरामुखैरोमकूपैर्धम-
नीभिश्च तर्पयन् ॥ शरीरबलमाधत्ते युक्तः स्नेहोऽवगाहने ।
तत्र प्रकृतिसात्म्यर्त्तुदेशदोषविकारवित् ॥ तैलं घृतं वा
मतिमान् युञ्ज्यादभ्यङ्गसेकयोः । केवलं सामदोषेषु न कथ-
ञ्चन योजयेत् ॥ तरुणज्वर्य्यजीर्णी च नाभ्यक्तव्यौ कथ-
ञ्चन । तथाविरिक्तो वान्तश्च निरूढो यश्च मानवः ॥
[Page0155-a+ 38]
पूर्व्वयोः कृच्छ्रता व्याध्योरसाध्यत्वमथापिवा । शेषाणां
तदहः प्रोक्ता अग्निमान्द्यादयोगदाः ॥ सन्तर्पणसमुत्थानां
रोगाणां नैव कारयेत्, । शरीरायासजननं कर्म व्यायामसं-
ज्ञितम् ॥ तत् कृत्वा तु सुखं देहं विमृद्नीयात् समन्ततः ।
शरीरोपचयः कान्तिर्गात्राणां सुविभक्तता ॥ दीप्ताग्नित्व-
मनालस्यं स्थिरत्वं लाघवं मृजा । श्रमकुमपिपासोष्ण-
शीतादीनां सहिष्णुता ॥ आरोग्यं चापि परमं व्यायामा-
दुपजायते । न चास्ति सदृशं तेन किञ्चित् स्थौल्यापक-
र्षणम् ॥ न च व्यायामिनं मर्त्यमर्दयन्त्यरयो भयात् ।
नचैन सहसाक्रम्य जरा समधिरोहति ॥ स्थिरीभवति
मांसञ्च व्यायामाभिरतस्य च । व्यायामक्षुण्णगात्रस्य
पद्भ्यासुद्वर्त्तितस्य च ॥ व्याधयो नोपसर्पन्ति सिंहं क्षुद्र-
मृगा इव । वयोरूपगुणैर्हीनमपि कुर्य्यात् सुदर्शनम् ॥
व्यायाम कुर्वतो नित्यं विरुद्धमपि भोजनम् । विदग्ध-
मविदग्धं वा निर्दोषं परिपच्यते ॥ व्यायामो हि सदा-
पथ्योबलिनां स्निग्धभोजिनाम् । स च शीते वसन्ते च
तेषां पथ्यतमः स्मृतः ॥ सर्व्वेष्वृतुष्वहरहः पुम्भिरात्महितै-
पिभिः । बलस्यार्द्धेन कर्त्तव्यो व्यायामो हन्त्यतोऽन्यथा ॥
हृदि स्थानस्थितो वायुर्यदा वक्त्रं प्रपद्यते । व्यायामं
कुर्वतो जन्तोस्तद्बलार्द्धस्य लक्षणम् ॥ वयोबलशरीराणि
देशकालाशनानि च । समीक्ष्य कुर्य्यात् व्यायाममन्यथा
रोगमाप्नुयात् ॥ क्षयस्तृष्णारुचिच्छर्दिरक्तपित्तभ्रमक्लमाः ।
कासशोषज्वरश्वासा अतिव्यायामसम्भवाः ॥ रक्तपित्ती
कृशः शोषी श्वासकासक्षतातुरः । भुक्तवान् स्त्रीषु च
क्षीणो भ्रमार्त्तश्च विवर्जयेत्” ॥ उद्वर्त्तनं वातहरं कफ-
मेदोविलापनम् । स्थिरीकरणमङ्गानां त्वक्प्रसादकरं
परम् ॥ शिरामुखविविक्तत्वं त्वक्स्थस्याग्नेश्च तेजनम् ।
उद्धर्षणोत्सादनाभ्यां जायेयातामसंशयम्, ॥ उत्सादना-
द्भवेत् स्त्रीणां विशेषात् कान्तिमद्वपुः । प्रहर्षसौभाग्यमृजा-
लाघवादिगुणान्वितम्, ॥ उद्घर्षणन्तु विज्ञेयं कण्डूकीटा-
निलापहम् । ऊर्व्वोः सञ्जनयत्याशु फेनकः स्थैर्य्यलाघवे
कण्डूकीटानिलस्तम्भमलरोगापहश्च सः । तेजनं त्वग्गत-
स्याग्नेः शिरामुखविरेचनम् ॥ उद्धर्षणन्त्विष्टिकया कण्डू-
कीटविनाशनम् । निद्रादाहश्रमहरं स्वेदकण्डूतृषा-
पहम् ॥ हृद्यं मलहरं श्रेष्ठं सर्वेन्द्रियविशाघनम् ।
तन्द्रापापोपशमनं तुष्टिदं पुंस्त्ववर्द्धनम्, ॥ रक्तप्रसादनं
चापि स्नानमग्नेश्च दीपनम् । उष्णेन शिरसः स्नान-
महितञ्चक्षुषः सदा ॥ शीतेन शिरसः स्नानं चक्षुष्यमिति
[Page0155-b+ 38]
निर्दिशेत् । श्लेष्ममारुतकोपे तु ज्ञात्वा व्याधिबलाबलम् ॥
काममुष्णं शिरःस्नानं भैषर्ज्यार्थं समाचरेत् । अतिशीता-
म्बुशीते च श्लेष्ममारुतकोपनम् ॥ अत्युष्णमुष्णकाले च
पित्तशोणितवर्द्धनम् । तच्चातिसारज्वरितकर्णश्लानि-
लार्त्तिषु ॥ आध्मानारोचकाजीर्णभुक्तवत्सु च गर्हितम्, ।
सौभाग्यदं वर्णकरं प्रीत्योजोबलवर्द्धनम् ॥ स्वेददौर्गन्ध्य-
वैवर्ण्यश्रमघ्नमनुलेपनम् । स्नानं येषां निषिद्धन्तु तेषा-
मप्यनुलेपनम् । रजोघ्नमथ चौजस्यं सौभाग्यकरमुत्तम्, ।
सुमनोऽम्बररत्नानां धारणं प्रीतिवर्द्धनम् ॥ मुखालेपाद्दढं
चक्षुःपीनगण्डं तथाननम् । अव्यङ्गपिडकं कान्तं भव-
त्यम्बुजसन्निभम्, ॥ पक्ष्मलं विशदं कान्तममलोज्ज्वल-
मण्डलम् । नेत्रमञ्जनसंयोगाद्भवेच्चामलतारकम्, । यशस्यं
स्वर्ग्यमायुष्यं धनधान्यविवर्द्धनम् । देवतातिथिविप्राणां
पूजनं गोत्रवर्द्धनम्, ॥ आहारः प्रीणनः सद्योबलकृद्देह-
धारकः । आयुस्तेजःसमुत्साहस्मृत्योजोऽग्निविवर्द्धनः, ॥
पादप्रक्षालनं पादमलरोगश्रमापहम् । चक्षुःप्रसादनं वृष्यं
रजोघ्नं प्रीतिवर्द्धनम् ॥ निद्राकरो देहसुखश्चक्षुष्यः श्रम-
सुप्तिनुत्, । पादत्वङ्मृदुकारी च पादाभ्यङ्गः सदा हितः ॥
पादरोगहरं वृष्यं रजोघ्नं प्रीतिवर्द्धनम्, । सुखप्रचार-
मौजस्यं सदा पादत्रधारणम् ॥ अनारोग्यमनायुष्यं
चक्षुषोरुपघातकृत् । पादाभ्यामनुपानद्भ्यां सदा चंक्रमणं
नृणाम्, ॥ पापोपशमनं केशनखरोमापमार्जनम् । हर्ष-
लाघवसौभाग्यकरमुत्साहवर्द्धनम् ॥ वाणवारं मृजावर्णते-
जोबलविवर्द्धनम्, । पवित्रं केश्यमुष्णीषं वातातपर-
जोऽपहम् ॥ वर्षानिलरजोघर्महिमादीनां निवारणम् ॥
वर्ण्यं चक्षुष्यमौजस्यं शङ्करं छत्रधारणम् ॥ शुनः सरी-
सृपव्यालविषाणिभ्यो भयापहम्, । श्रमस्खलनदोषघ्नं
स्थविरे च प्रशस्यते ॥ सत्वोत्साहबलस्थैर्य्यधैर्य्यवीर्य्य
विवर्द्धनम् । अवष्टम्भकरञ्चापि भयघ्नं दण्डधारणम्, ॥
आस्था वर्णकफस्थौल्यसौकुमार्य्यकरी सुखा, । अध्वा
वर्णकफस्थौल्यसौकुमार्य्यविनाशनः, । अत्यध्वा विपरीतो-
ऽस्माज्जरादौर्बल्यकृच्च सः ॥ यत्तु चंक्रमणं नातिदेह-
पीडाकरं भवेत्, । तदायुर्बलमेघाग्निप्रदमिन्द्रियबोध-
नम् ॥ श्रमानिलहरं वृष्यं पुष्टिनिद्राधृतिप्रदम् ।
सुस्वं शय्यासनं दुःखं विपरीतगुणं मतम्, ॥ व्यालव्यजन-
मौजस्यं मक्षिकादीनपोहति । शोषदाहश्रमस्वेदमूर्च्छा-
घ्नो व्यजनानिलः, ॥ प्रोतिनिद्राकरं वृष्यं कफवात-
श्रमापहम् । संवाहनं मांसरक्तत्वक्प्रसादकरं खम्, ।
[Page0156-a+ 38]
प्रवातं रोक्ष्यवैवर्ण्यस्तम्भकृद्दाहपक्तिनुत् । स्वेदमूर्च्छा-
पिपासाघ्नमप्रवातमतोऽन्यथा, ॥ सुखं वातं प्रसेवेत ग्रीष्मे-
शरदि मानवः । निवातं ह्यायुषे सेव्यमारोग्याय च
सर्वदा, । आतपः पित्ततृष्णाग्निस्वेदमूर्च्छाभ्रमास्रकृत्, ।
दाहवैवर्ण्यकारी च छाया चैतानपोहति, । अग्निर्वात-
कफस्तम्भशीतवेपथुनाशनः । आमाभिष्यन्दजरणो रक्त-
पित्तप्रदूषणः, । पुष्टिवर्णबलोत्साहमग्निदीप्तिमतन्त्रि-
ताम् । करोति धातुसाम्यञ्च निद्राकाले निषेविता, ।
<फ्>तत्रादित एव नीचनखरोम्णा शुचिना शुक्लवाससा लघू-
ष्णीषच्छत्रोपानत्केन दण्डपाणिना काले हितमितमधुरपू-
र्व्वाभिभाषिणा बन्धुभूतेन भूतानान्तु, गुरुवृद्धानुमतेन सुस-
हायेनानन्यमनसा खलूपचरितव्यं, तदपि न रात्रौ न
केशास्थिकण्टकाश्मतुषभस्मोत्करकपालाङ्गारामेध्यस्थानब-
लिभूमिषु, न विषमेन्द्रकीलचतुष्पथश्वभ्राणामुपरिष्टात्, ।
न राजद्विष्टपरुधपैशुन्यानृतानि वदेत् न देवब्राह्मण-
पितृपरिवादांश्च । न नरेन्द्रद्विष्टोन्मत्तपतितक्षुद्रनीचाचारा-
नुपासीत । वृक्षपर्वतप्रपातविषमवल्मीकदुष्टवाजिकुञ्जराद्य-
धिरोहणानि परिहरेत् पूर्णनदीसमुद्राविदितपल्वलश्वभ्रकू-
पावतरणानि, भिन्नशून्यागारश्मशानविजनारण्यवासा-
ग्निसंभ्रमव्यालभुजङ्ग--कीटसेवाग्रामाघातकलहशस्त्रसन्निपा-
ताग्निसंभ्रमव्यालसरीसृपशृङ्गिसन्निर्कषांश्च ॥ नाग्निगो-
गुरुब्राह्मणप्रेङ्खादम्पत्यन्तरेणाभियायात् । न शवमनु-
यायात् । देवगोब्राह्मणचैत्यध्वजरोगिपतितपापकारि-
णाञ्च छायां नाक्रमेत् । नास्तं गच्छन्तमुद्यन्तं वादित्यं
वीक्षेत । गान्धयन्तीं परशस्यं वा चरन्तीं परस्मै न कस्मै-
चिदाचक्षीत, न चोल्कापातेन्द्रधनूंषि । नाग्निं मुखेनोप-
धमेत् । नापो भूमिं वा पाणिपादेनाभिहन्यात् ॥ न
वेगान् घारयेत् । न वहिर्वेर्गान् ग्रामनगरदेवतायतनश्मशान
चतुष्पथसलिलाशयपथिसन्निकृष्टानुत्सृजन्नप्रकाशं न वाय्व-
ग्निसलिलसोमार्कगोगुरुप्रतिमुखम् ॥ न भूमिं विलि-
खेत् । नासंवृतमुखः सदसि जृम्भोद्गारश्वासक्षवथनुत्-
सृजेत् । न पर्य्यस्तिकावष्टम्भपादप्रसारणानि गुरुसन्निधौ
कुर्य्यात् । न बालकर्णनासास्रोतोदशनविवराण्यभिकुष्णी-
यात् । न वीजयेत् केशमुखनखरवस्त्रगात्राणि । न गात्र-
नखवक्त्रवादित्रं कुर्य्यात् । न काष्ठलोष्टतृणादीनभिहन्या-
द्भिन्द्याद्वा । न प्रतिवातातपंसेवेत । न भुक्तमात्रोऽग्नि-
मुपासीत, नोत्कटुकस्तिष्ठेत् । नाल्पकाष्ठासनमध्यासीत ।
न ग्रोवां विषमं षारयेत् । न विषमकायः क्रियां भजेत्
[Page0156-b+ 38]
भुञ्जीत वा । न प्रततमीक्षेत विशेषाज्ज्योतिर्भास्कर-
सूक्ष्मचलभ्रान्तानि । न भारं शिरसा वहेत् । न स्वप्न-
जागरणशयनासनचङ्कमणयानवाहनप्रधानवनलङ्घनप्लवनप्रत
रणहास्यभाष्यव्यवायव्यायामादीनुचितानप्यतिसेवेत ॥ उ
चितादप्यहितात् क्रमशो विरमेत् हितमनुचितमप्यासेवेत
क्रमशो न चैकान्ततः पादहीनात् ॥ नावाक्शिराः शयीत ।
न भिन्नपात्रे नाञ्जलिपुटेनापः पिबेत् । काले हितमित-
स्निग्धमधुरप्रायमाहारं वैद्यप्रत्यवेक्षितमश्नीयात् । ग्राम-
गणगणिकापणिकशत्रुशठपतितभोजनानि परिहरेत्
शेषाण्यपि चानिष्टरूपरसगन्धस्पर्शशब्दमानसान्यन्यान्येवं-
गुणान्यपि वा संभूय दत्तानि तान्यपि मक्षिकाबालोप-
हतानि, । नाप्रक्षालितपाणिपादो भुञ्जीत मूत्रोच्चार-
पीडितो न सग्ध्ययोर्नापाश्रितो नातीतकालं हीनमति-
मात्रञ्चेति न भुञ्जीतोद्धृतस्नेहम् ॥ नोदके पश्येदात्मानं,
न नग्नः प्रविशेज्जलम् । न नक्तं दधि भुञ्जीत न वाप्यघृत-
शर्करम् ॥ नामुद्गयूषं नाक्षौद्रं नोष्णैर्नामलकैर्विना ।
अन्यथा कृष्ठवीसर्पादिं जनयेत् । द्यूतमद्यातिसेवाप्रतिभू-
साक्षित्वसमाह्वानगोष्ठीवादित्राणि न सेवेत । स्रजञ्छत्रो-
पानहौ कनकमतीतवासांसि न चान्यैर्धृतानि धारयेत् ।
ब्राह्मणमग्निं गाञ्च नोच्छिष्टः स्पृशेत् ॥ भवन्ति चात्र ॥
सुखमात्रं समासेन सद्वृत्तस्यैतदीरितम् । आरोग्यमायुरर्थो
वा नासद्भिः प्राप्यते नृभिः ॥ यस्मिन् यस्मिन्नृतौ ये ये
दोषाः कुप्यन्ति देहिनाम् । तेषु तेषु प्रदातव्या रसास्ते ते
विजानता ॥ वर्षासु न पिबेत्तोयं पिबेच्छरदि मात्रया ।
वर्षासु चतुरो मासान्मात्रावदुदकं पिबेत् ॥ उष्णं हैमे
वसन्ते च कामं ग्रीष्मे तु शीतलम् । हेमन्ते च वसन्ते च
सीध्वरिष्टौ पिबेन्नरः ॥ शृतशीतं पिबेत् ग्रीष्मे प्रावृट्-
काले रसं पिबेत् । यूषं यर्षति तस्यान्ते प्रपिबेच्छीतलं
जलम् ॥ स्वस्य एवमतोऽन्यस्तु दोषाहारमतानुगः ।
स्नेहं सैन्धवचूर्णेन पिप्पलीभिश्च संयुतम् ॥ पिबेदग्निविवृ-
द्ध्यर्थं न च वेगान्विधारयेत् । अग्निदीप्तिकरं नॄणां रोगाणां
शमनं प्रति ॥ प्रावृट्शरद्वसन्तेषु सम्यक् स्नेहादिमाचरेत् ।
कफे प्रच्छर्दनं, पित्ते विरेको, वस्तिरीरणे ॥ शस्यते त्रिष्वपि
सदा व्यायामो दोषनाशनः । भुक्तं विरुद्धमप्यन्नं व्याया-
मान्न प्रकुप्यति ॥ उत्सर्गमैथुनाहारशोधने स्यात्तु तन्मनाः ।
नेच्छेद्रोगभयात्प्राज्ञः पीडां वा कायमानसीम् ॥ अति-
स्त्रीसंप्रयोगाच्च रक्षेदात्मानमात्मवान् । शूलकासज्वरश्वास-
कार्श्यपाण्ड्वामयक्षयाः ॥ अतिव्यवायाज्जायन्ते रोगाश्चा-
[Page0157-a+ 38]
क्षेपकादयः । आयुष्मन्तो मन्दजरा वपुर्वर्णबलान्विताः ॥
स्थिरोपचितमांसाश्च भवन्ति स्त्रीषु संयताः । त्रिभिस्त्रिभि-
रहोभिर्हि समीयात् प्रमदां नरः ॥ सर्वेष्वृतुषु धर्म्मेषु पक्षा-
त्पक्षाद् व्रजेत् बुधः । रजस्वलामकामाञ्च मलिनामप्रियां
तथा ॥ वर्णवृद्धां वयोवृद्धां तथा व्याधिप्रपीडिताम् ।
हीनाङ्गीं गर्भिणीं द्वेष्यां योनिदोषसगन्विताम् ॥ सगोत्रां
गुरुपत्नीञ्च तथा प्रवजितामपि । सग्ध्यापर्वस्वगम्याञ्च
नोपेयात् प्रमदां नरः ॥ गोसर्गे चार्द्धरात्रे च तथामध्य-
न्दिनेषु च । लज्जासमावहे देशे विवृतेऽशुद्ध एव च ॥
क्षुधितो व्याधितश्चैव क्षुब्धचित्तश्च मानवः । वातविण्मूत्र-
वेगी च पिपासुरतिदुर्बलः ॥ तिर्य्यग्योनावयोनौ च प्राप्त-
शुक्रविधारणम् । दुष्टयोनौ विसर्गन्तु बलवानपि वर्जयेत् ॥
रेतसश्चातिमात्रन्तु मूर्द्ध्वावरणमेव च । स्थितावुत्तानशयने
विशेषेणैव गर्हितम् ॥ क्रीडायामपि मेधावी हितार्थी
परिवर्जयेत् । रजस्वलां प्राप्तवतो नरस्यानियतात्मनः ॥
दृष्ट्यायुस्तेजसां हानिरधर्म्मश्च ततो भवेत् । लिङ्गिनीं गुरु-
पत्नीञ्च सगोत्रामथ पर्वसु ॥ वृद्धाञ्च सन्ध्ययोश्चापि गच्छतो
जीवितक्षयः । गर्भिण्यां गर्भपीडा स्याद्व्याधितायां बल-
क्षयः ॥ हीनाङ्गीं मलिनां द्वेष्यां कामं बन्ध्यामसंवृते ।
देशेऽशुद्धे च शुक्रस्य मनसश्च क्षयो भवेत् ॥ क्षुधितः
क्षुब्धचित्तश्च मध्याह्ने तृषितोऽबलः । स्थितस्य हानिं
शुक्रस्य वायोः कोपञ्च विन्दति ॥ अतिप्रसङ्गाद्भवति शोपः
शुक्रक्षयावहः । व्याधितस्य रुजा प्लीहा मृत्युर्मूच्छा च
जायते । प्रत्यूषस्यर्द्धरात्रे च वातपित्ते प्रकुप्यतः ॥ तिर्य्य-
ग्योनावयोनौ च दुष्टयोनौ तथैव च । उपदंशस्तथा वायोः
कोपः शुक्रस्य च क्षयः ॥ उच्चारिते मूत्रिते च रेतसश्च
विधारणे । उत्ताने च भवेच्छीघ्रं शुक्राश्मर्य्यास्तु सम्भवः ॥
सर्वं परिहरेत्तस्मादेतल्लोकद्वये हितम् । शुक्रं चोपस्थितं
मोहान्न सन्धार्य्यं कथञ्चन ॥ वयोरूपगुणोपेतां तुल्यशीलां
गुणान्विताम् । अभिकामोऽभिकामान्तु हृष्टो हृष्टामलंकृ-
ताम् ॥ सेवेत प्रमदां युक्त्या वाजीकरणवृंहितः । भक्ष्याः
सशर्कराः क्षीरं ससितं, रस एव च ॥ स्नानं सव्यजनं स्वप्नो
व्यवायान्ते हितानि तु इति” । एतेषामन्यथाचरणे
यथायथं दुःस्रान्युत्पद्यन्ते ।
<LEND>
