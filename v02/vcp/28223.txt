<L>28223<pc>3997,a<k1>नवान्न<k2>नवान्न
नवान्न¦ न० कर्म० । १ नूतनान्ने तत् प्राप्यतयाऽत्रास्ति अच् ।
बवान्नागमकाले तन्निमित्तकश्राद्धादिकं श्राद्धविवेके
उक्तं यथा विष्णुधर्मोत्तरे “व्रीहिपाके च कर्त्तव्यं
यवपाके च पार्थिव! । नतावाद्यौ महाराज! विना-
श्राद्धं कथञ्चन । पोर्णमासी तथा माघी श्रावणी च
नरोत्तम! । प्रौष्ठपद्यामतीतायां तथा कृष्णा त्रयो-
दशी । एतांस्तु श्राद्धकालान् वै नित्यानाह प्रजापतिः” ।
व्रीहिः शरत्पक्वधान्यं तत्रैव व्रीहिशब्दस्य मुख्यत्वात् ।
अन्यथा व्रीह्यपचारे शालिप्रतिनिधिविधानदर्शनं पृथगु-
पादानञ्च नोपपद्येत यथा छन्दोगपरिशिष्टे का-
त्यायनः “यथोक्तवस्त्वसम्पत्तौ ग्राह्यं तदनुकारि यत् ।
यवानामिव गोधूमा व्रीहीणामिव शालयः” । “व्रीहयः
शालयोमुद्गा गोधूमाः सर्षपास्तिलाः” । यवाश्चौषधयः
सप्त्व विपदोघ्नन्ति धारिताः” । वामनपुराणे “हविषा
संस्कृता ये तु यवगोधूमशाद्ययः । तिलमुद्गादयोमाषा
व्रीहयश्च प्रिया हरेः” अतएव कामधेनुकृता आश्विन-
मासीयतिथिकृत्ये नवान्नश्राद्धविषयं ब्रह्मपुराणवचनं
लिखितं यथा “शुक्लपक्षे नवं धान्यं पक्वं ज्ञात्वा
सुशोभनम् । गच्छेत् क्षेत्री विधानेन गीतवाद्यपुरःसरम्”
इत्यमिधाय “तेन देवान् पितॄंश्चैव तर्पयेदर्चयेत्तथा”
इत्यस्मादेव वचनात् शुक्लपक्ष एवैतत् श्राद्धम् । वृश्चिके
ब्रीहिपाकनिमित्तं श्राद्धं न स्यादिति चेन्न स्यादेव
नवान्नागमनिमित्तन्तु तत् स्यादेवेति ब्रूमः”
श्रा० त० रघुं उक्तं यथा
अथ नवान्नश्राद्धम् । शातातपः “नवीदके नवान्ने च
गृहप्रच्छादने तथा । पितरः स्पृहयन्त्यन्नमष्टकासु मघासु
च” । नवोदके वर्षोपक्रमे । आर्द्रास्थरवाविति या-
वत् “आर्द्रादितो विशाखान्तं रविचारेण वर्षति”
इति ज्योतिर्वचनात् रविचारेण रविगत्या । “प्रावृ-
ष्टकाले समायाते रौद्र ऋक्षगते रवौ । नाडीवेधसमा-
योगे जलयोगं वदाम्यहम्” इति रुद्रयामलाच्च । रौद्र-
मार्द्रा । नवान्ने नवान्नागमे अत्र “नक्षत्रग्रहपीडासु
दुष्टस्वप्नावलोकने । इच्छाश्राद्धानि कुर्वीत नवशस्यागमे
तथा” इति विष्णुपुराणाद्वक्ष्यमाणबहुतरबचनेषु नवान्न-
श्रुतेर्नवान्नागमत्वेनैव निमित्तत्वं लाघवात् । अमावा-
स्यास्तिस्रोऽष्टका माघी प्रौष्ठपद्यूर्द्ध्वं कृष्णत्रयोदशी व्रीहि-
यवपाकौ च “एतांस्त श्राद्धकालान् वै नित्यानाह
[Page3997-b+ 38]
व्रजापतिः । श्राद्धमेतेष्वकुर्वाणो नरकं प्रतिपद्यते” इति
विष्णुवचनं नवान्नागमश्राद्धस्यैव व्रीहियवोभयप्राप्तिविष-
यकत्वेन विघायकं ग्रैष्मादिधान्यव्युदासाय । शालि-
धान्यस्य तु प्राप्तिः । “शरद्वसन्वयोः केचिन्नवयज्ञं प्रच-
क्षते । धान्यपाकवशादन्ये श्यामाको वनिनः स्मृतः”
इति छन्दोगपरिशिष्टे व्रीह्यप्राप्त्या नवशस्येष्टौ शा-
लिविधानाद्यज्ञतुल्यन्यायात् श्राद्धेऽपि तथा कल्पनात् ।
“वृश्चिके शुक्लपक्षे तु नवान्नं शस्यते बुधैः । अपरे क्रिय-
माणं हि धनुष्येव कृतं भवेत् । धनुषि यत् कृतं
श्राद्धं मृगनेत्रासु रात्रिषु । पितरस्तन्न गृह्णन्ति नवा-
न्नामिषकाङ्क्षिणः” इति वराहवचनाच्च । श्यामाको
व्रीहिविशेषः । वनी वानप्रस्थः । अपरे कृष्णपक्षे ध-
नुषि धनुःस्थार्के । “पौषे चैत्रे कृष्णपक्षे नवान्नं
नाचरेद्बुधः । भवेज्जन्मान्तरे रोगी पितॄणां नोपतिष्ठते”
इति भोजराजवचनैकवाक्यत्वात् । एवञ्च सौरपौष-
वत् चैत्रोऽपि सौर एव साहचर्य्यात् । अत्र धनुर्मीन-
पर्य्युदासात् यबश्राद्धमुख्यकालपर्य्यन्तं माघफाल्गुन-
वैशाखेष्वपि नवान्नश्राद्धं कार्यम् “एवमागामियागीय-
मुख्यकालादधस्तनः । स्वकालादुत्तरो गौणः कालः
पूर्वस्य कर्मणः । यद्वागामिक्रियामुख्यकालस्याप्यन्तरा-
लवत् । गौणकालत्वमिच्छन्ति केचित् प्राक्तनकर्मणि”
हरिहरपद्धतौ तथादर्शनात् । अधस्तनः वृक्षवच्छास्त्रे
व्यवहारः । अन्तरालवत् मध्यकालस्येब । वस्तुतस्तु
उत्तरक्रियामुख्यकालं विना उत्तरक्रियाकरणपूर्वकाल एव
पूर्बक्रिया कर्त्तव्या । “संस्कारा अतिपत्येरन् स्वकाला-
चेत् कथञ्चन । हुत्वैतदेव कुर्व्वीत ये तूपनयनादधः”
इति छन्दोगपरिशिष्टात् संस्कारातिपाते तथा व्यवहा-
रात् । अतएव श्राद्धविवेकेऽपि धनुषः पर्युदासान्माघादि-
रिति सामान्यत उक्तम् । एवं यवश्राद्धमपि हरिशयनात्
पूर्वं कर्त्तव्यम् “नवान्नं नै नन्दायां न च सुप्ते
जनार्दने । न कृष्णपक्षे धनुषि तुलायां नैब कारयेत्”
इति ज्योतिर्वचनात् “न च सुप्ते जनार्दने” इति आश्वि-
नशुक्लपक्षेतपरम् आश्विनाधिकारे “शुक्लपक्षे नबं धान्यं
पक्वं ज्ञात्वा सुशोमनम् । गच्छेत् क्षेत्री विधानेन
गीतवाद्यपुरःसरम्” इत्यभिधाय “तेन देबान् पितॄंश्चैव
तर्पयेदर्च्चयेत्तथा” इति ब्रह्मपुराणात् । मृगोनेता प्राप-
कोयासां रात्रीणामिति व्युत्पत्त्या नक्षत्रान्नेतुरित्यने-
नाजबिधानात तत्पदं सिद्धम् । ततश्च मृगशिरः-
[Page3998-a+ 38]
पूर्व्वार्द्धेन वृश्चिकशेषे रात्र्यारम्भात् चत्वारिंशद्दण्डाधि-
कावशिष्टषड्रारात्रयो मृगनेत्रा इति । यथोक्तं ज्योतिषे
“ज्येष्ठाशेषार्द्धगे सूर्ये मृगनेत्रानिशात्मके । नवान्नै-
र्भोजनं श्राद्धं जन्मचन्द्रे तिथौ न च” अत्र जन्मति-
थिनिषेधात् तथा “जन्मर्क्षतारं सितवासरञ्च” इति
जन्मर्क्षनिषेधाच्च “नन्दायां भार्गवदिने त्रयोदश्यां
त्रिजन्मनि” इत्यत्र त्रिजन्मपदं जन्मचन्द्रतिथिनक्ष-
त्रत्रिकपरं परवचने त्रिजन्मान्वित इत्यत्रापि तथा
“सूर्ये चैव विशाखगे स्मरतिथौ पापे त्रिजन्मान्विते ।
नन्दामन्दमहीजकाव्यदिवसे पौषे मधौ कार्त्तिके ।
भेषूग्राहिशिवेषु विष्णुशयने कृष्णे शशिन्यष्टमे श्राद्धं
भोजनकं “नवान्नविहितं पुत्रार्थनाशप्रदम्” । सूर्ये चैव
विशाखगे मार्गशीर्षस्य विंशतिदण्डाधिकप्रथमदिनत्रया-
वस्थिते सूर्ये । स्मरतिथौ त्रयोदश्यां पापे पञ्चमतारात्रये
नन्दा प्रतिपत् षष्ठी एकादशी मन्दः शनिः महीजी
मङ्गलः काव्यः शुक्रः । उग्रगणः पूर्वात्रयमघाभरण्यः अ-
हिरश्लेषा शिव आर्द्रा । भोजराजः “ब्राह्मे विष्णुवृह-
स्पतौ शशधरे मार्त्तण्डपौष्णादितौ मैत्रे चित्रविशा-
खवायुधनभे मूलाश्विवह्नौ तथा । शक्रे वारुण ऋक्षके
शुभदिने श्राद्धं नवं शस्यते नन्दाभार्गवभूमिजेषु न
भवेत् श्राद्धं नवान्नोद्भवम्” । ब्राह्मादयः रोहिणीश्रवण
पुष्य मृगशिरो हस्त रेवती पुनर्वसु अनुराधा चित्रा
विशाखा स्वाती धनिष्ठा मूलाश्विनी कृत्तिका ज्येष्ठा
शतभिषाः । नवान्नश्राद्धे मूलाकृत्तिकाज्येष्ठाविधानात्त-
च्छेषभक्षणप्राप्ते “अश्लेषा कृत्तिका ज्येष्ठा मूलाजपद-
केषु च । भृगुभौमदिने रिक्ततिथौ नाद्यान्नवौदनम्”
इति श्राद्धशेषाभोजिमात्रपरम् अजपदः पूर्वभाद्रपदः ।
चन्द्रताराद्यशुद्धौ प्रतीकारमाह देवलः “कर्म कुर्य्यात्
फलावाप्त्यै चन्द्रादिशोभने बुधः । सुस्थकाले त्विदं सर्वं
नार्त्तः कालमपेक्षते । चन्द्रे च शङ्गं लवणञ्च तारे
तिथावभद्रे सिततण्डुलांश्च । धान्यञ्च दद्यात् करण-
र्क्षवारे योगे तिलान् हेममणिञ्च लग्ने” । ऋक्षमविहित-
मक्षत्रं राजमार्त्तण्डे ताराभेदात् लवणपरिमाणमाह
“एकत्रिपञ्चसप्त द्विजाय दद्यात् पलानि लवणस्य क्रमशो
जन्मनि विपदिप्रत्यरिमरणाख्यतारकासु” । पलन्तु लौ
किर्कर्मानैः साष्टरत्तिद्विमासकम् । तोलकत्रितयं ज्ञेयं
ज्योतिर्ज्ञैः स्मृतिसम्मतम्” वामनपुराणाच्च “विष्टयो
व्यतिपाताश्च येऽन्येदुर्नीतसम्भवाः । ते नामस्मरणा-
[Page3998-b+ 38]
द्विष्णोर्नाशं यान्ति महात्मनः” विष्णुधर्मोत्तरे “सर्वा-
शुभानां परिमोक्षकारि संपूजनं देववरस्य विष्णोः” इति
ब्रह्मपुराणे “प्राश्नीयात् दधिसंयुक्तं नवं विप्राभिम-
न्त्रितम्” अभिमन्त्रितम् “मन्त्रानादेशे गायत्री” इति
वचनाद्गायत्र्या । स्मृतिः “गृहीत्वा ब्राह्मणानुज्ञां सदधि-
प्राशयेन्नवम्” अत्र व्रीह्यभावे शालिना, नूतनाभावे पुरा-
तनेनापि श्राद्धादिकमाह भट्टभाष्ये स्मृतिः “गृहमेधी
व्रीहियवाभ्यां शरद्वशन्तयोर्यजेत । श्यामाकैर्वनी वर्षासु
आपत्कल्पे अन्येन पुरातनैर्वेति” । गृहंमेधीति मेधृ-
मेधाहिंसयोः मेधृ सङ्गमे चेत्यत्र चकारेण पूर्वगणस्थ
मेधाहिंसयोरनुवृत्तेः तेन मेधृ हिंसार्थः तेन गृहनिमि-
त्तेन जातायाः “पञ्चसूनागृहस्थस्य चुल्लीपेषण्युप-
स्करः । कण्डनी चोदकुम्भश्च बध्यते याश्च वाहयन्”
इति मनूक्तायाः पञ्चसूनारूपहिंसायाः कारी गृहमेधी
गृहस्थ इत्यर्थः । सूदयन्ति प्राणैर्वियोजमन्तीति सूना
प्राणिबधस्थानानि चुल्लीपाकस्थानं पेषणी दृशदुपलादिः
उपस्करः मृहसम्मार्जन्यादि कण्डनी मूषलोदूखलादि
याश्च एताः सूना वाहयन् स्वस्वकार्ये योजयन् वध्यते
पापेन सम्बध्यते इत्यर्थः । श्राद्धचिन्तामणावप्येवम् ।
प्रेतमातापितृकस्य पुरातनधान्यालाभे नवेनैव वैश्वदेवं
कृत्वा नवञ्च ब्राह्मणेभ्यो दत्त्वा ब्राह्मणानुज्ञां गृहीत्वा
भोजनादिकं कर्त्तव्यमाह रेणुकाचार्य्यनव्यवर्द्धमानधृता
स्मृतिः “दत्त्वैवं ब्राह्मणेभ्यश्च हुत्वा वा वैश्वदेविकम् ।
अन्योनवान्नमश्नीयादिति वौधायनोऽब्रवीत्” । अन्यः
श्राद्धकरणासमर्थः श्राद्धानधिकारी च । अतएव विधवया
नवमेकोद्दिष्टें दीयते भुज्यते चेति” ।
<LEND>
