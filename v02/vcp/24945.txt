<L>24945<pc>3577,b<k1>दिनचर्य्या<k2>दिनचर्य्या
दिनचर्य्या¦ ७ त० । भावप्र० उक्ते दिने कर्त्तव्यभेदे यथा
<फ्>“मानवो येन विधिना स्वस्थस्तिष्ठति सर्वदा । तमेव
कारयेद्वैद्यो यतः स्वास्थ्यं सदेप्सितम् । दिनचर्य्या
निशाचर्य्यां ऋतुचर्यां यथोदिताम् । आचरन् पुरुषः
स्वस्थः सदा तिष्ठति नान्यथा” । तत्र स्वस्थस्य लक्षणः
माह सुश्रुतः “समदोषः समाग्निश्च समधातुमल-
क्रियः । प्रसन्नात्मेन्द्रियमनाः स्वस्थ इत्यभिधीयते” ।
क्रियात्र कर्म तेन समक्रियः शरीरानुरूपकर्मा । तत्र
दिनचर्य्यामाह ब्राह्मे मुहूर्त्ते बुद्ध्येत स्वस्थो
रक्षार्थमायुषः । तत्र दुःखप्रशान्त्यर्थं स्मरेद्धि मधुसू-
दनम् । दध्यन्नदर्शसिद्धार्थविल्वगोरोचनास्रजाम् ।
दर्शनं स्पर्शनं कार्य्यं प्रबुद्धेन शुभावहम् । स्वमाननं
घृते पश्येत् यदीच्छेत् चिरजीवितम् । आयुष्यमुषसि
प्रोक्तं मलादीनां विसर्जनम् । तदत्र कूजनाध्मानोदर-
गौरववारणम् । आदिशब्देन वातमूत्रादीनां ग्रहणम् ।
आटोपशूलौ परिकर्त्तिका च सङ्गः पुरीषल्य तयोर्द्ध-
वातः । पुरीषमास्यादथवा निरेति पुरीषवेगेऽभिहते
नरस्य । परिकर्त्तिका गुदे परिकर्त्तनवत्पीडा ।
पुरीषस्य सङ्गो निराधः । ऊर्द्धवातः उद्गाढबाहुल्यम् ।
वातमूत्रपुरीषाणां सङ्गाध्माने क्लमो रुजा । जठां
वातजाश्चान्ये रोगाःस्यु वातनिग्रहात् । वस्तिमेहनयोः
शूलं मूत्रकृच्छ्रं शिरोरुजाः । विनामो वङ्क्षणानाह
स्याल्लङ्गं मूत्रनिग्रहे । विनामः शरीरस्य नम्रता वङ्क्ष
[Page3578-a+ 38]
स्नानाहः वङ्क्षणस्याकर्षणवत्पीडा । न वेगितोऽन्य-
कार्य्यः स्यान्न वेगान् धारयेद् बलात् । कामशोकभ-
यक्रोधान् मनोवेगान्विधारयेत् । गुदादिमलमार्गाणां
शौचं कान्तिबलप्रदम् । पवित्रकरमाख्यानमलक्ष्मीक्लि
पापहृत् । प्रक्षालणं मतं पाण्याः पादयोः शुद्धिकार-
णम् । मलश्रमहरं वृष्यं चक्षुपां राजसापहम् ।
दन्तकाष्ठविधिः भक्षयेद्दन्तपवनं द्वादशाङ्गुलमायतम् ।
कनिष्ठिकाग्रवत् स्थूलभृज्वग्रन्धि तथाऽव्रणम् । एकैकं
घर्षयेद्दन्तं मृदुना कूर्चकेन तु । दन्तशोधनचूर्णेन दन्त-
मांसान्यबाधयन् । क्षौद्रत्रिकटुकाक्तेन तैलसिन्धुभवेन
वा । चूर्णेन तेजोवत्याश्च दन्तान्नित्यं विशोघयेत् । तेजो-
वती (तेजवल्कल) इति लोके प्रसिद्धा । मधूको मधुरे
श्रेष्ठः करञ्जः कटुके तथा । निम्बं स्यात्तिक्तके श्रेष्ठः
कषाये स्वदिरस्तथा । समयन्तु समालोक्य दोषञ्च प्रकृतिं
तथा । यथोचितैरसैर्वीर्य्यैर्युक्तं द्रव्यं प्रयोजयेत् ।
तेनास्य मुखवैरस्यदन्तजिह्वास्यजा गदाः । रुचिवैशद्य
लघुता न भवन्ति भवन्ति च । अर्के वीर्य्यं वटे दीप्तिः
करञ्जे विजयो भवेत् । प्लक्षे चैवार्थसम्पत्तिर्वदर्य्यां
मधुराशनम् । खदिरे मुखसौगन्ध्यं बिल्वे तु
विपुलं धनम् । उदम्बरे तु वाक्सिद्धिराम्रे त्वारोग्यमेव
च । कदम्बे तु धृतिर्मेधा चम्पके दृढवाक्श्रुतिः ।
शिरीषे कीर्त्तिसौभाग्यमायुरारोग्यमेव च । अपामार्गे
धृतिर्मेधा प्रज्ञाशक्तिस्तथासने । दाडिम्यां सुन्दराकारः
ककुभे कुटजे तथा । जातीतगरमन्दारैर्दुःस्वप्नञ्च विन-
श्यति । गुञ्जाकातालहिन्तालं केतकश्च वृहच्छरः ।
खर्जूरं नारिकेलञ्च सप्तैते तृणराजकाः । तृणराज
समुत्पन्नं यः कुर्य्याद् दन्तधावनम् । नरश्चाण्डालयोनिः
स्याद्यावद्गङ्गान्न पश्यति । न खादेद् गलताल्वोष्ठजिह्वा
दन्तगदेषु तत् । मुखस्य पाके शोथे च श्वासकास
वमीषु च । दुर्बलो जीर्णभुक्तश्च हिक्वामूर्च्छामदा-
न्वितः । शिरोरुजार्त्तस्तृषितः श्रान्तः पानक्लमान्वितः ।
अर्द्दितः कर्णशूली च नेत्ररीगी नवज्वरी । वर्ज्जयेद्दन्त-
काष्ठन्तु हृदामययुतोऽपि च । अजीर्णभुक्तः न जीर्णं
भुक्तं यस्य सः । जिह्वानिर्लेखनं हैमं राजतं ताम्रजं
तथा । पाटितं मृदु तत् काष्ठं मृदुपत्रमयं तथा । तत्
काष्ठं दन्तशोधनयोग्यं काष्ठम् । दशाङ्गुलं मृदु स्निग्धं
तेन जिह्वां लिखेत् सुखम् । तज्जिह्वामलवैरस्वदुर्गन्ध
जडताहरम् । गण्डूषमपि कुर्वीत शीतेन पयसा
[Page3578-b+ 38]
मुहुः । कफतृष्णामलहरं मुखान्तःशुद्धिकारकम् ।
मुखोष्णोदकगण्डूषः कफारुचिमलापहः । दन्त-
जाड्यहरश्चापि मुखलाघवकारकः । विषमूर्च्छागदा-
र्त्तानां शोषिणां रक्तपित्तिनाम् । कुपित्ताक्षिमलक्षीण
रूक्षाणां स न शस्यते । मुखोष्णोदकगण्डूषो यथा
“मुखप्रक्षालणं शीतपयसा रक्तथित्तजित् । मुखस्यपीडि-
काशोषनीलिकाव्यङ्गनाशनम् । कुर्य्याद्वापि कटूष्णेन
पयसास्यविशोधनम् । कफवातहर स्निग्धं मुख-
शोबविनाशनम् । कटुतैलादि नस्यार्थे नित्याभ्यासेन
योजयेत् । प्रातः श्रेष्मणि मध्याह्णे पित्ते सायं समी-
रणे । सुगन्धवदनाः स्निग्धनिःस्वना विमलेन्द्रियाः ।
निर्बलीपलितव्यङ्गा भवेयुर्नस्यशीलिनः । सौवीरमञ्जनं
नित्यं हितमक्ष्खोस्ततो भजेत् । लोचने भवतस्तेन
मनोज्ञे सूक्ष्मदर्शने । सौवीरं (श्वेतसुरमा) दति लोके
प्रसिद्धम् । स्रोतोऽञ्जनं मतं श्रेष्ठं विशुद्धं सिन्धुसम्भ-
वम् । दृष्टेः कण्डूयनहरं दाहक्लेदरुजापहम् ।
अक्ष्णोरूपावहञ्चैव सहते मारुतातपौ । नेत्रे रोगा न
जायन्ते तस्मादञ्जनमाचरेत् । स्रोतोऽञ्जनं (कृष्णसुरमा)
इति लोके । विशुद्धं शोधनं विनापि । सिन्धुसम्भवम्
सिन्धुर्नाम पर्वतः तत्र सम्भवम् । रात्रौ जागरितः
श्रान्तः छर्द्दितो भुक्तवांस्तथा । ज्वरातुरः शिरःस्नातो
नाक्ष्णोरञ्जनमाचरेत् । पञ्चरात्रान्नखश्यश्रुकेशरोमाणि
कर्त्तयेत् । केशश्मश्रुनखादीनां कर्त्तनं सम्प्रसाधनम् ।
वौष्टिकं घनमायुष्यं शौचकान्तिकरं परम् । सम्प्र-
साधनम् शोभाजनकम् । उत्पाटयेत्तु लोमानि
नासायाः न कदाचन । तदुत्पाटनतो दृष्टेर्दौर्बल्यं
त्वरया भवेत् । केशपाशे प्रकुर्वीत प्रसाधग्या प्रसाधनम् ।
केशप्रसाधनं केश्यं रजोजन्तुमलापहम् । आदर्शा-
लोकनं प्रोक्तं माङ्गल्यं कान्तिकारकम् । पौष्टिक
बल्यमायुष्यं पापालक्ष्मीविनाशनम् । लाघवं कर्म-
सामर्थ्यं विभक्तघनगात्रता । दोषक्षयोऽग्निवृद्धिश्च
व्यायामादुपजायते । व्यायामे दृढगात्रस्य व्याधिर्नास्ति
कदाचन । विरुद्धं वा विदग्धं वा मुक्तं शीध्रं विप-
च्यते । भवन्ति शीघ्रं नैतस्य देहे शिथिलतादयः । नचैनं
सहसाक्रम्य जरा समधिरोहति । न चास्ति सदृशन्तेन
किञ्चित् स्थौल्यापकर्षकम् । स सदा गुणमाधत्ते बलिनां
स्निग्धभोजिनाम् । वसन्ते शीतसमये सुतरां स हितो
मतः । अन्यदापि च कर्त्तव्यो बलार्द्धेन यथाबलम् ।
[Page3579-a+ 38]
हृदयस्थो यदा वायुर्वक्त्रं शीघ्रं प्रपद्यते । मुखञ्च शोषं
लभते तद् बलार्द्धस्य लक्षणम् । किं वा ललाटे नासायां
गात्रसन्धिषु कक्षयोः । यदा सञ्जायते स्वेदो बलार्द्धन्तु
तदादिशेत् । भुंक्तवान् कृतसम्भोगः कासी श्वासी कृशः-
क्षयी । रक्तपित्ती क्षती शोषी न तं कुर्य्यात् कदाचन ।
अतिव्यायामतः कासो ज्वरः छर्द्दिः श्रमः क्लमः । तृष्णा-
क्षयः प्रतमको रक्तपित्तञ्च जायते । अभ्यङ्गं कारये-
न्नित्यं सर्वेष्वङ्गेषु पुष्टिदम् । शिरःश्रवणपादेषु तं
विशेषेण शीलयेत् । सार्षपं गन्धतैलञ्च यत्तैलं पुष्प-
वासितम् । अन्यद्रव्ययुतं तैलं न दुष्यति कदाचन ।
गन्धतैलम् गन्धद्रव्याणामगुर्वादीनामग्नियोगेन निष्का-
शितः स्नेहः । अभ्यङ्गो वातकफहृच्छ्रमशान्तिबलं
सुखम् । निद्रावर्णमृदुत्वायुः कुरुते देहपुष्टिकृत् ।
अभ्यङ्गः शीलितो मूर्ध्नि सकलेन्द्रियतर्पकः । दृष्टिपुष्टि-
करो हन्ति शिरोभूमिगतान् गदान् । केशानां बहुतां
दार्ढ्यं मृदुतां दीर्घतां तथा । कृष्णतां कुरुते कुर्य्या-
च्छिरसः पूर्णतामपि । न कर्णरोगान्न मलं न च मन्या-
हनुग्रहः । नोच्चैःश्रुतिर्न व्याधिर्य्यं खालित्यं कर्ण-
पूरणात् । रसाद्यैः पूरणं कर्णे भोजनात् प्राक् प्रश-
स्यते । तैलाद्यैः पूरणं कर्णे भास्करेऽस्तमुपागते ।
पादाभ्यङ्गश्च तत्स्थैर्य्यं निद्रादृष्टिप्रसादकृत् । पादसुप्ति
श्रषस्तम्भसङ्कोचस्फुटनप्रणुत् । व्यायामक्षुण्णवपुषं पद्भ्यां
समर्दितं तथा । व्याधयोनोपसर्पन्ति वैनतेयमिवोरगाः ।
लोमकूपं शिराजालं धमनीभिः कलेवरैः । तर्पयेद्बल-
माधत्ते स्नेहयुक्तावगाहने । अद्भिः संसिक्तमूलानां
तरूणाम्पल्लवादयः । वर्द्धन्ते हिं तथा नृणां स्नेह-
संसिक्तधीस्तवः । नवज्वरी अजीर्णी च नाभ्यञ्जेत कथ-
ञ्चन । तथा विरिक्तो वान्तश्च निरूढो यश्च मानवः ।
निरूढः दत्तो निरूहवस्तिः यस्मै सः । पूर्वयोः कृच्छ्रता
व्याधेरसाध्यत्वमथापि वा । शोषाणां नत्विह प्रोक्ता
बह्निसादादयो गदाः । पूर्बयोः तरुणज्वरिणोऽजीर्णि-
नश्च । उद्बर्त्तनङ्कफद्वरं मेदोघ्नं शुक्रदम्परम् । बल्यं
शोणितकृच्चापि त्वकप्रमादमृदुत्वकृत् । मुखलेपात् दृढं
चक्षुः पीनोगण्डस्तथाननम् । कान्तमव्यङ्गपिडकं भवे-
त्कमलसन्निभम् । दीपनं वृष्यमायुष्यं स्नानमोजो
बलप्रदम् । कण्डूमलश्रमखेदतन्द्रातृड्दाहपाकनुत् ।
बाह्यैश्च सेकैः शीताद्यैरूम्मान्तर्याति पीडितः । नरस्य
स्नातमात्रस्य दीप्यते तेन पावकः । शीतेन पयसा स्नानं
[Page3579-b+ 38]
रक्तपित्तप्रशान्तिकृत् । तदेवोष्णेन तोयेन बल्यं वात-
कफापहम् । शिरःस्नानमचक्षुष्यमत्युष्णेनाम्बुना
सदा । वातश्लेष्मप्रकोपे तु हितन्तच्च प्रकीर्त्तितम् ।
“अशीतेनाम्भसा स्नानं पयःपानन्नवाः स्त्रियः । एतद्वो
मानवा! पथ्यं स्निग्धमल्पञ्च भोजनम् ।” हरिश्चन्द्र-
स्यैतत् । यः सदामलकैः स्नानं करोति स विनिश्चितम् ।
बलीपलितनिर्मुक्तो जीवेद्वर्षशतन्नरः । स्नानं ज्वरेऽ-
तिसारे च नेत्रकर्णानिलार्त्तिषु । आध्मानपीनसाजीर्ण-
मुक्तवत्सु च गर्हितम् । स्नानस्यानन्तरं सम्यग्वस्त्रेणा-
ङ्गस्य मार्जनम् । कान्तिप्रदं शरीरस्य कण्डूत्वग्दोष-
नाशनम् । कौशेयौर्णिकवस्त्रञ्च रक्तवस्त्रन्तथैव च ।
वातश्लेष्महरन्तत्तु शीतकाले विधारयेत् । कौशेयं
पट्टाम्बरम् तसरवस्त्रञ्च । मेध्यं सुशीतम्पित्तघ्नं कषायं
वस्त्रमुच्यते । तद्धारयेदुष्णकाले तत्रापि लघु शस्यते ।
कषायं (कोमुकी) इति लोके कषायरागरक्तं वा । शुक्लन्तु
शुभदं वस्त्रं शीतातपनिवारणम् । नचोष्णन्न च वा
शीतन्तत्तु वर्षासु धारयेत् । यशस्यङ्काम्यमायुष्यं श्रीम-
दानन्दवर्द्धनम् । त्वच्यं वशीकरं रुच्यं नवं निर्मल-
मम्बरम् । काम्यं कामोद्दीपकम् । कदापि न जनैः
सद्भिर्धार्य्यम्मलिनमम्बरम् । तत्तु कण्डूकृमिकरं ग्लान्य-
लक्ष्मीकरम्परम् । अलक्ष्मीः अशोभा हारिद्र्यञ्च ।
कुङ्कुमञ्चन्दनञ्चापि कृष्णागुरु च मिश्रितम् । उष्ण
वातकफध्वंसि शीतकाले तदिष्यते । चन्दनं घनसारेण
वालकेन च मिश्रितम् । सुगन्धि परमं शीतमुष्णकाले
प्रशस्यते । घनसारः कर्पूरः बालकं ह्रीवेरम् । चन्दनं
घुसृणोपेतं मृगनाभिसमायुतम् । न चोष्णं नच वा
शीतं वर्षाकाले तदिष्यते । घुसृक्षं कुङ्कुमम् । मृग-
नाभिः कस्तूरी । अनुलेपस्तृषामूर्च्छादुर्गन्धस्वेद-
दाहजित् । सौमाग्यतेजस्त्वग्वणप्रीत्योजोबलबर्द्धनः ।
स स्नानानर्हलोकानामनुलेपोऽपि नो हितः । सुगन्धि-
पुष्पपत्राणां धारणङ्कान्तिकारकम् । पापरक्षोग्रहहरं
कामदं श्रीविबर्द्धनम् । भूषणैर्भूषयेदङ्गं यथायोग्यं
विधानतः । शुचिसौभाग्यसन्तोषदायकं काञ्चनं स्मृतम् ।
ग्रहरिष्टिहरं पुष्टिकरं दुःसप्ननाशनम् । पापदौर्माग्य-
शमनं रत्नामरणधारणम् । माणिक्यंन्तरणेः सुजात्य-
ममलं मुक्ताफलम् शीतगोर्माहेयस्य च विद्रुमोनिगदितः
सौम्यस्य गारुत्मतम् । देवेज्यस्य च पुष्परागमसुरा-
चार्य्यस्य वज्र शनेः नीलन्निर्मलमन्ययोश्च गदिते गोमेद-
[Page3580-a+ 38]
वैदूर्य्यके । वासःशृङ्गाररत्नानां धारणं प्रीतिवर्द्ध-
नम् । रक्षोघ्नमर्थ्यमौजस्यं सौभाग्यकरमुत्तमम् । सततं
सिद्धमन्त्रस्य महौषध्यास्तथैव च । रोचनासर्षपादीनां
माङ्गल्यानाञ्च धारणम् । आयुर्लक्ष्मीकरं रक्षोहरं
मङ्गलदं शुभम्! हिंस्नादिभयविध्वंसि वशीकरणकार-
णम् । ततो भोजनवेलायां कुर्य्यात्माङ्गल्यदर्शनम् ।
तस्य प्रदर्शनन्नित्यमायुर्धर्मविवर्द्धनम् । लोकेऽस्मिन्मङ्ग-
लान्यष्टौ ब्राह्मणो गौर्हुताशनः । पुष्पस्रक्सर्पिरादित्य
आपो राजा तथाष्टमः । पादुकारोहणङ्कुर्य्यात् पूर्बं
भोजनतः परम् । पादरोगहरं वृष्य चक्षुष्यञ्चायुषो
हितम् । शरीरे जायते नित्यं वाञ्छा नॄणाञ्चतुर्विधा ।
वुक्षुक्षा च पिपासा च सुषुप्सा च रतिस्पृहा । भोजने-
च्छाविघातात् स्यादङ्गमर्दोऽरुचिः श्रमः । तन्द्रालोचन-
दौर्बल्यं धातुदाहो बलक्षयः । विघातेन पिपासायाः
शोषः कण्ठास्ययोर्मवेत् । श्रवणस्यावरोधश्च रक्तशोषो
हृदि व्यथा । निद्राविघाततो जृम्भा शिरोलोचनगौरवम् ।
अङ्गमर्दस्तथा तन्द्रा स्यादन्नापाक एव च । बुभुक्षितो न
योऽश्नाति तस्याहारेन्धनक्षयात् । मन्दीभवति कायाग्नि
र्यथा चाग्निर्निरिन्धनः । आहारं पचति शिखी दोषा-
नाहारवर्जितः । पचति दोषक्षये च धातून् धातुक्षये
च प्राणान् । आहारः प्रीणनः सद्यो बलकृद्दे हधार्तणः ।
स्मृत्यायुःशक्तिवर्णौजःसत्वशोभाविबर्द्धनः । यथोक्त-
गुणसम्पन्नं नरः सेवेत भोजनम् । विचार्य्य दोषकाला-
दीन् कालयोरुभयोरपि । उभयोः कालयोः प्रातः-
सायञ्च । तथा च । सायं पातर्मनुष्याणामशनं श्रुतिबो-
धितम् । नान्तरा भोजनङ्गुर्य्यादग्निहोत्रसमोविधिः ।
प्रातः प्रथमयामादुपरि द्वितीययामादर्वाक् । तथा च ।
“याममध्ये न भोक्तव्य यामयुग्मं न लङ्घयेत् । याममध्ये
रसोत्पत्तिर्य्यामयुग्माद् बलक्षयः” । अन्यच्च । “क्षुत् सम्भ-
वति पक्वेषु रसढोषमलेषु च । काले वा यदि वाऽकाले
सोऽन्नकाल उदाहृतः” । रसादीनां पाकज्ञानमाह
उद्गारशुद्धिरुत्साहो येगात्सर्गो यथोचितः । लघुता क्षुत्पि-
पासा च जीर्णाहारस्य लक्षणम् । स्थानमाह आहारन्तु
नरः कुर्य्यान्निर्हारमपि सर्वदा । उभाभ्यां लक्ष्म्युपेतः
स्यात् प्रकाशें हीयते श्रियाः । निर्हारो मलमूत्रोत्सगः ।
आहांरनिर्हारविहारयोगाः स देव सद्भिर्विजने विधेयाः” ।
अतः परम आहारविधिः स च आहारशब्दे सुश्रुतोक्तः
उक्तप्रायः ।
[Page3580-b+ 38]
आहारानन्तर कृत्यजातञ्च भावप्रकाशे दर्शितं यथा
“एवं भुक्त्वा समाचामेद्रूक्षग्रहणपूर्वकम् । भोजने दन्त-
लग्नानि निर्हृत्याचमनं चरेत् । दन्तान्तरगतं चान्नं
शोधनेनाहरेत् शनैः । कुर्य्यादनिर्हृतं तद्धि मुखस्यांनिष्ट-
गन्धताम् । दन्तलग्नमनिर्हार्य्यं लेपं मन्येत दन्ववत् ।
न तत्र बहुशः कुर्य्यात् यत्नं निर्हरणं प्रति । आचम्य
जलयुक्ताभ्यां पाणिभ्यां चक्षुषी स्पृशेत् । भुक्त्वा च
संस्मरेन्नित्यमगस्त्यादीन् सुखावहान् । विष्णुरात्मा
तथैवान्नं परिणामश्च वै यथा । सत्येन तेन मद्भुक्तं
जीर्य्यत्वन्नमिदन्तथा । अगस्तिरग्निर्वडवानलश्च भुक्तं
ममान्नं ज्वरयत्वशेषम् । सुखञ्च मे तत्परिणामसम्भवं
यच्छन्त्वरोगं मम चास्तु देहम् । अङ्गारकमगस्तिञ्च
पावकं सूर्य्यमश्विनौ । पञ्चैतान् संस्मरेन्नित्यं भुक्तं
तस्याशु जीर्य्यति । इत्युच्चार्य्य स्वहस्तेन परिमार्ज्य
तथोदरम् । अनायासप्रदायीनि कुर्य्यात् कर्म्माण्य-
तन्द्रितः । अतन्द्रितः निरन्तरं जाग्रत् तिष्ठेन्नतु स्वप्यात् ।
“भुक्तमात्रस्य तु स्वप्नाद्धन्त्यग्निं कुपितः कफः” इति वच-
नात् । जीर्णेऽन्ने वर्द्धते वायुर्विदग्धे पित्तमेधते ।
भुक्तमात्रे कफश्चापि क्रमोऽय भोजनोपरि । विदग्धं
किञ्चित् पक्वं किञ्चिदपक्वम् । ततः परं भुक्तमात्रे सञ्जा-
तस्य कफस्य प्रतीकारोपाय ताम्बूलादिभक्षणम् तत्रोक्तं
तच्च ताम्बूलशब्दे ३२०७ पृ० उक्तम् । खदिरगुणादिं च
तत्रोक्तं खदिरशब्दे २४६४ पृ० उक्तम् । ततः कृत्य-
शेषास्तत्रोक्ता यथा
“भुक्त्वा शतपदं गच्छेच्छनैस्तेन तु जायते । अङ्ग-
सङ्घातशैथिल्यं ग्रीवाजानुकटीमुखम् । भुक्तोपविशत-
स्तन्द्रा शयानस्य तु पुष्टता । आयुश्चङ्क्रममाणस्य मृत्यु-
र्धावति धावतः । चङ्क्रममाणस्य पदशतं शनैर्गच्छतः ।
श्वासानष्टौ समुत्तानस्तान् द्विः पार्श्वे तु दक्षिणे ।
ततस्तद्द्विगुणान् वामे पश्चात् स्वप्याद् यथासुखम् ।
वामदिशायामनली नाभेरूर्द्धेऽस्ति जन्तूनाम् । तस्मात्तु
वामपार्श्वे शयीत भुक्तः प्रपाकार्थम् । त्रिदोषशमनी
खट्वा तूली वातकफापहा । भूशय्या वृंहणी वृष्या
काष्ठपट्टी तु वातला । अन्यः पुनराह “भूशय्या
वातलातीव रूक्षा पित्तास्रनाशिनी । सुशय्या शयनं
हृद्यं पुष्टिनिद्राधृतिप्रदम । श्रमानिलहरं वृष्यं विप-
रीतमतोन्यथा” । संवाहनं मांसरक्तत्वकप्रसादकरं
परम् । प्रीतिनिद्राकरं वृष्य कफवातश्रमापहम् ।
[Page3581-a+ 38]
प्रवातरौक्ष्यवैवर्ण्यस्तम्भकृद्दाहपित्तनुत् । स्वेदमूर्च्छा-
पिपासाघ्नमप्रवातमतोऽन्यथा । सुखं प्रवातं सेवेत
ग्रीष्मे शरदि चान्तरा । निर्वातमायुषे सेव्यमारोग्याय
च सर्वदा । पूर्वोऽनिलो गुरुः सोष्णः स्निग्धः
पित्तास्रदूषकः । विदाही वातलः श्रान्तिकफशोषवतां
हितः । स्वादुः पटुरभिष्यन्दी त्वग्दोषार्शोविष-
कृमीन् । सन्निपातं ज्वरं श्वासमामवातञ्च कोपयेत् ।
स्वादुर्भक्ष्यद्रव्येषु बाहुल्येन मधुररसजनकः । दक्षिणः
पवनः स्वादुः पित्तरक्तहरो लघुः । वीर्य्येण शीतलो
बल्यश्चक्षुष्यो न तु वातलः । पश्चिमः पवनस्तीक्ष्णः
शोषणो बलहृल्लघुः । मेदःपित्तकफध्वसी प्रभञ्जन-
विवर्द्धनः । उत्तरो मारुतः शीतः स्निग्धो दोषप्रकोप-
कृत् । क्लेदनः प्रकृतिस्थानां बलदो मधुरो मृदुः ।
दोषप्रकोपकृत् आतुराणाम् । आग्नेयो दाहकृद्रूक्षो
नैरृतो न विदाहकृत् । वायव्यस्तु भवेत्तिक्त ऐशानः
कटुकः स्मृतः । विष्वग्वायुरनायुष्यः प्राणिनां बहुरोग-
कृत् । अतस्तं नैव सेवेत सेवितः स्यान्न शर्मणे । व्यजन-
स्यानिली दाहस्वेदमूर्च्छाश्रमापहः । तालवृन्तभवो
वातस्त्रिदोषशमको मतः । वंशव्यजनजस्तूष्णो रक्त-
पित्तप्रकोपणः । चामरो वस्त्रसम्भूतो मायूरो येत्रज-
स्तथा । एते दोषजिता वाताः स्निग्धाः हृद्याः सुपू-
जिताः । दिवास्वापं न कुर्वीत यतोऽसौ स्यात् कफा-
पहः । ग्रीष्मवर्ज्येषु कालषु दिवास्वप्नो निषिध्यते ।
उचितो हि दिवास्वप्नो नित्यं येषां शरीरिणाम् ।
वातादयः प्रकुप्यन्ति तेषामस्वपतां दिवा । व्यायाम-
प्रमदाध्ववाहनरतान् क्लान्तानतीसारिणः शूलश्वास-
वतस्तृषापरिगतात् हिक्कामरुत्पीडितान् । क्षीणान्
क्षीणकफान् शिशून् मदहतान् वृद्धान् रसाजीर्णिनो
रात्रीजागरितान्नरान्निरशनान् कामं दिवा स्वापयेत् ।
दिवा वा यदि वा रात्रौ निद्रा सात्मीकृता तु यैः ।
न तेषां स्वपतां दोषो जाग्रतां चोपजायते । स्वपतां
दिवा । जाग्रतां रात्रौ । भोजनानन्तरं निद्रा वातं
हरति पित्तहृत् । कफं करोति वपुषः पुष्टिसौख्यन्तनोति
हि । शयनं पित्तनाशाय वातनाशाय मर्द्दनम् । वमनं
कफनाशाय ज्वरनाशाय लङ्घनम् । आसीनं चूर्णितं
यत्तु नाभिष्यन्दि न रूक्षणम् । अपरानप्युदरेऽन्नस्य
संस्थापनहेतूनाह शब्दान् स्पर्शांश्च रूपाणि रसान्
गन्धान् मनःप्रियान् । भुक्तवानपि सेवेत तेनान्नं
[Page3581-b+ 38]
साधु तिष्ठति । उदरे इति विशेषः । अन्नस्योदरे-
ऽस्थितिहेतूनाह शब्दः स्पर्शस्तथा रूपं रसो गन्धो
जुगुप्सितः । भुक्तमप्रयतञ्चान्नमतिहास्यञ्च वामयेत् ।
अप्रयतमपवित्रम् । अन्यदपि वर्ज्जनीयमाह शयनं
चासनञ्चाति न भजेन्न द्रवाधिकम् । नाग्न्यातपो न
प्लवनं न यानं नापि वाहनम् । प्लवनं बाहुभ्यां जल-
पतरणं यानं मार्गे चलनं, वाहनमश्वादि । व्यायामञ्च
व्यवायञ्च धावनं यानमेव च । युद्ध गीतञ्च पाठञ्च
मुहूर्त्तं भुक्तवांस्त्यजेत् । परिवर्जनार्थमजीर्णस्य हेतू-
नाह अत्यम्बुपानाद्विषमाशनाच्च सन्धारणात् स्वप्न-
विपर्य्ययाच्च । कालेऽपि सात्म्यं लघु चापि भुक्तमन्नं
न पाकं भजते नरस्य । ईर्ष्याभयक्रोधसमन्वितेन लुब्धेन
रुग्दैन्यनिपीडितेन । विद्वेषयुक्तेन च सेव्यमानमन्नं
न सम्यक् पारिपाकमेति । सन्धारणात् अधोवात-
मलमूत्रादीनाम् । अध्यशनलक्षणमाह अजीर्णे
भुज्यते यत्तु तदध्यशनमुच्यते । तन्निवारयन्नाह
प्राग्मुक्ते चानले मन्दे द्विरह्नो न समाचरेत् । अस्याय-
मर्थः प्रातर्भुक्तेऽजीर्णे सति अहन्येव पुनर्न भुञ्जीत
इत्यर्थः । रात्रौ पुनस्तथापि सति भुञ्जीतैव । यत
आह सुश्रुत एव “प्रातराशे त्वजीर्णे तु सायमाशे तु
दुष्यति । पूर्वभुक्ते विदग्धेऽन्ने मुञ्जानो हन्ति
पावकम्” । अस्य त्वयमर्थः । पूर्वं भुक्ते रात्रिभुक्ते
अन्ने विदग्धे किञ्चित् पक्वे प्रातर्भुञ्जानः पावकं हन्ती-
त्यर्थः । यत आह “सायमाशे त्वजीर्णे तु प्रातर्भुक्त
विषोपममिति” । सायमाशाजीर्णे भोजनीपायमाह
भवेद्यदि प्रातरजीर्णशङ्का तदाऽभयां नागरसैन्धवाभ्याम् ।
विचूर्णितां शीतजलेन युक्तां भञ्जीत चान्नं मितमन्नकाले ।
आयुःक्षयभयाद्विद्वान्नाह्नि सेवेत कामिनीम् । अवशो
यदि सेवेत तदा ग्रीष्मवसन्तयोः । अवशः अजितेन्द्रियः ।
आस्या (स्थितिः) वर्णकफस्थौल्य सौकुमार्य्यसुखप्रदा । अ-
ध्वा(गतिः)वर्णकफस्थौख्यसौकुमार्य्यविनाशनः । यत्तु
चङ्क्रमणं नातिदेहपीडाकरं भवेत् । तदायुर्बलमेधाग्नि-
प्रदमिन्द्रियरोधनम । उष्णीषं कान्तिकृत् केश्यं रजोवात
कफापहम् । लघु तच्छस्यते यस्मादगुरु पित्ताक्षि-
रोगकृत् । उपानद्धारणं नेत्र्यमायुष्यं पादरागहृत् ।
सुखप्रचारमोजस्यं वृष्यञ्च परिकीर्त्तितम् । पादाग्या-
मनुपानद्भ्यां सदा चङ्कुमणं नृणाम् । अनारोग्य
सनायुष्यनिन्द्रियघ्नमदृष्टिदम् । छत्रस्य धारणं वर्षातप्
[Page3582-a+ 38]
वातरजोऽपहम् । हिमघ्नं हितमक्ष्णोश्च माङ्गल्यमपि
कीर्त्तितम् । सत्वोत्साहबलस्थैर्य्यधैर्य्यतेजोविवर्द्धनम् ।
अवष्टम्भकरञ्चापि भयघ्नं दण्डधारणम् । कर्षाच्छादन
संयुक्ता शिविका सर्ववल्लभा । तस्यामारोहणं नॄणां
त्रिदोषशमकं मतम् । वातश्लेष्मगदार्त्तानामहिता
भ्रमकृत्तरिः । पित्तानिलकरो हस्ती लक्ष्म्यायुःपुष्टि-
वर्द्धनः । घोटकारोहणं वातपित्ताग्निश्रमकृन्मतम् ।
मेदोवर्णकफघ्नञ्च हितं तद्बलिनां परम् । आतप
स्वेदमूर्च्छास्रपित्ततृष्णाक्लमश्रमान् । दाहं विवर्णतां
कुर्य्यादेतान् छाया व्यपोहति । वृष्टिर्वृष्या हिमावस्था
निद्रालस्यविधायिनी ।”
<LEND>
