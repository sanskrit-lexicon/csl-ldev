<L>18052<pc>2699,a<k1>गोदान<k2>गोदान
गोदान¦ न० गावो केशालोमानि वा दीयन्ते खण्ड्यन्तेऽत्र ।
आधारे ल्युट् १ केशान्ताख्ये द्विजाति संस्कारभेदे केशान्त
शब्दे २२५० पृ० दृश्यम् । “अथास्य गोदानविधेरनन्तरम्”
रघुः । तच्च “एवेन गोदानम्” आश्व० गृ० १ । १८ । १ । इत्या-
दिसूत्रजा तेन निरूपितम् । “चूडोपनयनगोदानवि-
वाहाः” आश्व० गृ० । गवि पृथिव्यां दीयते निधीयते स्वाप-
काले दा--कर्म्मणि ल्युट् । २ दक्षिणकर्ण्णसमीपस्थे शिरः-
प्रदेशे । “अपरेण दक्षिणाग्निम् दक्षिणं गोदानमुन्दति”
कात्या० श्रौ० ५ । २ । १४ । “दक्षिणं गोदानं वितार्य्योन-
त्तीमामापः” कात्या० श्रौ० ७ । २ । ९ । “स्वपद्भिर्गवि पृथिव्यां
दीयते इति गोदानं शिरसोदक्षिणं प्रदेशं वितार्य्य
कङ्कतादिना तत्स्थाने केशान् विजटान् कृत्वा उन्दति
क्लेदयति अद्भिरार्द्रं करोति इमामापः इत्यादि मन्त्रेण”
कर्कः । ६ त० । गोः सुरभ्या वृषस्य वा ३ दाने । गोप्र-
शंसापूर्वकं तद्दानप्रकारो हेमाद्रि० दा० उक्तो यथा
[Page2699-b+ 38]
भविष्यत् पुराणे । ब्रह्मोवाच “आदित्यदुहिता र्गौर्हि
पृथ्वीयं परिकीर्त्तिता । श्रेयोऽर्थे सर्वलोकानामुत्पन्ना
क्रतुसिद्धये । ब्राह्मणाश्चैव गावश्च कुलमेकं द्विधा
कृतम् । एकत्र मन्त्रास्तिष्ठन्ति हविरेकत्र तिष्ठति ।
गोभ्यो यज्ञाः प्रवर्त्तन्ते गोभ्योदेवाः समुत्थिताः । गोभ्यो
वेदाः समुद्गीर्णाः सषडङ्गपदक्रमाः । शृङ्गमूलं गवां
नित्यं ब्रह्मविष्णू समाश्रितौ । शृङ्गाग्रे सर्वतीर्थानि
स्थावराणि चराणि च । शिरोमध्ये महादेवः सर्व-
भूतमयः स्थितः । ललाटाग्रे स्थिता देवी नासावंशे
च षण्मुखः । कम्बलाश्वतरौ नागौ नासापुटसुपालितौ ।
कर्णयोरश्विनौ देवौ चक्षुषोः शशिभास्करौ । दन्तेषु
वायवः सर्वे जिह्वायां वरुणः स्थितः । सरस्वती च
हुङ्कारे यमयक्षौ च गण्डयोः । सन्ध्याद्वयं तथोष्ठाभ्यां
ग्रीवामिन्द्रः समाश्रितः । रक्षांसि कक्षदेशे तु साध्या-
श्चोरसि संस्थिताः । चतुष्पात् सकलो धर्मः स्वयं ज-
ङ्घासु संस्थितः । खुरमध्ये तु गन्धर्वाः स्वुराग्रेषु च
पन्नगाः । खुराणां पश्चिमाग्रेषु गणाह्यप्सरसां स्थिताः ।
रुद्राश्चैकादश पृष्ठे वसवः सर्वसन्धिषु । श्रीणीतटस्थाः
पितरः सोमोलाङ्गूलमाश्रितः । आदित्यरश्मयोबाले
पिण्डीभूता व्यवस्थिताः । साक्षाद्गङ्गा च गोमूत्रे गो-
मये यमुना स्थिता । क्षीरे सरस्वती देवी नर्मदा द-
धिसंस्थिता । हुताशनः स्वयं सर्पिर्ब्राह्मणानां गुरुः
परः । अष्टाविंशतिदेबानां कोष्ट्योरोमसु संस्थिताः ।
उदरे पृथिवी ज्ञेया सशैलवनकानना । चत्वारः सा-
गराः पूर्णा गवाङ्गे तु पयोधराः । एतद्धि कथितं
सर्वं यथा गोषु प्रतिष्ठितम् । जगद्वै देवशार्दूल! स
देवासुरमानवम्” । स्कन्दपुराणे “तृणानि खादन्ति
वसन्त्यरण्ये पिबन्ति तोयान्यपरिग्रहाणि । दुह्यन्ति
वाह्यन्ति पुनन्ति पापं गवां रसैर्जीवति जीवलोकः ।
तुष्टास्तु गावः शमयन्ति पापं दत्तास्तु गावस्त्रिदिवन्न-
यन्ति । संरक्षिताश्चोपनयन्ति तित्तं गोभिर्न तुल्यं धन-
मस्ति किञ्चित् । शष्पं समश्नाति ददाति नित्यं पाप-
क्षतिं मित्रविवर्द्धनं च । स एव चार्य्यैः परिभुज्यते च
गोभिर्न तुल्यं धनमस्ति किञ्चित् । तृणानि शुष्काणि
वने चरित्वा पीत्वापि तोयान्यमृतं स्रवन्ति । यद्गो-
मयाद्याश्च पुनन्ति लोकान् गोभिर्न तुल्यं धनमस्ति कि-
ञ्चित्” । हारीतः “बहुक्षीराश्च यो गा वै ब्राह्मणायो
पपादयेत् । उत्तारयेत्स आत्मानं सप्त सप्त ता कुलानि च” ।
[Page2700-a+ 38]
देवलः “सुशीलां लक्षणवतीं युवतीं वत्ससंयुताम् ।
बहुदुग्धवतीं स्निग्धां धेनुं दद्याद्विचक्षणः” । वेद-
व्यासः “यश्चात्मविक्रयं कृत्वा गाः क्रीत्वा संप्रयच्छति ।
आत्मविक्रयतुल्यास्ताः शाश्वतीः वृद्धकौशिकः” । तथा
संग्रामेष्वर्जयित्वा तु यो वै गाः सम्प्रयच्छति । यावतीः
स्पर्शयेद्गावः स तावत् फलमश्नुते” । तावदिति पूर्वोक्त
तावद्गोरोमसम्मितं संवत्सरं स्वर्गफलमित्यर्थः । “यो
वै द्यूते धनं जित्वा क्रीत्वा गाः संप्रयच्छति । स
दिव्यमयुतं शाक्रवर्षाणां फलमश्नुते” । “अन्तर्जाताः,
सुक्रयज्ञानलब्धाः पणक्रीता निर्जिताश्चौकजाश्च । कृ-
च्छ्रोत्सृष्टाः पोषणाभ्यागताश्च द्वारैरेतैर्गोविशेषाः प्र-
शस्ताः” । अन्तर्जाता गर्भिण्य इति भारतपदप्रकाश-
कारः । सुक्रयलब्धाः यथामूल्यक्रयप्राप्ताः ज्ञानलब्धाः
प्रतिग्रहलब्धाः पणक्रीताः भृतिलब्धाः निर्जिता
युद्धादिना, ओकजाः गृहजाताः, कृच्छोत्सृष्टाः
पोषणाभ्यागता अतिव्याध्यादिकृच्छ्राक्रान्ताः सत्यः
स्वामिना यास्त्यक्ताः स्वयं च पोषणं कृत्वा लब्धाः ।
“रुष्टा दुष्टा दुर्बला व्याधिता च न दातव्या या च
मूल्यैरदत्तैः । क्लेशैर्विप्रं या फलैः संयुनक्ति तस्या-
वीर्याश्चाफलाश्चापि लोकाः” । मूल्यैरदत्तैः स्वीकृतेति
शेषः । तथा । “न कृशां पापवत्सां वा बन्ध्यां रोगा-
न्वितां तथा । न व्यङ्गामपरिश्रान्तां दद्याद्गां ब्रा-
ह्मणाय वै । योदद्यान्नोपयुक्तार्थां जीर्णान्धेनुञ्च निष्फ-
लाम् । तमः संप्रविशेद्दाता द्विजं क्लेशेन योजयन्” ।
ब्रह्मपुराणे “पीतोदकां जग्धतृणां दुग्धचोषां निरि-
न्द्रियाम् । उन्मत्तामङ्गहीनाञ्च मृतवत्सां महाशनाम् ।
केशबालपुरीषास्थिक्रव्यादां सन्धिनीं खलाम् । पुटधेनुं
थमलसून्नित्यं व्रणयितस्तनीम् । न दद्याब्ब्राह्मणेभ्यश्च
सदोषं वृषभन्तथा” । पोतोदकां जग्धतृणामिति,
वृद्धत्वोपलक्षणपरम् । दुग्धचोषां, स्वकीयस्तनपा-
यिनीं, महाशनाम् बहुभक्षां, पुटधेनुं बाल्यावस्थैव
या गर्भिणी । विश्वामित्रः “नैकशृङ्गाञ्च निःशृङ्गां
स्फुटिताक्षीं चन्तत्खुराम् । न दद्यात् त्रिस्तनीञ्चैव गां
शुभामेव दापयेत्” । महाभारते “अम्बरीषोगवां
दत्त्वा ब्राह्मणेभ्यो प्रतापवान् । अर्बुदानि दशैकञ्च
सराष्ट्रोऽभ्यपतद्दिवम् । दत्त्वा शतसहस्रन्तु गवां राजा
प्रसेनजित् । सवत्सानां महातेजा गतोलोकाननुत्तमान्” ।
तथा । “प्रासादा यत्र सौवर्ण्णाः शय्या रत्नोज्ज्वला-
[Page2700-b+ 38]
स्तथा । वराश्चाप्सरसो यत्र तत्र गच्छन्ति गोप्रदाः ।
गोप्रदोनरकन्नैति पयः पीत्वाम्बुजञ्जलम् । विमाने-
नार्कवर्णेन दिवि राजन्! विराजते । तञ्चारुवेशाः
सुश्रोण्यः शतशोवरयोषितः । रमयन्ति विमानस्थं दि-
व्याभरणभूषिताः । वेणूनां वल्लकीनाञ्च नूपुराणाञ्च
निःस्वनैः । हासैश्च हरिणाक्षीणां सुप्तः सन् प्रतिबु-
ध्यते । यावन्ति रोमाणि भवन्ति धेन्वास्तावन्ति
वर्षाणि महीयते स्वः । स्वर्गाच्च्युतश्चापि ततस्तु लोके
कुले समुत्पस्यति गोमतां सः” । विष्णुः “गोप्रदानेन
स्वर्माप्नोति दशधेनुप्रदीगोलोकं शतप्रदश्च ब्रह्मलोकम्” ।
जाबालः “होमार्थमग्निहोत्रस्य योगान्दद्यादया-
चिताम् । त्रिर्वित्तपूर्णा पृथिवी तेन दत्ता न संशयः” ।
याज्ञवल्क्यः “यथाकथञ्चिद्दत्त्वा गां धेनुं वाऽधेनुमेव
वा । अरोगामपरिक्लिष्टां दाता स्वर्गे महीयते” ।
अङ्गिराः “गौरेकस्यैव दातव्या श्रोत्रियस्य विशेषतः ।
सा हि तारयते पूर्वान् सप्त सप्त च सप्त च” । नन्दिपु-
राणे “अपात्रे सा तु गौर्दत्ता दातारन्नरकं नयेत् ।
कुलैकविंशत्या युक्तं ग्रहीतारञ्च तारयेत् । विधिना च
यदा दत्ता पात्रे धेनुः सदक्षिणा । तदा तारयते
जन्तून् कुलानामयुतैः शतैः । पात्राण्याध्यात्मिका
मुख्याः सुशुद्धाश्चाग्निहोत्रिणः । देवताश्च तथा मुख्या
गोदानं ह्येतदुत्तमम्” । महाभारते “वृत्तिग्लाने
सीदति चातिमात्रम् कव्यार्थं च होमहेतोः प्रसुत्याम् ।
गुर्वर्थे वा बालसंवृद्धये वा धेनुन्दद्यदेष कालो विशिष्टः”
प्रसुत्यां सोमयागे । तथा “न बधार्थं प्रदातव्या न
कीनाशे न नास्तिके । गोजीवे न च दातव्या तथा
गौः पुरुषर्षभ!” । कीनाशो हलवाहकः । आत्रेयः
“सीदते बहुभृत्याय श्रोत्रियायाऽऽहितास्तये । अतिथि-
प्रियाय दान्ताय देया धेनुर्गुडान्विता । अकुलीनाय
मूर्खाय लुब्धाय पिशुनाय च । हव्यकव्यव्यपेताय गौर्नं
देया कथञ्चन” । अथ दानविधिः । विश्वामित्रः
“प्राङ्मुखीं गामवस्थाप्य सवत्सान्तां सुपूजिताम् ।
पुच्छदेशे तु दाता वै स्मातो बद्धशिखो भवेत् । उदङ्मु-
खस्तु विप्रः स्यात्पात्रलक्षणलक्षितः । आज्यपात्रं करे
कृत्वा कनकेन समन्वितम् । निक्षिप्य पुच्छं तस्मिंस्तु
घृतदिग्धं प्रगृह्य च । सतिलं विप्रपाणिन्तु प्रागग्रन्तु
निधापयेत् । सतिलं सकुशञ्चापि गृहीत्वा दानमा-
चरेत् । अनेनैव तु मन्त्रेण पात्रहस्ते जलं क्षि-
[Page2701-a+ 38]
पेत् । यज्ञसाघनभूता या विश्वस्याघप्रणाशिनी । विश्व-
रूपः परो देवः प्रीयतामनया गवा । अनुब्रज्य तु तां
धेनुं ब्राह्मणेन समन्विताम् । गोमतीन्तु ततो विद्यां
जपेत प्रयतः शुचिः । उद्दिश्याथ वासुदेवं प्रीयतामिति
चानघ! । पात्रं मनसि सञ्चिन्त्य तोयमप्सु विनिक्षि-
पेत् । जलशायी व्रह्मपिता पद्मनाभः सनातनः । अनन्त-
भोगशयनः पीयतां परमः पिता” । गोमतीमाह यमः
“गावः सुरभयोनित्यं गावोगुग्गुलगन्धिकाः । गावः
प्रतिष्ठा भूतानां गावः स्वस्त्ययनं महत् । अन्नमेव परं
गावो देवानां हविरुत्तमम् । पावनं सर्वभूतानां र-
क्षन्ति च वहन्ति च । हविषा मन्त्रपूतेन तर्पयन्त्यम-
रान्दिवि । ऋषीणामग्निहोतॄणां गावो होमप्रति-
ष्ठिकाः । सर्वेपामेव भूतानां गावः शरणमुत्तमम् ।
गावः पवित्रं परमं गावो मङ्गलमुत्तमम् । गावः सर्वस्य
सोकस्य गाबोघन्याः शुभावहाः । नमोगोभ्यः श्रोन-
तोर्भ्यैः सौरभेयौभ्य एव च । नमो ब्रह्मसुताभ्यश्च प-
वित्राभ्यो नमो नमः । ब्राह्मणाश्चैव गावश्च कुलमेकं
द्विधा कतस् । एकत्र मन्त्रास्तिष्ठन्ति हबिरेकत्र ति-
ष्ठति” । अन्यापि गोमती, महाभारतोक्ता तिलधेनु-
दाने दर्शिता । “ततश्चानयोर्विकल्पानुष्ठानमिति । सर्व-
गोदानसाधारणं मन्त्रमाह वशिष्ठः । “घृतक्षीरप्रदा
गावो घृतयोन्यो घृतोद्भवाः । घृतनद्यो घृतावर्त्तास्ता
मे सन्तु सदा गृहे । वृतं मे हृदवे नित्यं घृतं नाभ्यां
प्रतिष्ठितम् । घृतं मे सर्वतश्चैव वृतं मे मनसि स्थितम् ।
गावोममाग्रतोनित्थं गावः पृष्ठतः एव च । गावोमे
सर्वतश्चैव गवां मध्ये वसाम्यहम्” । “इत्याचस्य जपन्
सायं प्रातश्च पुरुषः सदा । यदह्ना कुरुते पापं तस्मात्
स परिमुच्यते” । दक्षिणा चात्र सुवर्णम् यदाह वशिष्ठः
“सुवर्णं दक्षिणामाहुर्गोप्रदाने महाफले । सुवर्णं
परमं ह्यायुर्दक्षिणार्थे न संशयः । गोप्रदानन्तारयते
सप्त पूर्वान् नरांस्तथा । सुवर्णं दक्षिणां दत्त्वा तावद्धि-
गुणमुच्यते । सुवर्णं परमं दानं सुवर्णं दक्षिणा परा ।
सुवर्णं पावनं प्राहुः परिमाणं परन्तथा” अत्र सुव-
र्णशब्दस्य हिरण्यपर्य्यायत्वे यथाशक्त्यनुष्ठानम् । अप-
रे त्वाहुः सकृदुच्चरितसुवर्णशब्दावगतपरिमाणार्थपरित्या-
गानुपपत्तेः सुवर्णशब्दस्य प्राहुरित्यादिक्रियाकर्मभूत-
तया द्वितीयान्तत्वेन लिङ्गविशेषनिर्द्धारणाच्च परिमा-
णार्थतैव न्याय्येति । एवं च सत्यनियतानुष्ठानप्रसङ्ग-
[Page2701-b+ 38]
भङ्गः तथा परिमाणपरन्तथेत्येतदपि समञ्जसं स्यात्” ।
वर्ण्णभेदेन गोदानफलादि तत्रोक्तं यथा
“कृष्णाङ्गान्ददते यस्तु पट्टच्छन्नां स्वलङ्कृताम् । घण्टा-
मालाकुलां कृत्वा पुष्पैश्चैवाप्यलङ्कृताम् । विधिवच्च
द्विजातिभ्यो यमलोकं न पश्यति । आयुरारोग्यमै-
श्वर्यं दाता कामांश्च मानसान् । श्वेताङ्गान्ददते यस्तु
दिव्यरत्नैरलङ्कृताम् । घण्टामालाकुलां कृत्वा पुष्पै-
श्चैवाप्यलङ्कृताम् । मुखे धूपः प्रदातव्यो घृतेनास्यञ्च पूर-
येत् । सुवर्णशृङ्गाभरणा तथा रौप्यखुरा शुभा । पट्ट-
च्छन्ना शुभा चैव दातव्या ध्यानयोगिने । यस्तु दद्याच्च
गां श्वेतां तस्य पुण्यफलं शृणु । जन्मप्रभृति यत् पापं
मातृकं पैतृकं च यत् । कुलोद्धतस्य धूर्त्तस्य तत्क्षणा
देव नश्यति । गान्ददानीह इत्येव वाचा पूयेत सर्वशः ।
पिता पितामहश्चैव तथैव प्रपितामहः । नरकस्थाः
प्रमुच्यन्ते सोमलोकं व्रजन्ति ते । गौरीं चैव प्रयच्छेत्तु
यस्तु गां वै नरः शुचिः । अहोरात्रोषितश्चैव कृतशौ-
चोनरः सदा । स्वर्णशृङ्गीं रौप्यखुरां सुक्तालाङ्गूल-
भूषिताम् । घण्टामालाकुलां चैव गन्धपुष्पैरलङ्कृताम् ।
कुतपञ्चास्तरेत् प्राज्ञो मुखे धूपं प्रदापयेत् । भक्ष्यभोज्या-
न्नपानेन ब्राह्मणान् भोजयेत् पुमान् । गान्ददानीह
इत्येव वाचा पूयेत सर्व्वशः । मातृकं पैतृकं चैव यच्चा-
न्यद्दुष्कृतं भवेत् । पापञ्च तस्य तत् सर्व्वं दहत्यग्नि-
रिवेन्धनम् । वर्षकोटिसहस्रन्तु पुमान् स दिवि मोदते ।
दासीदासैरलङ्कारैस्तूयते सर्व्वजन्तुभिः । अरोगश्चैव
जायेत तेजस्वी च भवेन्नरः । नीलबर्णाञ्च गान्दद्याद्दो-
ग्ध्रीं शीलगुणान्विताम् । स्वर्णशृङ्गीं रौप्यखुरां
मुक्तालाङ्गूलभूषिताम् । पट्टच्छन्नां शुभां सौम्यां घण्टा-
दामैरलङ्कृताम् । पञ्चरङ्गेण सूत्रेण गलवेष्टनशोभि-
ताम् । रुद्रस्य प्रमुखे देया विष्णोश्च ब्रह्मणश्च ह ।
गां ददानीह इत्येव वाचा पूयेत सर्व्वशः । पिता पिता-
महश्चैव तथैव प्रपितामहः । नरकस्थाः प्रमुच्यन्ते
नीलां गां ददते तु यः । वर्षकोटिसहस्राणि लोके ति-
ष्ठति वारुणे । दधिक्षीरवहा नद्यो वर्त्तन्ते सर्व्वतः
सदा । घृतशैलाः प्रपद्यन्ते नवनीतस्य पर्व्वताः । कृषि-
भागी बहुधनो दुर्भक्ष्यञ्च न पश्यति” ।
<फ्>सवर्णवत्ससंहितायाः कपिलादिकायागोर्दानविधि-
स्तत्रैव महाभारते ।
<फ्>“समानवत्सां कपिलां धेनुं दत्त्वा पयस्विनीम् ।
[Page2702-a+ 38]
सुव्रतां वस्त्रसम्पन्नां ब्रह्मलोके महीयते” । समान-
वत्सां समानवर्णवत्साम् । “रोहिणीं तुल्यवत्सां च धेनुं
दद्यात्पयस्विनीम् । सुव्रतां वस्त्रसंवीतां इन्द्रलोके मही-
यते । समानवत्सां शबलां धेनुं दत्त्वा पयस्विनीम् ।
सुव्रतां वस्त्रसंवीतां सोमलोके महीयते” । शवलां
कर्वुराम् । “समानवत्सां कृष्णान्तु धेनुं दत्त्वा पयस्विनीम् ।
सुव्रतां वस्त्रसंवीतामग्निलोके महीयते । वातरेणुसव-
र्णान्तु सवत्सां कामदोहनाम् । प्रदाय वस्त्रसंवीतां
वायुलोके महीयते । समानवत्सां धूम्रान्तु घेनुं दत्त्वा
पयस्विनीम् । सुव्रतां वस्त्रसंयुक्तां यमलोके महीयते ।
अर्घ्यां हेमसवर्ण्णान्तु सवत्सां कामदोहनाम् । प्रदाय
वस्त्रसंवीतां वारुणं लोकमश्नुते । अर्घ्या, गौः । काम-
दोहनां अनायासदोहाम् । “हिरण्यवर्ण्णां पिङ्गाक्षीं
सवत्सां कामदोहनाम् । प्रदाय वस्त्रसंवीतां कौवेरं
लोकमाप्नुयात्” । पलालधूमवर्ण्णान्तु सवत्सां कामदोह-
नाम् । प्रदाय वस्त्रसंवीतां पितृलोके महीयते । सवत्सां
पीवरीन्दत्त्वा सितकण्ठीमलङ्कृताम् । वैश्वदेवमसम्बाधं
स्थानं श्रेष्ठं प्रपद्यते । सितकण्ठीं कृष्णगलाम् । “समान-
वत्सां गौरीन्तु धेनुन्दत्त्वा पयस्विनीम् । सुव्रतां वस्त्रसं-
वीतां वसूनां लोकमश्नुते । सुव्रता सुखदोह्या । “पाण्डु-
कम्बलवर्ण्णान्तु सवत्सां कामदोहनाम् । प्रदाय वस्त्रसंवीतां
साध्यानां लोकमश्नुते । वत्सोपपन्नान्नीलाङ्गीं सर्व्व-
रत्नसमन्विताम् । गन्धर्वाप्सरसां लोकान् दत्त्वा प्राप्नोति
मानबः । गोप्रदानरतोयाति भित्त्वा जलदसञ्चयान् ।
विमानेनार्कवर्णेन दिवि राजन्! विराजते । तञ्चारु-
येशाः सुश्रोण्यः सहस्रं वरयोषितः । रमयन्ति नर-
श्रेष्ठं गोप्रदानरतन्नरम्” ।
देवतोद्देशेन गोदानविधिस्तत्रैव लिङ्गपुराणे
<फ्>“देवदक्षिणदिग्भागे धेनुः कार्य्या उदङ्मुखी ।
प्राङ्मुखं वत्सलं कृत्वा ब्राह्मणं च उदङ्मु-
खम् । प्राङ्मुखो यजमानस्तु पूजयेद्ब्राह्मणं ततः ।
कोऽदादिति च मन्त्रेण गृह्णीयाद्बाह्मणः स्वयम्” ।
देवोऽत्र महेश्वरः । “एवंविधानतो दत्त्वा याति
दाता शिवालयम् । तत्र भुक्त्वाक्षयान् भोगानन्ते
ब्रह्मैति शाश्वतम्” । देवीपुराणे “नीलां वा यदि
वा श्वेतां पाटलां कपिलामपि । सदुग्धां बत्सलाञ्चैव
सुखदोहां सुगान्नृपः” । “आदाय विधिवद्देवीं पूजये-
च्छुभपङ्कजैः । धूपन्तु पञ्चनिर्य्यासन्तुरुष्कागुरुचन्दनम् ।
[Page2702-b+ 38]
दत्त्वा तु मन्त्रपूर्व्वन्तु नैवेद्यमुपकल्पयेत् । पायसं घृत-
संयुक्तं क्षामयेच्च तथा तु ताम् । द्विजाय शिवभक्ताय
सवत्साङ्गां निवेदयेत् । सहेमवस्त्रकांस्याञ्च महापुण्यमवा-
प्नुयात् । यावत्तद्रोमसंख्यानं तावद्देव्याः पुरं वसेत् ।
इहैव गतपापोऽसौ जायते नृपसत्तम! ।” विष्णुधर्म्मे
“मान्धाता उवाच । व्रह्मणः प्रीणनार्थाय केशवस्य
शिवस्य च । यानि दानानि देयानि तान्याचक्ष्व द्विजो-
त्तम! । येन चैव विधानेन दानं पुंसः सुखावहम् ।
ऐहिकामुष्मिकाप्तिञ्च करोति न विहन्यते । वसिष्ठ
उवाच । गोदानमादौ वक्ष्यामि प्रत्यक्षक्रमयोगतः ।
“येन चैव विधानेन धेनुं नाधिकविस्तरम् । पुण्यन्दिनम-
थासाद्य स्नात्वाऽऽतर्प्य पितॄंस्तथा । कृतोपवासः सम्प्राश्य
पञ्चगव्यं नरेश्वर! । घृतक्षीराभिषेकञ्च कृत्वा विष्णोः
शिवस्य च । तमभ्यर्च्च्य यथान्यायं पुष्पादिभिरनुक्र-
मात् । उदङ्मुखीं प्राङ्मुखीं वा गॄष्टिं कृत्वा पय-
स्विनीम्” । गृष्टिः सकृत्प्रसूतेत्यर्थः । “सपुत्रां वस्त्रसंवीतां
सितयज्ञोपवीतिनीम् । स्वर्णशृङ्गीं रौप्यखुरां सुवर्ण्णो-
परिसंस्थितान् । शक्तितोदक्षिणायुक्तां ब्राह्मणाय
निवेदयेत् । गावो ममाग्रतः सन्तु गावो मे सन्तु पृष्ठतः ।
गावो मे हृदये सन्तु गवां मध्ये वसाम्यहम् । प्रदक्षिणं
ततः कृत्वा धेनुं द्विजवरञ्च तम् । इमां नः प्रतिग्रह्णीष्व
घेनुर्दत्ता मया तव । स मे पापापनोदाय गोविन्दः
प्रीयतामिति” । वह्निपुराणे तु अयमधिको मन्त्रः ।
“या धेनुः काश्यपस्यासीदत्रेर्वा गोतमस्य च । साभि-
कामफला देवी इह लोके परत्र चेति । एवमुच्चार्य्य
तं विप्रं गोविन्दं नृप । कल्पयेत् । अनुव्रजेत्तु गच्छन्तं
पदान्यष्टौ नराधिप! । अनेन विधिना धेनुं यो विप्राय
प्रयच्छति । सर्वकामसमृद्धात्मा विष्णुलोकं स गच्छति ।
सप्तावरान् सप्तपरानात्मानञ्चैव मानवः । सप्तजन्मकृतात्
पापान्मोचयत्यवनीपते! । पदेपदेऽश्वमेधस्य गोसवस्यं
च मानबः । फलमाप्नोति राजेन्द्र दक्षायैवञ्जगौ हरिः ।
सर्वकामदुघा सम्यक्सर्वकालेषु पार्थिव! । भवत्यथो पा-
पहरा यावदिन्द्राश्चतुर्द्दश । सर्वेषामेव पापानां कृता-
नामविजानता । प्रायश्चित्तमिदं प्रोक्तमनुतापोपवृंहि-
तम् । सर्वेषामेव देवानामेकजन्मानुगं फलम् ।
हाटकक्षितिगौरीणां सप्तजन्मानुगं फलम् । ब्रा-
ह्मणैः क्षत्रियैर्वैश्यैः शूद्रैश्चान्यैश्च मानवैः । लोकाः
कामदुषाः प्राप्ता दत्त्वैतद्विधिना नृप! । गोभ्योऽ-
[Page2703-a+ 38]
धिकं जगति नापरमस्ति किञ्चिद्दानम् पवित्रमिति
शास्त्रविदोवदन्ति । ताः सम्पदः सुरसदश्च समीह-
मानैर्देया मदैव विधिना द्विजपुङ्गवेभ्यः ।”
“अतः परन्तु गोदानं कीर्त्तयिष्यामि तेऽनघ! । गावो-
ऽधिकास्तपस्विभ्यो यस्मात् सर्वेभ्य एव च । तस्मान्महे-
श्वरो देवस्तपस्ताभिः सहास्थितः । ब्रह्मलोके वस-
न्त्येताः सोमेन सह भारत! । यान्तां ब्रह्मर्षयः सिद्धाः
प्रार्थयन्ति परां गतिम् । पयसा हविषा दघ्ना शकृता
चाथ चर्मणा । अस्थिभिश्चोपकुर्वन्ति शृङ्गैर्बालैश्च
भारत! । नासां शीतातपौ स्यातां सदैताः कर्म कुर्वते ।
न वर्षविषयं वापि दुःखमासां भवत्युत । ब्राह्मणैः
सहिता यान्ति तस्मात् पारमकं पदम् । एकं गोब्रा-
ह्मणं तस्मात् प्रवदन्ति मनीषिणः । रन्तिदेवस्य
यज्ञे ताः पशुत्वेनोपकल्पिताः । अतश्चर्मण्वती राजन् ।
गोचर्मभ्यः प्रवर्त्तिता । पशुत्वाच्च विनिर्मुक्ताः प्रदाना-
योपकल्पिताः । ता इमा विप्रमुख्येभ्यो यो ददाति
महीपते! । निस्तरेदापदं कृच्छ्रां विषमस्थोऽपि पा-
र्थिव! । गवां सहस्रदः प्रेत्य नरकं न प्रपद्यते ।
सर्वत्र विजयञ्चापि लभते मनुजाधिप! । अमृतं वै
गवां क्षीरमित्याह त्रिदशाधिपः । तस्माद्ददाति यो
धेनुममृतं स प्रयच्छति । अग्नीनामव्ययं ह्येतद्धौम्यं
वेदविदो विदुः । तस्माद्ददाति यो धेनुं स हौम्यं सम्प्र-
यच्छति । स्वर्गो वा मूर्त्तिमानेष, वृषभं यो गवां पतिम् ।
विप्रे गुणयुते दद्यात् स वै स्वर्गे महीयते । प्राणा
वै प्राणिनामेते प्रोच्यन्ते भरतर्षभ! । तस्माद्ददाति यो
धेनुं प्राणानेष प्रयच्छति । गावः शरण्या भूतानामिति
वेदविदो विदुः । तस्माद्ददाति यो धेनुं शरणं स
प्रयच्छति । न बधार्थं प्रदातव्या न कीनाशे न नास्तिके ।
गोजीविने न दातव्या तथा गौर्भरतर्षभ! । ददत् स
तादृशानां वै नरो गां पापकर्मणाम् । अक्षयं नरकं
यातीत्येवमाहुर्मनीषिणः । न कृशां नापवत्सां वा
बन्ध्यां रोगान्वितां तथा । न व्यङ्गां न परिश्रान्तां
दद्याद्गां ब्राह्मणाय च । दशगोसहस्रदो हि शक्रेण
सह मोदते । अक्षयान् लभते लोकान्नरः शतसहस्रदः ॥
भा० आनु० ६६ अ०
<LEND>
