<L>25126<pc>3607,b<k1>दीपान्वित<k2>दीपान्वित
दीपान्वित¦ त्रि० ६ त० । १ दीपयुक्ते गृहादौ श्मशानचत्व-
रादिषु देयदीपयुक्तायां मुख्याश्विनस्व गौणकार्त्तिकस्य
२ अमावास्यायाम् स्त्री तत्कर्त्तव्यादि यथा
भविष्यपुराणे “येयं दीपान्विता राजन् । ख्याता पञ्च-
दशी भुवि । तस्यां दद्यान्न चेद्दत्तं पितॄणां वै महा-
लये । प्रदोषसमये लक्ष्मीं पूजयित्वा यथाक्रमम् ।
दीपवृक्षास्तथा कार्य्या भक्त्या देवगृहेष्वपि । चतुष्पथे
श्मशानेषु नदीपर्वतसानुषु । वृक्षमूलेषु गोष्ठेषु हत्वरेषु
गृहेषु च । वस्त्रैः पुष्पैः शोभितव्याः क्रयविक्रय-
भूमयः । दीपमालापरिक्षिप्ते प्रदोषे तदनन्तरम ।
ब्राह्मणान् भोजयित्वादौ विभज्य च बुभुक्षितान् ।
अलङ्कृतेन भोक्तव्यं नववस्त्रोपशोभिना । स्निग्धैर्मुग्धै-
र्विदग्धैश्च बान्धवैर्भृतकैः सह” तिथित० ।
निर्णयसिन्धौ तत्र विशेष उक्तो यथा
कालादर्शे “प्रत्यूष अश्वयुग्दर्शे कृताभ्यङ्गादिमङ्गलः ।
भक्त्या प्रपूजयेद्देवीमलक्ष्मीविनिवृत्तये” अस्य व्याख्याने
आदिशब्दात्पञ्चत्वगुदकस्नानादेरुपसंग्रहः तदुक्तं पद्मपु-
राणे “स्वातिस्थिते रवाविन्दुर्यदि स्वातिगतो भवेत् । पञ्च-
त्वगुदकस्नायी कृताभ्यङ्गविधिर्नरः । नीराजितो महाल-
क्ष्मीमर्चयन् श्रियमश्नुते । अश्वयुग्दर्श इति दर्शशब्दः
प्रत्यूषे स्वातियुक्ततिथिपरः तदुक्तं व्राह्मे “ऊर्जे
शुक्लद्वितीयायां तिथिषु स्वातिऋक्षगे । मानवो मङ्गल-
स्नायी नैव लक्ष्म्या वियुज्यते” । तत्रैव “इषेभूते च दर्शे
च कार्त्तिकपथमे दिने । यदा स्वाती तदाभ्यङ्गम्नानं
कुर्याद्दिनोदये” । कश्यपमंहितायां तु दीपाबलिदर्शं प्रकम्य
“इन्दुक्षयेऽपि संक्रान्तौ रवौ पाते दिनक्षये । तत्राभ्यङ्गो
न टोषाय पातः पापापनुत्तये” इति । स्वातियोगं विना-
प्यभ्यङ्ग उक्तः । मात्स्ये “दीपैर्नाराजनादत्र सैषा दी-
पाबली स्मृता” । अत्र विशेषो हेमाद्रौ भविष्ये “दिवा
तत्र न भोक्तव्यमुते वालातुराज्जनात् । प्रदोषसमये
[Page3608-a+ 38]
लक्ष्मीं पूजयित्वा ततः क्रमात् । दीपवृक्षाश्च दातव्याः
शक्त्या देवगृहेषु च” तत्रैवाभ्यङ्गमभिधाय “एवं प्रभा-
तसमये त्वमावास्यां नराधिप! । कृत्वा तु पार्वणश्राद्धं
दधिचोरघृतादिभिः । दीपान् दत्त्वा प्रदोषे तु लक्ष्मीं
पूज्य यथाविधि । स्वलङ्कृतेन भोक्तव्यं सितवस्त्रोपशो-
भिना” । अयं प्रदोषव्यापी ग्राह्यः “तुलासंस्थे सह-
स्रांशौ प्रदीषे भूतदर्शयोः । उल्काहस्ता नराः कुर्युः
पितॄणां मार्गदर्शनम्” इति ज्योतिषोक्तेः “दिनद्वये
तस्य सत्त्वे परः “दण्डैकरजनीयोगे दर्शः स्यात्तु परे-
ऽहनि । तदा विहाय पूर्वेद्युः परेऽह्नि सुखरात्रिका”
इति तिथतत्त्वे ज्योतिर्वचनात् । दिवोदासीये तु प्रदोषस्य
कर्मकालत्वात् “अर्द्धरात्रे भवत्येव लक्ष्मीराश्रयितुं
गृहान् । अतः स्वलङ्कृता लिप्ता दीपैर्जाग्रज्जनोत्सवाः ।
सुधाघवलिताः कार्याः पुष्पमालोपशोभिताः” इति ब्राह्मो-
क्तेश्व । प्रदोषार्द्धरात्रव्यापिनी मुख्या, एकैकव्याप्तौ परैव ।
प्रदोषस्य मुख्यत्वादर्धरात्रेऽनुष्ठेयाभावाच्च । यत्तु “अप-
राह्णे प्रकर्त्तव्यं श्राद्धं पितृपरायणैः । प्रदोषसमये
राजन्! कर्त्तव्या दीपमालिका” इति क्रमः स सम्पूर्णति-
थावेव प्राप्तेरनुवादो न विधिः । तत्तत्कर्मकालव्याप्तेर्बल
सत्त्वात् सम्पूर्ण्णितिथौ प्राप्त्या खण्डतिथावप्राप्त्या विध्य-
नुवादविरोधाच्चेत्युक्तम् । अत्रैव दर्शेऽपररात्रेऽलक्ष्मी
निःसारणमुक्तं मदनरत्ने भविष्ये “एवं गते निशीथे
तु जने निद्रार्द्रलोचने । तावन्नगरनारीभिः शूर्पडि-
ण्डिमवादनैः । निष्काश्यते प्रहृष्टाभिरलक्ष्मीः स्वगृहा-
ङ्गणात्” । दीपाबली (देओयार्ला) इति ख्याता तत्रार्थे
<LEND>
