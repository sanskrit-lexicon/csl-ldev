<L>12469<pc>1777,a<k1>कलञ्जाधिकरण<k2>कलञ्जाधिकरण
कलञ्जाधिकरण¦ न० “न कलञ्जं भक्षयेदित्यादिवाक्यमधि-
कृत्य पञ्चावयवन्यायभेदे स च न्यायः यथा किं यदा
कष्टापि तद्भक्षणनिषेधः । उत सर्व्वदेति संशयः ।
यदा कदाचिन्निषेध इति पूर्व्वपक्षः सर्व्वदा तन्निषेध
इति सिद्धान्तः । तदेतत्भङ्ग्या एका० त० दर्शितं यथा
“न कलञ्जंभक्षयेत्” इति श्रुतिः कलञ्जमक्षणाभाव-
विषयकं कार्य्यमित्यर्थः । तत्र कालविशेषानुपादाना-
न्निषिध्यमानक्रियायां प्रवृत्तिमतोनिषेधविधावधिकारा-
द्यावत्कालमेव तस्यां तस्य निवृत्तिः । न हि कलञ्ज-
[Page1777-b+ 38]
भक्षणाद्यतः कुतश्चित् करणान्निवृत्तस्य निषेधानुपालन
सकृद्वृत्तमिति कलञ्जभक्षणनिषेधो न पुनस्तं निवर्त्ता-
यति किन्तु भक्षणप्रवृत्तिमत्तामात्रमधिकारिविशेषण
यदा यदा भवति तदा तदैव निषेधविधिरपि तं
निवर्त्तयति । न हि कलञ्जस्य भक्षणमुपक्रम्य यावत्
कालं तद्भक्षयति । अतस्तदितरकाले निवृत्तिः सिद्धै-
वेति भवति विफलोविधिः । ननु नासौ निवृत्तिरप्रवृ-
त्तस्य निवृत्त्यनुपपत्तेः । सत्यं, प्रवृत्त्युपाधिना विनाशं
प्राप्स्यन् प्रागभाव एव प्रवृत्तिनिराकरणात् साध्यमा-
नोनिवृत्तिरुच्यते न तु प्रवृत्तिरपि साध्यतयोपदि-
श्यते किन्तु रागप्राप्तप्रवृत्तिमतएव निषेधविधावधि-
कारः । यत्तु “मनसा तु प्रवृत्तस्य भूतचेष्टावतोऽपि
वा । यदनागतभावस्य वर्ज्जनं तन्निवर्त्तनम्” इति ।
अत्रापिशब्देनाप्रवृत्तमात्रसमुच्चयान्न विरोधः । भूतचेष्टावत
इति । “भूतं क्ष्मादौ पिशाचादौ जन्तौ क्लीवं त्रिषूचिते ।
प्राप्ते वृत्ते समे सत्ये देवयोन्यन्तरे तुना” इति मेदिन्युक्तेः भूते
प्राप्ते निषेध्ये चेष्टावतैत्यर्थः । ततश्च प्रागभाव एव काला-
न्तरसम्बन्धितया साध्यत्वेनोपदिश्यते । प्रागभावश्चानादि-
संसर्गाभावमात्रपरः सचाप्रवृत्तस्य भक्षणकारणमननु-
तिष्ठतः सिध्यत्येव । तस्मात् सकृत्क्रियापर्य्यव-
सायित्वे विफलोविधिः । कादाचित्काकरणस्य निषे-
धमन्तरेणापि प्राप्तेः । न च स्वर्गकामादिवत् साध्यतया
प्रवृत्तिमत्कर्त्तृकत्वमप्यङ्गं विषयमात्राननुष्ठानाधीनसि-
द्धत्वान्निषेधनियोगानामितिकर्त्तव्यताकाङक्षाविरहात् अत-
एव शुचित्वमपि तत्र नाङ्गम् । तस्मान्निषेधविधिषु
काकवन्तोदेवदत्तस्य गृहाइत्यादिवत्तटस्थत्वेनाधिकारि-
विशेषणीभूतायाः प्रवृत्तेर्यावत्कालभनुवृत्तिस्तावत्का-
लमेव निवृत्तौ साफल्यं पुनर्निमित्तान्तरवन्न सकृदनु
ष्ठानेनैव शास्त्रार्थसिद्धिः” ।
यथा चात्र निवृत्तेरेव बोध्यता न प्रवृत्त्यभावस्य तथा सम-
र्थितं वृहदारण्यकब्राह्मणभाष्ययोः यथा--
“प्रतिषिद्धानिष्टफलसम्बन्धश्च वेदादेव विज्ञायते न चानुष्ठेयः
सः । न च प्रतिषिद्धविषये प्रवृत्तक्रियस्याकरणादन्यदनुष्ठे-
यमस्ति । अकर्त्तव्यताज्ञाननिष्ठतैव हि परमार्थतः
प्रतिषेधविधीनां स्यात् । क्षुधार्त्तस्य प्रतिषेधज्ञानसंस्कृ-
तस्याभक्ष्येऽभोज्ये वा प्रत्युपस्थिते कलञ्जाभिशस्तान्ना-
दाविदं भक्ष्यमदो भोज्यमिति वा ज्ञानमुत्पन्नं तद्वि-
षयया प्रतिषेधज्ञानस्मृत्या बाध्यते मृगतृष्णिकायामिव
[Page1778-a+ 38]
पेयज्ञान तद्विषययाथार्थ्यविज्ञानेन तस्मिन् बाधिते
खाभाविकविपरीतज्ञानेऽनर्थकरी तद्भक्षणभोजनप्रवृत्तिर्न
भवति । विपरीतज्ञाननिमित्तायाः प्रवृत्तेर्निवृत्तिरेव
न पुनर्यत्नः कार्य्यस्तदभावे” शङ्कराचार्य्यकृतभाष्यम् ।
“यद्यपि कलञ्जभक्षणादेरधःपातस्य च सम्बन्धो” न कलञ्ज-
म्भक्षयेत्” इत्यादिवाक्यात्प्रतीयते, तथापि तस्यानुष्ठेयत्वा-
द्वाक्यस्यानुष्ठेयनिष्ठत्वसिद्धिरित्याशङ्क्याह न चेति । सम्ब-
न्धस्यामावार्थत्वान्नानुष्ठेयतेत्यर्थः । अभक्षणादि कार्य्यमिति
विधिपरत्वमेव निषेधवाक्यस्य किन्न स्यादित्याशङ्क्याह
न चेति । तस्यापि कार्य्यार्थत्वे विधिनिषेधभेदभङ्गात्
नञश्च स्वसम्बन्ध्यभावबोधने मुख्यस्यार्थान्तरे वृत्तौ
लक्षणापातान्निषिद्धविषये रागादिना प्रवृत्तक्रियावतो
निषेधशास्त्रार्थधीसंस्कृतस्य निषेधश्रुतेरकरणात् प्रसक्तक्रि-
यानिवृत्त्युपलक्षितादौदासीन्य दन्यदनुष्ठेयं न प्रतिभाती-
त्यर्थः । भावविषयं कर्त्तव्यत्वं विधीनामर्थोऽभावविषयन्तु
निषेधानामिति विशेषमाशङ्क्याह । अकर्त्तव्यतेति ।
अभावस्य भावत्वाभावात् कर्त्तव्यताविषयत्वासिद्धिरिति
हि शब्दार्थः । प्रतिषेधज्ञानवतोऽपि कलञ्जमक्षणा-
दिज्ञानदर्शनात् तन्निवृत्तेर्नियोगाधीनत्वात् तन्नि-
ष्ठमेव वाक्यमेष्टव्यमिति चेन्नेत्याह । क्षुधार्त्तस्येति ।
विषलिप्तवाणहतस्य पशोर्मासं कलञ्जम् । ब्रह्मबधाद्य-
भिशापयुक्तस्यान्नपानादि । तस्मिन्नमक्ष्येऽभोज्येच प्राप्ते
यद्भ्रमज्ञानं क्षुत्क्षामस्योत्पन्नं तन्निषेधधीसंस्कृतस्य
तद्धीस्मृत्या बाध्यमित्यत्र लौकिकदृष्टान्तमाह । मृगतृ-
ष्णिकायामिति । तथापि प्रवृत्त्यभावसिद्धये विधिरर्थ्य-
तामिति चेन्नेत्याह । तस्मिन्निति । तदभावः प्रवृत्त्य-
भावो न विधिजन्यप्रयत्नसाध्यो निमित्ताभावेनैव सिद्धे-
रित्यर्थः” आनन्दगिरिः ।
नैयायिकमते तत्र बोधप्रकारः शब्दचि० दर्शितो यथा-
“ननु न कलञ्जं भक्षयेत्” इत्यत्र विध्यर्थनिषेधानुपपत्तिः
तद्भक्षणस्य श्रेयोरूपेष्टसाधनत्वात्, न चासुराऽविद्यावत्
पर्य्युदासलक्षणया विरोध्यनिष्टसाधनबोधनं, नञोऽसमस्त-
त्वात् क्रियासङ्गतत्वेन प्रतिषेधवाचकत्वव्युत्पत्ते-
श्चेति चेत् न विशेष्यवति विशिष्टनिषेधस्य “सविशे-
षणे हीति” न्यायेन विशेषणनिषेधपर्य्यवसायितया कलञ्ज-
भक्षणमिष्टोत्पत्तिनान्तरीयकदुःखाधिकदुःखसाधनमिति” न
कलञ्जं भक्षयेत्” इत्यनेन बोधनात्, इष्टसाधनतावाचकस्य
विधेः सामात्ये निषेधानुपपत्तेर्बलवदनिष्टाननुबन्धी
[Page1778-b+ 38]
ष्टसाधनविशेषे तात्पर्य्यं तथा चाशक्यविशेषणनिषेधपरत्वं
नञ इति कश्चित् तन्न यथाह्ययोग्यतया छिद्रं विहाय
घटत्वेन तदितरान्वयो न तच्छिद्रेतरत्वेन, युगपद्-
वृत्तिद्वयविरोधात् तथेहापि बलवदनिष्टाननुबन्धित्वेन
नोपस्थितिरिति”
विशेषबोधप्रकारस्तु आख्यातवादे गदाधरेण दर्शितो यथा
“न कलञ्जं भक्षयेत्” इत्यादिनिषेधविधेः प्रामाण्यानुरोधेन
बलवदनिष्टाननुबन्धित्वस्य विध्यर्थेप्रवेशः निषेधोऽपि, कलञ्ज-
भक्षणादौ तृप्त्यादिरूपेष्टसाघनतासत्त्वेन तदभावस्य नञा-
बोधने तत्प्रामाण्यानुपपत्तेः बलवदनिष्टाननुबन्धि-
त्वस्य विघिप्रत्ययवाच्यत्वे तस्यैवाभावो बलवदनिष्टनरकानु-
बन्धिनि तत्कर्म्मण्यबाघितो बोध्यत इति तत्प्रामाण्यो-
पपत्तिः । वलवदनिष्टाननुबन्धित्वस्येष्टसाधनताविशेषणतया
वाच्यत्वे विशिष्टाभावस्यैव शाब्दबोधे भानं सोऽपि विशे-
षणाभावायत्तोऽबाधितः । कलञ्जभक्षणादौ विशिष्टाभाव-
बोधानन्तरं तल्लिङ्गकानुमानगम्यो बलवदनिष्टाननुबन्धि-
त्वरूपतदननुबन्धित्वाभावः । प्रवर्त्तकमिव निवर्त्तकमपि
ज्ञानं श्रुतिवाक्यात् परम्परयैव, न तु साक्षात् । मव-
न्मते च तादृशाभावस्य शाब्दबोधे न भानं पदा-
र्थैकदेश इतरविशेषणत्वेनोपस्थितत्वेन नञर्थविशेषण-
तया अनिष्टानमुबन्धित्वान्वयासम्भवात् । वस्तुतो
विशिष्टशक्तौ विशेष्यविशेषणभावे विनिगमनाविरहात्
पृथगेव बलवदनिष्टाननुबन्धिताया वाच्यत्वम् । न च
बलवदनिष्टाननुबन्धित्वस्येष्टसाधनताविशेष्यत्वे विधिवा-
क्यतः क्रियाविशेष्यकेष्टसाधनताज्ञानसम्भवात् क्रिया-
गोचरचिकीर्षाद्यर्थं विधिवाक्यजन्यशाब्दबोधोत्तर-
मिष्टसाधनत्वप्रकारकक्रियाविशेष्यकज्ञानान्तरं कल्प-
नीयमिति तदकल्पनप्रयुक्तलाघवमेव बलवदनिष्टा-
ननुबन्धित्वविशेषणत्वे विनिगमकमिति वाच्यं
क्रियायां बलवदनिष्टासाधनत्वज्ञानतद्गोचरेच्छयोर्हेतुतया
बलवदनिष्टासाधनत्वस्येष्टसाधनताविशेषणत्वमते क्रिया-
विशेष्यकतत्प्रकारकज्ञानान्तरस्य कल्पनीयतया तन्नये
कल्पनासाम्यात् । यदि च बलवदनिष्टानुबन्धित्वज्ञान-
मेव तद्द्वेषसामग्रीत्वेन इच्छाप्रतिबन्धकं न तु तद-
साधनत्वज्ञानमिच्छाहेतुस्तदोक्तविशेष्यविशेषणभावे विनि-
गमकस्य सम्भवेऽपि विशिष्टस्य वाच्यत्वोपगमे तत्र
वाधेन तद्विधायकश्रुतेरप्रामाण्यप्रसङ्ग इति शक्ति-
भेदस्य श्येनस्थले इष्टसाधनताबोधस्य चोपगम आव-
[Page1779-a+ 38]
श्यकः । मणिकृतापि तत्र बलवदनिष्टसाधनत्वविनि-
र्म्मोकेणेष्टसाधनत्वस्य भानं लिखितं तदभानञ्च विशि-
ष्टशक्तिपक्षे न सम्भवति विशिष्टशक्तेर्विशेषणविनिर्मो-
केण विशेष्याभासकत्वात् । तद्धर्मप्रकारेण पदार्थविषय-
कशाब्दबोधे तत्तर्द्धमांशे शक्यतावच्छेदकतापर्य्याप्त्यवगाहि-
ज्ञानस्यं हेतुत्वात् अन्यथा विशिष्टसुखादिवाचकस्वर्गा-
दिपदाद्विना लक्षणां केवलसुखत्वादिशाब्दबोधापत्तेः” ।
“इदन्तु बोध्यं बलवदनिष्टाजनकत्वमत्र न तीव्रदुःखा-
जनकत्वं बह्वायातसाध्ययागादौ तस्य बाधात् नापि
बलवद्द्वेषविषयदुःखाजनकत्वं दुःखमात्रस्य विरक्तानां
बलवद्द्वेषविषयत्वेनाऽव्यावर्त्तकतापत्तेः तज्ज्ञानस्याप्रवर्त्तक-
तया तस्य विधित्वायोगाच्च यत्र बलवान् द्वेषस्तज्जनकता-
ज्ञानत्वेन बलद्द्वेषविषयत्वेन वा प्रवृत्तिसामान्यं प्रति
प्रतिबन्धकत्वात्, परन्तु नरकाजनकत्वं पापाजनकत्वं
वा, तद्विरहस्यैव कलञ्जभक्षणादौ नञा बोधनात्” शब्द० प्र०
<LEND>
