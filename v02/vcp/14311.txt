<L>14311<pc>2134,a<k1>कुलाचार<k2>कुलाचार
कुलाचार¦ पु० ६ त० । कुलोचिते धर्म्मे “जीवः प्रकृतितत्त्वञ्च
<>दिक्कालाकाशमेव च । क्षित्यप्तेजीवायवश्च कुलमित्यभि-
<>धीयते । ब्रह्मबुद्ध्या निर्विकल्पमेतेष्व चरणञ्च यत् ।
<>कुलाचारः स एवोक्तो धर्म्मकामार्थमोक्षद” इत्युक्तरूपे
<>सर्व्वत्र ब्रह्मदृष्टिसाधके २ ज्ञानभेदे तन्त्रोक्ते ३ आचार
<>भेदे च तन्त्रसारे तदाचारप्रकारो दर्शितो यथा
<>“कालीतन्त्रे “अथाचारं प्रवक्ष्यामि यत्कृतेऽमृत-
<>मश्नुते । सर्व्वभूतहिते युक्तः समयाचारपालकः । अ-
<>नित्यकर्म्मसंत्यागी नित्यानुष्ठानतत्परः । मन्त्राराधन
<>मात्रेण शिवभावेन तत्परः । परस्यान्देवतायान्तु सर्व-
<>कर्म्मनिवेदकः । अन्यमन्त्रार्च्चनश्रद्धा अन्यमन्त्रप्रपू-
<>जनम् । कुलस्त्रीवीरनिन्दाञ्च तद्द्रव्यस्यापहारणम् ।
<>स्त्रीषु रोषं प्रहारञ्च वर्ज्जयेन्मतिमान् सदा । स्त्रीमयञ्च
<>जगत् सर्वं स्वयंभूवत् तथा भवेत् । पेयञ्चर्व्यं तथा
<>चोष्यं भक्ष्यं लेह्यं गृहं सुखम् । सर्व्वञ्च युवतीरूपं
[Page2134-b+ 38]
<>भावयेन्मतिमात् सदा । कुलजां युवतीं वीक्ष्य न-
<>मस्कुर्य्यात् समाहितः । यदि भाग्यवशाद्देवि! कुलदृष्टिः
<>प्रजायते । तदैव मानसीं पूजां तत्र तासां प्रकल्पयेत्” ।
<>तासां भगादिदेवीनाम् । तास्तु “भगिनीं भगचिन्ताञ्च
<>भगास्यां भगमालिनीम् । भगदत्तां भगाङ्गाञ्च भगकर्ण्णां
<>भगत्वचाम् । भगनासां भगस्तनीं भगस्थां भगसर्पि-
<>णीम् । संपूज्य ताभ्योगन्धाद्यै र्मानसैर्गुरुमेव च । नम-
<>स्कृत्य पुमानेवं क्षमखेति ततः सुधीः । वालां वा यौव-
<>नोन्मत्तां वृद्धां वा सुन्दरीं तथा । कुत्सितां वा महा-
<>दुष्टां नमस्कृत्य विभावयेत् । तासां प्रहारं निन्दाञ्च
<>कौटिल्यमप्रियन्तथा! सर्वथा न च कुर्य्यात्तु चान्यथा-
<>सिद्धिरोधकृत् । स्त्रियोदेवाः स्त्रियः प्राणास्त्रियश्चैव
<>विभूषणम् । स्त्रीसङ्गिना सदा भाव्यमन्यथा स्वस्त्रिया
<>अपि । विपरीतरता सा तु भविता हृदयोपरि । तद्ध-
<>स्तारचितं पुष्पं तद्धस्तारचितं जलम् । तद्धस्तारचितं द्रव्यं
<>देवताभ्यो निवेदयेत् । स्त्रीद्वेषो नैव कर्त्तव्यो विशेषात्
<>पूजनं महत् । जपस्थाने महाशङ्खं निवेश्योर्द्धं जप-
<>ञ्चरेत् । स्त्रियं गच्छन् स्पृशन् पश्यन् विशेषात् कुलजां
<>शुभाम् । भक्ष्यं ताम्बूलमन्यच्च भक्षद्रव्यं यथा-
<>रुचि । भक्त्याप्यशेषभक्ष्याणि भुक्त्वा शेषं जपञ्चरेत्” ।
<>कालीतन्त्रे “दिक्कालनियमोतात्र स्थित्यादिनियमोन
<>च । जपे न कालनियमोनार्चादिषु वलिष्वपि । स्वेच्छा-
<>नियम उक्तश्च महामन्त्रस्व साधने । वस्त्रास्तरस्थान
<>देहागारपुष्पादिवारिणः । शुद्धिं नचाचरेत्तत्र नि-
<>र्व्विकम्पं मनश्चरेत्” । कुलार्ण्णवे “कुलाचारगृह-
<>ङ्गत्वा भक्त्या पापविशुद्धये । याचयेदमृतं कौलं तद-
<>भावे जलं पिबेत् । कुलाचारेण यद्दत्तं कृत्वा पात्रेण
<>भक्तितः । ममस्कृत्य च गृह्णीषादन्यथा नरकं व्रजेत्” ।
<>अन्यत्रापि “न वृथा गमयेत् कालं द्यूतक्रीडादिना सुधीः ।
<>गमयेद्देवतापूजाजपयामस्तवादिना । वीराणां जप-
<>यज्ञस्तु सर्वकाले प्रशस्यते । सर्वदेशे सर्वपीठे कर्त्तव्यो
<>नात्र संशयः” । शिवागमे “शक्तिः शिवः शिवः शक्तिः
<>शक्तिर्ब्रह्मा जनार्द्दनः । शक्तिरिन्द्रो रविः शक्तिः शक्ति-
<>श्चन्द्रो ग्रहा ध्रुवम् । शक्तिरूपं जगत् सर्वं योन जानाति
<>नारकी” । वीरतन्त्रे “स्नानादि मानसं शौचं मानसं
<>प्रवरोजपः । मानसं पूजनं दिव्यं मानसन्तर्पणादिकम् ।
<>सर्व्व एव शुभः कालो नाशुभोविद्यते क्वचित् । न वि-
<>शेषोदिवा रात्रौ न सन्ध्यायान्तथा निशि । सर्वदा पूज-
[Page2135-a+ 38]
<>येद्देवीमस्नातः कृतभोजनः । महानिश्यशुचौ देशे वलिं
<>मन्त्रेण दापयेत्” । यत्तु “रात्रायेव महापूजा कर्त्तव्या-
<>वीरन्दिवते! । न दिने सर्व्वथा कार्य्या शासनान्मम
<>सुब्रते”! तत् पुनः कुलदेवताविषये । महानिशा तु तत्रैव
<>“अर्द्धरात्रात् परं यच्च मुहूर्त्तद्वयमेव च । सा महारात्रि-
<>रुदिष्टा तद्दत्तमक्षयन्तु वै” गान्धर्व्वे, “पृथ्वीमुतुमतीं
<>वीक्ष्य सहस्रं यदि नित्यशः । तदा वादी स्वसिद्धान्तहतः
<>क्षितितलं विशेत्” । “पर्व्वते हस्तमारोप्य निर्भयोयत-
<>मानसः । कवितां लभते सोऽपि अमृतत्वञ्च गच्छति” ।
<>अत्रापि सहस्रमिति सम्बन्धः । पृथ्वीं स्त्रियं, नित्यश
<>इति शोडशदिनं यावत् । पर्वतं स्तनम् । अन्यच्च नी-
<>लतन्त्रे “पद्मं दृष्ट्वा तथा विम्बं खञ्जनं शिखरन्तथा ।
<>चामरं रविविम्बञ्च तिलपुष्पं सरोरुहम् । त्रिशूलं
<>वीक्ष्य जप्त्वा च शतशः शुद्धभावतः । सुसुखं प्रसादं सुखं
<>सुलोचनं सुहास्यकम् । सुवेशं सुगतिं गन्धं सुगन्धं सुखमे
<>व च । लभते च यथासंख्यं शृणु पार्वति! सादरम्” ।
<>पद्मं मुखं, विम्बमधरं, खञ्जनञ्चक्षुः, शिखरं मस्तकं, चामरं
<>केशं, रविविम्बं सिन्दूरं, तिलपुष्पं नासिकां, सरोरुहं नाभिं,
<>त्रिशूलं त्रिवेणीम्, सादृश्यत्वात् । भावचूडामणौ “एकाकी
<>निर्जने देशे श्मशाने विजने वने । शून्यागारे नदीतीरे
<>निःशङ्कोविहरेत् सदा । महाचीनद्रुमे देवीं ध्यात्वा
<>तत्र प्रपूजयेत् । तद्द्रुमोद्भवपुष्पेण पूजयेद्भक्तिभावतः ।
<>स भवेत् कुलदेवश्च कुलद्रुमगतः शुचिः । ब्रह्मतरोर्म्महा-
<>पीठे देवीं ध्यात्वा यथाविधि । तत्सुधारसधारेण तर्प-
<>येन्मापृकाननम् । महाचीनद्रुमलतावेष्टितः साधको-
<>त्तमः । रात्रौ यदि जपेन्मन्त्रं सवै कल्प द्रु मोभवेत् । ति-
<>थिक्रमेण संख्याभिर्लताभिर्वेष्टितो यदि । तदा मासेन
<>सिद्धिः स्यात् सहस्रजपमानतः । अष्टम्याञ्च चतुर्द्दश्यां
<>द्विगुणं यदि दृश्यते । तत्रैव महती सिद्धिर्द्देवतानां
<>सुदुर्लभा” । कुलचूडामणौ “शृणु पुत्र! रहस्यं मे सम-
<>याचारसम्भवम् । येन हीना न सिध्यन्ति जन्मकोटि-
<>सहस्रतः । मानवः कुलशास्त्राणां कुलचर्य्यानुचारिणाम् ।
<>उदारचित्तः सर्वत्र वैष्णवाचारतत्परः । परनिन्दासहिष्णुः
<>स्यादुपकाररतः सदा । पर्वते विपिने वापि निर्ज्जने शू-
<>न्यमण्डपे । चतुष्पथे कला(स्त्री)मध्ये यदि दैवाद्गतिर्भ-
<>वेत् । क्षणं स्थित्वा मनुंजप्त्वा नत्वा गच्छेद्यथासुखम् ।
<>गृध्रं वोक्ष्य महाकालीं नमङ्कुर्य्यादलक्षितम् । क्षेमङ्करीं
<>तथा वीक्ष्य जम्बुकीं यमदूतिकाम् । कुस्वरश्येनभूकाकौ
[Page2135-b+ 38]
<>कृष्णमार्ज्जारमेव च” । दृष्ट्वा नमङ्कुर्य्यादिति शेषः । मन्त्रस्तु
<>“कृशोदरि! महाचण्डे! मुक्तकेशि! वलिप्रिये! ।
<>कुलाचारप्रसन्नास्ये! नमस्ते शङ्करप्रिये! । श्मशानञ्च
<>शवं दृष्ट्वा प्रदक्षिणमनुव्रजन् । प्रणम्यानेन मनुना मन्त्री
<>सुखमवाप्नुयात् । घोरदंष्ट्रे! करलास्ये! किटिशब्दनि-
<>नादिनि! । घोरघोरवास्फाले! नमस्ते! चितिवासिनि! ।
<>रक्तवस्त्रं तथा पुष्पं विलोक्य त्रिपुरां तथा ।
<>प्रणमेद् दण्डवद्भूमौ इमं मन्त्रं पठेन्नरः । बन्धू-
<>कपुष्पसङ्काशे त्रिपुरे! भयनाशिनि! । भाग्योदयसमुत्-
<>पन्ने! नमस्ते वरवर्ण्णिनि! । कृष्णवर्ण्णं तथा पुष्पं
<>राजानं राजपूरुषम् । हस्त्यश्वरथशस्त्राणि फलकान् वी-
<>रपूरुषान् । महिषं कुलदेवञ्च दृष्ट्वा महिषमर्द्दिनीम् ।
<>प्रणम्य जयदुर्गां वा स च विघ्नैर्न्नलिप्यते । जय!
<>देवि! जगद्धात्रि०! त्रिवुराद्ये! त्रिदैवते! भक्तेभ्योवरदे!
<>देवि! महिषघ्नि! नमोऽस्तु ते । मद्यभाण्डं
<>ममालोक्य मत्स्यं मांसं वरस्त्रियम् । दृष्ट्वा च
<>भैरवीं देवीं प्रणम्य विमृषेन्मनुम् । घोरविघ्नविनाशाय
<>कुलाचारसमुद्भये! । नमामि! वरदे! देवि! कुण्डलाभ्यां
<>विभूषिते! । रक्तधारासमाकीर्ण वदने! त्वां नमाम्यहम् ।
<>सर्वविघ्नहरे! देवि! नमस्ते हरवल्लभे! । एतेषां दर्शने
<>चैव यदि नैवं प्रकुर्वते । शक्तिमन्त्रं षुरस्कृत्य तस्य
<>सिद्धिर्न्न जायते” तथा कुलचूडामणौ “कुलवारे कुला-
<>ष्टम्यां चतुर्दश्यां विशेषतः । योगिनीपूजनन्तत्र प्रधानं
<>कुलपूजनम् । यथा विष्णुतिथौ विष्णुः पूजितो वा-
<>श्छितप्रदः । तथा कुलतिथौ दुर्गा पूजिता वरदायिनी ।
<>कुलवारादिनियमोजामले “वरिश्चन्द्रो गुरुः सौरिश्च-
<>त्वारश्चाकुलाइमे । भौमशुक्रौ कुलाख्यौ हि बुधवारः
<>कुलाकुलः । द्वितीया द्वादशी षष्ठी कुलाकुलमुदाहृतम् ।
<>विषमा श्चाकुलाः सर्व्वाः शेषाश्च तिथयः कुलाः”
<>विषमाः प्रतिपत् तृतीया पञ्चमी सप्तमी नवमी एका-
<>दशी त्रयोदशी पञ्चदशी चकुलाख्या तद्भिन्नाः सर्व्वाः
<>शेषाश्च तिथयः कुलाः । “वारुणार्द्राभिजिन्मूलं कुला-
<>कुलमुदाहृतम् । कुलानि समधिष्ण्यानि शेषाणि च
<>कुलानि च । तत्फलमाह तत्रैव “तिथिवारे च नक्षत्रे
<>चाकुले स्थायिनो भयम् । कुलाख्ये जयिनो नित्यं
<>साम्यञ्चैव कुलाकुले” । एवं कुलवारादिकं ज्ञात्वा साधकः
<>कर्मकुर्य्यात्” । विवृतिश्च आगमे दृश्या ।
<LEND>
