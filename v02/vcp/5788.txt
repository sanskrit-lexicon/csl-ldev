<L>5788<pc>0542,b<k1>असमवायिकारण<k2>असमवायिकारण
असमवायिकारण¦ न० समवैति सम + अव--इण--णिनि
<>न० त० कर्म्म० । न्यायमते समवायिकारणं द्रव्यं तद्भिन्नं
<>द्रव्यवृत्ति यत् गुणादिकं कारणं तस्मिन्नर्थे । यथा कपा-
<>लद्वयसंयोगरूपो गुणोघटस्य, द्रव्याश्रिता क्रिया संयोग-
<>विभागादेः । “समवायिकारणत्वं ज्ञेयमथाप्यसमवायिहेतु-
<>त्वम्” । “यत् समवेतं कार्य्यं भवति ज्ञेयन्तु समवायि जनकं
<>तत्” । “तत्रासन्नं जनकं द्वितीयम्” “गुणकर्म्ममात्रवृत्ति
<>ज्ञेय मथाप्यसमायिहेतुत्वम्” इति च भाषा० व्याख्यातञ्चैतत्
<>मुक्ता० । “तत्र समवायिकारणे आसन्नं प्रत्यासन्नं कारणं
<>द्वितीयमसमवायिकारणमित्यर्थः अत्र यद्यपि तुरीतन्तुसंयो-
<>गानां पटासमवायिकारणत्वंस्यात्, एवं वेगादीनामपि
<>अभिघाताद्यसमवायिकारणत्वं स्यात्, एवं ज्ञानादीना-
<>मिच्छाद्यसमबायिकारत्वं स्यात् तथापि पटासमवायिकारण-
<>लक्षणे तुरीतन्तुसंयोगभिन्नत्वं देयं, तुरीतन्तुसंयोगस्तु तुरी-
<>पटसंयोगं प्रत्यसमवायिकारणं भवत्येव, एवं वेगादिकं
<>वेगस्पन्दाद्यसमवायिकारणं भवत्येवेति तत्तत्कार्य्यासमवायि-
<>कारणलक्षणे तत्तद्भिन्नत्वं न देयम्, आत्मविशेषगुणा-
<>नान्तु कुत्राप्यसमवायिकारणत्वं नास्ति तेन तद्भिन्नत्वं
<>सामान्यलक्षणे देयमेव । अत्र समवायिकारणे प्रत्यासन्नं
<>द्विविधं कार्य्यकार्थप्रत्यासत्त्या कारणैकार्थप्रत्यासत्त्या च
<>आद्यं यथा घटादिकं प्रति कपालसंयोगादिकं, तत्र
<>कार्य्येण घटेन सह कारणस्य कपालसंयोगस्य एकस्मिन्
<>कपाले प्रत्यासत्तिरस्ति, द्वितीयं यथा घटरूपं प्रति
<>कारणं घटः तेन सह कपालरूपस्य एकस्मिन् कपाले
[Page0543-a+ 38]
<>प्रत्यासत्तिरस्ति, तथाच क्वचित् समवायसम्बन्धेन, क्वचित्
<>स्वसमवायिसमवायसम्बन्धेनेति फलितार्थः । इत्थश्च कार्य्ये
<>कार्य्यकारणैकार्थान्यतरप्रत्यासत्त्या कारण ज्ञानादिभिन्नम-
<>समवायिकारणमिति सामान्यलक्षणं पर्य्यवसन्नम्” ।
<P>कुत्रं कुत्र किंकिमसमवायिकारणं? वैशेषिकसूत्रे तदुक्तं
<>ततौद्धृत्य किञ्चित् प्रदर्श्यते ।
<>“आत्मसंयोगप्रयत्नाभ्यां हस्तेकर्म्म १ । तथा हस्तसंयोगाच्च
<>मुवले कर्म्म २ । अभिघातजे मुषलादौ कर्म्मणि व्यतिरेकाद-
<>कारणं हस्तसंयोगः ३ । तथात्मसंयोगो हस्तकर्म्मणि ४ ।
<>अभिघातान्मुषलसंयोगाद्धस्ते कर्म्म० ५ । आत्मकर्म्म हस्तसंयो-
<>गाच्च ६! संयोगाभावे गुरुत्वात् पतनम् ७ । नोदनविशेषा-
<>भावान्नोर्द्ध्वं न तिर्य्यंग्गगमनम् ८ । प्रयत्नविशेषान्नोदन
<>विशेषः ९ । नोदनविशेषादुदसनविशेषः १० । हस्तकर्म्मणा
<>दारकर्म्म व्याख्यातम् ११ । तथा दग्धस्य विस्फोटने १२ ।
<>यत्नाभावे प्रसुप्तस्य चलनम् १३ । तृणे कर्म्म वायुसंयो-
<>षात् १४ । मणिगमनं सूच्यभिमर्पणमदृष्टकारणम् १५
<>इषावयुगपत्संयोगविशेषाः कर्म्मान्यत्वे हेतुः १६ ।
<>नोदनादाद्यमिषोः कर्म्म तत्कर्म्मकारिताच्च संस्कारादुत्तरं
<>तथोत्तरमुत्तरञ्च १७ संस्काराभावे गुरुत्वात् पतनम्” १८
<>वै० सू० “संयोगश्च प्रयत्नश्च संयोगप्रयत्नौ आत्मनः
<>संयोगप्रयत्नौ ताभ्यां हस्ते समवायिकारणे कर्म्म, तस्य
<>च कर्म्मणः प्रयत्नवदात्मसंयोगोऽसमवायिकारणम्, प्रयत्नश्च
<>निमित्तकारणम्, इयमेव चेष्टा, प्रयत्नवदात्मसंयोगासामवा-
<>यिकारणकक्रियायाश्चेष्टात्वात् स्वासमवेतस्वातिरिक्तस्पर्शव-
<>दन्यप्रयत्नजन्यक्रियाया वा १ । तथा हस्तसंयोगादुत्क्षेपण-
<>बद्धस्तसंयोगादित्यर्थः अत्र च यत्नवदात्मसंयुक्तेन
<>हस्तेन मुषलस्य संयोगोऽसमगायिकारणम्, मुसलं समवा-
<>यिकारणम्, प्रयत्नगुरुत्वे निमित्तकारणे २ । उदूखलाभि-
<>हतमुषलस्याकस्माद् यदुत्पतनं जायते तत्र कारणमाह ।
<>तत्र यद्यपि मुसलेन उत्पतता हस्तस्य संयोगोऽप्यस्ति
<>तथाऽपि स संयोगोऽन्यथासिद्धः किन्तु उदूखलाभिघात
<>एव असमवायिकारणम्, कुत एवमित्यत आह व्यतिरेका-
<>दिति प्रयत्नस्य व्यभिचारादित्यर्थः । यदि तदा प्रयत्नः स्यात्
<>मुषलस्यैवाकस्मिकमुत्पतनं न भवेत् विधारकेण ब्रयत्नेन
<>मुषलस्य धारणमेव भवेत् चेष्टाधीनं मुषलस्य पुनरुत्पतनं
<>वा भवेत् इति भावः ३ । मुषलेन सहोत्पततोहस्तस्य कर्म्मणि
<>कारणविशेषमभिवातुं प्रयत्नवदात्मसंयोगस्यासमवायिकार-
<>णत्वं निराकर्त्तुमाह । मुषलेन सहोत्पततोहस्तस्य कर्म्मणि
[Page0543-b+ 38]
<>आत्मसंयोगः प्रयत्नवदात्मयोगस्तथा अकारणमित्यर्थः
<>अकारणमिति पूर्व्वसूत्रस्थं तथेत्यतिदिश्यते ४ । कुतस्तर्हि
<>हस्ते तदोत्पतनमत आह । यथा मुषले उत्पतति मुषल-
<>मुखस्थं लोहमुत्पतति तथा हस्तोऽपि तदोत्पतति । अत्रा-
<>भिघातशब्देन अभिघातजनितः संस्कार उच्यते उपचा-
<>रात्, उत्पततो मुषलस्य पटुतरेण कर्म्मणा अभिघातसह-
<>कृतेन स्वाश्रये मुषले संस्कारोजनितस्तत्कृतं संस्कारमपेक्ष्य
<>हस्तमुषलसंयोगादसमवायिकारणाद्धस्तेऽप्युत्पतनं न तु
<>तदुत्पतनं प्रयत्नवदात्मसंयोगामवायिकारणकम्, अवशो
<>हि हस्तो मुषलेन सहोत्पततीति भावः ५ । ननु शरीरे
<>शरीरावयवे वा यत्कर्म्मोत्पद्यते तत्र प्रयत्नवदात्मसंयोगः
<>कारणं प्रकृते कथं न तथेत्यत आह । आत्मशब्दः शरी-
<>रावयवपर उपचारात् अन्वयानुपपत्तिरेवोपचारवीजम् ।
<>तथाचात्मनः शरीरावयवस्यापि हस्तस्य यत् कर्म तत्
<>हस्तमुषलसंयोगात् चकाराच्च वेगममुच्चयः, हस्तकर्म्मणि
<>हस्तसंयोगस्तावदसमवायिकारणं तत्र व्यभिचारो नास्ति
<>स च क्वचित् प्रयत्नवदात्मसंयोगः क्वचिद्वेगवन्मुषलादि-
<>संयोगो यथा वातूलस्य शरीरावयवकर्म्मेति भावः ६ ॥
<>प्रयत्नानधीनकर्म्मप्रकरणमारभते । संयोगपदेन प्रतिबन्धक-
<>मात्रमुपलक्षयति तेन प्रतिबन्धकाभावे गुरुत्वादसमवायि-
<>कारणात् पतनम् अधःसंयोगफलिका क्रिया जायते, तत्र
<>गुरुत्ववति फलादौ प्रतिबन्धकः संयोगः, विहङ्गमादौ तु
<>विधारकः प्रयत्नः पतनप्रतिबन्धकः, एतेषामभावे गुरुत्वा-
<>धोनं पतनमित्यर्थः । अभिध्यानादिना विषादेरन्तरीक्ष-
<>स्थापने अदृष्टवदात्मसंयोगो मन्त्रादिरेव वा प्रतिबन्धक-
<>स्तेषामपि संयोगपदेन संग्रहः ७ ॥ ननु गुरुत्वाद् यदि
<>पतनं तदा लोष्टादेरुत्क्षिप्तस्य क्वचिदूर्द्ध्वं क्वचिच्च तिर्य्यग्-
<>गमनं कथम्भवेदित्यत आह । गुरुत्ववतोऽपि लोष्टकाण्डा-
<>देर्यदूर्द्ध्वं तिर्य्यक् च गमनं तन्नोदनविशेषात् तीव्रतरान्नो-
<>दनात् । तथाच फलपक्षिवाणादौ संयोगप्रयत्नसंस्काराभावे
<>यतु पतनं तत्र नोदनविशेषो नास्ति तेन न तिर्य्यक्, नवोर्द्ध्वं
<>गमनमिति भावः ८ । ननु नोदनविशेष एव कुत उत्पद्यते
<>तत्राह । तिर्य्यक् ऊर्द्धं दूरम् आसन्नं वा क्षिपामीति-
<>इच्छाकारणकः प्रयत्नविशेषः तज्जनितो नोदनविशेषस्ततो
<>गुरुत्ववतो द्रव्यस्य लोष्टादेरूर्द्धं तिर्य्यक् च गमनमुपषद्यते
<>उदसनं दूरोत्क्षेपणम् ९, १० ॥ उदूखलाभिधातात् मुषलेन
<>सह हस्ते यत्कर्म्म उत्पन्नं तत्तावत् प्रयत्नपूर्व्वकं न भवति
<>नापि पुण्यपापहेतुकमतस्तत्तुल्यतया बालकस्य क्रीडाकरचर-
[Page0544-a+ 38]
<>णादिचालनं यत्तत्रातिदिशति । बालकस्य यद्यपि कर-
<>चरणादिचालनं प्रयत्नपूर्व्वकमेव तथापि हिताहितप्राप्ति-
<>फलकं न भवति न पुण्यपापहेतुकमित्यतिदेशार्थः ११ ॥
<>इदानीं प्रयत्नपूर्व्वकेऽपि कर्म्मणि यत्र पूण्यपापहेतुकत्वं
<>तत्र दारककर्म्मतुल्यतामतिदिशन्नाह । आततायिना
<>केनाप्यगारे दाह्यमाने तत्र दग्धस्य पुरुषस्य विस्फोटे
<>वह्निकृते जाते सति तस्याततायिनो बधानुकूलेन प्रयत्नेन
<>हस्तादौ यत्कर्म्म जनितं तन्न पूण्यहेतुकं न वा पापहेतुकं
<>यथाहुः । “नाततायिबधे दोषो हन्तुर्भवति कश्चन । प्रकाशं
<>वाऽप्रकाशं वा मन्युस्तन्मन्युमृच्छति” । “अग्निदोगरदश्चैव
<>शस्त्रपाणिर्धनापहः । क्षेत्रदारापहारी च षडेते आत-
<>तायिनः” १२ । इदानीं यत्नं विना यानि कर्म्माणि भवन्ति
<>तान्याह । प्रसुप्तस्येति चैतन्याभावदशामुपलक्षयति तेन
<>मूर्च्छितस्य जीवतोऽचैतन्येऽपि वायुकृतं चलनं द्रष्टव्य-
<>मत्र १३ ॥ शरीरकर्म्माणि व्याख्याय तदितराण्याह ।
<>तृणपदेन वृक्षगुल्मलतावतानादिकं सर्व्वमुपलक्षयति १४ ।
<>अदृष्टाधीनं कर्म परिगणयन्नाह । मणिपदेन कांस्यादिकमुप-
<>लक्षयति तेनाभिमन्त्रितं मणिकांस्यादि तस्काराभिमुखं यद्
<>गच्छति तत्र गमने मण्वादि समवायिकारणम्, अदृष्ट-
<>वत्तस्करात्ममणिसंयोगोऽवसमवायिकारणम्, तस्करस्य पापं
<>निमित्तकारणम् । सूच्यभिसर्पणमिति सूचीपदेन लौह-
<>मात्रं तृणञ्चोपलक्षयति तथा चायस्कान्ताभिमुखं यत्सू-
<>च्यादेर्गमनं तृणकान्ताभिमुखं यत् तृणस्य गमनं तत्र सूच्यादि
<>समवायिकारणम्, यस्य हितमहितं वा तेन तृणसूच्यादि-
<>गमनेन तददृष्टवदात्मसंयोगोऽसमवायिकारणम्, तददृष्टमेव
<>निमित्तकारणम्, एवमन्यदप्यूह्यम् । तद्यथा वह्नेरूर्द्ध्व-
<>ज्वलनं वायोस्तिर्य्यग्गमनं सर्गादौ परमाणुकर्म्मादि १५ ।
<>ननु शरविहङ्गमालातचक्रादीनामुपरमपर्य्यन्तमेकमेव कर्म्म
<>नाना वेति संशये निर्णयहेतुमाह । इषाविति षष्ठ्यर्थे
<>सप्तमी, इदमत्राकूतं वेगेन गच्छतां शरादीनां कुड्यादि-
<>संयोगानन्तरं शरादौ सत्येव गत्युपरमो दृश्यते अत्राश्रय-
<>नाशस्तावन्न तन्नाशकः आश्रयस्य विद्यमानत्वात् विरोधि-
<>गुणान्तरञ्च नोपलभ्यते तेन स्वजन्यः संयोग एव कर्म्म-
<>नाशक इत्युन्नीयते स च संयोगश्चतुर्थक्षणे जातः पञ्चमक्षणे
<>कर्म्म नाशयति । तथा हि कर्म्मोत्पत्तिरथ विभागः अथ
<>पूर्व्वसंयोगनाशः उत्तरसंयोगः कर्म्मनाशः तेना-
<>युगपत्संयोगविशेषाः कर्म्मनानात्वज्ञापका इत्यर्थः सं-
<>योगविशेषा इति संयोगे विशेषः स्वजन्यत्वमेव अन्यथा
[Page0544-b+ 38]
<>संयोगमात्रस्य कर्मनाशकत्वेकर्म्मक्वचिदपि न तिष्ठेत् १६ ।
<>नोदननिष्पाद्यकर्मप्रकरणानन्तरं संस्कारनिष्पाद्यकर्मप्रकर-
<>णमारभते । पुरुषप्रयत्नेनाकृष्टया पतञ्जिकया नुन्नस्येषोराद्यं
<>कर्म जायते तत्र नोदनमसमवायिकारणम्, इषुः समवा-
<>यिकारणम्, प्रयत्नगुरुत्वे निमित्तकारणे, तेन चाद्येन
<>कर्मणा समनाधिकरणो वेगाख्यः संस्कारो जन्यते न
<>च वेगेन, गच्छतीति प्रत्यक्षसिद्ध एव तेन संस्कारेण तत्रेषौ
<>कर्म्म जायते तत्रासमवायिकारणं संस्कारः, समवायि-
<>कारणमिषुः, निमित्तकारणन्तु तीव्रो नोदनविशेषः, एवञ्च
<>यावदिषुपतनमनुवर्त्तमानेन संस्कारेण उत्तरोत्तरः कर्म-
<>सन्तानो जायते स्वजन्योत्तरसंयोगेन कर्मणि नष्टे संस्का-
<>रेण कर्मान्तरजननात् एक एव संस्कारः कर्ममन्तानजनकः
<>न तु कर्मसन्तानवत् संस्कारसन्तानोऽप्यभ्युपगन्तुमुचितो
<>गौरवादिति दर्शयितुमाह तथोत्तरमुत्तरञ्चेति तत्कर्मकारि-
<>ताच्च संस्कारादित्येकवचनञ्च, न्यायनये तु कर्मसन्तानवत्
<>संस्कारसन्तानस्वीकारे गौरवम्, यत्तु युगपत्प्रक्षिप्तशर-
<>योरेकस्य तीव्रो वेगोऽपरस्य तु मन्दस्तत्र नोदनतीव्रत्व-
<>मन्दत्वेनिमित्तम् १७ । ननु संस्कार एक एव चेत् कर्मसन्ता-
<>जनकस्तदा कदाचिदपि शरपातो न स्यात् कर्मजनकस्य
<>संस्कारस्य सत्त्वादित्यत आह । गुरुत्वन्तावत् पतनकारण-
<>मनुवर्त्तमानमेव तच्च गुरुत्वं संस्कारेण प्रतिरुद्धं पतनं
<>नाजीजनत् अथ प्रतिबन्धकाभावे तदेव गुरुत्वं पतनं
<>करोतीत्यर्थः” १८ । उपस्करः ।
<>“नोदनाभिघातात् संयुक्तसंयोगाच्च पृथिव्यां कर्म १ । तद्-
<>विशेषेणादृष्टकारितम् २ । अपां संयोगाभावे गुरुत्वात्
<>पतनम् ३ । द्रवत्वात् स्यन्दनम् ४ । नाड्यो वायुसंयोगादारो-
<>हणम् ५ । नोदनापीडनात् संयुक्तसंयोगाच्च ६ । वृक्षाभिस-
<>र्पणमित्यदृष्टकारितम् ७ । अपां संधातो विलयनंञ्च तेजः-
<>संयोगात् ८ । तत्र विस्फुर्ज्जथुर्लिङ्गम् ९ । वैदिकञ्च १० । अपां
<>संयोगाद्विभागाच्च स्तनयित्नोः ११ । पृथिवीकर्मणा तेजःकर्म
<>वायुकर्म च व्याख्यातम् १२ । अग्नेरूर्द्ध्वज्वलनं वायोस्तिर्य्यक्
<>पवनमणूनां मनसश्चाद्यं कर्मादृष्टकारितम् १३ । हस्तकर्मणा
<>मनसः कर्म व्याख्यातम् १४ । आत्मेन्द्रिमनोऽर्थसन्निकर्षात्
<>सुखदुःखे १५ । तदनारम्भ आत्मस्थे मनसि शरीरस्य दुःखा-
<>भावः स योगः १६ । अपसर्पणमुपसर्पणमशितपीतसंयोगाः
<>कार्य्यान्तरसंयोगाश्चेत्यदृष्टकारितानि” १७ । वै० सू० नोदनादि
<>निष्पाद्य कर्मपरीक्षाप्रकरणम् तत्राह । नोदनं संयोगविशेषः
<>येन संयोगेन जनितं कर्म संयोगिनो० परम्परं विभागहेतु
[Page0545-a+ 38]
<>र्न भवति यः संयोग शब्दनिमित्तकारणं न भवति वा ।
<>यः संयोगः शब्दनिमित्तकारणं भवति यज्जनितं कर्म
<>संयोगिनोः परस्परविभागहेतुश्च भवति स संयोगविशेषो-
<>ऽभिघातः । ताभ्यामपि प्रत्येकं कर्म जन्यते पङ्काख्यायां
<>पृथिव्याञ्चरणेन नोदनात् चरणाभिघाताच्च कर्म जायते
<>तत्र पङ्कः समवायिकारणम्, नोदनाभिघातौ यथायथ-
<>मसमवायिकारणम्, गुरुत्ववेगप्रयत्ना यथासम्भवं निमित्त-
<>कारणम् । संयुक्तसंयोगादिति नोदनादभिघाताद्वा पङ्के
<>कर्म तत्पङ्कस्थिते घटादावपि तत्समकालमेव कर्मदर्शनात् १ ।
<>ननु भूकम्पादौ नोदनाभिघातावन्तरेण जायमाने किमस-
<>मवायिकारणमत आह । तदिति पृथिवीकर्म परामृशति
<>पृथिव्यामेव कर्म यदि विशेषेण आशयेन भवति तदाऽदृष्ट-
<>कारितम्, तेन भूकम्पेन यस्य दुःखं सुखं वा भवति अदृष्टव-
<>त्तदात्मसंयोगस्तत्रासमवायिकारणम्, भूः समवायिकारणम्,
<>अदृष्टं निमित्तकारणम्, यद्वा तदा नोदनाभिघातौ
<>परामृशति विशेषो व्यतिरेकः तथा च नीदनाभिघात-
<>व्यतिरेकेण यत् पृथिव्यां कर्म तददृष्टकारितमित्यर्थः २ ।
<>इदानीं द्रवद्रव्यसमवेतकर्मपरीक्षाप्रकरणम्, तत्राह ।
<>अपां यत् पतनं वर्षणरूपं तद्गुरुत्वासमवायिकारणकम्,
<>तत्संयोगस्य मेघसंयोगस्याभावे सति भवति तेन संयो-
<>गाभावस्तन्निमित्तकारणमित्यर्थः ३ । तेषामेव वृष्टिविन्दू-
<>नामन्योन्यसंयोगजनकं कर्म कथमत आह । क्षितौ
<>पतितानामपां विन्दूनां परस्परं संयोगेन महज्जला-
<>वयवि स्रोतोरूपं यज्जायते तस्य यत् स्यन्दनं दूरसंस-
<>रणं तत् द्रवत्वादसमवायिकारणादुत्पद्यते गुरुत्वान्निमित्त-
<>कारणादप्सु समवायिकारणेषु ४ । ननु यदि भूमिष्ठानाम-
<>पाम् ऊर्द्ध्वं गमनं भवति तदा गुरुत्वात् पतनवर्षणं
<>सम्भाव्यते तदेव तु कुत इत्यत आह । कारयन्तीतिशेषः
<>यदपामूर्द्ध्वमारोहणं तत् नाड्यः सूर्य्यरश्मयो वायु-
<>संयोगात् कारयन्ति ग्रीष्मे वाय्वभिहताः सूर्य्यरश्मय
<>एव आरोहयन्त्यप इत्यर्थः । क्वचित् पाठो नाड्यवायु-
<>संयोगादिति स च नाड्यो नाडीसम्बन्धी यो वायुसंयीग
<>इत्युपपादनीयः ५ । ननु सूर्य्यरश्मीनां कथमयं महिमा
<>यत् भूमिष्ठा अप ऊर्द्ध्वं नयन्तीत्यत आह । नोदनेन
<>बलवद्वायुनोदनेन आपीडनादास्कन्दनात् । वायुसंयुक्ता-
<>रश्मयस्तत्संयुक्ता आप ऊर्द्ध्वं धावन्ति यथा स्थालीस्था
<>अपः क्वथ्यमानाः वायुनुन्नवह्निरश्मय ऊर्द्ध्वं नयन्ति,
<>चकार इवार्थस्तत्र च उपमानं स्थालीस्था एवापो
[Page0545-b+ 38]
<>द्रष्टव्याः ६ । ननु मूले सिक्तानामपां वृक्षाभ्यन्तरेणोर्द्ध्वगमनम्
<>अभितः, तत्र नोदनाभिघातौ न वादित्यरश्मयः प्रभवन्ति
<>तत्कथं तदित्यत्राह । अभितः सर्पणमभिसर्पणं तदभि-
<>सर्पणं मूले निषिक्तानामपां वृक्षे तददृष्टकारितं पत्रकाण्ड-
<>फलपुष्पादिवृद्धिकृतं सुखं दुःखं वा येषामात्मनाम्, अदृष्ट-
<>वत्तदात्मसंयोगादससवायिकारणात् अदृष्टान्निमित्तादप्सु
<>समवायिकारणेषु तत् कर्म भवति । येन कर्मणा आप
<>ऊर्द्ध्वं गत्वा वृक्षं वर्द्धयन्तीत्यर्थः ७ । नन्वपां सांसिद्धिकद्रवत्व
<>लक्षणमुक्तं तादृशानामेवापामूर्द्ध्वमधस्तिर्य्यक् च गमनमुप-
<>पादितं हिमकरकादीनाञ्च शैत्यादप्त्वमविवादसिद्धम्,
<>तत्कथं तेषां संघातः काठिन्यम्, कथञ्च विलयनमित्यत
<>आह । दिव्येन तेजसा प्रतिबन्धादाप्याः परमाणवो
<>द्व्यणुकमारभमाणा द्व्यणुकेषु द्रवत्वं नारभन्ते ततो द्रवत्व-
<>शून्यैरवयवैर्द्व्यणुकादिप्रक्रमेण द्रवत्वशून्या हिमकरकादय
<>आरभ्यन्ते तेन तेषां काढिन्यमुपलभ्यते । नन्वेवं हिमकर-
<>कादीनामाप्यत्वे किं प्रमाणमत उक्तं विलयनञ्च तेजः-
<>संयोगादिति तेजःसंयोगेन बलवता हिमकरकारम्भकप-
<>रमाणूनां क्रिया क्रियातो विभागस्तत आरम्भकसंयोग-
<>नाशपरम्परया हिमकरकादिमहावयविनाशस्तत्र द्रवत्वप्रति-
<>बन्धकतेजःसंयोगविगमात् त एव परमाणवः द्व्यणुकेषु
<>द्रवत्वमारभन्ते ततो द्रवत्ववतां हिमकरकादीनां विलयनं
<>तत्र च बलवत्तेजीऽनुप्रवेशो निमित्तम् ८ । ननु बलद्दिव्यतेजो-
<>ऽनुप्रवेशस्तत्र इत्यत्र किंप्रमाणमित्यत आह । तत्र दिव्यासु
<>अप्सु दिव्यानां तेजसामनुप्रवेशे विस्फुर्ज्जथुर्लिङ्गं वज्रनि-
<>र्घोष एव लिङ्गमित्यर्थः आत्यन्तिकविद्युत्प्रकाशस्तावत्प्रत्यक्ष
<>एव तदनुपदञ्च स्फुर्ज्जथुः सोऽपि प्रत्यक्ष एव तेनानुमीयते
<>यस्मान्मेघात् करकाः प्रादुर्भवन्ति तत्र दिव्यन्तेजोविद्युद्रूप-
<>मनुप्रविष्टं तदुपष्टम्भेन करकारम्भिकाणामपां द्रवत्वप्रति-
<>बन्ध इति ९ । अत्रैव प्रमाणान्तरमाह । अपां मध्ये तेजोऽ-
<>नुप्रवेश आगमसिद्ध एवेत्यर्थः । तथा हि “आपस्ता अग्निं
<>गर्भमादधीरन् या अग्निं गर्भं दधिरे सुवर्ण्णम्” इत्यादि १० ।
<>ननु विस्फुर्ज्जथुः कथमुत्पद्यते संयोगविभागौ शब्दयोनी
<>तौ च नानुभूयेते इत्यत आह । विस्फुर्ज्जथुरितिशेषः अद्भिः
<>स्तनयित्नोः संयोगविभागौ निमित्तकारणीभूय स्तनयित्नो-
<>रेवाकाशेन संयोगादसमवायिकारणादाकाशे समवा १ कारणे,
<>शब्दं गर्ज्जितं जनयतः । क्वचिच्च वायुबलाहकसंयोग-
<>विभागौ निमित्तकारणे बलाहकवियत्सांयोगविभागावस-
<>मवायिकारणे, कर्मकारणाधिकारेऽपि प्रासङ्गिकमिदमुक्तम्-
[Page0546-a+ 38]
<>यद्वा मेघाकाशसंयोगे विभागे वा शब्दासमवायिकारणे
<>कारणम् अपामेव नोदनाभिघातजनितं कर्मेति सूचितं
<>कर्मण एवाधिकारप्राप्तत्वात् ११ । भूकम्पं प्रत्यदृष्टवदात्मसंयोगः
<>कारणमुक्तं तत्रैवाकस्मिकदिग्दाहहेतोस्तेजसः आकस्मिक-
<>वृक्षादिक्षोभहेतोश्च प्रभञ्जनस्य कर्म यत् संजायते तत्रा-
<>प्यदृष्टवदात्मसंयोगोऽसमवायिकारणम्, वायुतेजसी समवा-
<>यिकारणम्, अदृष्टं निमित्तकारणमित्यर्थः, कर्मशब्दस्य
<>द्व्यावृत्तिर्महोल्कादिकर्मसूचनार्था १२ । अदृष्टवदात्मसंयो-
<>गासमवायिकारणकं कर्मान्तरमाह । आद्यमिति सर्गा-
<>द्यकालीनमित्यर्थः, तदा नोदनाभिघातादीनामभावात्
<>अदृष्टवदात्मसंयोग एव तत्रासनवायिकारणम् आद्यमूर्द्ध्व-
<>ज्वलनम् आद्यं तिर्य्यक्पवनमिति, इतरेषां ज्वलनपवन-
<>कर्मणां वेगासमवायिकारणकत्वमेव मन्तुमुचितं दृष्टे कारणे
<>सत्यदृष्टकल्पनानवकाशात् १३ । अनाद्यं कर्माधिकृत्याह ।
<>मुषलोत्क्षेपणादौ यथा प्रयत्नवदात्मसंयोगासमवायिका-
<>रणकं हस्तकर्म तथाऽभिमतविषयग्राहिणीन्द्रिये सन्नि-
<>कर्षार्थं यन्मनसः कर्म तदपि प्रयत्नवदात्मसंयोगासमावयि-
<>कारणकमेव । यद्यपीन्द्रियं मनो न साक्षात्प्रयत्नविषयस्त-
<>थापि मनोवहनाडीगोचरेण प्रयत्नेन मनसि कर्मोत्पत्ति
<>र्द्रष्टव्या, नाड्यास्तु त्वगिन्द्रियग्राह्यत्वमङ्गीकर्त्तव्यम् अन्यथा
<>प्राणवहनाडीगोचरेण प्रयत्नेनाशितपीताद्यभ्यवहरणमपि न
<>सम्भवेत् १४ । ननु मनसि कर्म्म उत्पद्यत इत्यत्रैव न प्रमाण-
<>मत आह । सुखदुःखे इत्युपलक्षणं ज्ञानप्रयत्नाद्यपि
<>द्रष्टव्यं मनसोवैभवं पूर्ब्धमेव निराकृतम्, अणुत्वञ्च साधि-
<>तम्, युवपज्ज्ञानानुत्पत्तिश्च मनसो लिङ्गमित्युक्तं तेन
<>तत्तदिन्द्रियप्रदेशेन मनःसंयोगमन्तरेण सुखदुःखे न
<>स्यातामेव यदि मनसि कर्म्म न भवेत् न भवेच्च पादे मे
<>सुखं शिरसि मे वेदनेत्याद्याकारोऽनुभव इत्यर्थः । यद्यपि
<>मनःसन्निकर्षाधीनः सर्व्वोऽप्यात्मविशेषगुणस्तथापि सुख-
<>दुःखे तीव्रसंवेगितयाऽतिस्फुटत्वादुक्ते १५ । नन्वेवं यदि चपलं
<>मनस्तदा चित्तनिरोधाभावाद्योगं विना नात्मसाक्षात्कारो
<>न वा तमन्तरेण मोक्ष इति शास्त्रारम्भवैफल्यमतआह
<>विषयेष्वलम्प्रत्ययवत उदासीनस्य बहिरिन्द्रियेभ्योव्यावृत्तं
<>मनो यदात्मस्थमात्ममात्रनिष्ठं भवति तदा तत्कर्मानुगुण-
<>प्रयत्नाभावात् कर्म्म मनसि नोत्पद्यते स्थिरतरं मनो भवति
<>स एव योगः चित्तनिरोधलक्षणत्वाद् योगस्य, तदनारम्भ
<>इति मनसः कर्मानारम्भं इत्यर्थः । यद्वा तत्पदेन सुखदुःखे
<>एवाभिधीयेते प्रक्रान्तत्वात्, दुःखाभाव इति दुःखाभाव-
[Page0546-b+ 38]
<>साधनत्वाद्योग एव दुःखस्याभावः “अन्नं वै प्राणः”
<>इति वत्, यद्वा दुःखस्याभावो यत्रेति बहुव्रीहिः,
<>शरीरस्येति शरीरावच्छिन्नस्यात्मनः, स योग इति प्रसिद्धि-
<>सिद्धतया तत्पदम्, अयं स योगः । यद्वात्मपदेनात्र प्राण
<>उच्यते उपचारात् प्राणानुमेयत्वादात्मनः तथा च प्राण-
<>वहनाड्यां कर्मणा प्राणकर्मापि जायते यद्वा जीवनयोनि-
<>यत्नवदात्मप्राणसंयोगासमवायिकारणकं प्राणकर्म, जीवन-
<>योनिश्च यत्नोऽतीन्द्रियः प्राणसञ्चारानुमेयः कथमन्यथा
<>सुषुप्त्यवस्थायामपि श्वासप्रश्वासगतागतमिति भावः १६ । ननु
<>प्राणस्य मनसश्च कर्म यदि प्रयत्ननिमित्तकं तदा प्राणमनसी
<>यदा मरणावस्थायामपसर्पतः देहाद्बहिर्भवतः देहान्तरो-
<>त्पत्तौ तत्र पुनरुपसर्पतः प्रविशतः तत्र प्रयत्नाभावात्तदु-
<>भयमनुपपन्नम्, अशितपीतं भक्तपानीयादि तस्यापि शरीरा-
<>वयवोपचयहेतु र्यः संयोगस्तज्जनकं यत् कर्म यच्च गर्भवास-
<>दशायां संयोगविभागजनकं कर्म तेषां कथमुत्पत्तिरत
<>आह । अत्र “नपुंसकमपुंसकेनैकवच्चान्यतरस्यामिति” पा०
<>नपुंसकनिर्द्देशः, संयोगपदञ्च तत्कारणे कर्मणि लाक्ष-
<>णिकम्, अपसर्पणं देहारम्भककर्मक्षये देहादेव प्राणमनसो-
<>रुत्क्रमणम्, उपसपणञ्च देहान्तरोत्पत्तौ तत्र प्राणमनसोः
<>प्रवेशनम्, अशितपीतादिसंयोगहेतुश्च कर्म, कार्य्यान्तरं
<>गर्भशरीरं तत्संयोगहेतुश्च यत् कर्म तत् सर्व्वमदृष्टवदात्म-
<>संयोगासमवायिकारणकम्, इतिकारेण धातुमलकर्मणामप्य-
<>दृष्टवदात्मसंयोगासमवायिकारणकत्वं सूचयति” १७ उप० ।
<LEND>
