<L>18505<pc>2770,a<k1>ग्रहाधिकरण<k2>ग्रहाधिकरण
ग्रहाधिकरण¦ न० ग्रहस्य पात्रविशेषस्यैकत्वाविवक्षा-
याज्ञापकमधिकरणम् । न्यायरूपे पञ्चाङ्गे अधिकरणभेदे
तच्च जै० ३ अ० १ पादे दर्शितं संक्षेपतस्तत उद्धृत्य तत्त्व-
बोधिन्यामुक्तं यथा
“सोमयागे श्रूयते “दशापवित्रेण ग्रहं संमार्ष्टीति”
दशापवित्रं वासःखण्डं ग्रहः सोमरसादिहविःपात्र
विशेषः तत्र एकस्यैव मार्ज्जनमुत एकत्वाविवक्षया सर्व्वे-
षामिति संशये “पशुना रुद्रं यजेत” इत्यत्रेव एकवचना-
देकत्वविवक्षया एकस्यैव मार्ज्जनं न सर्व्वेषां तथा च
सू० “एकत्वं युक्तमेकस्य श्रुतिसंयोगादिति, प्राप्ते ब्रूमः ।
ग्रहाणां यागोपकरणतया प्राप्तानामनेन मार्जन
संस्कारोविधीयते तत्र ग्रहमिति द्वितीयया एकस्योद्दे-
श्यत्वं फलवत्त्वञ्च बोध्यते प्रधानं ग्रहं प्रति मार्ज्जनं
गुणः “प्रतिप्रधानं गुण आवर्त्तनीयः” इति न्यायेन स-
र्व्वेषां मार्जनं प्राप्तम् उद्देश्यगतमेकत्वमविवक्षितं न च
ग्रहत्वजातिर्मार्ज्जनेन सस्कार्य्या इति तदाश्रयैक-
मार्जनेन सर्वे संस्कृता भवन्ति, जातेः सर्बवृत्तित्वा-
दित्येकत्वविवक्षायामपि सर्वमार्ज्जनसिद्धिरिति बाच्यं
जातेरभूर्त्तत्वात् अपूर्वासाधनत्वाच्च तल्लक्षितानां द्रव्या-
णामपूर्व्वसाधनतया संमार्गात् तदुक्तम् “उद्देश्य
लक्षणं जातिर्यद्द्रव्यं लक्ष्यते तया । तस्याङ्गमेष सम्मार्गः
सर्वस्येति विनिश्चयः” । नचैकत्वं नोद्देश्यगतम् अपि तु
एकत्वं सर्मार्ज्जनञ्चोभयं विधेयमिति वाच्यं “ग्रहं
संमृज्य त् सचैकः कार्य्य इति वाक्यभेदापत्तेः एकत्वस्य
सर्वग्रहेषु सिद्धत्वेन विधानासम्मवात् स्वसमानाधि-
करणकर्म्मतानिरूपकमार्ज्जनसजातीयकर्मतासमानाधि-
करणान्योन्याभावप्रतियोगितानवच्छेदकैकत्वरूपविशिष्ट-
मेकत्वं विधेयं तथा सति सर्वर्मार्जनासिद्धिः
अतएव एकत्वविशिष्टग्रहस्य मार्जनं विधीयते एकत्वं
ग्रहत्वञ्च सर्वेषु वर्त्तत इति एकत्वविवक्षायामपि सर्व-
मार्जनसिद्धिरित्यपि परास्तं तादृशैकत्वस्याव्यावर्त्तकत्वात्
विशिष्टैकत्वविवक्षायाञ्च उक्तदोषादिति साम्प्रदा-
यिकाः । अत्नेदमवधेयम् एकत्वविवक्षायामपि सर्व-
मार्जलसिद्धिः तथाहि एकत्वविवक्षायां प्रत्येकमेव मा-
र्जनं न तु मिलितानामेकं मार्जनं तथात्वे साहित्ये
बहुपचनं निर्द्दिस्येत । तस्मादेकवचननिर्द्देशात्
[Page2770-b+ 38]
प्रतिप्रधानं गुणावृत्तिन्यायात् प्रत्येकं सर्वेषां मार्जनमिति ।
इत्थञ्च स्वसमानाघिकरणकर्मतानिरूपकमार्जननिरूपि-
तकर्मतासमानाधिकरणान्योन्याभावप्रतियोगितानवच्छे-
दकैकत्वरूपविशिष्टैकत्वमेव विवक्षितं स्यात् । अवि-
वक्षितत्वसिद्धान्तस्तु एकस्यैव मार्जनं न सर्वेषामिति
प्रापकस्य स्वसमानाधिकरणेत्यादिपूर्व्वपक्षोक्तस्य सा-
मान्यती मार्जनघटितैकत्वस्य विवक्षामादाय । न चैवं
ग्रहं संमार्ष्टीति वाक्यात् कथं सर्वेषां मार्जनबोधः ग्रह-
त्वेनोपस्थितस्यैव ग्रहस्य मार्जनबोधनादिति वाच्यम्
उद्देश्यविधेयभेदेन भिन्नानामेव वाक्यानां तन्त्रेणो-
च्चारणात् प्रतिप्रधानं गुणावृत्तिन्यायात् सर्वमार्जन-
सिद्धौ वाक्यभेदकल्पनागौरवस्याप्रामाणिकत्वात् अतएव
भावार्थदीपिकायां रुक्मिणीस्वयंवरीयषड्बधारणव्या-
ख्याने “न चैवं वाक्यभेदः अनूद्यविधेयभेदेन विभिन्ना-
नामेव वाक्यानां सहप्रयोगात् ग्रहं समार्ष्टीतिवदिति”
दृष्टान्तीकृतं श्रीधरस्वामिचरणैः” ।
<LEND>
