<L>21069<pc>3091,a<k1>जातकर्म्मन्<k2>जातकर्म्मन्
जातकर्म्मन्¦ न० जाते कर्म । पुत्रजन्मनिमित्ते पितृकर्त्तव्ये
पुत्रसस्कारभेदे । तच्च आश्व० गृ० १ । १५ । १ दर्शितं यथा ।
<फ्>“कुमारं जातं पुराऽन्यैरालम्भात् सर्पिर्मधुनी
हिरण्यनिकाषं हिरण्येन प्राशयेत् “प्र ते ददामि मधुनी
घृतस्य वेदं सवित्रा प्रसूतं मघोनाम् । आयुष्मान्
गुप्तो देवताभिः शतं जीव शरदो लोके अस्मि-
न्निति” । सू० । “इदं जातकर्म । कुमारग्रहणं कुमारी-
निवृत्त्यर्थम । ननु कुमार्य्या अपि भवत्येव जातकर्म ।
कुतः । वक्ष्यति “आवृतैव कुमार्याः” इति, उच्यते । प्रवा-
सादागतस्य विहितं कर्मावृता भवति न जातकर्म
अनन्तरत्वात् । एवमेके अन्ये पुरनरावृतैव कुमार्या
इत्येतदुभयार्थमिति वदन्ति । तेन कुमार्या अपि
जातकर्म भवति । मनुनाप्युक्तम् “अमन्त्रिका
तु कार्य्येयं स्त्रीणामावृदशेषतः” इति । तहि
कुमारग्रहणं किमर्थम्? अधिकारार्थम् । “अष्टमे वर्षे
ब्राह्मणमुपनयेदित्युपनयनं कुमारस्येव यथा स्यात्
न कुमार्या इति । ननु ब्राह्मणमिति पुंलिङ्गनिर्देशा-
देव न भविष्यति । न जातिनिर्देशे लिङ्गमविव-
क्षितम् । यथा ब्राह्मणो न हन्तव्य इति ब्राह्मण्यपि
[Page3091-b+ 38]
न हन्यते एवमत्रापि स्त्रियाः प्रसज्यते तन्निवृत्त्यर्थं
कुमारग्रहणमिति । जातग्रहणमप्यधिकारार्थम् । “गो-
दानं षोडशे वर्षे” इति जन्मतः प्रभृतिषोडशोयथा स्यात्
उपनयनप्रभृति मा भूदिति । पुरा पूर्वमित्यर्थः अन्य-
ग्रहणमनधिकृतालम्भनात् प्राक् कर्म कर्त्तव्यमित्येव-
मर्थम् । सर्पिर्मधुनी हिरण्येन निकाशयति । ते हिरण्य-
संसृष्टे हिरण्येन प्राशयेत् मातुरुपस्थ आसीनं “प्र ते
ददामीति” मन्त्रेण नारा० वृ० ।
<फ्>“कर्णयोरुपनिधाय मेधाजननं जपति । “मेधान्ते
देवः सविता मेधां देवी सरस्वती । मेधान्ते अश्विनौ
देवावाधत्तां पुष्करस्रजौ” । सू० “अस्य कर्णयोः हिरण्यं
निधाय मेधाजननं जपति मेधान्त इति । उपग्रहणं
तस्य मुखसमीपे आत्मनोमुखं निधाय जपार्थं मेधा
जननमित्यस्य मन्त्रस्याख्या सकृन्मन्त्रः । पर्यायेणोप-
निधानमित्येके । अन्ये मन्त्रावृत्तिमिच्छन्ति” नारा०
“गार्भैर्होमैर्जातकर्म्मचौडमौञ्जीनिवन्धनैः । प्राङ्-
नाभिवर्द्धनात् पुंसो जातकर्म्म विधीयते” मनुः ।
“नाभिवर्द्धनात् नाभिसम्बन्धात् नाडीच्छेदनात् । वैज-
वापिः “जन्मनोऽनन्तरं कार्य्यं जातकर्म यथाविधि ।
दैवादतीतः कालश्चेत् अतीते सुतके भवेत्” । एवञ्च,
“मृदुध्रुवचरक्षिप्रभेष्वेषामुदयेऽपि वा । गुरौ शुक्रेऽथ वा
केन्द्रे जातकर्म्म च नाम च” इति ज्योतिःशास्त्रोक्ते
र्दैवात् कालोत्कर्षे वेदितव्यम् । अनुत्कर्षेऽपि नक्षत्रादि-
नियमो न, नैमित्तिकस्य निमित्तान्तरभावित्वेन निरव-
काशत्वात् ज्यो० त० ।
<LEND>
