<L>8954<pc>1121,a<k1>उत्पत्तिव्युत्क्रम<k2>उत्पत्तिव्युत्क्रम
उत्पत्तिव्युत्क्रम¦ पु० उत्पत्तितोव्युत्क्रमः । उत्पत्तिक्रमात्
विपरीते क्रमे । स च शा० सू० भाष्ययोर्दर्शितः
[Page1121-b+ 38]
यथा “भूतानामुत्पत्तिक्रमश्चिन्तितोऽथेदानीमप्ययक्रमश्चि-
न्त्यते “विपर्य्ययेण तु क्रमोऽतौपपद्यते च” शा० सू० ।
“किमनियतेन क्रमेणाप्ययः, उतोत्पत्तिक्रमेणाथ वा तद्विप-
रीतेनेति? । त्रयोऽपि चोत्पत्तिस्थितिप्रलया भूतानां ब्र-
ह्मायत्ताः श्रूयन्ते “यतो वा इमानि मूतानि जायन्ते
येन जातानि जीवन्ति यत् प्रयन्त्यभिसंविशन्तीति” ।
तत्रानियमोऽविशेषादिति प्राप्तम् । अथ वोत्पत्ते क्रमस्य
श्रुतत्वात् प्रलयस्यापि क्रमाकाङ्क्षिणः स एव क्रमःस्यादि-
त्येवं प्राप्ते ततोब्रूमः विपर्य्ययेण तु प्रलयक्रमोऽत उत्-
पत्तिक्रमाद्भवितुमर्हति । तथा हि लोके दृश्यते येन क्र-
मेणसोपानमारूढस्ततो विपरीतेन क्रमेणावरोहतीति । अपि
च दृश्यते मृदोजातं घटाद्यप्ययकाले मृद्भावमप्येति अद्भ्यश्च
जातं हिमकरकादि अब्भावमप्येतीत्यतश्चोपपद्यते एतत्, यत्
पृथिव्यद्भ्योजाता सती स्थितिकालव्यतिक्रान्तावपोऽपीयात्,
आपश्च तेजसोजाताः सत्यस्तेजोऽपीयुः, एवं क्रमेण सूक्ष्म
सूक्ष्मतरञ्चानन्तरमनन्तरं कारणमपीत्य सर्वं कार्य्यजातं
परमकारणं परमसूक्ष्मं ब्रह्माप्येतीति वेदितव्यम् । न हि
स्वकारणव्यतिक्रमेण कारणकारणे कार्य्याप्ययोन्याय्यः । स्मृ-
तावप्युत्त्तिक्रमविपर्य्ययेणैवाप्ययक्रमस्तत्र तत्र प्रदर्शितः ।
“जगत्प्रतिष्ठा देवर्षे! पृथिव्यप्सु प्रलीयते । ज्योतिःष्वापः
प्रलीयन्ते ज्योतिर्वायौ प्रलीयते” इत्येवमादौ । उत्पत्तिक्र-
मस्तूत्पत्तावेव श्रुतत्वान्नाप्यये भवितुमर्हति न चासावयो-
ग्यत्वादप्ययेनाकाङ्क्ष्यते । न हि कार्य्ये ध्रियमाणे कार-
णस्याप्ययोयुक्तः कारणाप्यये कार्य्यस्यावस्थानानुपपत्तेः ।
कार्य्याप्यये तु कारणस्यावस्थानं युक्तं मृदादिष्वेवं दृष्टत्वात्”
भा० । तदेतत् वेदा० प० स्पष्टमुक्तम् यथा । “भूतानां भौतिका-
नाञ्च न काग्णलयक्रमेण लयः कारणलयसमये कार्य्याणा-
माश्रयमन्तरेणावस्थानानुपपत्तेः किन्तु सृष्टिक्रमविपरीत
क्रमेण तत्तत्कार्य्यनाशे तत्तज्जनकादृष्टनाशस्यैव प्रयोजक-
तया उपादाननाशस्याप्रयोजकत्वात् अन्यथा न्यायमतेऽपि
महाप्रलये पृथिवीपरमाणुगतरूपरसादेरविनाशापत्तेः । तथा
च पृथिव्या अप्सु, अपां तेजसि, तेजसोवायौ, वायोरा-
काशे, आकाशस्य जीवाहङ्कारे, तस्य हिरण्यगर्भाहङ्गारे, तस्य
चाविद्यायाभित्येवंरूपएव प्रलयः । तदुक्तम् विष्णुपुराणे
“जगत्प्रतिष्ठा देवर्षे! पृथिव्यप्सु प्रलीयते । तेजस्यापः
प्रलीयन्ते तेजोवायौ प्रलीयते । वायुश्च लीयते व्योम्नि
तच्चाव्यक्ते प्रलीयते । अव्यक्तं पुरुषे ब्रह्मन्निष्कले सम्प्र-
लीयये । पुरुषान्न परं किञ्चित्सा काष्ठा सा परा गतिः” ।
<LEND>
