<L>41074<pc>4878,a<k1>वानप्रस्य<k2>वानप्रस्य
वानप्रस्य¦ पु० वाने वनसमूहे प्रतिष्ठति स्था--क । १ मधूकवृक्षे
<>२ पलाशवृक्षे । वनप्रस्थ एव स्वार्थे अण् । “गृहस्थस्तु
<>यदा पश्येत् वलीपलितमात्मनः । पुत्रेषु दारान् नि-
[Page4878-b+ 38]
<>क्षिप्य वनं गच्छेत् सहैव वा” इत्युक्ते ३ आश्रमभेदे मेदि० ।
<>स च द्विविधः पचमानः अपचमानश्च । तत्र पचमानः
<>अश्मकुट्टः । अपचमानस्तु दन्तालूखलिकः ।
<>तस्य धर्मो यथा “भूस्था मूलफलाशित्वं स्वाध्यायस्तप
<>एव च । संविभागो यथान्यायं धर्मोऽयं वनवासिनः ।
<>तपस्तप्यति योऽरण्ये यजेद्देवान् जुहोति च । स्वा-
<>ध्याये चैव निरतो वनस्थस्तापसो मतः । तपसा
<>कर्षितोत्यर्थं यस्तु ध्यानपरो भवेत् । सन्न्यासीह
<>स विज्ञेयो वानप्रस्थाश्रमे स्थितः” गारुडे ४९ अ०
<>याज्ञवल्क्य उवाच “वानप्रस्थाश्रमं वक्ष्ये तत् शृण्वन्तु
<>महर्षयः । पुत्रेषु भार्य्यां निःक्षिप्य वनं गच्छेत् सहैव
<>वा । वानप्रस्थो ब्रह्मचारी साग्निः सोपासनः क्षमी ।
<>अफालकृष्टेनाग्नींश्च पितृदेवातिथींस्तथा । भृत्यांस्तु
<>तर्पयेत् श्मश्रुजटालोमभृदात्मवान् । दान्तः स्त्रिष
<>वणस्नायी निवृत्तश्च प्रतिग्रहात् । स्वाध्यायवान् ध्यान-
<>शीलः सर्वभूतहिते रतः । अह्लो मासस्य षणां वा
<>कुर्य्याद्वान्नपरिग्रहम् । कृत्वा त्यजेदाश्वयुजे नयेत्
<>कालं व्रतादिना । पक्षे मासे तु वाश्नीयाद्दन्तोलूख-
<>लिको भवेत् । चान्द्रायणी स्वपेद्भूमौ कर्म कुर्य्यात्
<>फलादिना । ग्रीष्मे पञ्चाग्निमध्यस्थो वर्षासु स्थण्डिले-
<>शयः । आर्द्रवासास्तु हेमन्ते योगाम्यासाद्दिनं नयेत् ।
<>१०२ अ० । “जटित्वम ग्नहोत्रित्वंभूशय्याऽजिनधारणम् ।
<>वने वासः पयोमूलनीवारफलवृत्तिता । प्रतिषिद्धा-
<>न्निवृत्तिश्च त्रिस्नानं व्रतधारिता । देवतातिथिपूजा
<>च धर्मोऽयं वनवासिनः । २१५ अ० । “एवं गृहाश्रमे
<>स्थित्वा द्वितीयभागमायुषः । वानप्रस्थाश्रमं गच्छेत्
<>सदारः साग्निरेव च । निःक्षिप्य भार्य्यां पुत्रेषु गच्छे-
<>द्वनमथापि । दृष्ट्वाऽपत्यस्य चापत्यं जर्जरीकृतविग्रहः ।
<>शुक्लपक्षस्य पूर्वाह्णे प्रशस्ते चोत्तरायणे । गत्वाप्यरण्यं
<>नियमांत्तपः कुर्य्यात् समाहितः । फलमूलानि प-
<>त्राणि नित्यमाहारमाहरेत् । यदाहारो भवेत्तेन
<>पूजयेत् पितृदेवताः । पूजयेदतिथिं नित्यं स्नात्वा
<>चाभ्यर्चयेत् सुरान् । ग्रामादानीय वाश्नोयादष्टौ
<>प्रासान् समाहितः । जटाश्च विभृयान्नित्यं नखरो-
<>माणि नो त्यजेत् । स्वाध्यायं सर्वदा कुर्य्यात् नियच्छे-
<>द्वाचमन्यतः । अग्निहोत्रन्तु जुहुयात् पञ्च यज्ञान् समा-
<>चरेत् । मुन्यन्नैर्बिविधैर्मेध्यैः शाकमूलफलेन वा । ची-
<>रवासा भवेन्नित्यं स्नायात् स्त्रिषवणं शुचिः । सर्व-
[Page4879-a+ 38]
<>भूतानुकम्पी स्यात् प्रतिग्रहविवर्जितः । दर्शेन पौर्ण
<>मासेन यजेत नियतं द्विजाः! । पक्षेष्ट्या श्रावणे चैव
<>चातुर्मास्यानि चाहरेत् । उत्तरायणञ्च क्रमशो दक्षस्या-
<>यनमेव च । वासन्तशारदैर्मध्यैर्मुन्यन्नैः स्वयमा-
<>हरेत् । पुरोडाशं चरुं चेव विधिवन्निर्वपेत् पृथक् ।
<>देवत भ्यश्च तद्धुत्वा वन्थं मेध्यतरं हविः । शेषं स-
<>मुपभुञ्जीत लवणञ्ज स्वयंकृतम् । वर्जयेन्मधुमांसादि
<>भौमानि कवकानि च । भूस्तृणं शिग्रुकञ्चैव श्लेष्मा-
<>तकफलानि च । न फालकृष्टमश्नीयात् उत्सृष्टमपि
<>केनचित् । न ग्रामजातान्यार्त्तो वा पुष्पाणि च
<>फलानि च । श्रावणे चैव विधिना वह्निं परिचरेत्
<>सदा । न द्रुह्येत् सर्वभूतानि निर्द्वन्द्वो निर्ममो भवेत् ।
<>न नक्तं किञ्चिदश्नीयात् रात्रौ ध्यानपरो भवेत् ।
<>जितेन्द्रियो जितक्रोधस्तत्त्वज्ञानविचिन्तकः । ब्रह्म-
<>चारी भवेनित्यं न पत्नीमपि संश्रयेत् । यस्तु पत्न्या
<>वनं गत्वा नैथुनं कामतश्चरेत् । तद्व्रतं तस्य लुप्येत
<>प्रायश्चित्ती भवेत् द्विजः । तत्र यो जायते गर्भो न
<>संस्पृश्यो द्विजातिभिः । न हि वेदाधिकारोऽस्य तत्त्व-
<>मप्येवमेव हि । अधः शयीत सततं सावित्रीजप-
<>तत्परः । शरण्यः सर्वभूतानां संविभागपरो भवेत् ।
<>परीवादं मृषावादं निद्रालस्ये च वर्जयेत् । एकाग्नि-
<>रनिकेतः स्यात् प्रोक्षितां मूमिमाश्रयेत् । मृगैः सह
<>चरेद्वासं तैः सहैव च सवसेत् । शिलायां शर्करायां
<>वा शयोत सुसमाहितः । सद्यःप्रक्षालको वा स्यात् मास
<>सञ्चयिकोऽपि वा । षण्मासनिचयो वा स्यात्
<>समानिचय एव वा । नक्तञ्चान्नं समंश्नीयात् दिवा वा-
<>हृत्य शक्तितः । चतुर्थकालिको वा स्यात् स्याद् वा
<>अष्टमकालिकः । चान्द्रायणवियानैर्वा शुक्ले कृष्णे
<>च वर्तयेत् । पक्षे पक्षे समश्नीयात् यवागूकथितां तथा ।
<>पुष्पमूलफलैर्वापि केवलैर्वर्त्तयेत् सदां । स्वाभाविकैः
<>स्वयंशीणैर्वैखानसमते स्वितः । मूमौ वा परि-
<>वर्त्तेत तिष्ठेद् वा प्रपदैर्दिनम् । स्थानासनाभ्यां विह-
<>रेत् न क्वचिद्धैर्य्यमुत्सृजेत् । ग्रीष्मे पञ्चतपाश्च स्याद्
<>वर्षास्वभ्रावकाशिकः । आर्द्रवासास्तु हेमन्ते क्रमशो
<>वर्त्तयंस्तपः । उपस्मृश्य त्रिषवणं पितृन् देवांश्च तर्प-
<>येत् । एकपादेन तिष्ठेत मरीचीर्वा पिबेत् सदा । प-
<>ञ्चाग्निघूसपो वा स्वादूष्मपः सोमपोऽथ वा । पयः पिबेत्
<>शुक्लपक्षे कृष्णपक्षे तु गोमयम् । शीर्णपर्णाशनो वा
[Page4879-b+ 38]
<>स्यात् कृच्छ्रैर्वा वर्त्तयेत् सदा । योगाभ्यासरतो वा
<>स्याद्रुद्राध्यायी भवेत् सदा । अथर्वशिरसापेतो वेदान्ता-
<>भ्यासतत्परः । यमान् सेवेत सततं नियमाश्चाप्य
<>तन्द्रितः । कृष्णाजिती सोपवीत्तः शुक्लयज्ञोपवीतवान् ।
<>अथ वाग्नीन् समारोप्य स्वात्यनि ध्यानतत्परः । चन-
<>ग्निरनिकेतः स्यान्मुनिर्मोक्षपरो भवेत् । तापसेष्वेव
<>विप्रेषु यात्रिकं भैक्षमाहरेत् । गृहमेधिषु चान्येषु
<>द्विजेषु वनवासिषु । ग्रामादाहृत्य वाश्नीयादष्टौ ग्रासान्
<>वनेवसन् । प्रतिगृह्य पुटेनैव पाणिना शकलेन वा ।
<>विविधाश्चोपनिषद आत्मसंसिद्धये जपेत् । विद्यावि-
<>शेषान् सावित्रीं रुद्राध्यायं तथैव च । महाप्रस्था-
<>निकञ्चासौ कुर्य्यादनशनन्तथा । अग्निप्रवेशमन्यद् वा
<>ब्रह्मर्पणविधौ स्थितः । ये तु सम्यगिममाश्रम शिव-
<>माश्रयन्त्यशुभपुञ्जनाशनम् । ते विशन्ति पदमैश्वरं
<>परं यान्ति चैव जगतोऽस्य संस्थितिम्” कूर्मपु० २६ अ०
<LEND>
