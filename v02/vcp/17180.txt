<L>17180<pc>2547,b<k1>गर्द्दभयाग<k2>गर्द्दभयाग
गर्द्दभयाग¦ पु० गर्दभेन यागः । अवकीर्ण्णिनः पाप-
<>क्षयार्थे नैरृतदेवताककाणगर्दभपश्वालम्भनेन कर्त्तव्ये
<>यागभेदे । । तद्विधिर्मनुनोक्तो यथा
<P>“अवकीर्णी तु काणेन गर्दभेन चतुष्पथे । पाक-
<>यज्ञविधानेन यजेत निरृतिन्निशि । हुत्वाग्नौ विधि-
<>बद्धोमानन्ततर्श्च समेत्यृ चा । वातेन्द्रगुरुवह्नीनां जुहुयात्
<>सर्पिषाऽऽहुतीः । कामतो रेलसः सेकं व्रतस्थस्य द्विजन्मनः ।
<>अतिक्रमं व्रतस्याहुर्द्धर्मज्ञा ब्रह्मवादिनः । मारुतं पुरु-
<>हूतञ्च गुरुं पावकमेव च । चतुरो व्रतिनोऽप्येति
<>ब्राह्मन्ते जोऽवकीर्णिनः” ।
<>गर्दभयज्ञ गर्दभेज्यादयोऽप्यत्र । तत्र विशेषः कात्या० श्रौ०
<>सूत्रे उक्तो यथा ।
<P>“वाऽवकोर्णिनो गर्दभेज्या” सू० १ । १ । १३ “यो ब्रह्मचारी
<>सन् स्त्रियं गच्छति सोऽवकीर्णी तस्यावकीर्णिनः स्खलित-
<>ब्रह्मचर्यस्य गर्दभेज्या गर्दभेनेज्या यागो गर्दभेज्या प्राय-
<>श्चित्तार्था भवति । वाशब्दो विकल्पार्थः तेन गृह्योक्तमपि
<>प्रायश्चित्तान्तरमाज्याहुतिद्वयरूपं विकल्पेन भवति “अथाप-
<>रमाज्याहुती जहोति कामावकीर्णोऽस्मीत्यादिना” (पार-
<>स्कर) । शाखान्तरे उभयस्य विकल्पेन श्रुतत्वात्
<>अत्रैतद्विचार्य्यते किं स्थपतीष्टिरवकीर्णिपशुश्च तदुभय-
<>साधनसंस्कृतेष्वाहवनीयादिषु भवति उत लौकिके इति ।
<>तत्र प्रकृतित आहवनीवादिप्राप्रेराहवनीयादीनां चा-
<>धाननिष्पाद्यत्वात् स्थपतेरवकीर्णिनश्चाधानविध्यभावेऽपि
<>इष्टिपशू आधानं प्रयोजतः अत एतदर्थमेवाधानेनाऽऽ-
[Page2548-a+ 38]
<>हवनीयादीनुत्पाद्य तेष्वेतदुभयं कर्त्तध्यमिति प्राप्ते
<>आह” कर्कः । “लौकिके” १४ सू० । “एतौ स्थपतीष्ट्यवकीर्णिपशू
<>लौकिकेऽग्नौ भवतः न हीमाविष्टिपशू आधानं प्रयोजयतः
<>आभ्यां हि तदेव गृह्यते यद्दर्शपूर्ण्णमासाङ्गं भवति । न
<>चाधानं दर्शपूर्णमासाङ्गम् स्वकाले हि पुरुषसंस्कारकत्वेन
<>तद्विहितमिति । अतो लौकिकाग्नावेवैतावनुष्ठेयौ लौ-
<>किकमेव गार्हपत्यस्थाने स्थापयित्वा तत आहवनीया-
<>दिस्थानेषु विहृत्य स्थपतीष्ट्यवकीर्णिपशू दशपूर्णमासप-
<>शुवत् कर्त्तव्यौ । अत्र विशेषविधानार्थमाह” कर्कः । “भूमौ
<>पशुपुरोडाशश्रपणम्” १५ सू० । “अत्रावकीर्णिनो गर्दभपशुयागे
<>पशुपुरोडाशस्य श्रपणं भूमावेव कर्त्तव्यम् न तु कपालेलु”
<>कर्कः । “अप्स्ववदानहोमः” १६ सू० । “अवदानानां हृदय-
<>जिह्वाक्रोडादीनां होमोऽप्सु उदकेषु भवति नाग्नौ वच-
<>नात् । अवदानग्रहणाटन्यदाघाराज्यभागहोमादिकम-
<>ग्नावेव कार्य्यम्” कर्कः । “शिश्नात् प्राशित्रावदानम्” १७ सू० ।
<>“गर्दभस्य शिश्नात् प्राशित्रावदानं कार्य्यम् वचनात्” कर्कः ।
<LEND>
