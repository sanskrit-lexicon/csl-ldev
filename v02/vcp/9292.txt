<L>9292<pc>1182,b<k1>उद्यत्<k2>उद्यत्
उद्यत्¦ त्रि० उद् + या--शतृ । उद्गच्छति “उद्यता जयिनि
कामिनीमुखे तेन साहसमनुष्ठितं पुनः” का० प्र० “उद्यन्
समुद्रादुत वा पुरीषात्” यजु० २९, १२ । “नेक्षेतोद्यन्त
मादित्यम्” मनुः । स्त्रियां ङीप् । सा च २ विष्टुतिभेदे
च सा च ताण्ड्य० ब्रा० दर्शिता
“तिसृभ्योहिङ्करोति स प्रथमया, तिसृभ्योहिङ्करोति स म-
ध्यमया, तिसृभ्योहिङ्करोति स उत्तमयोद्यती त्रिवृतो वि-
ष्टुतिः” । “एकैकस्य साम्नः पञ्चविभक्तयः प्रस्तावोद्गी-
थप्रतिहारोपद्रवनिधनाख्याः, तत्र हिङ्कारस्त्रिभिरुद्गातृभिः
सर्व्वत्र कर्त्तव्यः अतएव सूत्रकृतोच्यते “साम्ने साम्ने
हिङ्कुर्युरिति” तिसृभ्य इति “क्रियार्थोपपदस्य च कर्म्मणि
स्थानिनः” पा० कर्मणि चतुर्थी तिस्र ऋचो गातुं हिङ्कु-
र्यात् एकवचनमतन्त्रम् उक्तादेव हेतोः” अतस्त्रयोऽप्युद्-
गातारो हिङ्कुर्युरित्यर्थः । एवमुत्तरत्रापि हिङ्कारवि-
धायकेषु वाक्येषु योजना । स हिङ्करोति स हिंकर्त्ता
प्रथमया त्रिरुक्तया गायेत् अयं प्रथमः पर्य्या-
षः । त्रिसृभ्यो हिङ्करोति स हिङ्कर्त्ता मध्यमया
त्रिरुक्तया गायेत् अयं द्वितीयः पर्यायः, पुनरपि
तिसृभ्यो हिङ्करोति स हिङ्कर्त्ता तृचस्योत्तमा
अन्त्या तया त्रिरुक्तया गायेत् एषः तृतीयः पर्य्यायः ।
अनेन पर्य्यायेण त्रिवृत्स्तोमः सम्पद्यते उक्तप्रकारेण
त्रिधा वर्त्तत इति त्रिवृत् स्तोमः तस्य विष्टुतिरेषा उद्यती
ऊर्द्ध्वं गच्छन्ती उक्तेवु पर्यायेषु प्रथममध्यमोत्तमक्रमेण ऊर्द्ध्वं
गमनादन्वर्थसंज्ञेयमेषा त्रिवृतः प्रथमा विष्टुतिः” मा०
सामसं० भाष्ये माधवेनौद्यतीनामकविष्टुतेः प्रकारः स्पष्टं
दर्शितो यथा “पठितानां नवानामृचां गानं त्रिभिः पर्या-
यैः कर्त्तव्यम् तत्र प्रथमपर्याये त्रिषु सूक्तेषु आद्यास्तिस्र
ऋचः, द्वितीये पर्याये मध्यमाः, तृतीये पर्याये चोत्तमाः ।
तिसृभ्य इति तृतीयार्थे पञ्चमी, हिङ्करोति गायतीत्यर्थः ।
सेयं यथोक्तप्रकारीपेता गीतिस्त्रिवृत्स्तोमस्य विष्टुतिः
(स्तुति--प्रकार--विशेषः), अस्याः विष्टुतेरुद्यती नामेति, भा०
पञ्चदशस्तोमेऽपरा उद्यती विष्टुतिः ता० ब्रा० दर्शिता यथा
[Page1183-a+ 38]
“तिसृभ्यो हिङ्करोति स पराचीमिः, पञ्चभ्यो हिङ्करोति
स एकया स तिसृभिस्म एकया, सप्तभ्यो हिङ्करोति स ति-
सृभिस्स एकया स तिसृभिरुद्यती पञ्चदशस्य विष्टुतिः”
ब्रा० “त्रिषु पर्यायेषूत्तरोत्तरसंख्योत्कर्षमेत्युद्यती पञ्चदशस्य
विष्टुतिरिति । त्रिषु पर्यायेषूत्तरोत्तरसंख्योत्कर्षमेती-
त्युद्यतीत्युच्यते” भा० ।
सप्तदशस्तोमस्यापराप्युद्यती तत्रैव दर्शिता
“अथोद्यत्याख्यां सप्तदशस्तोमस्यापरां विष्टुतिमाह” भा० ।
“तिसृभ्यो हिङ्करोति स पराचीमिः, पञ्चभ्यो हिङ्करोति
स एकया स तिसभिस्स एकया, नवभ्योहिङ्करोति स
तिसृभिस्सतिसृभिस्स तिसृभिरुद्यती सप्तदशस्य विष्टुतिः”
ब्रा० । “तिसृभ्यः पञ्चभ्यो नवभ्य इति क्रमेण सख्याया
ऊर्द्ध्वगमनादुद्यती ऊर्द्ध्वं गच्छन्ती एतत्संज्ञा एषा सप्तदश
स्तोमस्य विष्टुतिः” भा० ।
अयं संक्षेपः गवामयने त्रिवृदादयः स्तोमाः विहिताः तेषां
त्रिवृदादिस्तोमानां तिस्रोविष्टुतयः (सन्निवेशविशेषरूपेण
स्तवनानि) तत्र वहिष्पवमानसाधनस्य त्रिवृत्स्तोमस्य
तिस्रो विष्टुतयः उद्यती कुलायिनी परिवर्त्तिनी चेति
तत्राद्या दर्शिता अन्त्ये तत्तच्छब्दे वक्ष्येते ।
<LEND>
