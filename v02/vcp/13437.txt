<L>13437<pc>2020,b<k1>कालियदमन<k2>कालियदमन
कालियदमन¦ पु० कालियं दमयति दम--णिच्--ल्यु ।
वासुदेवे कृष्णे तत्कथा भाग० १०, १६ अ० यथा
“कालिन्द्यां कालियस्यासीध्रदः कश्चिद्विषाग्निना ।
श्रप्यमाणपया, यस्मिन् पतन्त्युपरिगाः खगाः । विप्रुष्म
ता विषोदोर्म्मिमारुतेनाभिमर्शिताः । म्रियन्ते तीरगा यस्य
प्राणिनः स्थिरजङ्गमाः । तं चण्डवेगविषवीर्य्यमवेक्ष्य-
तेन कृष्णां नदीञ्च खलसंयमनावतारः । कृष्णः कदम्ब-
मधिरुह्य ततोऽतितुङ्गादास्फोट्य गाढवसनोऽभ्यपतद्वि-
षोदे । सर्पह्रदः पुरुषसारनिपातवेगसंक्षोभितोरग
विषोच्छसिताम्बुराशिः । पर्य्यक् प्लुतोविषकषायित
भीषणोर्म्मिर्द्धीमन्! धनुःशतमनन्तबलस्य किन्तत् । तस्मिन्
ह्रदे विहरतो भुजदण्डघूर्ण्णवार्घोषमङ्ग! वरवारणबि-
क्रमस्य । आश्रुत्य तत्स्वसदनाभिभवं निरीक्ष्य चक्षुःश्रवा
समसरत्तदमृष्यमाणः । तं प्रेक्षणीयसुकुमारघनावदातं
श्रीवत्सपीतवसनं स्मितसुन्दरास्यम् । क्रीडन्तमप्रतिभयं
कमलोदराङ्घ्रिं संदश्य मर्म्मसु रुषा भुजगश्चखाद । तं
नागभोगपरिपीतमदृष्टचेष्टमालोक्य तत्प्रियसखाः पशुपा
भृशार्त्ताः । कृष्णेऽर्पितात्मसुहृदर्थकलत्रकामा दुःखा-
नुशोकभयमूढधियोनिपेतुः । गावोवृषा वत्सतर्य्यः क्रन्द-
मानाः सुदुःखिताः । कृष्णे न्यस्तेक्षणा भीतारुदन्त्य
इव तस्थिरे” इत्थं गोपादीनामाकुलतामुपवर्ण्ण्य
<फ्>“इत्थं स्वगोकुलमनन्थगतिं निरीक्ष्य सस्त्रीकुमार
मतिदुःस्वितमात्महेतोः । आज्ञाय मर्त्यपदवीमनुवर्त्त-
मानः स्थित्वा मुहूर्त्तमुंदतिष्ठदुरङ्गबन्धात् । तं
प्रथ्यमानवपुषा व्यथितात्मभोगस्त्यक्त्वोन्नमय्य कुपितः
स्वफणान् भुजङ्गः । तस्थौ श्वसन् श्वसनरन्ध्रविषाम्बरीष
स्तब्धेक्षणोन्मुखमुखोहरिमीक्षमाणः । तं जिह्वया द्विशि-
खया परिलेलिहानं द्वे सृक्कणी अतिविषालकरा-
लदृष्टिम् । क्रीडन्नमुं परिसक्षार यथा खगेन्द्रोबभ्राम
सोऽप्यवसरम्प्रसमीक्षमाणः । एवं परिभ्रमहतौजससुन्नतां-
समानम्य तत्पृथुशिरःस्वधिरूढ आद्यः । तन्मूर्द्धरत्न-
निकरस्फुरणातिताम्रपादाम्बुजोऽखिलकलादिगुरुर्न्ननर्त्त ।
तन्नर्त्तुमुद्यतमवेक्ष्य तदा तदीयगन्घर्व्वसिद्धमुनिचारण
देवबध्वः । प्रीत्या मृदङ्गपणवानकवाद्यगीतपुष्पोप-
हारनुतिभिः सहसोपसेदुः । यद्यच्छिरो न नमतेऽङ्ग-
शतैकशीर्ष्णस्तत्तन्ममर्द्द खलदण्डधरोऽङ्घ्रिपातैः ।
[Page2021-a+ 38]
क्षीणायुषोभ्रमत उल्वणमास्यतोऽसृङ्गस्तोवमन् परमक-
श्मलमाप नागः । तस्याक्षिभिर्गरलमुद्वमतः शिरःसु
यद्यत् समुन्नमति निश्वसतो रुषोच्चैः । नुत्यन् पदा तु नम-
यन् दमयाम्बभूव पुष्पैः प्रपूजित इवेह पुमान् पुराणः”
कालिमथनादयोऽप्यत्र भावे ल्युट् ६ त० । कालियस्य २ मर्द्दने न०
<LEND>
