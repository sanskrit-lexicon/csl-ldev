<L>29644<pc>4139,b<k1>नृपगृह<k2>नृपगृह
नृपगृह¦ न० ६ त० । राजमन्दिरे तल्लक्षणादि वृ० सं० ५३ अ०
<>“उत्तममष्टाभ्यधिकं हस्तशतं नृपगृहं पृथुत्वेन । अष्टा-
<>ष्टोनान्येवं पञ्च सपादानि दैर्घ्येण” औशनसनीतिपरि-
<>शिष्टे १ अ० तद्विवृतिर्यथा
<>“राजगृहं सभामध्यं गवाश्वगजशालिकम् । प्रशस्त
<>वापीकूपादिजलयन्त्रैः सुशोभितम् । सर्वतः स्यात् सम-
<>भुजं दक्षिणोच्चमुदङ्नतम् । शालां विना नैकभुजम् तथा
<>विषमबाहुकम् । प्रायःशाला नैकभुजा चतुशालं विना
<>शुभा । शस्त्रास्त्रधारिभिर्युक्तप्राकारं सुष्ठुयन्त्रकम् ।
<>सन्निकृष्टचतुर्द्वारं चतुर्दिक्षु सुशोभनम् । दिवारात्रौ
<>सशस्त्रास्त्रैः प्रतिकक्षासु गोपितम् । चतुर्भिः पञ्चभिः
<>षड्मिर्यामिकैः परिवर्त्तकैः । नानागृहोपकार्य्याट्ट-
<>संयुतं कल्पयेत् सदा । वस्त्रादिमार्जनार्थं च स्नानार्थं
<>यजनार्थकम् । भोजनार्थं च पाकार्थं पूर्बस्यां कल्पयेत्
<>गृहम् । निद्रार्थञ्च विहारार्थं पानार्थं रोदनार्थकम् ।
<>धान्यार्थं द्वारपालार्थं दासीदासार्थमेव च । उत्-
<>सर्गार्थं ग्रहान् कुर्य्यात् दक्षिणस्यामनुक्रमात् । गो
<>खगोष्ट्रगजाद्यर्थं ग्रहान् प्रत्यक् प्रकल्पयेत् । रथवा-
<>ज्यर्थशस्त्रार्थव्यायामयामिकार्थकम् । वस्त्रार्थकं तद्भ-
<>रार्थं विद्याभ्यासार्थमेव च । उदक् ग्रहान् प्रकुर्वीत
<>सुगुप्तान् सुमनोहरान् । यथामुखानि वा कुर्य्याद्गृहा-
<>ण्येतानि वै नृपः । धर्माधिकरणं शिल्पशालां कुर्य्यादुदग्
<>ग्रहान् । पञ्चमांशाधिकोच्छ्रायां भित्तिं विस्तरतो गृहे ।
[Page4140-a+ 38]
<>कोष्ठविरतारषष्ठांशस्थूला सा च प्रकीर्त्तिता । एकभूमे
<>रिदं मानमूर्द्धमूर्द्ध्वं समन्ततः । स्तम्भैश्च भित्तिभिर्वापि
<>पृथक् कोष्ठानि संन्यमेत् । त्रिकोष्ठं पञ्चकोष्ठं वा सप्त-
<>कोष्ठं गृहं स्मृतम् । द्वारार्थमष्टधा भक्तं द्वारस्यांशौ
<>तु मध्यमौ । द्वौ द्वौ क्षेयौ चतुर्दिक्षु धनपुत्रपदौ नृ-
<>णाम् । तत्रैव कल्पयेत् द्वारं नान्यत्र तु कदाचन ।
<>वातायनं पृथक् कोष्ठे कुर्य्याद्यादृक् सुखावहम् । अन्य
<>गेहद्वारविद्धं गृहद्वारं न कारयेत् । वृक्षकोणस्तम्भमार्ग
<>पीठकूपैश्च वेधितम् । प्रासादमण्डपद्वारे मार्भवेधो न
<>विद्यते । गृहपीठं चतुर्थांशमुच्छ्रायस्य प्रकल्पयेत् ।
<>प्रसादानां मण्डपानां चार्द्धांशं चापरे जगुः । पर
<>वातायनैर्विद्धं नापि वातायनं स्मृतम् । हीना निम्ना
<>छदिर्न स्यात्तादृक् कोष्ठस्य विस्तरः । स्वोच्छायस्यार्द्धमूलैक
<>प्राकारः सममूलकः । तृतीयांशकमूलो वा ह्रस्वस्यार्द्ध
<>प्रविस्तरः । उच्छ्रितस्तु तथा कार्य्यो दस्युभिर्न विल-
<>ङ्ग्यते । यामिकैरक्षितो नित्यं नालिकास्त्रैश्च संयुतः ।
<>बहुसुदृढगुल्मश्च सुगवाक्षप्रणालिकः । स्वहीनमहा-
<>प्राकारो ह्यसमीपमहोधरः । परिखा तत्र कार्य्या च
<>खातात् द्विगुणयिस्तरा । नातिसमीपप्राकारा ह्यगाध-
<>सलिला शुभा । युद्धसाधनसम्भारैः सुयुद्धकुशलैर्विना ।
<>न श्रेयसे दुर्गवामे राज्ञः स्याद् बन्धनाय वै” ।
<LEND>
