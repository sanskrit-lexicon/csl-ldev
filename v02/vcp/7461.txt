<L>7461<pc>0807,a<k1>आर्ज्जुनि<k2>आर्ज्जुनि
आर्ज्जुनि¦ पु० अर्ज्जुनस्यापत्यं बाह्वा० इञ् । अर्ज्जुनापत्ये
<>अभिमन्यौ । तदुत्पत्तिकथा “ततः सुभद्रा सौभद्रं केशवस्य
<>प्रिया स्वसा । जयन्तमिव पौलोमी ख्यातिमन्तमजीजनत् ।
<>दीर्घबाहुं महोरस्कं वृषभाक्षमरिन्दमम् । सुभद्रा सुषुवे
<>बीरमभिमन्युं नरर्षभम् । अभीश्च मन्युमांश्चैव ततस्तमरि-
<>मर्द्दनम् । अभिमन्युमिति प्राहुरार्ज्जुनिं पुरुषर्षभम्” भा०
<>आ० प० २२१ अ० । स च वर्चोनामसोमपुत्रस्यावतारः
<>यथोक्तं भा० आ० ६७ अ० । “यस्तु वर्च्चा इति ख्यातः
<>सोमपुत्रः प्रतापवान् । सोऽभिमन्युर्वृहत्कीर्त्तिरर्ज्जुनस्य
<>सुतोऽभवत् । यस्यावतरणेराजन्! सुरान् सोमोऽब्रवीदिदम् ।
<>नाहं दद्याम्प्रियं पुत्रं मम प्राणैर्गरीयसम् । समयः क्रियता
<>मेष न शक्यमतिवर्त्तितुम् । सुरकार्य्यं हि नः कार्य्यमसु-
<>राणां क्षितौ बधः । तत्र यास्यत्ययं वर्च्चा न च स्थास्यति
<>वै चिरम् । ऐन्द्रिर्न्नरस्तु भविता यस्य नारायणः सखा ।
<>सोऽर्ज्जुनेत्यभिविख्यातो पाण्डोः पुत्त्रः प्रतापवान् ।
<>तस्यायं भविता पुत्रो बालोभुवि महारथः । ततः षोडश-
<>वर्षाणि स्थास्यत्यमरसत्तमाः! । अस्य षोडशवर्षस्य स संग्रामो
<>भविष्यति । यत्रांशा वः करिष्यन्ति कर्म वीरनिसूदनम् ।
<>नरनारायणाभ्यां तु स संग्रामो विना कृतः । चक्रव्यूहं
[Page0807-b+ 38]
<>समास्थाय योधयिष्यन्ति वः सुराः! । विमुखाञ्छात्रवान्
<>सर्वान् कारयिष्यति मे सुतः । बालः प्रविश्य च व्यूहमभेद्यं
<>विचरिष्यति । महारथानां वीराणां कदनञ्च करिष्यति ।
<>सर्व्वेषामेव शत्रूणां चतुर्थांशं नयिष्यति । दिनार्द्धेन महा-
<>बाहुः प्रेतराजपुरं प्रति । ततो महारथैर्व्वीरैः समेत्य
<>बहुशोरणे । दिनक्षये महाबाहुर्मया भूयः समेष्यति ।
<>एकं वंशकरं पुत्त्रं वीरं वै जनयिष्यति । प्रनष्टं भारतं वंशं
<>स भूयोधारयिष्यति । एतत् सोमवचः श्रुत्वा तथाऽस्त्विति
<>दिवौकसः । प्रत्यूचुः सहिताः सर्व्वे ताराधिपमपूजयन् ।
<>एवं ते कथितं राजंस्तव जन्म पितुः पितुः” अभिमन्यु-
<>शब्देऽस्य युद्धचर्य्या २९५ पृष्ठे उक्ता ।
<LEND>
