<L>21991<pc>3216,a<k1>तदन्यबाधितार्थप्रसङ्ग<k2>तदन्यबाधितार्थप्रसङ्ग
तदन्यबाधितार्थप्रसङ्ग¦ पु० तदन्यः बाधितार्थस्य प्रसङ्गः ।
प्रमाणबाधितार्थस्य प्रसङ्गरूपे प्रमाणबाधितार्थप्रसङ्गा-
परपर्य्याये तर्कभेदे । तत्स्वरूपादि “स चायं तर्कः
पञ्चविधः आत्माश्रयान्योन्याश्रयचक्रकानवस्थाप्रमाणवा-
धितार्थप्रसङ्गभेदात् इति” विभज्य आत्माश्रयादीन् लक्ष-
यित्वा जगदीशेनोक्तं यथा उक्तचतुष्कान्यः प्रसङ्गः
प्रमाणबाधितार्थप्रसङ्गः । सोऽपि द्विविधो व्याप्तिग्राहको
विषयपरिशोधकश्च तत्राद्यो यथा धूमो यदि वह्निव्यभि-
चारी स्यात्तदा जन्यो न स्यादिति । द्वितीयस्तु पर्वतो
यदि निर्वह्निः स्यान्निर्धूमः स्यादित्यादि” । विषयस्य व्यभि-
चारशङ्कानिवृत्तिद्वारा निश्चायकत्वेन परिशोधकत्वम् ।
<LEND>
