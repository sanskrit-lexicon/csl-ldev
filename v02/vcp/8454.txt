<L>8454<pc>1000,b<k1>इष्टि<k2>इष्टि
इष्टि¦ स्त्री यज--क्तिन् । १ यागभेदे । स च कात्या० श्रौ० सू०
दर्शितः “कर्मशब्दो द्रव्यदेवतायुक्तो यजतिः” । ४, ३, १, सू०
“क्रियाशब्दः आख्यातप्रत्ययान्तो निर्वपत्यादिशब्दो यज-
तिः प्रत्येतव्यः यागो ज्ञेय इत्यर्थः न निर्वापालम्भादिरूप-
संस्कारमात्रविधायकः यजतिशब्दोऽत्र तदर्थयागपरः ।
एवंयागत्वे सिद्धेऽपि इदं संदिह्यते सौर्यं चरुं निर्व-
पेदग्निषोमीयमजमालभेतेत्यादौ किं यागमात्रं भवति
उत धर्मा अपि भवन्तीति यदा च धर्मा भवन्तीति पक्ष-
स्तदापि संदेहः किं पूर्णाहुतिसम्बन्धिनी धर्मा भवन्ति
उताग्निहोत्रसम्बन्धिनः, आहोस्विद्दर्शपूर्णामासयोः, अथवा
ज्योतिष्टोमस्येति, अथवा दर्शपूर्णमासयोरेवेति, । धर्मा-
णामनाम्नानाद्यथाश्रुतं यागमात्रं कर्तव्यमिति प्राप्ते आह”
क० “दर्शपूर्णमासधर्मा इष्टिपशुषु सामर्थ्यात्” २ सू० । सौ-
र्यादौ धर्मा भवन्ति न यागमात्रम् एवमेतानि विधिवाक्यानि
समर्थान्यर्थवन्ति सप्रयोजनानि भवन्ति अन्यथा साकाङ्क्ष-
त्वादर्थप्रतिपादनाभावेन निरर्थकान्येव स्युः । तथा हि
सौर्येण यागेन ब्रह्मवर्चसं भावयेदित्यत्रांशत्रयवती भावना
विधीयते किम्, केन, कथमिति, किमंशो ब्रह्मवर्चसम्,
तत्र केनांशः सौर्येणेति, कथमं शस्तु वाक्यमध्ये नास्ति तेन
कथं भावयेदिति वाक्यं कथमंशसापेक्षम् । यच्च सापेक्षं
भवति तदध्याहारेणानुषङ्गेण वा पूरयित्वा निराकाङ्क्षं
कर्तव्यम् । अन्यथा तस्यानर्थक्यापत्तेः न च वेदे मात्रा-
मात्रस्य तदिष्यते तस्मादत्र निराकाङ्क्षीकरणाय विध्यन्ते-
तिकर्तव्यतापरपर्यायः कथमंशोऽत्र कश्चिदनुषञ्जनीय इति
सिद्धे आह “दर्शपूर्णमासधर्म्मा इष्टिपशुषु सामर्थ्यादिति”
सर्वासु इष्टिषु अग्नीषोमीये पशौ च दर्शपूर्णमासयोरेव धर्मा
भवन्ति सामर्थ्यात् पूर्वोक्त एव हेतुरत्रापि योज्यः । दुर्शपूर्ण-
मासधर्मा एव सौर्यादिविधीनां शेषीभवितुं समर्थाः चरुपु-
रोडाशादयो ह्यवघातादिभिरेव सिध्यन्ति नाभिषवादिभिरि-
ति । इष्टिपशुष्विति इष्टिषु सर्वासु अग्नीषोमीये पशौ च
पश्वन्तरेषु ह्यग्नीषोमीयधर्मा भवन्ति” क० । इत्यारभ्य
पञ्चविंशत्या सूत्रैस्तद्विशेष उक्तस्तत्र विस्तरेणावसेयः ।
तधा च दर्शपौर्णमासेतिकर्तव्यताको यागभेद इष्टिरग-
[Page1001-a+ 38]
न्तव्या । तत्करणप्रकारः आश्वला० श्रौ० सूत्रे दर्शितो
“यथा पौर्ण मासेनेष्टिसोमा उपदिष्टाः” । २, १, १, प्रथमेऽ-
ध्याये दर्शपूर्ण मासौ व्याख्यातौ विध्यन्तरसहितौ । उत्त-
रत्नेष्टयः पशवश्च वक्ष्यन्ते विध्यन्तरविहिताः । तेषां वि-
ध्यन्तरापेक्षास्ति” “अतोऽयमर्थः सूत्रस्य, यस्मिञ्छास्त्रे उ-
पदिष्टा इष्टयः पशवश्चापि अविशेषिताज्यभागास्ते सर्वे वार्त्र-
ष्नाज्यभागा इति” । “पौर्णमासेनेत्यस्यायमर्थः, पौर्णमासेन
व्याख्याता इति वार्त्रघ्नाज्यभागा इत्यथः । तेन समा-
म्नातानामिष्टीनां पशूनाञ्च अन्यदेवतागममात्रः सिद्धो
भवति । तथा चोक्तमिष्ट्ययनप्रकरणे “असमाम्नातास्वर्थात्
तन्त्रविकारः” नारा० वृत्तिः तस्य कालस्तत्रेव दर्शितः यथा
“तैरमावास्यायां पौर्णमास्यां वा यजेत” सू० २, १, २, “तैरि
ष्टिपशुसोमैरमावास्यायां पौर्णमास्यां वा यागः कर्तव्य इति
इष्टिपशूनां प्रकृतिप्राप्त एवायं कालः पुनर्विधीयते द्व्यह-
कालतां निवर्त्य सद्यस्कालताप्राप्त्यर्थम् । किञ्च दर्शप्रकृतेर-
मावास्या पौर्णमासप्रकृतेः पौर्णमासीत्येवं नियमं निवर्त्य
अनियमेन उभयकालताप्राप्त्यर्थम् । प्रकृत्यविरोधात् पर्व-
णस्तद्वत्यहोरात्रे विकृतिः कर्तव्या । यहाह्नः पूर्वभागे पर्व
स्यात् तदा प्रकृतिं कृत्वा विकृतिः कार्या । यदा परभागे
रात्रौ वा तदा विकृतिं कृत्वा प्रकृतिः कार्येति सोमस्या-
यमप्राप्तः कालो विधीयते । इष्ट्यादिशब्दसम्बन्धादेव
यजेतेत्यपि सिद्धे यजेतेतिवचनं सोमस्य याग एवानयोः
कालयोः सम्पादनीयो नान्यत् दीक्षादीति” वृत्तिः । “राजन्य-
श्चाग्निहोत्रं जुहुयात्” ३ सू० । “क्षत्रियस्याग्निहोत्रहोमः
पर्वणोरेव कर्तव्यो नान्यस्मिन् काल इति चशब्दाद्वैश्योऽप्य-
नयोरेव कालयोरग्निहोत्रं जुहुयात् नान्यस्मिन्नित्य-
वगम्यते । तत्र विशेषमाह” वृत्तिः । “तपस्विने ब्राह्मणायेतरं
कालं भक्तमुपहरेत्” ४ सू० । “तपस्वी कर्मनिरतस्तस्मै ब्राह्मणाय
अतपस्विनेऽपि ब्राह्मणायैव दद्यात् न जात्यन्तराय तपस्वि-
नेऽपीति । इतरं कालमिति, इतरेषु सर्वेष्वग्निहोत्रकाले-
ष्वित्यर्थः । भक्तमुपहरेत्, भक्तं पक्वोदनं पक्वान्नमुपहरेत्,
दद्यात् । एतदुक्तं भवति । राजन्यवैश्ययोः पर्वण्यग्नि-
होत्रकालद्वयं वर्जयित्वा इतरेषु कालेषु ब्राह्मणायोदनो
दातव्योन होमः कर्तव्य इति । अग्निधारणन्तु क्रियत एव”
वृत्तिः । ततोऽग्न्याधानं प्रसङ्गादुक्तं तच्चाधानशब्दे पूर्वं
दर्शितम् अग्न्याधानोत्तरं कर्त्तव्यमाह “यदि त्विष्टय-
स्तनुयुः” २, १, १८, सू० “अग्नीनेवेति वाक्यशेषः । यद्य-
नधिकारत्वादाधानविधेर्विनियोजकस्य प्रकरणस्य व्यापारा-
[Page1001-b+ 38]
सम्भवादाधानाङ्गमिष्टयो न स्युः, इष्टीनाञ्चानधिकारत्वा-
दिष्ट्यङ्गमाधानं न स्यात्, तथापि न कश्चिद्दोषः, अग्न्यर्थ-
त्वेनैवोभयोरप्यनुष्ठानसिद्धेः” । “अस्मिन्नर्थे सूत्रयोजना ।
यद्यासामिष्टोनामाधानाङ्गता स्यात् तथापि आहवनीया-
द्यग्निसम्बन्धात् तानेवाग्नीनिष्टयस्तनुयुः विस्तारयेयुः
कुर्युः साधयेयुरित्यर्थः । तुशब्दस्तु साधनादिषु विशेषं
दर्शयति । आधानेऽग्नीनां साध्यत्वेन सम्बद्धानामेव
साध्यत्वम् । इष्टिषु साधनत्वेन सम्बद्धानामपि कल्पना-
गौरवभयात् साध्यत्वमिति विशेषं गृह्णीमः एवं यद्या-
धानेनेष्टिभिश्चाग्नय एवांशतः साध्या इत्यनधिकाराणां
कथमनुष्ठानसिद्धिरिति न्यायाविदामेष उपालम्भो नास्मा-
कम् । अस्माकं तु साध्यसाधनसम्बन्धेऽवगते तदर्थिनां
कर्तृत्वेनावगतानां ब्राह्मणादीनां कथञ्चिदधिकारकल्पन-
यानुष्ठानसिद्धिः । अथवाऽनधिकाराणामनन्यशेषाणामपि
तत्साधनसाध्यरूपेणोपकारकत्वेन कामं श्रुतिप्रयुक्त्यैवंवि-
धानामनुष्ठानसिद्धिरित्यलमतिविस्तरेण” नारा० वृत्तिः ।
“प्रथमायामग्निरग्निः पवमानः” १९ सू० । “प्रथमाया-
मिष्टौ द्वे देवते । अग्निः प्रथमः केवलः । द्वितीयः पव-
मानगुणकोऽग्निः । केवलस्याग्नेर्नित्ये एव । “अग्न
आयूंषि पवसेऽग्ने पवस्व स्वपाः” २० सू० । “एते द्वितीयस्य
पवमानगुणकस्य” वृ० । “स हव्यवाडमत्याऽग्निर्होता पुरो-
हित इति स्विष्टकृतः संयाज्ये इत्युक्ते सौविष्टकृती प्रती-
यात्” २१ सू० । “सौविष्टकृत्योर्याज्यानुवाक्ययोरृचोरनेन
संयाज्ये इति संज्ञा विधीयते” वृ० । “सर्वत्र देवतागमे
नित्यानाभपायः” २२ सू० । “सर्वत्रेति प्रकरणान्तरे-
ऽपीति दर्शयति । देवतागम इत्यत्र समासनिर्देशस्य
तुल्यत्वाद्देवतायाः देवतयोर्देवतानां वा आगम इत्येवं
भवति । नित्यानां प्राकृतीनामित्यर्थः । अपाय उद्धार
इत्यर्थः । एतदुक्तं भवति । विकृतौ देवतायाः एकस्या
आगमे द्वयोर्बह्वीनां वा अनागमेऽपि प्राकृतीनां सर्वा-
सामुद्धार इति स्यां पुनर्विकृतौ इष्टिनोदनां कृत्वा
देवतां न विदधाति, तत्र नोद्धारः प्राकृतोनाम् । तत्र
ता एव देवता भवन्तीत्यर्थः । यथा गदितः सोमेन पशुना
इष्ट्या वा इत्यादौ” वृ० । “याः स्विष्टकृतमन्तराज्यभागौ च
तास्तत्स्याने” २३ सू० । “नित्यानामपाय उक्तः । तत्र किं
सर्वा नित्या उद्धतेव्याः उत काचिद्देवतेत्येतं संशयं निवर्त-
यति या आज्यभागौ स्विष्टकृतं चान्तरा देवता यष्टव्यास्ता
उद्वर्तव्याः । याः पुनर्विकृतौ विहितास्तास्तत्स्थाने उ-
[Page1002-a+ 38]
द्धृतानां प्रांकृतीनां स्थाने भवन्ति” इति वचनात्, तद्ध-
र्मिकाश्च भतन्तीति गम्यते” वृ० । “एष समानजातिधर्मः”
२४ सू० । “योऽयमतिदिष्टो विधिर्देर्वताभ्योऽन्यत्रापि स
समानजातीयेषु भवति । समानजातीय एककार्य इत्यर्थः”
वृ० । “द्वीतोयस्यां वृधन्वन्तौ अग्निः पावकोऽग्निः शुचिः
स नः पावकदीदिवोऽग्ने पावकरोचिषाग्निः शुचिव्रततन
उदग्ने शुचयस्तव” २५ सू० । “एकः पावकगुणकोऽग्निः,
अपरःशुचिगुणकः । “साह्वान् विश्वा अभियुजोऽग्निमीले
पुरोहितमिति संयाज्ये तृतीयस्यां सामिधेन्यावावपते प्रागु-
पोत्तमायाः पृथुपाजा अमर्त्य इति द्वे” २६ सू० । “आवपते
<फ्>इति वचनात् अधिके एते सामिघेन्यौ भवतः । प्रथ-
मायां द्वितीयस्यां तृतीयस्यामिति वचनात् यस्यामिष्टौ
यत् तन्त्रं विहितं तस्यामेकदेवतायामपि तत् तन्त्रं भवति
न यथोक्तनानादेवतायामेवेति” वृ० । “ध्याय्ये इत्युक्त एते
प्रतीयात् पुष्टिमन्तावग्निना रयिमश्नवद्गयस्फानो अमीवहेति ।
अग्नीषोमाविन्द्राग्नी विष्णुरिति वैकल्पिकानि” २७ सू० ।
“त्रयाणामेको गृह्यते” वृ० । “अदितिः” २८ सू० ।
अदितिश्चान्या, अस्यां द्वे देवते” वृ० । “उत त्वामदिते
सुव्रतानामृतस्य पत्नीमवसे हुवेम तुविक्षत्रामजरन्तीमुरूचीं
महि महीमूषु मातरं सुशर्माणमदितिं सुप्रणीतिम्”
२९ सू० । “एषा कल्पजा” वृ० । “प्रेद्धो अग्न
इमो अग्न इति संयाज्ये विराजावित्युक्त एते प्रतीया-
दिति तिस्रः” ३० सू० । “इत्येतास्तिस्र इष्टयोऽनु-
क्रान्ता इत्यर्थः । उक्तानुकीर्त्तनमुत्तरार्थम् । यदाद्योत्तमे
वैव स्यातामाद्या वेति पक्षस्तदापि तिसॄणामिष्टीनां याव-
त्यो देवतास्ताः सर्वा यष्टव्या इत्येवमथेम् । आद्योत्तमपक्षे
मध्यमायां ये देवते ते आद्यायामेव प्रक्षेप्तव्ये । यदा पुन-
राद्यैव तदा सर्वा देवता आद्यायामेव प्रक्षेप्तव्या इत्येव-
मर्थम्” वृ० । “आद्योत्तमे वैव स्याताम्” ३१ सू० ।
“इष्टी इति शेषः । “आद्या वा” ३२ सू० । “आद्यैव-
वेष्टिर्भवतोत्यर्थः” वृ० । “तथा सति तस्यामेव धाय्ये
विराजौ” ३३ सू० । “यद्याद्यैव भवति तदा द्वितीय-
तृतीययीरपि देवतास्तत्र भवन्तीत्युक्तम् । अतस्तस्यामेव
धाय्ये विराजौ भवतः । धाय्याविराजामनुप्रवेशस्य
निमित्तं तृतीयस्या इष्टेर्देवतानुप्रवेश इत्येवमर्थं तथा
सतीत्युक्तम्” वृ० । “इतिमात्रे विकारे वैराजतन्त्रेति प्रती-
यात्” ३४ सू० । “पौर्णमासतन्त्रायामिष्टौ धाय्याविराण्-
मात्रे विकारे सति सेष्टिर्वैराजतन्त्रेति वेदितव्या” वृ० ।
[Page1002-b+ 38]
“आधानाद् द्वादशरात्रमजस्राः” ३५ सू० । “अत्रा-
धानमिष्टीश्चोक्त्वा आधानादूर्द्ध्वं द्वादशरात्रमजस्रा इत्यु-
क्तम् । तस्यायमभिप्रायः, यावता कर्मसमुदायेनाग्नीनां
सिद्धिर्भवति तावतः कर्मसमुदायस्याधानशब्दो वाचक इति
ज्ञापयितुम् । तेनाग्न्याधेयं पुनराधेयं वेत्यत्र सेष्टिकस्या-
धानस्य ग्रहणं भततीति सिद्वम् । आधानेनेष्टिभिश्च
सिङ्गाग्नयो द्वादशाहोरात्राणि सर्वे स्वरूपेणैव धार्यन्ते ।
एतदजस्रधारणमग्निहोत्रपूर्व एवाधाने भवति, अग्नि-
होत्रस्यैवानन्तरमुच्यमानत्वात् । अनुष्ठानक्रमेणैव कर्मणां
व्याख्यानमित्युक्तत्वाच्च” वृत्तिः । एवमिष्टिसामान्यं प्रदर्श्य
विशेषेष्टयस्तत्र दर्शिताः तत्रादौ नवशश्येष्टिः साचाग्रायण-
शब्दे दर्शिता तत्र राज्ञ एवाधिकारः त्रयाणां वर्ण्णानाम-
विशेषेणेतिकल्पद्वये प्राप्ते राज्ञो विशेष उच्यते “इष्टिस्तु
राज्ञः” “सर्व्वेषां चैके एके सर्वेषामिष्टिरेवेति मन्यन्ते”
२, ९, ६, ७, । “श्यामाकेष्ठ्यासौम्यचरुः स च वर्षत्तौ तत्र
याज्यादिकं २, ९, ८, ९, १०, सू० उक्तम् । अन्यनवान्नभोज-
ने जप्यमन्त्रादिकमुक्तम् १२, १३ । एतानित्या इष्टयः अथ-
काम्याः इष्टयः २, १०, १२, सूत्रादौ । तत्र आयुष्कामे-
ष्टिस्तत्र अग्निगुणभेदजीवातुमद्देवता २, १०, २, ३, ४, सू० ।
स्वस्त्ययनेष्टिः रक्षितवद्देवताका तत्र याज्यादिकम् ५, ६, ७,
पुत्रकामेष्टिः पुत्रयद्गुणकाग्निदेवताका तत्र याज्यादि ८, १,
१०, वैमृधेष्टिः विमृद्गुणकेन्द्रदेवताका तत्र याज्यादिकं
१३, १४, १५, सू० । आशेष्टिराशापालदेवताका तत्र याज्या-
दिकम् १७, १८, सू० । लोकेष्टिः पृथिव्यन्तरिहदेवताका
तत्र याज्यादिकम् २०, २१, २२, सू० मित्रप्राप्ति-
कामेष्टिः अग्निसोमवरुणमित्रेन्द्रवृहस्पतिसवितृपूषन्
स्वरस्वतादेवताका तत्र याज्यादि ११, २, ३, ४, ३ । इयमिष्टिः
महावैराजीनामा । अभिचारकामेष्टिः स्नुषाश्वशुरीयनाम्नी
सूरगुणकेन्द्रदेवताका तत्र याज्यादि ११, ७, ८, ९ । विमत-
सम्मतिकामेष्टिः संज्ञानी नाम वसुरुद्रादिगुणकाग्निसोमादि
चतुष्टयदेवताका तत्र याज्यादि १०, ११ । भेदकामेष्टिः ।
इन्द्रामरुद्देवताका तत्र याज्यादि १३, १४, १५, १६, सू० ।
सम्पत्तिकामेष्टिः ऐन्द्रामारुती संज्ञानोवत् याज्यादिकम् ।
१७, सू० । शत्रभिभवनिवृत्तिकामेष्टिः ऐन्द्रावाहेस्पत्या
तत्र याज्यादि १८१९ सू० । पवित्रेष्टिः । अग्न्यादिदेव-
ताका तत्र याज्यादि २, १२, १ । “वैश्यानरीं व्रातपतीं
पवित्रेष्टिं तथैव च । ऋतावृतौ प्रयुञ्जानः पुनाति दशपौ-
रुषम्” । वृष्टिकामेष्टिः कारीरी नाम सा च अग्न्यादि-
[Page1003-a+ 38]
नानादेवताका अग्निदेवताका वा तत्र याज्यादि २, १२, १, ३,
४, ५, ६, ७, ८, ९, सू० । सर्वाश्च एता दर्शपौर्णमासेतिकर्त-
व्यताकाः । पश्रुगुणके कर्म्मणि पशोरुभयतोऽन्यतरतो वा
पशुकामेष्टिः सा च आग्नेयी आग्नावैष्णवी वा आश्व०
श्रौ० सू० ३, १, २, ३, ४ सू० । तस्यामितिकर्त्तव्यतायाज्यादि
तदुत्तरसूत्रजातैरुक्तम् । विध्यपराधप्रायश्चित्तीष्टिः ३,
१०, १, सू० विध्यपराधस्वरूपकारणप्रदर्शनपूर्बकं तत्करण-
प्रकारादि तदुत्तरसूत्रजौर्दर्शितम् । वारुणीष्टिः तत्-
प्रकारादि ३, १२, ५, प्रातःकालातिपत्तौ प्रातरिष्टिः तत्र
देवतादि ३, १२, १२, आर्त्त्याश्रुपात्रे च सैवेष्टिः ३, १२, १५
निमित्तभेदेर्य्य प्रायश्चित्तीष्टौ देवताभेदादि ३, १२, १६,
आरम्य आध्यायात् सूत्रैरुक्तम् । उखासम्भरणीयेष्टिः
तद्देवतादि ४, १, २१ २६ सू० । दीक्षाप्रयोजनेष्टिः दीक्ष-
णीया नाम तत्रदेवतादि ४, २, १, १८, सू० पर्य्यन्तेनोक्तम् ।
प्रायणीयेष्टिः तत्र देवतादि ४, ३, १ सूत्रादौ । आतिथ्येष्टिः
तत्र देवतादि ४, ५, १ सूत्रादौ । उदयनीयेष्टिः तद्देवतादि
६, १४, १, सूत्रादौ उदवसनीयेष्टिः तद्देवतादि ६, १४, १,
२३, सूत्रादौ । अन्याः पुनराधेयेष्टिप्रभृतयोऽपि इष्टयः
विस्तरभयान्नोक्ताः आकरेषु दृश्याः ।
<फ्>शत० ब्रा० १, ६, २, १२, इष्टिकरणप्रकारविशेषो
दर्शितःयथा । “स यदीष्टिंकुव्वींत सप्तदश सामिधेनीरनु-
ब्रूयादुपांशु देवता यजति तद्धीष्टिरूपं, मूर्द्धन्यतौ याज्यानु-
वाक्ये स्यातां वार्तघ्नावाज्यभागौ, विराजौ संयाज्ये” “अग्ने-
रिष्टिमभिधाय अथ पृथक् प्रयोक्तव्याया आग्नेयेष्टेर्वैशे-
षिकमङ्गजातमाह । यदीष्टिं दर्शपूर्णमासाभ्यां पृथगेव
कुर्व्वीत प्रधानदेवता उपांशु यजेत तदुपांशुत्वं काम्येष्टि
रूपं खलु । मूर्द्ध्वन्वत्यौ “अग्निर्मूर्द्धा” “भुवोयज्ञस्य” इत्येते ।
(यजु० १३, १४, १५,) मूर्द्धन् शब्दवत्यौ प्रधानस्य याज्ये स्विष्ट-
कृद्याज्यापुरोऽनुवाक्ये, विराजौ विराट्छन्दस्के “प्रेद्धो अग्ने”
“इमो अग्न” इत्येते (यजु० १७, ७६, ७७) भवतः” भा०
<फ्>दर्शपौर्णमासयाग कृत्वा प्रायश्चित्तेष्टिः कार्य्या तत्प्रकारः
शत० ब्रा० ११, १, ३, १, दर्शितो यथा । “पौर्णसासेनेष्ट्वा इन्द्राय
विमृधेऽनुनिर्वपति तेन यथेष्ट्यैवं यजतआमावास्येनेष्ट्वा-
अदित्यै चरुमनुनिर्वपति तेन यथेष्ट्यैवं यजते १ । स
यत्पोर्णमासेनेष्ट्वा इन्द्राय विमृधेऽनुनिर्वपतीन्द्रो वै यज्ञस्य
देवताथैतदग्नीषोमीयं पौर्णमासं हविर्भवति तत्र नेन्द्राय
त्वेति किं चन क्रियते एतेनी हास्यैतत् सेन्द्रं हविर्भवत्ये-
तेन सेन्द्रो यज्ञोऽथ यद्विमृधे त्वेति सर्वा उ हि मृधो
[Page1003-b+ 38]
नाष्ट्राः पौर्णमासेन हन्ति २ । अथ यदामावास्येनेष्ट्वा
अदित्यै चरुमनुनिर्वपत्येष वै सोमो राजा देवानामन्नं
यच्चन्द्रमाः स यत्रैष एतां रात्रिं न परस्तान्न पश्चाद्ददृशे
तेनैतदनद्धेव हविर्भवति तेनाप्रतिष्ठितमियं वै पृथिव्य-
दितिः सेयमद्धा सेयं प्रतिष्ठितैतेन हास्यैतदद्धेव हविर्भवत्येतेन
नाप्रतिष्ठितमेतन्नु तद्यस्मादनुनिर्वपत्यथ तस्मादनुनिर्व
पेत् ४ । स यत्पौर्णमासेनेष्ट्वा इन्द्राय विमृधेऽनुनिर्वपति
सेन्द्रो मे यज्ञोऽसदिति सर्वो वै यज्ञ इन्द्रस्यैव स यत्सर्वो
यज्ञ इन्द्रस्यैवैतेनो हास्यैतत् सेन्द्रं हविर्भवतृतेन सेन्द्रो
यज्ञः ४ । अथ यदामावास्येनेष्ट्वा अदित्यै चरुमनुनिर्वप-
त्यामावास्य” वा अनुनिर्वाप्यं पौर्णमासेन वा इन्द्रो वृत्र-
महंस्तस्मा एतद्वृत्रं जघ्नुषे देवा एतद्धविरनुनिरवपन् यदा-
मावास्यं किमनुनिर्वाप्येऽनुनिर्वपेदिति तस्मान्नानुनिर्व-
पेत् ५ । स यत् पौर्ण्णमासेनेष्ट्वा अथान्यद्धविरनुनिरपत्या-
मावास्येनेष्ट्वाथान्यद्धविरनुनिर्वपति द्विषन्तं ह स भ्रातृव्यं
प्रत्युच्छ्रयतेऽथ यः पौर्णमासेनैव पौर्णमासीं यजतआमा-
वास्येनामावास्यामसपत्ना हैवास्यानुपबाधा श्रीर्भवति ६ ।
पौर्णमासेन वै देवाः पौर्णमासीं यजमाना आमावा-
स्येनामावास्यां क्षिप्रएव पाप्मानमपाघ्नत क्षिप्रे प्रायाजन्त
स यो हैवं विद्वान् पौर्णमासेनैव पौर्णमासीं यजतआ-
मावास्येनामावास्यां क्षिप्रएव पाप्मानमपहते क्षिप्रे प्रजा-
यते स यद्यनुनिर्वपेद्दद्याद्दक्षिणां नादक्षिणं हविः स्यादिति
ह्याहुर्दर्शपूर्णमासयोर्ह्येवैषा दक्षिणा यदन्वाहार्य इति
न्वनुनिर्वाप्यस्याथाभ्युदितस्य ७” ३ कण्डिका । “अद्यामावास्येति
मन्यमान उपवसति । अथैष पश्चाद्ददृशे स हैष
दिव्यः श्वा, स यजमानस्य पशूनभ्यवेक्षते तदपशव्यं
स्यादप्रायश्चित्तिकृत एतस्मादु हैतद्भीषावचन्द्रमसादिति” १ ।
छायामुपसर्पन्ति । एतेनो हैतदुपतपदाचक्षते श्वलचित-
मित्येतमु हैवैतदाचक्षते २ । शशश्चान्द्रमस इति । चन्द्रमा
वै सोमो देवानामन्नं तं पौर्णमास्यामभिषुण्वन्ति सोऽपर-
पक्षेऽप ओषघीः प्रविशति पशवो वा अप औपधीरदन्ति
तदेनमेतां रात्रिं पशुभ्यः संनयति ३ । सोऽद्याभावास्येति
मन्यमान उपवसति । अथैष पश्चाद्ददृशे तद्यजमानो यज्ञ-
पथादेति तदाहुः कथं कुर्यादित्वा यज्ञपथाद्यजेता ३
न यजेता ३ इति यजेत हैव न ह्यन्यदपक्रमणं भवति श्वः--श्वः
एवैष ज्यायानुदेति स आमावास्यविधेनैवेष्ट्वाथेष्टिमनुनिर्वपति
तदहर्वैव श्वो वा ४ । तस्य त्रीणि हर्वींषि मवन्ति । अग्नये
पथिकृतेऽष्टाकपालं पुरोडाशम्, इन्द्राय वृत्रघ्नएकादशकपा-
[Page1004-a+ 38]
लम्, अग्नये बैश्वानराय द्वादशकपालं पुरोडाशम् ५ । स यद-
ग्नये पथिकृते निर्वपति । अग्निर्वै पथः कर्ता स यस्मादेवादो
यजमानो यज्ञपथादेति तमेनमग्निः पन्थानमापादयति ६ ।
अथ यदिन्द्राय वृत्रघ्ने । पाप्मा वै वृत्रो यो भूतेर्वारयित्वा
तिष्ठति कल्याणकर्मणः साधोस्तमेतदिन्द्रेणैव वृत्रघ्ना पा-
प्मानं वृत्रं हन्ति तस्मादिन्द्राय वृत्रघ्ने ७ । अथ यदग्नये
वैश्वानराय द्वादशकपालं पुरोडाशं निर्वपति यत्र वा
इन्द्रो वृत्रमहंस्तमग्निना वैश्वानरेण समदहत्तदस्य सर्वं
पाप्मानं समदहत्तथोएवैष एतदिन्द्रेणैव वृत्रघ्ना पाप्मानं
वृत्रं हत्वा तमग्निना वैश्वानरेण संदहति तदस्य सर्व
पाप्मानं संदहति स यो हैवं विद्वानेतयेष्ट्या यजते न
हास्याल्पश्चन पाप्मा परिशिष्यते ८ । तस्यै सप्तदश सामिधे-
न्यो भवन्ति । उपांशु देवता यजति याः कामयते ता या-
ज्यानुवाक्याः करोत्येवमाज्यभागावेवं संयाज्ये ९ । तिसृ-
धन्वं दक्षिणां ददाति । धन्वना वै श्वानं बाधन्ते तदेत-
मेवैतद्बाधते यत्तिसृधन्वं दक्षिणां ददाति १० । दण्डं द-
क्षिणां ददाति । दण्डेनवैश्वानं बाधन्ते तदेतमेवैतद्बाधते
यद्दण्डं दक्षिणां ददात्येषा ऽन्वादिष्टा दक्षिणा दद्यात्त्वेवा-
स्यामप्यन्यद्याइतरा दक्षिणास्तासां यत् सम्यद्येत सा
सा हैषा पशव्येष्टिस्तयाप्यनभ्युद्दृष्टो यजेतैव” ४ क० ।
“दर्शयागे पुरस्ताच्चन्द्रदर्शनप्रायश्चित्तेष्टिरुक्ता अथ पश्चा-
त्तद्दर्शने नैमित्तिकीमिष्टिं विधित्सुराह । अथानन्तरं
सायंकाले एष चन्द्रमाः पश्चात् प्रतीच्यां दिशि ददृशे
दृश्यते । अभ्यवेक्षते अभ्यवहर्तुं पश्यति यथा शालावृको
वने संचरतो मेषादीन् पशूनभ्यवजिहीर्षति । एतस्मादेव
स्वलु चन्द्रसम्बन्धिस्वरूपेण पूर्वोक्तवत् अकारः समा-
सान्तः तस्माच्चन्द्रादिति भीषा उक्तरूपया भीत्या, छाया-
मुपगच्छन्ति गवाद्याः पशवः तिरोहिता यजमानस्य भव-
न्तीत्यर्थः पशूनामुपतापकारि यदेतच्चन्द्रदर्शनं तत् श्वलु-
चितं शुना रिक्रीकृतमित्याचक्षते २ । एतमेव चन्द्रगतं दोष-
मेवमाचक्षते, चन्द्रमसः सम्बन्धी तन्मण्डलमध्यवर्त्ती शश
इति अत एय तस्य शशाङ्क इति प्रसिद्धिः । उपवसथकाष्ठां
गतं देवान्नरूपं चन्द्रमसं पौर्णमासीकाले द्रवीकुर्वन्ति । पशव
ओषघीर्जग्ध्वा अपश्च पीत्वात्मनि तं चान्द्रमसं कृत्स्नं रस-
ममावास्यायां धारयन्ति तत एनं रसममावास्यासम्बन्धिन्यां
रात्रौ पशुभ्यः सकाशात् संनयति सम्यक्पापयति । तत्-
सनयन प्रतिपच्चन्द्रदर्शने सति नोपपद्यते । ६ दर्शयाग-
स्यातिक्रान्तकालत्वे दोषमुपन्यस्य तन्त्रानुष्ठानप्रकारमाह ।
[Page1004-b+ 38]
प्रकृतो दर्शयागः शीघ्रं समापनीयः अनन्तरमेवैवेतद्दोषप-
रिहाराय प्रायश्चित्तेष्टिः कर्त्तव्या । स आमावास्यविधेनै-
वेति यश्चोदितकालेऽनुष्ठितोऽमावास्यायागस्तत्प्रकारेणैव
प्रतिपदि प्रक्रान्तां दर्शेष्टिं समाप्य ४ । अथास्यामिष्टौ प्रकृ-
तिवद्विकृतिः कर्त्तव्येति नोदकप्राप्तेष्वङ्गेषु विशेषं विधत्ते ।
प्रकृती पञ्चदश अत्र नोदकप्राप्तास्ताः पृथुवाजवत्यौ
धाय्ये द्वेइति सप्तदश (सामिधान्यः) भवन्ति । प्रकृतौ प्र-
धानयागे उच्चैष्ट्वघर्मः । प्रकृतदेवतालिङ्गयुक्ताश्चतुःषष्ट्यां
दाशतय्यां समाम्नाता या ऋचताः कामयते । आज्यभागयोः
स्विष्टकृद्यागे च याथाकाम्यम् ९ । तिसृभिरिषुभिर्युक्तं धनुः
तिसृधन्वम् पूर्ववदकारः समासान्तः । एतं चन्द्रात्मकं
दिव्यं श्वानम् १० । अदृश्यमानचन्द्रेऽ,ऽपि” ११ भा०
“इष्टीः पार्वायणान्तीयाः केवलानिर्वपेत् सदा” मनुः “प्राजा-
पत्यां निरूप्येष्टिम्” । “हेमन्ते नवशस्येष्ट्या” मनुः “आ-
रेभिरे जितात्मानः पुत्रीयामिष्टिमृत्विजः” रघुः । २ “याग-
मात्रे च “कर्तुमिष्टिमभिवाञ्छता मया” माघः राजसूयया-
गाभिप्रायमिदम् । इष--क्तिन् । ३ इच्छायाम् । इष्टप्रयोग-
निर्वाहाय पातञ्जलभाष्यकृतः इच्छाबोधके ४ श्लोकाद्यात्मक
वाक्यभेदे च । यथा । “द्विपर्य्यन्तानामेवेष्टिः” सर्वनाम्नोवृ-
त्तिमात्रे पुंवद्भाव” इत्यादि । एतयेष्ट्या “ठक्छशोश्च” वार्त्ति०
“एकतद्धिते चेति” सूत्रञ्च गतार्थम्ऽ सि० कौ० । “अनुत्-
सूत्रपदन्यासेति” माघव्याख्याम् अनुत्सृष्टसूत्राक्षरा
इष्ट्युपसंख्याननैरपेक्ष्येण सूत्राक्षरैरेव” इति मल्लि० ।
<LEND>
