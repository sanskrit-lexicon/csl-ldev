<L>24867<pc>3570,b<k1>दाहघ्न<k2>दाहघ्न
दाहघ्न¦ न० दाहं हन्ति हन--टक् । देहदाहनाशके
औषधादिभेदे तच्च चक्नद० उक्तं यथा ।
<फ्>“शतधौतघृताभ्यक्तं दिह्याद्वा यवसक्तुभिः । कोला-
मलकयुक्तैर्वा धान्याम्लैरपि बुद्धिमान् । छादयेत् तस्य
सर्वाङ्गमारनालार्द्रवाससा । लामज्जेनाथ शुक्तेन
चन्दनेनानुलेपयेत् । चन्दनाम्बुकणास्यन्दितालवृन्तोपवी-
जितः । सुप्याद्दाहार्दितोऽम्भोजकदलीदलसस्तरे । परि-
षेकावगाहेषु व्यजनानाञ्च सेवने । शस्यते शिशिरं तोयं
तृष्णादाहोपशान्तये । क्षीरैः क्षीरिकषायैश्च सुशीतै-
श्चन्दनान्वितैः । अन्तर्दाहं प्रशमयेदेतैश्चान्यैश्च शीतलैः ।
कुशादिशालपर्णीभिर्जीवकाद्येन साधितम् । तैलं घृतं
वा दाहघ्नं वातपित्तविनाशनम् । फलिनीलोध्रसेव्याम्बु-
हेमपत्रं कुटन्नटम् । कालीयकरसोपेतं दाहे शस्तं
प्रलेपनम् । ह्रीवेरपद्मकोशीरचन्दनक्षोदवारिणा । सं-
पूर्णामवगाहेत द्रोणीं दाहार्दितो नरः” ।
<LEND>
