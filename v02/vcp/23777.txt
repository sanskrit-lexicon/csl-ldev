<L>23777<pc>3379,a<k1>त्रिलौही<k2>त्रिलौही
त्रिलौही¦ स्त्री त्रीणि लौहानि साधनत्वेनास्त्यस्याः
गौरा० ङीष् । सुवर्णरजतताम्रपरिमाणभेदेन निर्मिते
मुद्राभेदे “अथ मन्त्रिणां हितार्थाय त्रिलौही मुद्रा
निरूप्यते । सोमसूर्य्याग्निरूपाः स्थुर्वर्णा लौहत्रयं
तथा । रौप्यमिन्दुः स्मृतो हेम सूर्य्यस्ताम्रो
हुताशनः । लौहभागाः समुद्दिष्टाः स्वराद्यक्षर-
संख्यया । तैर्लोहैः कारयेन्मुद्रामसङ्कलितसङ्गताम् ।
एषु स्वराः स्मृताः सौम्याः स्पर्शाः सौराः शुभोदयाः ।
आग्नेया व्यापकाः सर्वे सोमसूर्य्याग्निदेवताः । स्वराः
षोडश विख्याताः स्पर्शाः स्युः पञ्चविंशतिः । व्यापका दश
ते कामधनधर्मप्रदायिनः । साष्टं सहस्रं संजप्य स्पृष्ट्वा
तां जुहुयात्ततः । तस्यां सम्पातयेन्मन्त्री सर्पिषा पूर्व-
संख्यया । निःक्षिप्य कुम्भे तां मुद्रामभिषेकोक्त
वर्त्मना । आवाह्य पूजयेद्देवीमुपचारैर्विधानतः । अभि-
षिच्य विनीताय दद्यात्तां मुद्रिकां गुरुः । इयं मुद्रा
क्षुद्ररोगविषमज्वरनाशिनी । व्यालचौरमृगादिभ्यो
रक्षां कुर्य्याद्विशेषतः । युद्धे विजयमाप्नोति धारयन्
मनुजेश्वरः । मन्त्रसिद्धिकरी पुंसां चतुर्वर्गफलप्रदा ।
धारयन् मनुजो नित्यं देवतुल्यो भवेद्भुवि” तन्त्रसा० ।
<LEND>
