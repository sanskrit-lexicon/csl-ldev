<L>27132<pc>3864,b<k1>धर्माधर्म<k2>धर्माधर्म
धर्माधर्म¦ पु० द्वि० व० धर्मश्चाधर्मश्च द्व० । १ पुण्यपापयोः
“धर्माधर्मौ गुणा एते आत्मनः स्युश्चतुर्दश” भाषा० । धर्मा-
धर्मौ परीक्षणीयतयाऽत्र स्तः अच् । धर्मजरूपे दिव्यभेदे
तद्विधानं वीरमित्रोदये यथा
“तत्र पितामहः “अधुना सम्प्रवक्ष्यामिं धर्माधर्मपरी-
क्षणम् । हन्तॄणां याचमानानां प्रायश्चित्तार्थिनां नृणा-
मिति” । हन्तृणां साहसाभियोगेषु, याचमानानामि-
त्यर्थाभियोगेषु, प्रायश्चित्तार्थिनां नृणामिति पातकाभि
योगेषु एतद्दिव्यं भवतीति सूचितम् । धर्माधर्मदिव्य-
प्रकारमाह स एव “राजतङ्कारयेद्धर्ममधर्मं सीसकाय-
सम् । लिखेद्भूर्जे पटे वापि धर्माधर्मौ सितासितौ ।
अभ्युक्ष्य पञ्चगव्येन गन्धमाल्यैः समर्चयेत् । सितपुष्पस्तु
धर्मः स्यादधर्मोऽसितपुष्पधृक् । एवंविधायोपलिप्य पि-
ण्डयोस्तौ निधापयेत् । गोमयेन मृदा वापि पिण्डौ
कार्य्यौ समन्ततः । मृद्भाण्डके उपहृते स्थाप्यौ चानुप-
लक्षितौ । उपलिप्ते शुचौ देशे देवब्राह्मणसन्निधौ ।
आवाहयेत्ततो देवान् लोकपालांश्च पूर्ववत् । धर्मावाह-
नपूर्वन्तु प्रतिज्ञापत्रकं लिखेत् । यदि पापविमुक्तोऽहं
धर्मस्त्वायातु मे करे” इति मन्त्रं विशोध्योब्रूयात् ।
अहमिति मन्त्रलिङ्गात् । वृहस्पतिरपि “पत्रद्वये लेख-
नोयौ धर्माधर्मौ सितासितौ । जीवदानादिकैर्मन्त्रैर्गा-
यत्र्याद्यैश्च सामभिः । आमन्त्र्यं पूजयेद्गन्धैः कुसुमैश्च
सितासितैः । अभ्युक्ष्य पञ्चगव्येन मृत्पिण्डान्तरितौ
ततः । समौ कृत्वा नवे कुम्भे स्थाप्यौ चानुपलक्षितौ ।
ततः कुम्भात्पिण्डमेकं प्रगृह्णीतानुयाचितः । धर्मे गृ-
हीते शुद्धः स्यात् सम्पूज्यश्च परीक्षकैरिति” जीवदाना-
दिकैर्मन्त्रैः, मा प्र गामपथोवयमित्यादि” ऋ० १० । ५७ । १
सूक्तपठितऋङ्मन्त्रैः अन्यैर्वा आगमोक्तैः प्राणप्रतिष्ठा-
मन्त्रैरित्यर्थः । ते च शारदातिलके उक्ताः” ।
<LEND>
