<L>22754<pc>3299,b<k1>तिथियुग्म<k2>तिथियुग्म
तिथियुग्म¦ न० तिथ्योस्तिथिविशेपयोर्युग्मम् । द्वितीयादितिथि-
सप्तकयोगरूपे युग्मे तानि च सप्त युगमानि निगमे उक्तानि
यथा “युग्माग्नियुगभूतानां षण्मुन्योर्वसुरन्ध्रयोः । रुद्रेण
द्वादशीयुक्ता चतुर्दश्या च पूर्णिमा! प्रतिपदाप्यमा-
वास्या तिथ्योर्युग्मं महाफलम् । एतद्व्यस्तं महादोषं
हन्ति पुण्यं पुराकृतमिति” । युग्मं द्वितीया । अग्नि-
स्तृतीया । युगं चतुर्थी । भूतं पञ्चमी । षड् षष्ठी ।
मुनिः सप्तमी । वसुरष्टमी । रन्ध्रं नवमी । रुद्र
एकादशी । अत्र युग्माग्न्यादिषु सप्तसु युग्मेषु पूर्वतिथि-
रुत्तरविद्धा ग्राह्या उत्तरा तु पूर्वविद्धेत्युक्तं भवति ।
वेधश्चात्र त्रिमूर्त्तयोरेव तदुक्तं कालमा० “अत्र तिथीनां
वेधः पैठीनसिना दर्शितः । “पक्षद्वयेऽपि तिथयस्तिथिं
पूर्वां तथोत्तराम् । त्रिमिर्मूहूर्त्तैर्विध्यन्ति सामान्योऽयं
विधिः स्मृतः” इति पूर्वेद्युरुदयानन्तरममावास्या त्रिमुहूर्त्ता
चैत् सा प्रतिपदं विध्यति । परेद्युरस्तमयात् प्राक्
द्वितीया त्रिमुहूर्त्ता चेत् सापि पूर्वां प्रतिपदं विध्यति
त्रिमुहूर्त्तव्याप्तिः स्कन्दपुराणे दर्शिता । “यां तिथिं
समनुप्राप्य यात्यस्तं पद्मिनीप्रियः । सा तिथिस्तद्दिने
प्रोक्ता त्रिमुहूर्त्ता च या भवेदिति” । शिवरहस्यसौर-
पुराणयोरपि “या प्राप्यास्तमुपैत्यर्कः सा चेत् स्यात्
त्रिमुहूर्त्तिका । धर्मकृत्येषु सर्वेषु संपूर्णान्तां विदुर्बुधाः”
इति । वृहद्वसिष्ठोऽपि “यस्यां तिथावस्तमियात्
सूर्य्यस्तु त्रिमुहूर्त्तकैः । यागदानजपादिभ्यस्तामेवोपक्र-
मेत्तिथिमिति” । एवं पैठीनस्यादिवाक्ये त्रिमुहूर्त्तत्वेनैव
वेधस्थितेः वङ्गानां योगमात्रेणैव वैधोक्तिः साहस-
मात्रम् । वेधकतिथेस्त्रिमूहूर्त्तत्वेऽपि विद्धतिथेर्मुहूर्त्ता-
[Page3300-a+ 38]
दिव्यापित्वेऽपि ग्राह्यता कालमाधवीये निर्णीता यथा ।
“देवलः “यां तिथिं समनुप्राप्य उदयं याति भास्करः ।
सा तिथिः सकला ज्ञेया स्नानदानजपादिष्विति” ।
व्यासोऽपि “उदयन्नेव सविता यां तिथिं प्रतिपद्यते ।
सा तिथिः सकला ज्ञेया दानाध्ययनकर्मस्विति” ।
भविष्योत्तरपुराणेऽपि “व्रतोपवासनियमे घटिकैका
यदा भवेत् । सा तिथिः सकला ज्ञेया पित्र्यर्थे चाऽप-
राह्णिकीति” पद्मपुराणेऽपि “व्रतोपवासनियमे
घटिकैका यदा भवेत् । उदये सा तिथिस्तत्र विपरीता
तु पैतृके” इति स्कन्दपुराणेऽपि “व्रतोपवासदा-
नादौ घटिकैका यदा भवेत् । उदये सा तिथिर्ग्राह्या
विपरीता तु पैतृके” इति विष्णुधर्म्मोत्तरेऽपि “व्रतो-
पवासस्नानादौ घटिकैका यदा भवेत् । उदये सा
तिथिर्ग्राह्या श्राद्धादावस्तगामिनीति” बौधायनोऽपि
“आदित्योदयवेलायां याल्पापि च तिथिर्भवेत् । पूर्णा
इत्येव मन्तव्या प्रभूता नोदयं विनेति” नन्वस्त्वेवं कृत्स्न-
दिवसाभ्यनुज्ञा तथाप्युत्तरविद्धायास्तिथेर्ग्रहणे कियत्-
परिमाणमुदये अपेक्षणीयमिति विवेचनीयम् । तत्र
बौधायनेनाल्पापीत्यभिधानात् निमेषमात्रं प्रति-
भाति तथा व्यासवाक्येऽपि प्रतिभाति “उदयन्नेवे-
त्यभिधानात् । भविष्योत्तरपुराणादिवचनेषु घटिका-
मात्रं प्रतीयते । वचनान्तरे तु विष्णुधर्मोत्तरबौधा-
यनप्रोक्ते घटिकाचतुष्टयं भासते । तथा च पठ्यते
“उदिते दैवतं भानौ पित्र्यं चास्तमिते रवौ । द्विमुहूर्त्तं
त्रिरह्नश्च सा तिथिर्हव्यकव्ययोरिति” । अस्यार्थः ।
भानावुदिते सत्य्त्तरकालेऽह्नो मुहूर्त्तद्वयं दैवतम् ।
तस्मिंश्चास्तमिते ततः पूर्वकालीनमह्नो मुहूर्त्तत्रयं पितृ
दैवत्यम् । अतस्तावत्कालव्यापिनी या तिथिर्भवति
सैव क्रमेण हव्यकव्ययोर्ग्राह्या । अत्रोच्यते । पौर्वा-
ह्णिकी इति वचनेन दैवे पूर्वाह्णव्याप्त्यभिधानात् ।
पूर्वाह्णस्य पञ्चधा विभक्तस्य मुख्यत्वादुदिते भानौ
त्रिमुहूर्त्ता तिथिर्ग्रहीतव्या । यत्तु दक्षेणीक्तम् । त्रिमु-
हूर्त्ता न कर्त्तव्या या तिथिः क्षयगामिणी “द्विमुहू-
र्त्तापि कर्त्तव्या या तिथिर्वृद्धिगामिनीति” । तन्न त्रिमु-
हूर्त्तव्याप्तेर्वाधकं प्रत्युतोपोद्वलकमेव । तथा हि प्रति-
षेधः सर्वत्र प्रसक्तिपूर्वकः प्रसक्तिश्चात्र यथोक्तरीत्या
पौर्वाहणिकवाक्यात् त्रिमुहूर्त्तविधायिपठीनसिवाक्याद्वा
भवति । तच्च प्रसक्तं त्रिमुहूर्त्तत्वं समतिथौ वाधका-
[Page3300-b+ 38]
भावात्तथैव व्यवतिष्ठते । तिथिक्षये त्वधिकव्याप्तिविधित्-
सया प्रतिषिध्यते । अतस्तत्र चतुर्थमुहूर्त्तस्पर्शिनी तिथि
र्ग्राह्या । तिथिसाम्यवत्तिथिवृद्धावपि मुहूर्त्तत्रयमेव
मुख्यम् । मुहूर्त्तद्वयं त्वनुकल्पः । अतएवं सूचयितुं
द्विमुहूर्त्तापीत्यपिशब्दः पठ्यते ।” अत्राप्येक मुहूर्त्तव्याप्ति-
र्निकृष्टेत्यर्थसिद्धम्
“द्वितीयादिकयुग्मानां पूज्यता नियमादिषु” व्यासः । अत्र
प्रतिसवः । “भगवत्याः प्रवेशादिविसर्गान्ताश्च याः क्रियाः ।
रवेरुदयमीक्षन्ते न तत्र तिथियुग्मता” । “युगाद्या वर्ष-
वृद्धिश्च सप्तमी पार्वतीप्रिया । रवेरुदयमीक्षन्ते न
तत्र तिथियुग्मता” ति० त० ।
<LEND>
