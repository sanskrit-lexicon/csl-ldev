<L>26574<pc>3802,b<k1>द्वादशभाव<k2>द्वादशभाव
द्वादशभाव¦ पु० द्वादशगुणितो भावः । ज्यो० उक्तेषु तन्वादिषु
द्वादशसु भावेषु तदानयनाटि तत्रस्थितग्रहफलञ्च
नी० ता० उक्तं यथा “पूर्वं नतं स्याद्दिनरात्रिखण्डं
दिवानिशोरिष्टघटीविहीनम् । दिवानिशोरिष्टघटीषु
शुद्धं द्युरात्रिखण्डं त्वपरं नतं स्यात् । तत्काले साय-
नार्कस्य भुक्तभोग्याऽंशसंगुणात् । स्वोदयात् खाग्निलब्धं
यत् भुक्तं भोग्यं रवेस्त्यजेत् । इष्टनाडीपलेभ्यश्च गत-
गम्यान्निजोदयात् । शेषं खत्र्याहतं भक्तमशुद्धेन लवा-
दिकम् । अशुद्धशुद्धभे हीनयुक् तनुर्व्ययनांशकम् ।
एवं लङ्कोदयैर्भुक्तं भोग्यं शोध्यं पलीकृतात् ।
पूर्वपश्चान्नतादन्यत् प्राग्वत्तद्दशमं भवेत् । सषड्भे
लग्नखे जायातुर्य्यौ लग्नोनतुर्य्यतः । षष्ठांशयुक् तनुः
सन्धिरग्रे षष्ठांशयोजनात् । त्रयः ससन्धयोभावाः
षष्ठांशेनैकयुक सुखात् । अग्रे त्रयः षडेवं ते भार्द्ध-
युक्ताः परेऽपि षट् । खेटे भावसमे पूर्ण्णं फलं सन्धिसमे
तु खम् । हीनेऽधिके द्विसन्धिभ्यां भावे पूर्वापरे फलम् ।
मुक्तं भोग्यं स्वेष्टकालान्न शुद्ध्येत् त्रिंशन्निघ्नाद्भोदयाप्तं
लवाद्यम् । हीनं युक्तं भास्करे तत्तनुः स्याद्रात्रौ
लग्नं भार्द्धयुक्ताद्रवेस्तु । खेटे सन्घिद्वयान्तःस्थे फलं
तद्भावजं भवेत् । हीनेऽधिके द्विसन्धिभ्यां भावे पूर्वा-
परे फलम् । ग्रहसन्ध्यन्तरं कार्य्यं विंशत्या गुणितं
भवेत् । भावसन्ध्यन्तरेणाप्तं फलं विंशोपकाः स्मृताः” ।
अयमर्थः । मेषादिराशीनामुदयकालोलग्नं तस्य च
त्रिंशदंशरूपतया जन्मकाले मेषादीनां यतमोऽंशो गतः
तदारभ्य तदुत्तरराशेस्ततोर्वाचीनाशान्तः तनुभावः एवं
धनभावादि एवं तन्वादिद्वादशभावास्तेषां सन्धयोऽपि तथैव
ज्ञेयाः । राशिमात्रगणनया फलं स्थूलं भावगणनया तु
सूक्ष्मं फलादिकं भवतीति ज्ञेयम् । ते च तनुभावः,
धनरावः, सहजभावः, बन्धुभावः, पुत्रभावः, रिपुभावः,
कलत्रभावः, मृत्युभावः, धर्मभावः, कर्मभावः, आयभावः,
व्यवभावश्चेति द्वादश । तेषां सन्धयश्च द्वादशेत्यवधेयम् ।
<LEND>
