<L>9191<pc>1170,a<k1>उद्गीथ<k2>उद्गीथ
उद्गीथ¦ पु० उद् + गै--थक् । सामगानावयवभेदे ।
“उद्गीथरम्यपदपाठवताञ्च साम्राम्” देवीम० । साम्नोहि
पञ्चविधाः सप्तविधा वा अवयवाः । “प्रस्तावस्तत उद्गीथः
प्रतिहार उपद्रवः । निधनं पञ्चधेत्याहुर्हिङ्कारः प्रणव-
स्तथा” माध० भाष्यधृतवाक्यात् । तत्र साम्र आद्योभागः
प्रस्तोत्रा गेयः प्रस्तावनामा । द्वितीयोभाग उद्गात्रा
गेय उद्गीथनामा । तृतीयोभागः प्रतिहर्त्त्रा गेयः प्रति-
हारनामा । चतुर्थोभागः पुनरुद्गात्रा गेय उपद्रवनामा ।
पञ्चभिर्युगपत् गेयः निधननामा इति पञ्चविधः । गानार
म्भकाले सर्वैरृत्विग्भिर्मिलित्वा हुङ्कारकरणरूपो हिङ्कारः,
ओङ्कारपूर्व्वकत्वात् सर्वेषां वेदानां प्रणवरूपः प्रथमा-
वयवः इति सप्तावयवयत्वं तदेतत् छा० उप० दर्शितम् यथा
“समस्तस्य खलु साम्न उपासनं साधु” इति साधुत्वोपन्यासे-
न “अग्निः प्रस्तावोऽन्तरिक्षमुद्गीथ आदित्यः प्रतिहारो
द्यौर्निधनमित्यूर्द्धेषु अथावृत्तेषु द्यौर्हिङ्कार आदित्यः
प्रस्तावोऽन्तरिक्षमुद्गीथोऽग्निः प्रतिरिक्षमुद्गीथोऽग्निः प्रति-
हारः पृथिवी निधनम्, । कल्पन्ते हास्मै लोका ऊर्द्ध्वा
श्चावृत्ताश्च य एतदेवं विद्वाल्लोँकेषु पञ्चविधं सामोपास्ते”
वृष्टौ पञ्चविधस्योपासनमुक्तं तत्रैव
<फ्>“वृष्टौ पञ्चविधं सामोपासीत पुरोवातो हिङ्कारो, मेघो
जायते स प्रस्तावो, वर्षति स उद्गीथो, विद्योतते स्तनयति
स प्रतिहारः, उद्गृह्णाति तन्निधनं, वर्षति हास्मै वर्षयति
ह य एतदेवंविद्वान् वृष्टौ पञ्चविधं सामोपास्ते । सर्व्वा-
स्वप्सु पञ्चविधं सामोपासीत मेघो यत् सम्प्लवते स
हिङ्कारो, यद्वर्षति स प्रस्तावो, याः प्राच्यः स्यन्दन्ते स
उद्गीथो, याः प्रतीच्यः स प्रतिहारः समुद्रो निधनम् ।
न हाप्सु प्रैत्यप्सुमान् भवति य एतदेवंविद्वान् सर्व्वा-
स्वप्सु पञ्चविधं सामोपास्ते” ।
ऋत्वादिषु पञ्चविधस्योपासनं तत्रैवोक्तम्
<फ्>“ऋतुषु पञ्चविधं सामोपासीत वसन्तो हिङ्कारो,
ग्रीष्मः प्रस्तावो, वर्षा उद्गीथः, शरत्प्रतिहारो, हेमन्तो
निधनम् । कल्पन्ते हास्मा ऋतव ऋतुमान् भवति य एत-
देवं विद्वानृतुषु पञ्चविध सामोपास्ते” ।
<फ्>“पशुषुपञ्चविधं सामोपासीताजा हिङ्कारो,ऽवयः प्रस्तावो,
गाव उद्गीथोऽश्वाः प्रतिहारः पुरुषो निधनम् । भवन्ति
हास्य पशवः, पशुमान् भवति य एतदेवंविद्वान् पशुषु
पञ्चविधं सामोपास्ते”
[Page1170-b+ 38]
<फ्>“प्राणेषु पञ्चविधं परोवरीयः सामोपासीत प्राणो
हिङ्कारो, वाक् प्रस्ताव, श्चक्षुरुद्गीथः, श्रोत्रं प्रतिहारो, मनो
निधनं, परोवरीयांसि वैतानि । परोवरीयो हास्य
भवति परोवरीयसो ह लोकाञ्जयति य एतदेवंविद्वान्
प्राणेषुपङ्कविधं परोवरीयः सामोपास्त इति तु पञ्चवि-
धस्य” । वाचि सप्तविधस्य साम्र उपासनं तत्रैवोक्तम्
<फ्>“अथ सप्तविधस्य वाचि सप्तविधं सामोपासीत यत्किञ्च
वाचो हुं इति स हिङ्कारो, यत्प्रेति स प्रस्तावो, यदेति
स आदिः, (प्रणवः) । यदुदिति स उद्गीथो, यत्प्रतीति स
प्रतिहारो, यदुपेति स उपद्रवो, यन्नीति तन्निधनम् ।
दुग्धेऽस्मै वाग्दोहं यो वाचो दोहोऽन्नवानन्नादो भवति
य एतदेवं विद्वान्वाचि सप्तविधं सामोपास्ते” ।
आदित्ये सप्तविधस्योपासनं तत्रैवोक्तम्
<फ्>“अथ स्वल्वमुमादित्यं सप्तविधं सामोपासीत सर्व्वदा
समस्तेन साम । मां प्रतिमां प्रतीति सर्व्वेण समः तेन साम ।
तस्मिन्निमानि सर्व्वाणि भूतान्यन्वायत्तानीति विद्यात्तस्य
यत्पुरोदयात्स हिङ्कार, स्तदस्य पशवोऽन्वायत्तास्तस्मात्ते
हिङ्कुर्वन्ति हिङ्कारभाजिनो ह्येतस्य साम्नः । अथ यत्-
प्रथमोदिते स प्रस्ताव, स्तदस्य मनुष्या अन्वायत्तास्तस्मात्ते
प्रस्तुतिकामाः प्रशंसाकामाः प्रस्तावभाजिनोह्येतस्य साम्नः ।
अथ यत्सङ्गववेलायां स आदित्यः (ओङ्कारः) तदस्य वयां-
स्यन्वायत्तानि तस्मात्तान्यन्तरिक्षेऽनारम्बणान्यादायात्मानं
परिपतन्त्यादिभाजीनि ह्येतस्य साम्नः । अथ यत्सम्प्रति
मध्यन्दिने स उद्गीथ, स्तदस्य देवा अन्वायत्तास्तस्मात्ते
सत्तमाः प्राजापत्यानामुद्गीथभाजिनो ह्येतस्य साम्नः ।
अथ यदूर्द्ध्वं मध्यन्दिनात् प्रागपराह्णत्स प्रतिहार, स्तदस्य
गर्भा अन्वायत्तास्तस्मात्ते प्रतिहृता नावपद्यन्ते प्रतिहार-
भाजिनो ह्येतस्य साम्नः । अथ यदूर्द्ध्वमपराह्णात् प्राग-
स्तमयात्स उपद्रव, स्तदस्यारण्या अन्वायत्तास्तस्मात्ते पुरुषं
दृष्ट्वा कक्षं श्वभ्रमित्युपद्रवन्त्युपद्रवभाजिनी ह्येतस्य साम्नः ।
अथ यत्प्रथमास्तमिते तन्निधनं तदस्य पितरोऽन्वायत्ता-
स्तस्मात्तन्निदधति निधनभाजिनो ह्येतस्य साम्नः । एवं
खल्वमुमादित्यं सप्तविधं सामोपास्ते” ।
अतिमृत्युफलाय सप्तविधसामोपासनं तत्रैवोक्तम्
<फ्>“अथ खल्वात्मसम्मितमतिमृत्यु सप्तविधं सामोपासीद
हिङ्कार इति त्र्यक्षरं प्रस्ताव इति त्र्यक्षरं तत्समम् ।
आदिरिति द्व्यक्षरं प्रतिहार इति चतुरक्षरं तत इ-
हैकं तत्समम् । उद्गीथ इति त्र्यक्षरमुपद्रव इति चतु-
[Page1171-a+ 38]
क्षरं त्रिभिस्त्रिभिः समं भवत्यक्षरमतिशिष्यते त्र्य-
क्षरं तत्समम् । निधनमिति त्र्यक्षरं तत्सममेव भवति,
तानि ह वा एतानि द्वाविंशतिरक्षराणि । एकविंशत्या-
दित्यमाप्नोत्येकविंशो वा इतोऽसावादित्यो द्वाविंशेन पर-
मादित्याज्जयति तन्नाकं तद्विशोकम् । आप्तोतीहादित्यस्य
जयं परो हास्यादित्यजयाज्जयो भवति य एतदेवंवि-
द्वानात्मसम्मितमतिमत्यु सप्तविधं सामोपास्ते सामोपास्ते” ।
<फ्>पुनः पञ्चविधस्य मनआदिनाम्रा उपासनं तत्रोक्तं यथा
“मनो हिङ्कारोवाक्यस्तावच्चक्षुरुद्गीथः श्रोत्रं प्रतिहारः
प्राणो निधनमेतद्गायत्रं प्राणेषु प्रोतम् । स य एवमे-
द्गायत्रं प्राणेषु प्रोतं वेद प्राणी भवति सर्वमायुरेति
ज्योग्जीवति महान् प्रजया पशुभिर्भवति महान्
कीर्त्त्या, महामनाः स्यात्तद्व्रतम् । अभिमन्थति स हि-
ङ्कारो धूमो जायते स प्रस्तावो ज्वलति स उद्गीथो
ऽङ्गारा भवन्ति स प्रतिहार उपशाम्यति तन्निधनं संशा-
म्यति तन्निधनमेतद्रथन्तरमग्नौ प्रोतम् । स य एवमेतद्रथ-
न्तरमग्नौ प्रोतं वेद ब्रह्मवर्चस्व्यन्नादो भवति सर्वमायुरेति
ज्योग्जीवति महान् प्रजया पशुभिर्भवति महान्
कीर्त्त्या, न प्रत्यङ्ङग्निमाचामेन्न निष्ठीवेत्तद्व्रतम् ।
उपमन्त्रयते स हिङ्कारो ज्ञपयते स प्रस्तावः स्त्रिया सहं
शेते स उद्गीथः प्रतिस्त्री सह शेते स प्रतिहारः कालं
गच्छति तन्निधनं पारं गच्छति तन्निधनमेतद्वामदेव्यं मि-
थुने प्रोतम् । स य एवमेतद्वामदेव्यं मिथुने प्रोतं वेद
मिथुनीभवति मिथुनान्मिथुनात् प्रजायते सर्वमायुरेति
ज्योग्जीवति महान् प्रजया पशुभिर्भवति महान् कीर्त्त्या,
न काञ्चन परिहरेत्तद्व्रतम् । उद्यन् हिङ्कारः उदितः
प्रस्तावो मध्यन्दिन उद्गीथोऽपराह्णः प्रतिहारोऽस्तं य-
न्निधनमेतद्वृहदादित्ये प्रोतम् । स य एवमेतद्वृहदादित्ये
प्रोतं वेद तेजस्व्यन्नादो भवति सर्वमायुरेति ज्योग्जीवति
महान् प्रजया पशुभिर्भवति महान् कीर्त्त्या, तपन्तं न
निन्देत्तद्व्रतम् । अभ्राणि सम्प्लवन्ते स हिङ्कारो मेघो
जायते स प्रस्तावो वर्षति स उद्गीथो विद्योतते स्तन-
यति स प्रतिहार उद्गृह्णाति तन्निधनमेतद्वैरूपं पर्जन्ये
प्रोतम् । स य एवमेतद्वैरूपं पर्जन्ये प्रोतं वेद विरू-
पांश्च सुरूपांश्च पशूनवरुन्धे सर्वमायुरेति ज्योग्जीवति
महान् प्रजया पशुभिर्भवति महान् कीर्त्त्या वर्षन्तं म
निन्देत्तद्व्रतम् । वसन्तो हिङ्कारो ग्रीष्मः प्रस्तावो वर्षा
उद्गीथः शरत् प्रतिहारो हेमन्तो निधनमेतद्वैराजमृतुषु
[Page1171-b+ 38]
प्रोतम् । स य एवमेवद्वैराजमृतुषु प्रोत वेद विराजति
प्रजया पशुभिर्ब्रह्मवर्च्चसेन, सर्वमायुरेति ज्योग्जीवति
महान् प्रजया पशुभिर्भवति महान् कीर्त्त्या, ॠतून्न निन्दे-
त्तद्व्रतम् । पृथिवी हिङ्कारोऽन्तरिक्षं प्रस्तावो द्यौरु-
द्गीथो दिशः प्रतिहारः समुद्रो निधनमेताः शक्कर्यो
लोकेषु प्रोताः । स य एवमेताः शक्कर्यो लोकेषु प्रोता
वेद लोकी भवति सर्वमायुरेति ज्योग्जीवति महान् प्र-
जया पशुभिर्भवति महान् कीर्त्त्या, लोकान्न निन्देत्तद्व्र-
तम् । अजा हिङ्कारोऽवयः प्रस्तावो गाव उद्गोथोऽश्वाः
पतिहारः पुरुषो निधनमेता रेवत्यः पशुषु प्रोताः ।
स य एवमेता रैवत्यं पशुषु प्रोता वेद, पशुमान् भवति
सर्वमायुरेति ज्योग्जीवति महान् प्रजया पशुभिर्भवति
महान् कीर्त्त्या, पशून्न निन्देत्तद्व्रतम् । लोम हिङ्कारः
त्वक् प्रस्तावो मांसमुद्गीथोऽस्थि प्रतिहारो मज्जा नि-
धनमेतद्यज्ञायज्ञीयमङ्गेषु प्रोतम् । स य एवमेतद्यज्ञा
यज्ञीयमङ्गेषु प्रोतं वेदाङ्गीभवति नाङ्गेन विहूर्छति
सर्वमायुरेति ज्योग्जीवति महान् प्रजया पशुभिर्मवति
महान् कीर्त्त्या, संवत्सरं मज्ज्ञो नाश्नीयात्तद्व्रतं मज्ज्ञो
नाश्नीयादिति वा । अग्निर्हिङ्कारो वायुः प्रस्ताव आदित्य
उद्गीथो नक्षत्राणि प्रतिहारश्चन्द्रमा निधनमेताद्राजनं
देवतासु प्रोतम् । स य एवमेतद्राजनं देवतासु प्रोतं
वेदैतासामेव देवतानां सलोकतां सार्ष्टितां सायुज्यं ग-
च्छति सर्वमायुरेति ज्योग्जीवति महान् प्रजया पशुभिर्भ-
वति महान् कीर्त्त्या, ब्राह्मणान्न निन्देत्तद्व्रतम् । त्रयी विद्या
हिङ्कारस्त्रय इमे लोकाः स प्रस्तावोऽग्निर्वायुरादित्यः
स उद्गीथो नक्षत्राणि वयांसि मरीचयः स प्रतिहारः
सर्पा गन्धर्वाः पितरस्तन्निधनमेतत्साम सर्वस्मिन् प्रोतम् ।
स य एवमेतत्साम सर्वस्मिन् प्रोतं वेद सर्वं ह भवति ।
तदेष श्लोको भवति ‘यानि पञ्चधा त्रीणि तेभ्यो न
ज्यायः परमन्यदस्ति । यस्तद्वेद स वेद सर्वं सर्वा दिशो
बलिमस्मै हरन्ति’ सर्वमस्मीत्युपासीत तद्व्रतम्” ।
<फ्>एवं सामावयवानां तत्तद्दष्ट्योपासनमुक्त्वा उद्गीथरू-
पावयवस्य ओङ्कारादिदृष्ट्योपासनयुक्तं तत्रैव यथा
“ओमित्येतदक्षरमुद्गीथः तद्वा एतन्मिथुनं यद्वाक् च प्राणश्चर्क
च साम च । तदेतन्मिथुनमोमित्येतस्मिन्नक्षरे संसृज्यते यदा
वै मिथुनौ समागच्छत आपयतो वै तावन्योन्यस्य का-
मम् । आपयिता ह वै कामानां भवति य एतदेवं वि-
द्वानक्षरमुद्गीथमुपास्ते । तद्वा एतदनुज्ञाक्षरं यद्धि किञ्चा-
[Page1172-a+ 38]
नुजानात्योमित्येव तदाह एषो एव समृद्धिर्यदनुज्ञा सम-
र्द्धयिता ह वै कामानां भवति य एतदेवंविद्वानक्षरमु-
द्गोथमुपास्ते । तेनेयं त्रयी विद्या वर्त्तते ओमित्याश्रा-
वयत्योमिति शंसत्योमित्युद्गायत्येतस्यैवाक्षरस्यापचित्यै
महिम्ना रसेन । तेनोभौ कुरुतो यश्चैतदेवं वेद यश्च न
वेद । नाना तु विद्या चाविद्या च । यदेव विद्यया क-
रोति श्रद्धयोपनिषदा तदेव वीर्य्यवत्तरं भवतीति खल्वेत-
स्यैवाक्षरस्योपव्याख्यानं भवति” । तस्य प्राणदृष्ट्या उपासन
मुक्त तत्रैव “देवासुरा ह वैयत्र संयेतिरे उभये प्राजाप-
त्यास्तद्व देवा उद्गीथमाजह्रुरनेनैनानभिभविष्याम इति ।
ते ह नासिक्य प्राणमुद्गीथमुपाञ्चक्रिरे तं हासुराः पा-
पना विविधुः तस्मात्तेनोभयं जिंघ्रति सुरभि च दुर्गन्धि
च पाप्मना ह्येष विद्धः । अथ ह वाचमुद्गीथमुपसाञ्च-
क्रिरे तां हासुराः पाप्मना विविधुस्तस्मात्तयोभयं वदति
सत्यञ्चानृतं च पाप्मना ह्येषा विद्धा । अथ ह चक्षुरु-
द्गोथमुपासाञ्चक्रिरे तद्धासुराः पाप्मना विविधुस्तस्मात्ते-
नोभयं पश्यति दर्शनीयं चादर्शनीयं च पाप्मना ह्येतद्वि-
द्धम् । अध ह श्रोत्रमुद्गीथमुपासाञ्चक्रिरे तद्धासुराः पा-
प्मना विविधुस्तस्मात्तेनोभयं शृणोति श्रवणीयञ्चाश्रवणी-
यञ्च पाप्मना ह्यतद्विद्धम् । अथ ह मन उद्गीथमुपासाञ्च-
क्रिरे तद्धासुराः पाप्मना विविधुस्तस्मात्तेनोभयं सङ्कल्पते
सङ्कल्पनीयञ्चासङ्कल्पनीयञ्च पाप्मना ह्येतद्विद्धम् । अथ ह
य एवायं मुख्यः प्राणस्तमुद्गीथमुपासाञ्चक्रिरे तं हासुरा
ऋत्वा विदध्वंसुर्यथाश्मानमाखणम्नत्वा विध्वंसेत । एवं
यथाश्मानमाखणमृत्वा विध्वंसत एवं हैव स विध्वंसते
य एवं विदि पापं कामयते यश्चैनमभिदासति स एषोऽ-
श्माखणः । नैवैतेन न सुरभि न दुर्गन्धि विजानात्यपहत-
पाप्मा ह्यष तेन यदश्नाति यत्पिबति तेनतरान् प्राणान-
वति । एतमु एवान्ततोऽवित्वोत्क्रामति व्याददात्येवान्तत
इति” । अङ्गिरस्त्वेन तस्योपामनं तत्रैवोक्तम् यथा ।
“तं हाङ्गिरा उद्गीथमुपासाञ्चक्र एतमु एवाङ्गिरस मन्यन्ते
अङ्गानां यद्रसः । तेन तं ह वृहस्पतिरुद्गीथमुपासाञ्चक्र
एतमु एव वृहस्पतिं मन्यन्ते वाग्घि वृहती तस्या एष
पतिः । तेन तं हायस्यमुद्गीथमुपासाञ्चक्र एतमु एवा
यास्यं मन्यन्त आस्याद्यदयते । तेन तं ह वको दाल्भ्यो
विदाञ्चकार । स ह नैमिषोयाणामुद्गाता बभूव स ह
स्मैभ्यः कामानागायति । आगाता ह वै कामानां भ-
वति य एतदेवंविद्वानक्षरमुद्गीथमुपास्त इत्यध्यात्मम्
[Page1172-b+ 38]
अथाधिदैवतं य एवासौ तपति तमुद्गीथमुपासीतोद्यन्
वा एष प्रजाभ्य उद्गायति । उद्यंस्तमोभयमपहन्त्य-
पहन्ता ह वै भयस्य तममो भवति य एवं वेद । समान
उ एवायञ्चासौ चोष्णोऽयमुष्णोऽसौ स्वर इतीममा-
चक्षते स्वर इति प्रत्यास्वर इत्यमुं तस्माद्वा एतमिमममु-
ञ्चोद्गीथमुपासीत” ।
<फ्>तस्य व्यानत्वेनोपासनं तत्रैव यथा
<फ्>“अथ खलु व्यानमेवोद्गोथमुपासीत यद्वै प्राणिति
स प्राणो यदपानिति सोऽपानः । अथ यः प्राणापा-
नयोः सन्धिः स व्यानो यो व्यानः सा वाक् । तस्माद-
प्राणन्ननपानन्वाचमभिव्याहरति । या वाक् सर्क् तस्मादप्रा-
णन्ननपानन्नृचममिव्याहरति यर्क्तत्साम तस्मादप्राणन्ननपा-
नन् साम गायति यत्साम स उद्गोथस्तस्मादप्राणन्ननपा-
न्नुद्गायति । अतो यान्यन्यानि वीर्य्यवन्ति कर्म्माणि य
थाग्नेर्मन्थनमाजेः सरणं दृढस्य धनुष आयमनमप्राणन्न
नपानंस्तानि करोत्येतस्य हेतोर्व्यानमेवोद्गीथमुपासीत” ।
<फ्>उद्गीथाक्षराणां प्राणादित्वेनोपासनं तत्रोक्तम् ।
“अथ खलूद्गीथाक्षराण्युपासीत उद्, गी थ” इति प्राण
एवोत्, प्राणेन ह्युत्तिष्ठतिवाग्गी, र्वाचो ह गिर इत्याचक्षते
अन्नं थम्, अन्ने हीदं सर्वं स्थितम् । द्यौरेवोत्, अन्तरिक्षंगीः,
पृथिवी थम्, आदित्य एवोत्, वायुर्गीरग्निस्थम्, सामवेद
एवोत्, यजुर्वेदो गीः, ऋग्वेदस्थं, दुग्धेऽस्मै वाग्दोहं यो
वाचो दोहः अन्नवानन्नादो भवति य एतान्येवं विद्वानु-
द्गीथाक्षराण्युपास्त उद् गो थ इति” । तस्य प्रणवत्वेनोपासनं
तत्रैव “अथ खलु य उद्गीथः स प्रणवः स उद्गीथ इति
होतृषदनाद्धैवापि दुरुद्गीतमनुसमाहरतीत्यनुस माह-
रतीति” । तस्य परोववीयस्त्वेनोपासनं तत्रोक्तं यथा
“त्रयो होद्गीथे कुशला बमूवुः शिलकः शालावत्यश्चैकि-
तायनो दाल्भ्यः प्रवाहणो जैवलिरिति ते होचुरुद्गीथे
वै कुशलाः स्मो हन्तोदगीथे कथां वदाम इति । तथेति
समुपविबिशुः स ह प्रवाहणो जैवलिरुवाच भगवन्ता-
वग्रे वदतां ब्राह्मणयोर्वदतोर्वाचं श्रोष्यामीति । स ह
शिलकः शालावत्यश्चैकितायनं दाल्भ्यमुवाच हन्त त्वा
पृच्छानीति पृच्छेति होवाच । का साम्नो गतिरिति स्वर
इति होवाच स्वरस्य का गतिरिति प्राण इति होबाच
प्राणस्य का गतिरित्यन्नमिति होवाचान्नस्य का गतिरि-
त्याप इति होवाच । अपां का गतिरित्यसौ लोक इति
होवाच अमुष्य लोकस्य का गतिरिति न स्वर्गं लोक
[Page1173-a+ 38]
मतिनयेदिति होवाच स्वर्गं वयं लोकं सामाभिसंस्था-
पयामः स्वर्गसंस्तावं हि सामेति । तं ह शिलकः
शालावत्यश्चैकितायनं दालभ्यमुवाचाप्रतिष्ठित वै किल
ते दाल्भ्य! साम यस्त्वेतर्हि ब्रूयान्मूर्द्धा ते विपतिष्य-
तीति मूर्द्धा ते विपतेदिति । हन्ताहमेतद्भगवत्तो वेदा-
नीति विद्धीति होवाच अमुष्य लोकस्य का गतिरित्ययं
लोक इति होवाच अस्य लोकस्य का गतिरिति न
पतिष्ठां लोकमतिनयेदिति होवाच प्रतिष्ठां वयं लोकं
सामाभिसंस्थापयामः पतिष्ठासंस्तावं हि सामेति ।
तं ह प्रबाहणो जैवलिरुवाचान्तवद्धै किल ते शालवत्य!
साम, यस्त्वेतर्हि ब्रूयान्मूर्द्धा ते विपतीष्यतीति मूर्द्धा ते
विपतेदिति हन्ताहमेतद्भगवत्तो वेदानीति विद्धीति
होवाच । अस्य लोकस्य का गतिरित्याकाश इति होवाच
सर्वाणि ह वा इमानि भूतान्याकाशादेव समुत्पद्यन्त
आकाशं प्रत्यस्तं यन्त्याकाशो ह्येवैभ्यो ज्यायानाकाशः
परायणम् । स एष परो वरीयानुद्गीथः स एषो-
ऽनन्तः परोवरीयो हास्य भवति परोवरीयसोह
लोकान् जयति य एतदेवंविद्वान् परोवरीयां
समुद्गोथमुपास्ते । तं हैतमतिधन्वा शौनक उदरशाण्डि-
ल्यायोक्त्वोवाच यावत्त एनं प्रजायामुद्गीथं वेदिष्यन्ते
परोवरोयो हैभ्यस्तावदस्मिँल्लोके जीवनं भविष्यति । तथा
मुष्मिँल्लोके लोक इति स य एतमेवंविद्वानुपास्ते परो-
वरीय एव हास्यास्मिँल्लोके जीवन भवति तथाऽमुप्मिँल्लोके
लोक इति लोके लोक इति” उद्गीथस्य देवताऽपि तत्रोक्ता
“अथ हैनमुद्गातोपससादोद्गातः या देवतोद्गीथमन्वा-
यत्ता ताञ्चेदविद्वानुद्गास्यसि मूर्द्ध्वा तेंविपतिष्यतीति मा
भगवानवोचत् कतमा सा देवतेति । आदित्य इति होवाच
सर्वाणीह वा इमानि मूतन्यादित्यमुच्चैः सन्तं गायन्ति
सैषा देवतोद्गीथमन्वायत्ता ताञ्चेदविद्वानुदगास्यो मूर्द्धा ते
व्यपतिष्यक्तथोक्तस्य मयेति” । अत्राकाशादित्यशब्दौ ब्रह्मपरौ
आकाशस्तल्लिङ्गादित्यादि” शा० सू० भा० व्यवस्थापितम् ।
<LEND>
