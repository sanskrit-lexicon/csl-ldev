<L>26836<pc>3830,a<k1>द्वैतवाद<k2>द्वैतवाद
द्वैतवाद¦ पु० द्वैतमधिकृत्य वादः । गौतमादिप्रणीते जीवेश्वर-
<>विभेदनिर्णायके १ कथारूपग्रन्थभेदे कपिलादिप्रणीते
<>नानाजीवनिर्णायके २ कथाभेदे च । तत्र सांख्यमते यथा
<>जीवानां परस्परभेदस्तथा सां० का० तत्त्वकौ० उक्तो यथा
<>“जन्ममरणकरणानां प्रतिनियमादयुगपत्प्रवृत्तेश्च । पुरु-
<>षबहुत्वं सिद्धं त्रैगुण्यविपर्ययाच्चैव” सां० का० । “पुरुष-
[Page3830-b+ 38]
<>बहुत्वं सिद्धं कस्माज्जन्ममरणकरणानां प्रतिनिय-
<>मात् निकायविशिष्टाभिरपूर्वाभिर्देहेन्द्रियमनोऽहङ्कार-
<>बुद्धिवेदनाभिः पुरुषस्याभिसम्बन्धोजन्म न तु पुरुषस्य
<>परिणामस्तस्यापरिणामित्वात् तेषामेव च देहादीना-
<>मुपात्तानां परित्यागो मरणं न त्वात्मनोविनाशः तस्य
<>कूटस्थनित्यत्वात् । करणानि बुद्ध्यादीनि त्रयोदश तेषां
<>जन्ममरणकरणानां प्रतिनियमोव्यवस्था सा खल्वियं
<>सर्वशरीरेष्वेकस्मिन् पुरुषे नोपपद्यते तदा खल्वे-
<>कस्मिन् जायमाने सर्वे जायेरन् म्रियमाणे च
<>म्रियेरन् अन्धादौ चैकस्मिन् सर्वे एवान्धादयः विचित्ते
<>चैकस्मिन् सर्व एव विचित्ताः स्युरित्यव्यवस्था स्यात्
<>प्रतिक्षेत्रं पुरुषभेदे तु भवति व्यवस्था । नचैकस्याप्रि
<>पुरुषस्य देहोपाधानभेदाद्व्यवस्थेति युक्तं पाणिस्तना-
<>द्युपाधिभेदेनापि जन्ममरणादिव्यवस्थाप्रसङ्गात् । न हि
<>पाणौ वृक्णे, जाते वा स्तनादौ महत्यवयवे, युवति-
<>र्जाता मृता वा भवतीति । इतश्च प्रतिक्षेत्रं पुरुष-
<>भेद इत्याह अयुगपत्प्रवृत्तेश्च प्रवृत्तिः प्रयत्नलक्षणा-
<>यद्यप्यन्तःकरणवर्त्तिनी तथापि पुरुषे उपचर्यते तथा
<>च तस्तिन्नेकत्र शरीरे प्रयतमाने स एव सर्वशरीरे-
<>ष्वेक इति सर्वत्र प्रयतेत सर्वाण्येव शरीराणि युग-
<>पच्चालयेत् नानात्वे तु नायं दोष इति । इतश्च पुरुष-
<>भेद इत्याह त्रैगुण्यबिपर्ययाच्चैव एवकारोभिन्नक्रमः
<>सिद्धमित्यस्यानन्तरं द्रष्टव्यः सिद्धमेव नासिद्धम् । त्रयो-
<>गुणास्त्रैगुण्यं तस्य विपर्ययोऽन्यथाभावः, केचित् खलु
<>सत्वनिकायाः सत्वबहुला यथोर्द्ध्वस्रोतसः केचिद्रजो-
<>बहुलाः यथा मनुष्याः । केचित्तमोबहुलाः यथा तिर्य्य-
<>ग्योनयः । सोऽयमीदृशस्त्रैगुण्यविपर्ययोऽन्यथाभावस्तेषु
<>सत्वनिकायेषु न भवेत् यद्येकः पुरुषः स्याद्भेदे त्वयम
<>दोष इति” तत्त्वकौ० । “जन्मादिव्यवस्थातः पुरुषबहुत्वम्”
<>नाद्वैत श्रुतिविरोधेः जातिपरत्वात्” सां० सू० ।
<LEND>
