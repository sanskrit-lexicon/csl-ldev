<L>25712<pc>3667,a<k1>दृढभूमि<k2>दृढभूमि
दृढभूमि¦ पु० दृढा भूमिरवस्था यस्य । दीर्घकालनैरन्तर्यादरा-
सेविते योगशास्त्रोक्ते मनसःस्थैर्य्यकरणार्थे अभ्यासभेदे
“तत्र स्थितौ यत्नोऽभ्यासः” पात० सू० “चित्तस्याऽवृत्तिकस्य
प्रशान्तवाहिता स्थितिः प्रयत्नः वीर्यमुत्साहः तत्संपिपा-
दयिषया तत्साधनानुष्ठानमभ्यासः” भा० “स तु दीर्घकाल-
नैरन्तर्यसत्कारासेवितो दृढभूमिः” सू० “दीर्घकालासेवितः
निरन्तरासेवितः तपसा ब्रह्मचर्येण विद्यया श्रद्धया च
संपादितः सत्कारवान् दृढभूमिर्भवति । व्युत्थानसंस्का-
[Page3667-b+ 38]
रेणानभिभूतविषय इत्यर्थः” भा० “ननु व्युत्थानसंस्कारे-
णानादिपरिपन्थिना प्रतिबद्धोऽभ्यासः कथं स्थित्यै
कल्पत इत्यत आह स तु दीर्घकालनैरन्तर्यसत्का
रासेवितो दृढभूमिः यथोक्तः सोयमभ्यासो विशेषेण एव
सम्पन्नः सन् दृढावस्थो न सहसा व्युत्थानसंस्कारैरभि-
भूतस्थितरूपविषयो भवति यदि पुनरेवंभूतमप्यभ्यासं
कृत्वोपरमेत ततः कालपरिपाकेणाभिभवेत् तस्मिन्नोपर-
न्तव्यमिति भावः” विवरणम्
<LEND>
