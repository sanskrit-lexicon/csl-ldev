<L>13833<pc>2067,b<k1>कुज्या<k2>कुज्या
कुज्या¦ स्त्री सि० शि० उक्ते वृत्ताकाराक्षक्षेत्रार्द्धावयबधनुः सा-
<>धनाङ्गज्यापञ्चकान्तर्गते जीवाभेदे । ज्यापञ्चकं च तत्र
<>दर्शितम् यथा इदानीं पञ्चज्यासाधनमाह । “युक्तायनां-
<>शादपमः प्रसाध्यः कालौ च खेटात् खलु भुक्तभोग्यौ ।
<>जिनांशमौर्व्या १३९७ गुणितार्कदोर्ज्या त्रिज्यो ३४३८ द्धृता
<>क्रान्तिगुण्णोऽस्य वर्गम् । त्रिज्याकृतेः ११८१९८४४ प्रोह्य
<>पदं द्युजीवा क्रान्तिर्भवेत् क्रान्तिगुणस्य चापम् । अक्षप्र-
<>भासंगुणितापमज्या तद्द्वादशांशो भवति क्षितिज्या । सा
<>त्रिज्यकाघ्नी विहृता द्युमौर्व्या चरज्यकास्याश्च धनुश्चरं
<>स्यात्” सि० शि० । “अत्र खेटादित्युपलक्षणम् यस्मात्
<>खेटाल्लग्नाद्वाऽपमः साध्यस्तस्मात् सायनांशादेव । तथा-
<>यस्मादुदयसम्बन्धिनौ भुक्तभोग्यकालौ साध्यौ तस्मादपि
<>सायनांशादेव । सायनार्कस्य दोर्ज्या जिनभागज्यया
<>गुणिता त्रिज्यया भक्ता क्रान्तिज्या स्यादित्यादि
<>स्पष्टार्थम् । अस्योपपत्तिः । विषुवत्क्रान्तिवृत्तयोर्या-
<>म्यीत्तरमन्तरं क्रान्तिः । तयोर्हिः संपाते क्रान्त्यभावः ।
<>ततस्त्रिभेऽन्तरे परमा जिनतुल्यमागाः । अतस्तत्-
[Page2068-a+ 38]
<>संपातादारभ्य क्रान्तिः साध्या । उदयाश्च तत एव । स
<>तु संपातो मेषादेः प्रागयनांशतुल्येऽन्तरे । अतः साय-
<>नांशात् खेटात् क्रान्तिर्भुक्तभोग्यकालौ चेत्युक्तम् । यदि
<>त्रिज्यातुल्यया भुजज्यया जिनांशज्यातुल्या क्रान्तिज्या
<>लभ्यते तदेष्टज्यया किमिति । फलं क्रान्तिज्या
<>विषुवद्वृत्तात् तिर्यग्रूपा भवति । क्रान्तिज्या भुजस्त्रि-
<>ज्या कर्णस्तद्वर्गान्तरपदमहोरात्रवृत्तव्यासार्धम् । सैव
<>द्युज्या । अथ कुज्योच्यते । यदि द्वादशकोटेः पलभा
<>भुजस्तदा क्रान्तिज्याकोटेः किमिति । फलं क्षितिजो-
<>न्मण्डलयोर्मध्येऽहोरात्रवृत्ते ज्यारूपं स्यात् । सैव
<>कुज्या । सा धनुःकरणार्थं त्रिज्यवृत्ते परिणाम्यते ।
<>यदि द्युज्याव्यासार्धे एताबती तदा त्रिज्याव्यासार्थे कि-
<>मिति । फलं चरज्या । तद्धनुश्चरमित्युपपन्नम् ।” प्रमि०
<>अक्षक्षेत्र शब्दे ४२ पृ० दर्शिते सि० शि० वाक्ये दृश्यम्
<LEND>
