<L>19686<pc>2921,b<k1>चार्व्वाक<k2>चार्व्वाक
चार्व्वाक¦ पु० चारुः लोकसम्मतोवाकोवाक्यं यस्य पृषो० ।
<>वृहस्पतिशिष्ये लोकायते नास्तिकभेदे तन्मतसिद्ध-
<>पदार्थादि सर्व्वद० स० दर्शितं यथा ।
<>“अथ कथं परमेश्वरस्य निःश्रेयसप्रदत्वमभिधीयते वृह-
<>स्पतिमतानुसारिणा नास्तिकशिरोमणिना चार्वाकेण
<>दूरोत्सारितत्वात् । दुरुच्छेदं हि चार्वाकस्य चेष्टितम् ।
<>प्रायेण सर्व्वप्राणिनस्तावत् “यावज्जीवं सुखं जीवेन्नास्ति
<>मृत्योरगोचरः । भस्मीभूतस्य देहस्य पुनरागमनं कुतः”
<>इति लोकगाथामनुरुन्धाना नीतिकामशास्त्रानुसारेणा-
<>र्थकामावेव पुरुषार्थौ मन्यमानाः पारलौकिकमर्थमपह्नु-
<>वानाश्चार्वाकमतमनुवर्त्तमाना एवानुभूयन्ते । अत एक
<>तस्य चार्व्वाकमतस्य लोकायतमित्यन्वर्थमपरं नामधेयम् ।
<>तत्र पृथिव्यादीनि भूतानि चत्वारि तत्त्वानि तेभ्य एक
<>देहाकारपरिणतेभ्यः किण्वादिभ्यो मदशक्तिवत् चैतन्यमुप
<>जायते, तेषु विनष्टेषु सत्सु स्वयं विनश्यति । “तदिह
<>विज्ञानघन एवैतेभ्यो भूतेभ्यः समुत्थाय तान्येवानुविन-
<>श्यति न प्रेत्य संज्ञास्तीति” । तत्र चैतन्यविशिष्टदेह
<>एवात्मा देहातिरिक्त आत्मनि प्रमाणाभावात् प्रत्यक्षैक-
<>प्रमाणबादितया अनुमानादेरनङ्गीकारेण प्रामाण्याभा-
<>वात् । अङ्गनालिङ्गनादिजन्यं सुखमेव पुरुषार्थः । न
<>चास्य दुःखसंभिन्नतया पुरुषार्थत्वमेव नास्तीति मन्तव्यम
<>अवर्जनीयतया प्राप्तस्य दुःखस्य परिहारेण सुखमात्रस्यैव
<>भोक्तव्यत्वात् । तद्यथा मत्स्यार्थी सशल्कान् सकण्टकान्
<>मत्स्यानुपादत्ते स यावदादेयं तावदादाय निवर्त्तते ।
<>यथा वा धान्यार्थी सपलालानि धान्यान्याहरति
<>यावदादेयं तावदादाय निवर्त्तते । तस्माद्दुःखभयान्नानु-
<>कूलवेदनीयं सुखं त्यक्तुमुचितम् । न हि मृगाः
<>सन्तीति शालयो नोप्यन्ते । न हि भिक्षुकाः सन्तीति
<>स्थाल्यो नाधिश्नीयन्ते । यदि कश्चिद् भीरुर्दृष्टं सुखं
<>त्यजेत् तर्हि स पशुवन्मूर्खो भवेत् । तदुक्तम् “त्याज्यं
<>सुखं विषयसङ्गमजन्म पुंसां दुःखोपसृष्टमिति मूर्खविचार-
<>णैषा । व्रीहीन् जिहासति सितोत्तमतण्डुलाट्यान् को
<>नाम भोस्तुषकणोपहितान् हितार्थी” । ननु पारलौकिक
<>सुखाभावे बहुवित्तव्ययशरीरायाससाध्ये अग्निहोत्रादौ
[Page2922-a+ 38]
<>विद्यावृद्धाः कथं प्रवर्त्तिष्यन्ते इति चेत् तदपि न
<>प्रमाणकोटिं प्रवेष्टुमीष्टे अनृतव्याघातपुनरुक्तदोषैर्दूषित-
<>तया वैदिकम्मन्यैरेव धूर्त्तवकैः परस्परं कर्म्मकाण्डप्रामा
<>ण्यवादिभिर्ज्ञानकाण्डस्य, ज्ञानकाण्डप्रामाण्यवादिभिश्च
<>कर्म्मकाण्डस्य प्रतिक्षिप्तत्वेन त्रय्या धूर्त्तप्रलापमात्र-
<>त्वेन अग्निहोत्रादेर्जीविकामात्रप्रयोजनत्वात् तथा चा-
<>भाणकः “अग्निहोत्रं त्रयो वेदास्त्रिदण्डं भस्मगण्ठनम् ।
<>बुद्धिपौरुषहीनानां जीविकेति वृहस्पतिः” ॥ अत एव
<>कण्टकादिजन्यं दुःखमेव नरकं लोकसिद्धो राजा
<>परमेश्वरः देहोच्छेदो मोक्षः । देहात्मवादे च कृशोऽहं
<>कृष्णोऽहमित्यादिसासानाधिकरण्योपपत्तिः । मम शरोर
<>मिति व्यवहारो राहोः शिर इत्यादिवदौपचारिकः ।
<>तदेतत् सर्व्वं समग्राहि । “अत्र चत्वारि भूतानि भूमि
<>वार्य्यनलानिलाः । चतुर्भ्यः खलु भूतेभ्यश्चैतन्यमुप-
<>जायते । किण्वादिभ्यः समेतेभ्यो द्रव्येभ्यो मदशक्तिवत् ॥
<>अहं स्थूलः कृशोऽस्मीति सामानाधिकरण्टतः । देहः
<>स्थौल्यादियोगाच्च स एवात्मा न चापरः ॥ मम देहोऽय
<>मित्युक्तिः सम्भवेदौपचारिकीति” ॥ खादेतत् स्यादेष मनो
<>रथा यद्यनुमानादेः प्रामाण्यं न स्यात् अस्ति च प्रा-
<>माण्यं कथमन्यथा धमोपलम्भानन्तरं धूमध्वजे प्रेक्षावतां
<>प्रवृत्तिरुपपद्येत । नद्यास्तीरे फलानि सन्तीति वचन
<>श्रवणसमनन्तरं फलार्थिनां नदीतीरे प्रवृत्तिरिति । तदे-
<>तन्मनोराज्यविजृम्भणम् । व्याप्तिपक्षधर्म्मताशालि हि
<>लिङ्गं गमकमभ्युपगतमनुमानप्रामाण्यवादिभिः व्याप्ति
<>श्चोभयविधोपाधिविधुरः सम्बन्धः स च सत्तया चक्षुरादि
<>वन्नाङ्गभावं भजते किन्तु ज्ञाततया । कः खलु ज्ञानोपायो
<>भवेत् । न तावत् प्रत्यक्षं तच्च बाह्यमान्तरं वाऽभिमतम् ।
<>न प्रथमः तस्य सम्प्रयुक्तविषयज्ञानजनकत्वेन भवति
<>(वर्त्तमाने) प्रसरसम्भवेऽपि भूतभविष्यतोस्तदसम्मवेन
<>सर्व्वोपसंहारवत्या व्याप्तेर्दुर्ज्ञानत्वात् । न च व्याप्तिज्ञाः
<>सामान्यगोचरमिति मन्तव्यं व्यक्त्योरविनाभावाभाव-
<>प्रसङ्गात् । नापि चरमः अन्तःकरणस्य बहिरिन्द्रिय
<>तन्त्रत्वेन बाह्येऽर्थे स्वातन्त्र्येण प्रवृत्त्यनुपपत्तेः । तदुक्तम्
<>“चक्षराद्युक्तविषयं परतन्त्रं बहिर्मनः इति । नाप्यनुमानं
<>व्याप्तिज्ञानोपायः तत्र तत्राप्येवमिति अनवस्थादौस्थ्य
<>प्रसङ्गात् । नापि शब्दस्तदुपायः काणादमतानुसारेणा
<>नुमानएवान्तर्भावात् अनन्तर्भावे वा वृद्धव्यवहाररूपलि
<>ङ्गावगतिसापेक्षतया प्रागुक्तदूषणजङ्घालत्वात् घमध-
[Page2922-b+ 38]
<>मध्वजयोरविनाभावोऽस्ताति वचनमात्रे मन्वादिवद्
<>विश्वासाभावाच्च । अनुपदिष्टाविनाभावस्य पुरुषस्यार्था-
<>न्तरदर्शनेनार्थान्तरानुमित्यभावे स्वार्थानुमानकथायाः
<>कथाशेषत्वप्रसङ्गाच्च । उपमानादिकन्तु दूरापास्तं तेषां
<>संज्ञासंज्ञिसम्बन्धादिवोधकत्वेनानौपाधिकसम्बन्धबोधकत्वा
<>सम्भवात् । किञ्च उपाध्यभावोऽपि दुरवगमः उपाधीनां
<>प्रत्यक्षत्वनियमासम्भवेन प्रत्यक्षाणामभावस्य प्रत्यक्षत्वेऽपि
<>अप्रत्यक्षाणामभावस्याप्रत्यक्षतया अनुमानाद्यपेक्षायामुक्त
<>दूषणानतिवृत्तेः । अपि च साधनाव्यापकत्वे सति साध्य-
<>समव्याप्तिरिति तल्लक्षणं कक्षीकर्त्तव्यम् । तदुक्तम् “अव्या
<>प्तसाधनो यः साध्यसमव्याप्तिरुच्यते स उपाधिरिति”
<>शब्देऽनित्यत्वे साध्ये सकर्तृकत्वं घटत्वमश्रावणतां च
<>व्यावर्त्तयितुमुपात्तान्यत्र क्रमतो विशेषणानि त्रीणि ।
<>तस्मादिदमनवद्यं समासमेत्यादिनोक्तमाचार्य्यैश्चेति ।
<>तत्र विध्यध्यवसायपूर्व्वकत्वान्निषेधाध्यवसायुस्योपाधिज्ञाने
<>जाते तदभावविशिष्टसम्बन्धरूपं व्याप्तिज्ञानं व्याप्तिज्ञाना-
<>धीनं चोपाधिज्ञानमिति परस्पराश्रयवज्रप्रहारदोषोबज्र
<>लेपायते । तस्मादविनाभावस्य दुर्बोधतया नानुमानाद्यव-
<>काशः । धूमादिज्ञानानन्तरमग्न्यादिज्ञाने प्रवृत्तिः
<>प्रत्यक्षमूलतया भ्रान्त्या वा युज्यते । क्वचित् फलप्रति
<>लम्भस्तु मनिमन्त्रौषधादिवत् यादृच्छिकः । अतस्तत्साध्य-
<>मदृष्टादिकमपि नास्ति । नन्वदृष्टानिष्टौ जगद्वैचित्र्यमाक-
<>स्मिकं स्यादिति चेत् न तद्भद्रं स्वभावादेव तदुपपत्तेः ।
<>तदुक्तम् “अग्निरुष्णो जलं शीतं शीतस्पर्शस्तथानिलः ।
<>केनेदं चित्रितं तस्मात् स्वभावात्तद्व्यवस्थितिरिति” । तदे
<>तत् सर्व्वं वृहस्पतिनाप्युक्तम् । “न स्वर्गो नापवर्गो वा
<>नैवात्मा पारलौकिकः । नैव वर्णाश्रमादीनां क्रियाश्च
<>फलदायिकाः । अग्निहोत्रं त्रयो वेदास्त्रिदण्डं भस्म-
<>गुण्ठनम् । बुद्धिपौरुषहीनानां जीविका धातृनिर्म्मिता ।
<>पशुश्चेन्निहतः स्वर्गं ज्योतिष्टोमे गमिष्यति । स्वपिता
<>यजमानेन तत्र कस्मान्न हिंस्यते । मृतानामपि जन्तूनां
<>श्राद्धं चेत्तृप्तिकारणम् । गच्छतामिह जन्तूनां व्यर्थं
<>पाथेयकल्पनम् । स्वर्गस्थिता यदा तृप्तिं गच्छेयुस्तत्र
<>दानतः । प्रासादस्योपरिस्थानामत्र कस्मान्न दीयते? ।
<>यावज्जीवेत् मुखं जीवेदृणं कृत्वा घृतं पिबेत् । भस्मीभूतस्य
<>देहस्य पुनरागमनं कुतः । यदि गच्छेत् परं लोकं देहा-
<>देष विनिर्गतः । कस्माद्भूयो न चायाति? बन्धुस्नेहस-
<>माकुलः । ततश्च जीवनोपायो ब्राह्मणैर्निहितस्त्विह ।
[Page2923-a+ 38]
<>मृतानां प्रेतकार्य्याणि न त्वन्यद्विद्यते क्वचित् । त्रयो
<>वेदस्य कर्त्तारो भण्डधूर्त्तनिशाचराः । जर्फरीतुर्फरीत्यादि
<>पण्डिनानां वचः स्मृतम् । अश्वस्यात्र हि शिश्नन्तु
<>पत्नीग्राह्यं प्रकीर्त्तितम् । भण्डैस्तद्वत् परञ्चैव ग्राह्य
<>जातं प्रकीर्त्तितम् । मांसानां खादनं तद्वन्निशाचरसमी
<>रितमिति” । तस्माद्बहूनां प्राणिनामनुग्रहार्थं चार्व्वाकम
<>तमाश्रयणीयमिति रमणीयम्” । नैषधे च तन्मतं
<>मङ्घ्या वर्ण्णितं यथा
<>“ग्रावोम्मज्जनवद्यज्ञफलेऽपि श्रुतिसत्यता । कां श्रद्धा
<>तत्र घीवृद्धाः! कामाध्वा यत् खिलीकृतः । केनापि बो-
<>धिसत्वेन जातं सत्त्वेन हेतुना । यद्वेदमर्मभेदाय जगदे
<>जगदस्थिरम् । अग्निहोत्रं त्रयीतन्त्रं त्रिदण्डं भस्म-
<>गुण्ठनम् । प्रज्ञापौरुषनिःखानां जीवो जल्पति
<>जीविकाः । शुद्धिर्वंशद्वयीशुद्धौ पित्रोः पित्रोर्यदेकशः ।
<>तदनन्तकुलाद्दोषाददोषा जातिरस्ति का । कामिनीवर्ग-
<>संसर्गेर्न कः सङ्क्रान्तपातकः । नाश्नाति स्नाति हा
<>मोहात् कामक्षाममिदं जगत् । ईर्ष्यया रक्षतो नारी-
<>र्धिक् कुलस्थितिदाम्भिकान् । स्मरान्धत्वाविशेषेऽपि तथा
<>नरमरक्षतः । परदारनिवृत्तिर्या सोऽयं स्वयमनादृतः ।
<>अहल्याकेलिलोलेन दम्भो दम्भोलिपाणिना । गुरुतल्प-
<>मतौ पापकल्पनां त्यजत द्विजाः! । येषां वः पत्युरत्यु-
<>च्चैर्गुरुदारग्रहे ग्रहः । पापात्तापा, मुदः पुण्यात्,
<>परासोः स्युरिति श्रुतिः । वैपरीत्यं ध्रुवं साक्षात्तदा-
<>ख्यात बलाबले । सन्देहेऽप्यन्यदेहाप्तेर्विवर्ज्यं वृजिनं
<>यदि । त्यजत श्रोत्रियाः! सत्रं हिंसादूषणसंशयात् ।
<>यस्त्रिवेदिविदां वन्द्यः स व्यासोऽपि जजल्प वः ।
<>रामाया जातकामायाः प्रशस्ता हस्तधारणा । सुकृते
<>वः कथं श्रद्धा सुरते च कथं न सा? । तत्कर्म पुरुषः
<>कुर्य्याद्येनान्ते सुखमेधते । बलात् कुरुत पापानि सन्तु
<>तान्यकृतानि वः । सर्व्वान् बलकृतानर्थानकृतान् मनुर-
<>ब्रवीत् । स्वागमार्थेऽपि माऽस्मिंस्थस्तीर्थिका! विचिकि-
<>त्सितवः । तं तमाचरतानन्दं स्वच्छन्दं यं यमिच्छथ ।
<>श्रुतिस्मृत्यर्थबोधेषु क्वैकमत्यं महाधियाम् । व्याख्या
<>बुद्धिबलापेक्षा सा नोपेक्ष्या सुखोन्मुखी । यस्मिन्नस्तीति
<>धीर्देहे तद्दाहे वः किमेनसा । क्वापि किन्तत् फलं न
<>स्यादात्मेति परसाक्षिके । मृतः स्मरति कर्म्माणि मृते
<>कर्मफलोर्मयः । अन्यभुक्तैर्मृते तृप्तिरित्यलं धूर्त्तवार्त्तया!
<>एकं सन्दिग्धयोस्तावत् भावि तत्रेष्टजन्मनि । हेतुमाहुः
[Page2923-b+ 38]
<>स्वमन्त्रादीनसाङ्गानन्यथा विटाः । जनेन जानतास्मीति
<>कायं नायं त्वमित्यसौ । त्याज्यते ग्राह्यते चान्यदहो
<>श्रुत्याऽतिधूर्त्तया । एकस्य विश्वपापेन तापेऽनन्ते निम-
<>ज्जतः । कः श्रौतस्यात्मनो भीरो! भरः स्याद् दुरितेन
<>ते । किन्ते वृन्ताहृतात् पुष्पात् तन्मात्रे हि फलत्यदः ।
<>न्यास्यं तन्मूर्द्धन्यन्यस्य न्यास्यमेवाश्मनो यदि । तृणानीव
<>घृणावादान् विधूनय बधूरनु । तवापि तादृशस्यैव का
<>चिरं जनवञ्चना । कुरुध्वं कामदेवाज्ञां ब्रह्माद्यैरप्य-
<>लङ्घिताम् । वेदोऽपि देवकीयाज्ञा तत्राज्ञा काधिका-
<>र्हणा । प्रलापमपि वेदस्य भागं मन्यध्वमेव चेत् ।
<>केनाभाम्येन दुःखान्न विधीनपि तथेच्छथ । श्रुतिं
<>श्रद्धत्थ विक्षिप्ताः । प्रक्षिप्तां ब्रूथ च स्वयम् । मीमांसा
<>मांसलप्रज्ञा! स्तां यूपद्विपदायिनीम् । को हि वेद-
<>ह्यमुष्मिन् वा लोक इत्याह या श्रुतिः । सम्प्रामाण्यादमुं
<>लोकं लोकः प्रत्येतु वा कथम् । धर्म्माधर्म्मौ मनुर्ज्जल्प-
<>न्नशक्यार्जनवर्जनौ । व्याजान्मण्डलदण्डार्थी श्रदधायि
<>मुधा बुधैः । व्यासस्यैव निरा तस्मिन् श्रद्धावद्धा स्थ
<>तान्त्रिकाः । मत्स्यस्याप्युपदेश्यान् वः कोमत्स्यानपि
<>भाषताम् । पण्डितः पाण्डवानां स व्यासश्चाटुपटुः कविः ।
<>निनिन्द तेषु निन्दत्सु स्तुवत्सु स्तुतवान्न किम्? ।
<>न भ्रातुः किल देव्यां स व्यासः कामात् समासजत् ।
<>दासीरतस्तदासीद्यन्मात्रा तत्राप्यदेशि किम्? । देवैर्द्विजैः
<>कृता ग्रन्थाः पन्था येषां तदादृतौ । गां नतैः किं न
<>तैर्व्यक्तं ततोऽप्यात्माऽधरीकृतः । साधु कासुकता मुक्ता
<>शान्तस्वान्तैर्मखोन्मुखैः । सारङ्गलोचनासारां दिवं प्रेत्यापि
<>लिप्सुभिः । उभयी प्रकृतिः कामे सज्जेदिति मुनेर्मतम् ।
<>अपवर्गे तृतीयेति भणतः पाणिनेरपि । बिभ्रत्युपरि
<>यानाय जना जनितमज्जनाः । विग्रहायाग्रतः पश्चाद्-
<>गत्वरोरभ्रविभ्रमम् । कः शमः क्रियतां प्राज्ञाः! प्रीयाप्रीतौ
<>परिश्रमः । भस्मीभूतस्य भूतस्य पुनरागमनं भ्रमः । एन-
<>सानेन तिर्य्यक् स्यादित्यादिः का विभीषिका । राजिलो-
<>ऽपि हि राजेव स्वैः सुखी सुखहेतुभिः । हताश्चेद्दिवि
<>दोव्यन्ति दैत्या दैत्यारिणा रणे । तत्रापि तेन युद्ध्यन्तां
<>हता अपि तथैव ते । स्वञ्च ब्रह्म च संसारे मुक्तौ तु ब्रह्म
<>केवलम् । इति स्वोच्छित्तिमुक्त्युक्तिर्वैदग्धी वेदवादिनाम् ।
<>मुक्तये यः शिलात्वाय शास्त्रमूचे सचेतसाम् । गोतमं
<>तमवेतैब यथा वित्थ तथैव सः । दारा हरिहरादीनां
<>तन्मग्नमनसो भृशम् । किं न मुक्ताः पुनः सन्ति कारा-
[Page2924-a+ 38]
<>गार मनोभुवः । देवश्चेदस्ति सर्वज्ञः करुणाभागबन्ध्य-
<>वाक् । तत्किं वाग्व्ययमात्रान्नः कृतार्थयति नार्थिनः
<>भविनां भावयन् दुःखं स्वकर्मजमपीश्वरः । स्यादकारण
<>वैरी नः कारणादपरे परे । तर्काप्रतिष्ठया साम्यादन्यो-
<>न्यस्य व्यतिघ्नताम् । नाप्रामाण्यं मतानां स्यात् केषां
<>सत्तिपक्षवत् । अक्रोधं शिक्षयन्त्यन्यान् क्रोधना ये
<>तपोधनाः! निर्द्धनास्ते धनायैव धातुवादोपदेशिनः ।
<>किं वित्तं दत्थ तुष्टेयमदातरि हरिप्रिया । दत्त्वा सर्वं
<>धनं मुग्धो बन्धनं लब्धवान् बलिः । दोग्धा द्रोग्धा
<>च सर्वोऽयं घनिनश्चेतसा जनः । विसूज्य लोभसंक्षो-
<>भमेकद्वा यद्युदासते । दैन्यस्थायुष्यमस्तैन्यमभक्ष्यं कुक्षि-
<>वञ्चना । स्वाच्छन्द्यमृच्छतानन्दकन्दलीकन्दमेककम्”
<>२ दुर्योधनसखे राक्षसभेदे चार्वाकबषपर्वशब्दे विवृतिः
<LEND>
