<L>22447<pc>3266,b<k1>तात्पर्य्य<k2>तात्पर्य्य
तात्पर्य्य¦ न० तत्परस्य भावः ष्यञ् । १ वक्तुरिच्छायाम्,
२ अभिप्राये ३ तत्परतायाञ्च । तात्पर्य्यशब्दार्थनिरूपणेन
तात्पर्य्यज्ञानस्य शाब्दवोधजनकत्वमनुमानचि० समर्थितं
यथा “तात्पर्य्याधीनं शब्दप्रामाण्यम् । तत्र तत्परत्वं न
तत्साध्यकत्वम् । पदार्थतत्संसन्धयोः शब्दासाध्य-
त्वात् । अथ तद्गोचरप्रवृत्तिनिवृत्तिसाध्यकत्वं तत्परत्वं
तच्च भव्यार्थस्य साक्षात्, भूतार्थस्य तु प्रशंसानिन्दावाक्यस्य
प्रशस्तनिन्दितस्वार्थप्रतिपादनद्वारा लाक्षणिकस्य
लक्षणीयविषयप्रवृत्तिनिवृत्तिजनकत्वेन तत्परत्वमिति चेत्
न तत्परत्वेऽङ्गीकृते तज्ज्ञानं जनयित्वा तत्र प्रवर्त्तकत्वं
तत्प्रवर्त्तकत्वे च तत्परत्वमिति परस्पराश्रयात् लाक्ष-
णिकस्याननुभावकत्वेऽपि लक्षणीयपरत्वात् काव्यादेः
स्वरूपाख्यानमात्रपर्य्यवसानाच्च । ननु तद्बुद्धिज-
नकत्वं तत्परत्वं प्रशंसानिन्दावाक्यमपि प्रशस्तनिन्दित-
स्वार्थधीहेतुत्वेन तत्परार्थकं तच्च ज्ञानं प्रशस्ते सर्वः
प्रवर्त्तते निन्दिताच्च निवर्त्तत इति स्वविषये प्रवृत्तिनि-
वृत्ती जनयतीति तत्परमुच्यत इति चेत् न गौणलाक्ष-
णिकयोरननुभावकत्वात् । तद्बुद्धिजनने तत्परत्वमित्य-
न्योन्याश्रयाच्च तज्जननयोग्यत्वमिति चेत् तथैकत्रोच्चा-
रणेन नानार्थे नानार्थपरत्वं लक्षणायाञ्च तुल्यार्थपरत्वं
स्यात् योग्यतासत्त्वात् नापि तत्प्रतिपदाद्यकत्वं तात्प-
र्य्यं विना न तथेत्यन्योन्याश्रयात् प्रशंसादिवाक्यस्य प्रवृ-
त्त्याद्यप्रतिपादकत्वात् लाक्षणिकस्याप्रतिपादकत्वाच्च ।
अथ गङ्गापदं स्वार्थाविनाभावे तीरं प्रतिपादयत् तत्पर-
[Page3267-a+ 38]
मिति चेत् न मञ्चाः क्रोशन्तीत्यत्र तेन विनापि पुरुषे
तात्पर्य्यात् गङ्गादिपदं मत्स्यादिपरं मुख्यतीरपरञ्च स्यात्
अविनाभावस्य तदेव स्यात् मुख्ये बाधके सतीति चेत् ।
तर्हि मुख्यार्थपरतैव न स्यात् । मापि गच्छ गच्छसी-
त्यत्र गमनाभावपरत्वम् । उच्यते । तत्प्रयोजनकत्वं
तत्परत्वं तदर्थप्रतीतिः प्रवृत्तिनिवृत्ती च । प्रयोजनत्वञ्च
न साध्यत्वं अन्योन्याश्रयात् नापि प्रतिपाद्ये स्वविष-
यत्वं यस्य यदिच्छाविषयस्तं प्रति तत्परत्वापत्तेः तदर्थ-
साध्यसाधनत्वेनेच्छानियम इति चेत् । न इह धूम इत्यत्र
जन्यज्ञाप्यभेदेन साध्यस्य वस्तुभेदतया वाक्यभेदप्रसङ्गात्
पुभिच्छाया नियन्तुमशक्यत्वात् । किन्तु प्रतिपादकेच्छाविष-
यत्वं तत्परत्वं यः शब्दो वक्त्रा यदिच्छया प्रयुक्तः स
तत्परः सा च प्रतिपाद्यधोः प्रवृत्तिनिवृत्तिविषययोः
तत्परत्वं नानार्थात् श्लिष्टादनेकपदार्थान्वितैकक्रियाप-
रान्मुख्यसाक्षणिकपदादनावृत्त्या क्रमेणानेकार्थज्ञानं, न
त्वेकदैव सकृदर्थपरत्वनियमेनैकत्रोच्चारणेऽनेकपरत्वाभावा-
दिति सकलतान्त्रिकैकबाक्यतया वदन्ति तत्र ब्रूमः ।
अनेकार्थप्रतीतीच्छयैकमुच्चारणं भवत्येव पुमिच्छाया नि-
यन्तुमशक्यत्वात् यदि तदुच्चारणमेकार्थपरं तदा आवृत्ति-
रपि न स्यात् तात्पर्य्यनिर्वाहार्थमावृत्तिकल्पनात् ।
अन्यथैकपरेऽपि तदापत्तेः । अतएव तदुच्चारणस्योभयपर-
तायामावृत्तिकल्पनं, तस्मात्तुल्यवदनेकार्थोपस्थितौ तात्प-
र्य्यादिज्ञाने युगपदनेकान्वयबोधो भवत्येव सामग्र्यास्तु-
ल्यत्वात् प्रथममेकस्यान्वयबोधो न तदन्यस्येति नियन्तु-
मशक्यत्वाच्च” ।
“आकाङ्क्षा वक्तुरिच्छा तु तात्पर्य्यं परिकीर्त्तितम्” भाषा०
“तात्पर्य्यं निर्वक्ति वक्तरिच्छेति । यदि तात्पर्य्यज्ञानं
कारणं न स्यात् तदा सैन्धवमानयेत्यादौ क्वचिदश्वस्य
क्वचिल्लवणस्य बोधो न स्यात् । न च तात्पर्य्यग्राहक-
प्रकरणादीनामेव शाब्दवोधे कारणत्वमस्त्विति । तात्-
पर्य्यज्ञानजनकत्वेन तेषामगुगमे तु तात्पर्य्यज्ञानमेव
लाघवात् कारणमस्तु । इत्यञ्च वेदस्थलेऽपि तात्पर्य्य-
ज्ञानार्थमीश्वरः कल्प्यते । न च तत्राध्यापकतात्पर्य्य-
ज्ञानं कारणभिति वाच्यम् सर्गादावध्यापकाभावात्
न च प्रलय एव नास्तीति कुतः सर्गादिरिति वाच्यम्
प्रलयस्यागमप्रतिपाद्यत्वात् । इत्यञ्च शुकवाक्येऽपि ईश्व-
रीयतात्पर्य्यज्ञानं कारणम् । विसंवादिशुकवाक्ये तु
शिक्षयितुरेव तात्पर्व्यस्य ज्ञानं कारणम् । अन्ये तु
[Page3267-b+ 38]
नानार्थादौ क्वचिदेव तात्पर्य्यज्ञानं कारणम् । तथा च
शुकवाक्ये विनैव तात्पर्य्यज्ञानं शाब्दवोधः । वेदे तु अना-
दिमीमांसापरिशोधिततर्क्वैरर्थावधारणमित्याहुः । मुक्ता०
“ननु मामूदाप्तोक्तत्वस्य निश्चयानुरोधेन सिद्धसाधनं
तात्पर्य्यस्य तु स्यात् तन्निश्चयस्यान्वयधीहेतुत्वात् अन्यथा
घटकर्म्मत्वादिपरत्वाभावस्य घटकर्म्मत्वाद्यन्यमात्रपर-
त्वस्य वा निश्चयेऽपि घटमित्यादिवाक्यात् कर्म्मत्वं
घटीयमित्याद्यन्वयबोधापत्तेरिति चेन्न कर्म्मताधर्म्मि-
कघटाद्यन्वयधीपरत्वाभावनिश्चयदशायां प्रमेयत्वादि
प्रकारेण घटकर्म्म त्वादिपरत्वस्य निश्चयेऽपि घटीयं कर्म्म-
त्वमित्यन्वयमतेरनुत्पत्त्या कर्म्मताधर्म्मिकघटान्वयबोध-
परत्वप्रकारकनिश्चयत्वेनैव तात्पर्य्यधियस्तस्यां कारण-
त्वेन वाक्यार्थस्य तत्रानिवेशात् । वस्तुतः समानानु-
पूर्वीकस्यैव वाक्यान्तरस्य तस्यैव वा कालान्तरमन्तर्भाव्य
घटीयकर्म्मत्वादिपरत्वनिश्चयसत्त्वेऽपि श्रूयमाणवा-
क्यव्यक्ताविदानीमन्तर्भावेण तत्परत्वस्यानिश्चयेऽभावे वा
घटीयं कर्म्मत्वमित्याद्यन्वयमतेरनुत्पादाद्विशिष्यैव
तत्तद्वाक्यव्यक्तिधर्म्मिकस्य घटकर्म्मत्वादिपरत्वनिश्च-
यस्य तत्तदन्वयबोधहेतुत्वमुपेयं तथा च तत्तद्धेतुभू-
तानां प्रकरणज्ञानाभिधानामेव विज्ञानव्यक्तीनान्तथा-
त्वमुचितम् अवश्यं कॢप्तपूर्ववर्त्तिताकत्वात् । अतएव
सैन्धवमानय इत्यादावपि लवणपरत्वधीर्न लवणाद्य-
न्वयबुद्धौ हेतुः किन्तु तदर्जकत्वेनाभिमतं भोजना-
दिप्रकरणस्य प्रतिसन्धानमिति न्यायसिद्धान्तः” शब्द० प्र० ।
<LEND>
