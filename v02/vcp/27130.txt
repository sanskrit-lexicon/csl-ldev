<L>27130<pc>3864,a<k1>धर्माचार्य्य<k2>धर्माचार्य्य
धर्माचार्य्य¦ पु० धर्मे आचार्य्यः । १ धर्मशिक्षके गुरुभेदे
ऋग्वेदिनां तर्पणीये २ ऋषिभेदे च “सुमन्तुजैमिनि
वैशम्पायनपैलसूत्रभाष्यभारतमहाभारतधर्माचार्य्या इत्यु-
पक्रमे ये चान्ये आचार्य्यास्ते सर्व तृप्यन्त्विति”
आश्व० गृ० ३ । ४ । ४ । धर्माचार्य्याश्च नैमित्तिकादिप्रलयो-
त्तरं वैदिकधर्माचारयोः शिक्षार्थं वीजीभूता धर्म-
प्रवर्त्तका ऋषिभेदाः यहाह मिता० प्रा० अध्याये
“ननु नैमित्तिकादिप्रतिसञ्चरेऽखिलाध्यापकप्रलयादविदित-
वेदास्तस्योपरितनाजनाः कथमग्निहोत्रादिकं कर्म
करिष्यन्ति । कथन्तराञ्चाकृतकर्माणः स्वर्गमार्गमधिरो-
क्ष्यन्तीत्यत आह “तत्राष्टाशीतिसाहस्रा मुनयो गृह-
मेधिनः । पुनरावर्त्तिनो वीजभूता धर्मप्रवर्त्तकाः” याज्ञ० ।
तत्र पितृयाने अष्टाशीतिसहस्रसंख्या मुनयो गृहस्था-
श्रमिणः पुनरावृत्तिधर्माणः सर्गादौ वेदस्योपदेशकतया
धर्मतरुप्रादुर्भावे वीजभूताः सन्तोऽग्निहोत्रादिधर्मप्रव-
र्त्तका अतो न प्रागुदितदोषसमागमः । किञ्च ।
सिप्तर्षिनागवीथ्यन्तर्देवलोकं समाश्रिताः । तावन्त एव
मुनयः सर्वारम्भविवर्जिताः । तपसा ब्रह्मचर्येण सङ्ग-
त्यागेन मेधया । तत्र गत्वावतिष्ठन्ते यावदाहूतसंप्लवम्”
याज्ञ० । सप्तर्षयः प्रसिद्धा नागवीथ्यैरावतपथः तदन्तराले
तावन्त एवाष्टाशीतिसहस्रसंख्या मुनयः सर्वारम्भविव-
र्जिताः केवलज्ञाननिष्ठास्तपोब्रह्मचर्ययुक्तास्तथासङ्गत्या-
तिनो देवलोकं समाश्रिताः । आहूतसंप्लवम्प्राकृत-
प्रलयपर्य्यन्तमवतिष्ठन्ते । तत्र च स्थिताः सृष्ट्यादावा-
ध्यात्मिकधर्माणां प्रवर्त्तकाः । कथम्भूतास्ते मुनय इत्यत
आह “यतो वेदाः पुराणानि विद्योपनिषदस्तथा । श्लोकाः
सूत्राणि भात्याणि यच्च किञ्चन वाङ्मयम्” याज्ञ० ।
यतो द्विविधादपि मुनिसमूहाच्चत्वारो वेदाः पुराणाङ्ग-
विद्यौपनिषद्रश्च नित्यभता एवाध्येतृपरम्परायाताः
[Page3864-b+ 38]
प्रवृत्तास्तथा श्लोका इतिहासात्मकाः सूत्राणि च शब्दानु-
शासनमीमांसागोचराणि । भाष्याणि च सूत्रव्याख्या-
रूपाणि यदन्यदायुर्विद्यादिकं वाङमयं तदपि यत् सका-
शात्प्रवृत्तं तथाविधास्ते मुनयो धर्मप्रवर्त्तकाः । एवं
सति वेदस्यापि नानित्यतादोषप्रसङ्गः” ।
<LEND>
