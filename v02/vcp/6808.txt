<L>6808<pc>0698,b<k1>आदिसर्ग<k2>आदिसर्ग
आदिसर्ग¦ पु० कर्म्म० । प्राकृतप्रलयोत्तरं प्रथमसृष्टौ “अव्यक्तात्
<>पूर्व्वमुत्पन्नो महानात्मा महामतिः । आदिर्गुणानां सर्वेषां
<>प्रथमः सर्ग उच्यते । महानात्मा मतिर्विष्णुर्जिष्णुः शम्भुश्च
<>वीर्य्यवान् । बुद्धिः प्रज्ञोपलब्धिश्च तथा ख्यातिर्धृतिः
<>स्मृतिः । पर्य्यायवाचकैः शब्दैर्म्महानात्मा विभाव्यते ।
<>तं जानन् ब्राह्मणो विद्वान् प्रभोहं नाधिगच्छति ।
<>सर्व्वतः पाणिपादश्च सर्वतोऽक्षिशिरोमुखः । सर्व्वतःश्रुति-
<>मान् लोके सर्व्वं व्याप्य स तिष्ठति । महाप्रभावः पुरुषः
<>सर्व्वस्यैव हि निश्चितः । अणिमा लघिमा प्राप्तिरीशानो
<>ज्योतिरव्ययः । तत्र बुद्धिविदो लोके सद्भावनिरताश्च ये ।
<>ध्यानिनो मित्ययोगाश्च सत्यसन्धा जितेन्द्रियाः । ज्ञानवन्तश्च
<>ये केचिदलुब्धा जितमन्यवः । प्रसन्नमनसो धीरा निर्ममा
<>निरहङ्कृताः । विमुक्ताः सर्व एवैते महत्त्वमुपय न्त्युत ।
<>आत्मनो महतो वेद यः पुण्यां गतिमुत्तमाम् । अहङ्का-
<>रात् प्रसूतानि महाभूतानि पञ्च वै । पृधिवी वायुराकाश-
<>मापो ज्योतिश्च पञ्चमम् । तेषु भूतानि युज्यन्ते महा-
<>भूतेषु पञ्चसु । ते शब्दस्पर्शरूपेष रसगन्धक्रियासु च ।
[Page0699-a+ 38]
<>महाभूतविनाशस्तु प्रलये प्रत्युपस्थिते । सर्व्वप्राणभृतां
<>धीरा! महदुत्पद्यते भयम् । स धीरः सर्व्वलोकेषु न मोह-
<>मधिगच्छति । विष्णुरेवादिसर्गेषु स्वयम्भूर्भवति प्रभुः ।
<>एवं हि यो वेद गुहाशयं प्रभुं परं पुराणं पुरुषं
<>विश्वरूपम् । हिरण्मयं बुद्धिमतां परां गतिं स बुद्धिमान्
<>बुद्धिमतीत्य तिष्ठति” भा० आश्व० प० अ० ४० । स च सर्गः
<>दशविथः प्राकृतः षडिवधः, वैकृतस्त्रिविधः, उभयात्मक एक-
<>विधः इति भेदात् तद्विवरणम्” भाग० ३ स्क० १० अ० ।
<>“विश्वं वै ब्रह्म तन्मात्रं संस्थितं विष्णुमायया ।
<>ईश्वरेण परिच्छिन्नं कालेनाव्यक्तमूर्त्तिना १२ । यथेदानीं
<>तथाग्रे च पश्चादप्येतदीदृशम् १३ । सर्गोनवविधस्तस्य
<>प्राकृतोवैकृतश्च यः । कालद्रव्यगुणैरस्य त्रिविधः प्रतिसं-
<>क्रयः १४ । आद्यस्तु महतः सर्गोगुणवैषम्यमात्मनः ।
<>द्वितीयस्त्वहमोयत्र द्रव्यज्ञानक्रियोदयः १५ । भूतसर्ग-
<>स्तृतीयस्तु तन्मात्रोद्रव्यशक्तिमान् । चतुर्थ ऐन्द्रियः
<>सर्गो यस्तु ज्ञानक्रियात्मकः १६ । वैकारिको देवसर्गः
<>पञ्चमोयन्मयं मनः । षष्ठस्तु तससः सर्गोयस्तु बुद्धिकृतः
<>प्रभोः १७ । षडिमे प्राकृताः सर्गा वैकृतानपि मे शृणु
<>रजोभाजो भगवतोलीलेयं हरिमेधसः १८ । सप्तमोमुख्य
<>सर्गस्तु षद्धिधस्तस्थुषाञ्च यः । वनस्पत्योषधिलतात्वक्
<>सारावीरुधो द्रुमाः १९ । उत्स्रोतसस्तमःप्राया अन्तःस्पर्शा
<>विशेषिणः २० । तिरश्चामष्टमः सर्गः सोऽष्टाविंशद्विधोमतः ।
<>अविदो भूरितमसो घ्राणज्ञा हृद्यवेदिनः २१ । गोरजोमहिषः
<>कृष्णः शूकरो गवयोरुरुः । द्विशफाः पशवश्चेमे अविरु-
<>ष्ट्रश्च सत्तम! । खरोऽश्वोऽश्चतरोगौरः शरभश्चमरी तथा
<>एते चैकशफाः क्षत्तः! शृणु पञ्चनखान् पशून् २२ । श्वा
<>शृगालोवृकोव्याघ्रोमार्ज्रारः शशशल्लकौ । सिंहः कपिर्गञः
<>कूर्म्मो गोधा च मकरादयः । कङ्कगृध्रवकश्येनभासभल्ल-
<>कबर्हिणः । हंससारसचक्राह्वकाकोलूकादयः खगाः २३ ।
<>अर्व्वाक्स्रोतस्तु नवमः क्षत्तरेकविधोनृणाम् । रजोऽधिकाः
<>कर्म्मपरा दुःखे च सुखमानिनः २४ । वैकृतास्त्रयएवैते देवस-
<>र्गश्च सत्तम! । वैकारिकस्तु यः प्रोक्तःकौमारस्तूभयात्मकः २५ ।
<>देवसर्गश्चाष्टविधोविबुधाः पितरोऽसुराः । गन्धर्व्वाप्सरसः
<>सिद्धा यक्षरक्षांसि चारणाः । भूत प्रेतपिशाचाश्च विद्याध्राः
<>किन्नरादयः । दशैते विदुराख्याताः सर्गास्ते विश्वसृक्कृताः” ।
<>“स्वव्यतिरिक्तसृज्याभावं दर्शयन् कालस्य सृष्टिनिमि-
<>त्ततां दर्शयति विश्वमिति । विष्णुमायया संस्थितं सं-
<>हृतम् । ब्रह्म तन्मात्रं सत विश्वं ईश्वरेण कर्त्रा कालेन
[Page0699-b+ 38]
<>निमित्तेन परिच्छिन्नं पृथक् प्रकाशितम् । अव्यक्ता मूर्त्तिः
<>स्वरूपं यस्येति स्वतोनिर्व्विशेषता दर्शिता १२ । अप्र-
<>तिष्ठत्वं दर्शयितुं तत्कार्य्यविश्वप्रवाहस्याप्रतिष्ठामाह
<>यथेदानीमस्ति तथाग्ने पूर्व्वमप्यासीत् । पश्चादपि तथा
<>भविष्यति १३ । एवं सामान्यतः कालं निरूप्य विशेषतो
<>निरूपयिष्यन् तन्निमित्तस्य पूर्व्वसर्गस्य पूर्व्वोक्तानेव
<>भेदान् अनुवदति सर्गैति । यस्तु प्राकृतोवैकृतश्च स तु दशमः
<>तन्निमित्तमेव त्रिविधं प्रलयमाह कालेनैव बलेन नित्य-
<>प्रलयः द्रव्येण सङ्कर्षणमुखाग्न्यादिना नैमित्तिकः गुणैः
<>स्वस्वकार्य्यं ग्रसद्भिः प्राकृतिकः १४ । तानेव सर्गान् प्रप-
<>ञ्चयति । आद्य इत्यादिना यावदध्यायसमाप्ति । महतो
<>लक्षणम् आत्मनोहरेः सकाशात् गुणानां वैषम्यमिति ।
<>अहमः अहङ्कारस्य । तस्य लक्षणं यत्रेति । द्रव्यादयो-
<>वक्ष्यमाणास्त्रयः सर्गाः १५ तन्मात्रो भूतसर्गः । ततः-
<>सूक्ष्मसर्ग इत्यर्थः । द्रव्यशक्तिमान् महाभूतोत्पादकः
<>ज्ञानकर्म्मेन्द्रियात्मकश्चतुर्थः १६ । पञ्चमोवैकारिकः ।
<>इन्द्रियाधिष्ठातारोदेवाः मनश्च । षष्ठस्त तमसः पञ्चपर्व्वा-
<>विद्यायाः । अबुद्धिर्जीवानामावरणम् विक्षेपश्च तां करोतीत्य-
<>बुद्धिकृत् तस्य १७ । मेमस्तः शृणु अनुद्वेगेन श्रोतव्य-
<>तामाह । यद्विषया मेधा संसारं हरति तस्य हरेर्लीला ।
<>यद्वा इयमिति तमआदिसर्गरूपा । रजोभाज इति
<>ब्रह्मरूपस्येत्यर्थः । अस्मिन् पक्षेऽबुद्धिकृत इति प्रथमान्तं
<>अनवधानकृत इत्यर्थः १८ । मुखमिव प्रथमं कृतःमुख्यः
<>सर्गः । तस्थुषां स्थावराणाम् । षड्विधमेवाह । ये पुष्पं
<>विना फलन्ति ते वनस्पतयः । ओषधयः फलपाकान्ताः ।
<>लताः आरोहणापेक्षाः । त्वक्सारा वेण्वादयः । लता एव
<>काठिन्येनारोहणानपेक्षा वीरुधः । येपुष्पैः फलन्ति ते-
<>द्रुमाः १९ । तेषां साधारणलक्षणमाह ऊर्द्ध्वंस्रोत
<>आहारसञ्चारो येषाम् । तमःप्राया अव्यक्तचैतन्याः ।
<>अन्तःस्पर्शमेव जानन्ति नान्यत् तदप्यन्तरेव न बहिः ।
<>विशेषिणः अव्यवस्थितपरिणामाद्यनेकभेदवन्तः २० ।
<>तिर्य्यक्स्रोतसां सर्गमाह तिरश्चामिति । स चाष्टविंशति-
<>भेदः । तिरश्चां लक्षणम् अविदः श्वस्तनादिज्ञानशून्याः ।
<>भूरितमसः आहारादिमात्रनिष्ठाः । घ्राणज्ञाः घ्राणेनै-
<>वेष्टमर्थं जानन्ति हृदि अवेदिनः दीर्घानुसन्धानशून्याः ।
<>तथा च श्रुतिः । “अथेतरेषां पशूनाम् अशनापिपासे एवा-
<>भिज्ञानं न विज्ञातं वदन्ति न विज्ञातं पश्यन्ति न विदुः
<>श्वस्तनं न लोकालोकाविति” २१ । अष्टविंशतिभेदानाह
[Page0700-a+ 38]
<>गवादयौष्ट्रान्ताः द्विशफाः द्विखुरानव । खरादयः च-
<>मर्य्यन्ता एकशफाः षट् । श्वादयोगोधान्ताः पञ्चनखा द्वा-
<>दश २२ । एवमेते भूचराः सप्तविंशतिः । मकरादयोजलचराः
<>कङ्कादयश्च खगाः अभूचरत्वेनैकीकृत्य गृहीताः । तदेवम-
<>ष्टाविंशतिभेदान् वदन्ति । तेषु कृष्णरुरुगौराः मृग-
<>विशेषाः अन्येषामपि तिर्य्यक्पाणिनामेतेष्वेव यथायथ-
<>मन्तभावः २३ । अध आहारसञ्चारोयस्य सोऽर्व्वाक्स्रोताः ।
<>ह्रस्वमार्षम् । नृणां सर्गः । नृणां लक्षणम् । रजः अधि-
<>कंयेषु २४ । एते त्रयोवैकृताएव न कौमारवदुभयात्मकाः देव-
<>सर्गोवेकृत इत्यनुषङ्गः । वैकारिकस्तु देवसर्गः प्राकृतेषु पू-
<>र्व्वमेव प्रोक्तः अयन्तु ततोन्यूनत्वाद्वैकृतः देवसर्गएदन्त-
<>र्भूतः सनत्कुमारादीनान्तु सर्गः प्राकृतोवैकृतश्च देवत्वेन मनु-
<>ष्यत्वेन च सृज्य इत्यर्थः २५ । वैकृतश्च देवसर्गोऽष्टविधः अत्र
<>विबुधादयस्त्रयोभेदाः गन्धर्व्वाप्सरसएकः यक्षरक्षांस्येकः ।
<>मूतप्रेतपिशाचाएकः सिद्धचारणविद्याध्राः एकः किन्नराएकः
<>आदिशब्दात् किंपुरुषाश्वमुखादयः” श्रीधरव्याख्या ।
<P>एवं सामान्यतः सर्गमुक्त्वा तत्रैव २६ अध्याये विशेष उक्तः
<>“भगवानुवाच १० । यत्तत् त्रिगुणमव्यक्तं नित्यं सदसदा-
<>त्मकम् । प्रधानं प्रकृतिं प्राहुरविशेषं विशेषवत् ११ ।
<>पञ्चभिः पञ्चभिः ब्रह्म चतुर्भिर्दशभिस्तथा । एतच्चतुर्व्विंश-
<>तिकं गुणं प्राधानिकं विदुः १२ । महाभूतानि पञ्चैव
<>भूरापोऽग्निर्म्मरुन्नभः । तत्मात्राणि च तावन्ति गन्धा-
<>दीनि मतानि मे । इन्द्रियाणि दश श्रोत्रं त्वग्दृग्रसनना-
<>सिकाः । वाक्करौ चरणौ मेढ्रं पायुर्दशम उच्यते ।
<>१३ । मनोबुद्धिरहङ्कारश्चित्तमित्यरात्मकम् । चतुर्द्धा ल-
<>क्ष्यते भेदोवृत्त्या लक्षणरूपया १४ । एतावानेव संख्यातो
<>ब्रह्मणः सगुणस्य च । सन्निवेशोमयाप्रोक्तोयः कालः
<>पञ्चविंशकः १५ । प्रभावं पौरुषं प्राहुः कालमेके यतो-
<>भयम् । अहङ्कारविमूढस्य कर्त्तुः प्रकृतिमीयुषः १६ ।
<>प्रकृतेर्गुणसाम्यस्य निर्विशेधस्य मानवि! । चेष्टा यतः स
<>भगवान् काल इत्युपलक्षितः १७ । अन्तः पुरुषरूपेण काल-
<>रूपेण यो बहिः । तमन्वेत्येष सत्वानां भगवानात्ममायया
<>१९ । दैवात् क्षुभितधर्म्मिण्यां खस्यां योनौ परः
<>पुमान् । आधत्त वीर्य्यं सासूत महत्तत्वं हिरण्म-
<>यम् १९ । विश्वमात्मगतं व्यञ्जन् कूटस्थो जगदङ्कुरः ।
<>स्वतेजसा पिबत्तीव्रमात्मप्रस्वापनं तमः २० । यत्तत् सत्व-
<>गुणं स्वच्छं शान्तं भगवतः पदम् । यदाहुर्व्वासुदेवाख्यं
<>चित्तं तन्महदात्मकम् २१ । स्वच्छत्वमविकारित्वं शान्तत्व-
[Page0700-b+ 38]
<>मिति चेतसः । वृत्तिभिर्लक्षणं प्रोक्तं यथाऽपां प्रकृतिः
<>परा २२ । महत्तत्वाद्विकुर्व्वाणाद्भगवद्वीर्य्यसम्भवात् ।
<>क्रियाशक्तिरहङ्कारस्त्रिविधः समपद्यत २३ । वैकारिक
<>स्तैजसश्च तामसश्च यतोभवः । मनसश्चेन्द्रियाणाञ्च भूतानां
<>महतामपि २४ । सहस्रशिरसं साक्षात् यमनन्तं प्रच-
<>क्षते । सङ्कर्षणाख्यं पुरुषं भूतेन्द्रियमनोमयम् २५ ।
<>कर्त्तृत्वं करणत्वञ्च कार्य्यत्वञ्चेति लक्षणम् । शान्तघोर
<>विमूढत्वमिति वा स्यादहङ्कृतेः २६ । वैकारिकाद्विकुर्व्वाणा-
<>न्मनस्तत्त्वमजायत । यत्संकल्पविकल्पाभ्यां वर्तते कामस-
<>म्भवः २७ । यद्विदुर्ह्य निरुद्धाख्यं हृषीकाणामधीश्वरम् ।
<>शारदेन्दीवरश्यामं संराध्यं योगिभिः शनैः २८ । तैज-
<>सात्तु विकुर्व्वाणाद्बुद्धितत्त्वमभूत् सति! । द्रव्यस्फुरणवि-
<>ज्ञानमिन्द्रियाणामनुग्रहः २९ । संशयोऽथ विपर्य्यासो
<>निश्चयः स्मृतिरेव च । स्वाप इत्युच्यते बुद्धेर्लक्षणं वृत्तितः
<>पृथक् ३० । तैजसानीन्द्रियाण्येव क्रियाज्ञानविभागतः ।
<>प्राणस्य हि क्रिया शक्तिर्बुद्धेर्व्विज्ञानशक्तिता ३१ । ताम-
<>साच्च विकुर्व्वणाद्भगवद्वीर्य्य नोदितात् । शब्दमात्रमभूत्तस्मा-
<>न्नभः श्रोत्रन्तु शब्दगम् ३२ । अर्थाश्रयत्वं शब्दस्य
<>द्रष्टुर्लिङ्गत्वमेव च । तन्मात्रञ्चैव नभसो लक्षणं कवयो
<>विदुः ३३ । भूतानां छिद्रदातृत्वं बहिरन्तरमेव च ।
<>प्राणेन्द्रियात्मधिष्ण्यत्वं नभसोवृत्तिलक्षणम् ३४ । न-
<>भसः शब्दतन्मात्रात् कालगत्या विकुर्वतः । स्पर्शोऽभव-
<>त्ततोवायुस्त्वक् स्पर्शस्य तु संग्रहः ३५ । मृदुत्वं कठिनत्वञ्च
<>शैत्यमुष्णत्वमेव च । एतत्स्पर्शस्य स्पर्शत्वं तन्मात्रत्वं
<>नभस्वतः ३६ । चालनं व्यूहनं प्राप्तिर्नेतृत्वं द्रव्यशब्द-
<>योः । सर्वेन्द्रियाणामात्मत्वं वायोः कर्म्माभिलक्षणम् ।
<>बायोश्च स्पर्शतन्मात्राद्रूपं देवेरितादभूत् । समुत्थितं
<>ततस्तेजश्चक्षूरूपोपलम्भनम् । द्रव्याकृतित्वं गुणताव्यक्तिसं-
<>स्थात्वमेव च । तेजस्त्वं तेजसः साध्वि! । रूपमात्रस्य वृ-
<>त्तयः ३८ । द्योतनं पचनं पानमदनं हिममर्दनम् ।
<>तेजसोवृत्तयस्त्वेताः शोषणं क्षुत्तृडेव च । रूपमात्राद्विकु-
<>र्व्वाणात्तेजसोदेवनोदितात् । रसमात्नमभूत्तस्मादम्भो-
<>जिद्धा रसग्रहः ४० । कषायोमधुरस्तिक्तः कट्वम्ल इति
<>नैकधा । भौतिकानां विकारेण रस एकोविभिद्यते ४१ ।
<>क्लेदनं पिण्डनं तृप्तिः प्राणनाप्ययनोद(न्द)नम् । तापापनो
<>दोभूयस्त्वमम्भसो वृत्तयस्त्विमाः ४२ । रसमात्राद्विकुर्व्वा-
<>णादम्भसो देवनोदितात् । गन्धमात्रमभूत्तस्मात् पृथ्वी-
<>घ्राणस्तु गन्धगः ४३ । करम्भपूतिसौरभ्यशान्तोदग्रा-
[Page0701-a+ 38]
<>दिभिः पृथक् । द्रव्यावयववैषम्याद्गन्ध एकोविभिद्यते ४४ ।
<>भावनं ब्रह्मणःस्थानं धारणं सद्विशेषणम् । सर्वसत्व
<>गुणोद्भेदः पृथिवीवृत्तिलक्षणम् ४५ । नभोगुणविशे-
<>षोऽर्थो यस्य तत् श्रोत्रमुच्यते । वायोर्गुणविशषोऽर्थो
<>यस्य तत् स्पर्शनं विदुः । तेजोगुणविशेषोर्थो यस्य तच्च-
<>क्षुरुच्यते । अम्भोगुणविशेषोऽर्थो यस्य तद्रसनं विदुः
<>भूमेर्गुणविशेषोऽर्थो यस्य घ्राणः स उच्यते ४६ । परस्य दृ-
<>श्यते धर्म्मोह्यपरस्मिन् समन्वयात् । अतो विशेषो
<>भावानां भूमावेवोपलभ्यते ४७ । एतान्यसंहत्य यदा
<>महदादीनि सप्त वै । कालकर्म्मगुणोपेतो जगदादिरुण-
<>विशत् ४ ८ । ततस्तेनानुविद्धेभ्यो युक्तेभ्योऽण्डमचेतनम् ।
<>उत्थितं पुरुषो यस्मात् उदतिष्ठदसौ विराट । एतदण्डं
<>विशेषाख्यं क्रमवृद्धैर्दशोत्तरैः । तोयादिभिः परिवृतं
<>प्रधानेनाकृतं बहिः । यत्र लोकवितानोऽयं रूपं
<>भगवतोहरेः ५० । हिरण्मयादण्डकोषादुत्थाय सलिले-
<>शयात् । तमाविश्य महादेवो बहुधा निर्बिभेद खम् ५१ ।
<>निरभिद्यतास्य प्रथमं मुखं वाणी ततोऽभवत् ।
<>बाण्या वह्रिरथो नासे प्राणोतो घ्राण एतयोः ५२ ।
<>घ्राणाद्वायुरभिद्येतामक्षिणी चक्षुरेतयोः । तस्मात् सूर्य्यो-
<>ऽन्वभिद्येतां कर्ण्णौ श्रोत्रं ततोदिशः ५३ । निर्विभेद वि-
<>राजस्त्वग्रोमश्मश्र्वादयस्ततः । ततः ओषधयश्चासन् शिश्नं
<>निर्ब्बिभिदे ततः । रेतस्तस्मादाप आसन्निरभिद्यत वै गुदम् ।
<>गुदादपानोऽपानाच्च मृत्युर्लोकभयङ्करः ५४ । हस्तौ च
<>निरभिद्येतां बलं ताभ्यां ततः स्वराट् । पादौ च निर-
<>भिद्येतां गतिस्ताभ्यां ततोहरिः ५५ । नाड्योऽस्य निरभि-
<>द्यन्त ताभ्योलोहितमाभृतम् । नद्यस्ततः समभवन्नुदरं सम-
<>भिद्यत । क्षुत्पिपासे ततःस्यातां समुद्रस्त्वेतयोरभूत् । अ-
<>थास्य हृदयं भिन्नं हृदयान्मन उत्थितम् ५६ । मनसश्च-
<>न्द्रमाजातोबुद्धिर्ब्बुद्धेर्गिरांपतिः । अहङ्कारस्ततोरुद्रः
<>चित्तञ्चैत्त्यस्ततोऽभवत् ५७ । एते ह्यभ्युत्थिता देवा नैवास्यो-
<>त्थापनेऽशकन् । पुनराविशुः खानि तमुत्थापयितुं
<>क्रमांत् । वह्रिर्व्वाचा मुखं भेजे नोदतिष्ठत्ततोविराट् ।
<>घ्राणेन नासिके वायुर्नोदतिष्ठत्ततो विराट् । अक्षिणी
<>चक्षुराटित्यो नोदतिष्ठत्ततो विराट् । हस्ताविन्द्रोबलेनैव
<>बोदतिष्ठत्ततो विराट् । विर्ष्णुर्गत्येव चरणौ नोदतिष्ठत्ततो
<>विराट् । नाडीर्नद्यो लोहितेन नोदतिष्ठत्ततो विराट् ।
<>क्षुत्तृड्भ्यामुदरं सिन्धुर्नोदतिष्ठत्ततो विराट् । बुद्ध्या ब्रह्नापि
<>हृदयं नोदतिष्ठत्ततो विराट् । श्रोत्रेण कर्ण्णौ च दिशोनो-
[Page0701-b+ 38]
<>तिष्ठत्ततो विराट् । रेतसा शिश्नमापस्तु नोदतिष्ठत्ततो
<>विराट् । गुदं मृत्युरपानेन नोदतिष्ठत्ततो विराट् ।
<>रुद्रोऽभिमत्या हृदयं नोदतिष्ठत्ततो विराट् । चित्तेन
<>हृदयं चैत्त्यः क्षेत्रज्ञः प्राविशद्यदा । विराट् तदैव पुरुषः
<>सलिलादुदतिष्ठत ५९ । यथा प्रसुप्तं हृदयं प्राणेन्द्रिय
<>मनोन्वयाः । प्रभवन्ति विना येन नोत्थाप्रयितुमोजसा ।
<>तमस्मिन् प्रत्यगात्मानं धिया योगविवृत्तया । भक्त्या विरक्त्या
<>ज्ञानेन विविच्यात्मनि चिन्तयेत्” ६० । व्याख्यातमेतत् श्रीधरेण
<>“दैवाज्जीवादृष्टवशात् क्षुभिता धर्म्मा गुणायस्याः । योनौ
<>अभिव्यक्तिस्थाने प्रकृतौ वीर्य्यंचिच्छक्तिम् । सा प्रकृतिर्म्महत-
<>त्त्वमसूत । महतः स्वरूपमाह हिरण्मयं प्रकाशबहु-
<>लम् १९ । विश्वं अहङ्कारादिप्रपञ्चं आत्मगतं स्वस्मिन्
<>सूक्ष्मरूपेण स्थितं व्यञ्जन् प्रकटयन् तमोऽपिबत्, कूटस्थः
<>लयविक्षेपशून्यः, आत्मानं प्रस्वापयतीति तथा यत्
<>पूर्व्वं प्रलयसमये महान्त प्रकृतौ विलापयमासेति २० ।
<>प्रसङ्गात् चतुर्व्यूहोपासनमाह यत्तदिति सर्व्वागमप्रसि-
<>द्धत्वमाह । स्वच्छ विशदं शान्तं रागादिरहितं भगवतः
<>पदमुपलब्धिस्थानम् । अतएव वासुदेवाख्यंयदाहुः । अय-
<>मर्थः अधिभूतरूपेण तस्यैव महानिति, अध्यात्मरूपेण
<>चित्तमिति, उपास्यरूपेण वासुदेव इति, अधिष्ठाता तत्त्वस्य
<>क्षेत्रज्ञः, एवमहङ्कारे सङ्कर्षण उपास्यः, रुद्रोऽधिष्ठाता,
<>मनसि अनिरुद्ध उपास्य ब्रह्माधिष्ठाता, बुद्धौ प्रद्युम्न
<>उपास्यं ब्रह्माधिष्ठातेति ज्ञातव्यम् २१ । स्वच्छत्वं भग-
<>वद्विभूतिग्राहित्वम् अविकारित्वं लयविक्षेपराहित्यं
<>अपांप्रकृतिः फेनतरङ्गादिरहिताबस्थापरा भूतसंसर्गात्
<>प्राक्तनी सा यथा मधुरा स्वच्छा शान्ता च तद्वदित्यर्थः २२
<>अहङ्कारस्योत्पत्तिपूर्ब्धकं लक्षणमाह महत्तत्त्वादिति
<>चतुर्भिः । क्रियासु शक्तिर्यस्य स क्रियाशक्तिः २३ । तस्य
<>त्रैविध्यमाह वैकारिक इति । तस्य कार्य्यमाह यतोयस्मान्मन
<>आदीनाम् भवौत्पत्तिरिति २४ । तस्मिन्नृपास्यंव्यूह
<>माह सहस्रशिरससिति २५ । कर्त्तृत्वं देवतारूपेण,
<>करणमिन्द्रियरूपेण, कार्य्यत्वं भूतरूपेण, शान्तत्वादिकं
<>तत्कारणगुणत्रयरूपेण २६ । मनस उत्पत्तिपूर्व्वकं लक्षणमाह
<>वैकारिकादितिद्वाभ्याम् । संकल्पश्चिन्तनम् विकल्पोविशेष-
<>चिन्तनं यस्य मनसः संकल्पविकल्पाभ्यां कामसम्मवोवर्त्तते
<>इति कामरूपा वृत्तिर्लक्षणत्वेनोक्ता न तु प्रद्युम्नोत्पत्ति-
<>स्तस्य संकल्पादिकार्य्य त्वाभावात् उपास्यव्यूहस्यानिरुद्ध-
<>स्योक्तेः २७ । शारदं शरत्कालोनमिन्दीबरं नीलीत्पलं
[Page0702-a+ 38]
<>तदिव श्यामं तच्छनैः संराध्यं वशीकर्त्तुमयोग्यं दुर्ग्रह-
<>त्वात् २८ । बुद्धेरुत्पत्तिपूर्व्वकं लक्षणमाह तैजसादिति-
<>द्वाभ्याम् हे सति! । द्रव्यस्फुरणरूपं विज्ञानमिति चित्त
<>व्यावृत्त्यर्थमुक्तम् । इन्द्रियाणामनुग्नह इति सविकल्पज्ञाने
<>हृषीकाणामधीश्वर इति यदुक्तं तत्तु निर्व्विकल्पक
<>ज्ञाने २९ । द्रव्यस्फुरणस्यैव प्रपञ्चः संशयादिः । विप-
<>र्य्यासो मिथ्याज्ञानं निश्चयः प्रमाणज्ञानं स्वापो-
<>निद्रा, “प्रमाणविपर्य्ययविकल्यनिद्रास्मृतयः” इति पात-
<>ञ्जलोक्ते ३० । इन्द्रियाणामुत्पत्तिमाह तैजसाह-
<>ङ्काराज्जातानि वैकारिकत्वशङ्कानिवृत्त्यर्थमेवकारः द्घि-
<>विधान्यपीन्द्रियाणि तैजसान्येवेत्यर्थः । तत्र हेतुः
<>प्राणस्येति हि यत्मात्प्राणस्य क्रियाशक्तिर्बुद्धेर्विज्ञान-
<>शक्तिता अतः प्राणस्य तैजसत्वात् तदीयशक्तिमता-
<>मिन्द्रियाणां तैजसत्वम् । तथा बुद्धेस्तैजसत्वात् तदीय-
<>ज्ञानशक्तिमतामपि ज्ञानेन्द्रियाणां तैजसत्वमपीत्यर्थः ३१ ।
<>तन्मात्रोत्पत्तिपूर्व्वकमाकाशादिमहाभूतोत्पत्तिन्तल्लक्षणञ्चाह ।
<>तामसादिति पञ्चभिः । श्रोत्रन्तु शब्दगमित्यादिभि-
<>र्विषयोत्पत्त्यनन्तरं तत्सम्बन्धमात्रंकथ्यते नंतूत्पत्तिःप्रागेवो-
<>त्पन्नत्वात् शब्दं गच्छति प्राप्नोतीति शब्दगम् ३२ । शब्दस्य
<>लक्षणमाह अर्थाश्रयत्वं अर्थवाचकत्वं, द्रष्टुर्लिङ्गत्वं कुड्यान्त-
<>रितस्य द्रष्टुर्ज्ञापकत्वं तदुक्तं “लिङ्गं यद्द्रष्टृदृश्ययोरिति, न
<>भसः तन्मात्रत्वं सूक्ष्मत्वं शब्दस्य लक्षणमित्यन्वयः ३३ । छि-
<>द्रदातृत्वमवकाशदादृत्वं बहिरान्तरव्यवहारास्पदत्वम् आत्मा
<>मनः । प्राणादीनान्धिष्ण्यत्वमाश्रयत्वं नाड्यादिच्छिद्ररूपेण
<>वृत्तिः कार्य्यमेतल्लक्षणम् । एवमुत्तरत्रापि एकेन श्लोकेन
<>तन्मात्रमहाभूतयोरुत्पत्तिः द्वितीयेन तन्मात्रलक्षणं तृती-
<>येन महाभूतलक्षणं इत्यनुसन्धेयम् । आकाशात्त्वक्-
<>स्पर्शस्य सग्रहः सम्यग्ग्रहणं यया पुंस्त्वं नियतलिङ्गत्वात् ।
<>यद्वा स्पर्शस्य संग्रहस्ततोभवतीति शेषः । शब्दतन्मात्रादि-
<>त्यादि तन्मात्राणामुत्तरोत्तरान्वयार्थमुक्तम् ३५ । स्पर्शत्वं
<>स्वरूपलक्षणमित्यर्थः । नभस्वतो वायोस्तन्मात्रत्वञ्च ३६ ।
<>चालनं वृक्षशाखादेः । व्यूहनं मेलनं तृणादेः प्राप्तिः संयोगः
<>द्रव्यस्य गन्धवतोघ्राणं प्रति नेतृत्वं यथा शौत्यादिमतः स्प-
<>र्शनं, शब्दस्य श्रोत्रं प्रति नेतृत्वं सर्व्वेन्द्रियाणामात्मत्वम्
<>उपोद्बलकत्वं कर्म्मणा कार्य्येणाभिलक्षणं भावे ल्युट् । कर्म्मै-
<>वाभिलक्षणमिति विग्रहे तु करणे ३७ । द्रव्याकृतित्वं द्रव्य-
<>स्याकारसमर्पकत्वं गुणता द्रव्योपसर्जनतया प्रतीतिः श-
<>ब्दस्य तु स्वातन्त्र्येणैव प्रतीतिः । अप्रत्यक्षद्रव्यस्य स्पर्शा-
[Page0702-b+ 38]
<>देरपि स्वातन्त्र्येणैव प्रतीतिः रूपस्य तु नैवमिति तस्यायं
<>विशेषौक्तः । व्यक्तिसंस्थात्वं द्रव्यस्य या संस्था सन्निवेशः
<>सैव संस्था यस्य द्रव्यपरिणामतया प्रतीतिरित्यर्थः । तेजस-
<>स्तेजस्त्वमसाघोरणत्वम् ३८ । द्योतनं प्रकाशनं पचनं
<>तण्डुलादेः क्षुत्तृट् अशनाया पिपासा च तद्द्वारेण पानम-
<>दनञ्च ३९ । जिह्वा रसनेन्द्रियं रसोगृह्यतेऽनेनेतिं रसग्र-
<>हस्ततो भवतीत्यर्थः ४० । कषायादिषु लवणोऽपि द्रष्टव्यः ।
<>भौतिकानां संसर्गिद्रव्याणां यएकोमधृरएव सन् अनेकधा
<>भिद्यते स रसैत्यर्थः ४१ । क्लेदनमार्द्रीकरणं मृदादेः पि-
<>ण्डीकरणं तृप्तिदातृत्वं प्राणनं जीवनम् “आपोमयः प्राण”
<>इति” श्रुतेः आप्यायनं तृड्वैक्लव्यनिवर्त्तनं उदनं मृदुकरणम्
<>उन्दनमितिपाठे सएवार्थः । भूयस्त्वं कूपादावुद्धृतस्यापि
<>पुनःपुनरुद्गमः ४२ । गन्धगः गन्धं प्राप्नोति ४३ । कर-
<>म्भोमिश्रगन्धः यथा व्यञ्जनादीनां हिङ्ग्वादिसंस्कारेणैव ।
<>पूतिर्दुर्गन्धः सौरभ्यं कर्पूरादेः, शान्तः शतपत्रादेः, उदग्रो-
<>लसुनादेः, संसर्गिणां द्रव्यावयवानां वैषम्यात् यएवंविभि-
<>द्यते स गन्धैत्यर्थः ४४ । ब्रह्मणोभावनं प्रतिमादिरूपेण सा-
<>कारतापादनं, स्थानं जलादिविलक्षणतया नैरपेक्ष्येण स्थितिः
<>घारणं जलाद्याधारत्वं सतामाकाशादीनां विशेषणमवच्छे-
<>दकत्वं प्राणिनां तत्तत्गुणानाञ्चपुंस्त्वादीनामुतद्भेदः परि-
<>णामविशेषैः प्रकटीकरणम् ४५ । श्रोत्रादीनां शब्दादिग्रा-
<>हकत्वमुक्तं तेषाञ्च लक्षणमेतदेव इत्याशयेनाह पञ्चभिः
<>श्लोकार्द्धैःनभसोगुणविशेषः शब्दोयस्यार्थोविषयः ४६ ।
<>गुणविशेषं शब्दव्यावृत्त्यर्थं दर्शयति परस्य कारणस्य धर्म्मः
<>शब्दादिः अपरस्मिन् कार्य्यवाय्वादौ कारणान्वयाद्दृश्यते अ-
<>तोभावानामाकाशादीनां विशेषगुणः सर्व्वोऽपि शब्दादिः
<>भूमावेवोपलभ्यते चतुर्णां तत्रान्वयात्, जलादिषु यथान्वय-
<>मेव न सर्व्वम् आकाशेऽन्यान्वयाभावेन एकएवेति ४७ ।
<>एवं कारणोत्पत्तिमुक्त्वा कार्य्योत्पत्तिमाह सार्द्धैस्त्रिभिः ।
<>एतान्यसंहत्य अमिलित्वा यदा स्थितानि तदा जगदादिरीश्वरः
<>प्राविशत् सप्तेति प्राधान्याभिप्रायेणोक्त प्रवेशस्तु सर्वेष्वपि-
<>विवक्षितएव ४८ । अनुविद्धेभ्त्यः क्षुभितेभ्यः यंस्मादसौ
<>विराट्पुरुष उदतिष्ठत् ४९ । भगवतोरूपमिति पुरुषाभेदा-
<>भिप्रायेण ५० । तस्मिन्नध्यात्मादिविभागमाह हिरण्म-
<>यादिति नवभिः । उत्थाय औदासीन्यं विहाय, तमाविश्य
<>अधिष्ठाय । महांश्चासौ देवश्चेति खं छिद्रम् ५१ । वाण्या
<>सह वह्निरभवत् प्राविशत् । नासे निरभिद्येतां प्राणोतः
<>प्राणेन ऊतः स्यूतः सन् घ्राणएतयोर्नासिकयोरभवदित्य-
[Page0703-a+ 38]
<>नुषङ्गः ५२ । घ्राणादनन्तरं वायुः । प्राणोतैति विशेषणं
<>सर्वेन्द्रियेष्वपि द्रष्टव्यं न्यभिद्येतामिति अन्वभिद्येतामिति
<>पाठद्वयेऽप्येकएवार्थः । श्रोत्रं दिशः प्राविशन् ५३ । आदिश-
<>ब्देन केशाः ५४ । स्वराटिन्द्रः । हरिविष्णुः ५५ । आभृतं
<>जातम् ५६ । बुद्ध्यादिषु हृदयमेवा धिष्ठानम् । गिरांपतिर्ब्र-
<>ह्मा, चैत्त्यः क्षेत्रज्ञः ५७ । अन्वयव्यतिरेकाभ्यां क्षेत्रज्ञं
<>यिवेक्तुं सर्व्वेषां पुनः प्रवेशमाह एत इति नवभिः ५८ ।
<>विवाड्देहस्य व्यष्टिदेहं दृष्टान्तत्वेनदर्शयन् साङ्ख्यानुकथ-
<>नस्य प्रयोजनमाह यथेतिद्वाभ्याम् ५९ । प्रथमं परमश्वरे-
<>भक्तिः ततोऽन्यत्र विरक्तिः ततोयोगप्रवृत्ता धीः एकाग्र
<>चित्तं ततोयज्ज्ञानं तेन प्रत्यगात्मानं क्षेत्रज्ञं स्वस्मिन्नात्मनि
<>कार्य्यकारणसङ्घाते विविच्य चिन्तयेत्” ६० ।
<>वेदान्तिमते अत्र कश्चिद्विशेषः पञ्चदश्यामुक्तः । “चिदा-
<>नन्दमयब्रह्मप्रतिविम्बसमन्विता । तमोरजःसत्त्वगुणा प्र-
<>कृतिर्द्विविधा च सा । सत्त्वशुद्ध्यविशुद्धिभ्यां मायाऽविद्या
<>च ते मते । मायाविम्बोवशीकृत्य तां स्यात् सर्व्वज्ञ-
<>ईश्वरः । अविद्यावशगस्त्वन्यस्तद्वैचित्र्यादनेकधा । सा
<>कारणशरीरं स्यात् प्राज्ञस्तत्राभिमानवान् । तमःप्रधान-
<>प्रकृतेस्तद्भोगायेश्वराज्ञया । वियत्पवनतेजोऽम्बुभूवोभूताति
<>जज्ञिरे । सत्त्वांशैः पञ्चभिस्तेषां क्रमाद्धीन्द्रियपञ्चकम् ।
<>श्रोत्रत्वगक्षिरसनघ्राणाख्यमुपजायते । तैरन्तःकरणं सर्वै-
<>र्वृत्तिभेदन तत् द्विधा । मनोविमर्षरूपं स्यात् बुद्धिः
<>स्यान्निश्चयात्मिका । रजोऽंशैः पञ्चभिस्तेषां क्रमात्
<>कर्म्मेन्द्रियाणि तु । वाक्पाणिपादपायूपस्थाभिधानानि
<>जज्ञिरे । तैः सर्वैः सहितैः प्राणोवृत्तिभेदात् स पञ्चधा ।
<>प्राणोऽपानः समानश्चोदानव्यानौ च ते पुनः । बुद्धि-
<>कर्मेन्द्रियप्राणपञ्चकैर्मनसा धिया । शरीरं सप्तदशभिः
<>सूक्ष्मं तल्लिङ्गमुच्यते । प्राज्ञस्तत्राभिमानेन तैजसत्वं प्रप-
<>द्यते । हिरण्यगर्भतामीशस्तयोर्व्व्यष्टिसमष्टिता । समष्टि-
<>रीशः सर्व्वेषां स्वात्मतादात्म्यवेदनात् । तदभावात्ततो-
<>ऽन्ये तु कथ्यन्ते व्यष्टिसंज्ञया । तद्भोगाय पुनर्भोग्य-
<>भोगायतनजन्मने । पञ्चीकरोति भगवान् प्रत्येकं विय-
<>दादिकम् । द्विधा विधाय चैकैकं चतुर्द्धा प्रथमं पुनः ।
<>स्वस्वेतरद्वितीयांशैर्योजनात् पञ्च पञ्च ते । तैरण्डस्तत्र
<>भुवनभोगाश्रयोद्भवः । हिरण्यगर्भस्थूलेऽस्मिन् देहे
<>वैश्वानरोभवेत् । तैजसा विश्वतां यातादेवतिर्य्यङ्नरादयः ।
<>ते पराग्दर्शिनः । प्रत्यक्तत्त्वबोधविवर्जिताः । कुर्वते
<>कर्म्म भोगाय कर्म्म कर्त्तुञ्च भुञ्जते” ।
[Page0703-b+ 38]
<>एतन्मतप्रपञ्चस्तु “तत्र सर्गाद्यकाले परमेश्वरः सृज्यमानप्रप-
<>ञ्चवैचित्र्यहेतुप्राणिकर्म्मसहकृतापरिमितानिरूपितशक्तिवि-
<>शेषविशिष्टमायासहितः सन्नामरूपात्मकं निखिलप्रपञ्चं प्रथमं
<>बुद्धावाकलय्य इदं करिष्यामीति सङ्कल्पयति “तदैक्षत बहु
<>स्यां प्रजायेयेति” श्रुतेः । तत आत्मन आकाशादीनि पञ्च
<>भूतानि अपञ्चीकृतानि तन्मात्रपदप्रतिपाद्यानि उत्पद्यन्ते ।
<>तत्राकाशस्य शब्दोगुणोवायोस्तु शब्दस्पर्शौ तेजसस्तु शब्द-
<>स्पर्शरूपाणि अपान्तु शब्दस्पर्शरूपरसाः पृथिव्यास्तु
<>शब्दस्पर्शरूपरसगन्धाः । न तु शब्दस्याकाशमात्रगुणत्वं
<>वाय्वादावपि तदुपलम्भात् । नासौ भ्रमः बाधकाभावात् ।
<>इमानि भूतानि त्रिगुणमायाकार्य्याणि अतस्त्रिगुणात्म-
<>कानि । एतैश्च सत्त्वगुणोपेतैः पञ्चभूतैः श्रोत्रत्वक्चक्षूर-
<>सनघ्राणानि पञ्चेन्द्रियाणि मनोबुद्ध्यहङ्कारचित्तानि च
<>जायन्ते । श्रोत्रादीनां पञ्चानां क्रमेणैव दिग्वातार्क-
<>वरुणाश्विनोऽधिष्ठातृदेवताः मन आदीनां चतुर्णां क्रमेण
<>चन्द्रचतुर्मुखशङ्कराच्युताः अधिष्ठातृदेवताः । एतैरेव रजो-
<>गुणेपेतैः पञ्चभूतैर्यथाक्रमेण वाक्पाणिपादपायूपस्थाख्यानि
<>कर्मेन्द्रियाणि जायन्ते । तेषाञ्च क्रमेण वह्नीन्द्रोपेन्द्रमृ-
<>त्युप्रजापतयोऽधिष्ठातृदेवताः । रजोगुणोपेतैः पञ्चभूतैरेव
<>पञ्च वायवः प्राणापानव्यानोदानसमानाख्याजायन्ते ।
<>तत्र प्रागननवान्० वायुः प्राणोनासाग्रस्थानवर्त्ती । अ-
<>वागननवानपानः पाय्वादिस्थानवर्त्ती । विष्वगननवान्
<>व्यानः अखिलशरीरवर्त्ती । ऊर्द्घमननवानुदानः कण्ठ-
<>स्थानवर्त्ती । अशितपीतान्नादिसमीकरणः समानः नाभि-
<>स्थानवर्त्ती । तैरेव तमोगणोपेतैरपञ्चीकृतभूतैः पञ्चीकृत-
<>भूतानि जायन्ते “तासां त्रिवृतं त्रिवृतमेकैकां करवाणीति”
<>त्रिवृत्करणश्रुतेः पञ्चीकरणोपलक्षणार्थत्वात् । पञ्ची-
<>करणप्रकारश्चेत्थम् । आकाशमादौ द्विधा विभज्य तयो-
<>रेकं भागं पुनश्चतुर्द्धा विभज्य तेषां चतुर्णामंशानां वाय्वा-
<>दिषु चतुर्भूतेषु संयोजनम् । एवं वायुं द्वेधा विभज्य
<>तयोरेकं भागं पुनश्चतुर्द्धा विभज्य तेषाम् आकाशादिषु
<>संयोजनम् । एवं तेजोऽप्पृथिव्यंशानामपि । तदेवमे-
<>कैकभूतस्यार्द्धं स्वांशात्मकं अर्द्धान्तरञ्च चतुर्व्विधभूतमयमिति
<>पृथिव्यादौ स्वांशाधिक्यात् पृथिव्यादिव्यवहारः । तदुक्तम् ।
<>“वैशेष्यात्तद्वादस्तद्वाद” इति शा० सू० । पूर्व्वोक्तैरपञ्चीकृतभू-
<>तैर्लिङ्गशरीरं परलोकयात्रानिर्वाहकं मोक्षपर्य्यन्तस्थायि
<>मनोबुद्धिभ्यामुपेतं ज्ञानेन्द्रियपञ्चककर्मेन्द्रियपञ्चकप्राणा-
<>दिपञ्चकसयुक्तं जायते । तदुक्तन् । “प्रञ्चप्राणमनोबुद्धि
[Page0704-a+ 38]
<>दशेन्द्रियसमन्वितम् । अपञ्चीकृतभूतोत्थं सूक्ष्माङ्गं भोग-
<>साधनमिति” । तच्च द्विविधं परमपरञ्च । परं हिरण्य-
<>गर्भलिङ्गशरीरम् । अपरमस्मदादिलिङ्गशरीरम् । तत्र
<>हिरण्यगर्भलिङ्गशरीरं महत्तत्त्वम् अस्मदादिलिङ्गशरी-
<>रञ्चाहङ्कारतत्त्वमित्याख्यायते । एवं तमोगुणयुक्तेभ्यः प-
<>ञ्चीकृतभूतेभ्योभूम्यन्तरिक्षस्वर्ग महोजनस्तपःसत्यात्मकस्योर्द्ध्व-
<>लोकसप्तकस्य अतलपातालवितलसुतलतलातलरसातल-
<>महातलाख्यस्याधोलोकसप्तकस्य ब्रह्माण्डस्य जरायुजाण्डज
<>स्वेदजोद्भिज्जाख्यचतुर्विधस्थूलशरीराणाञ्चोत्पत्तिः । तत्र
<>जरायुजानि जरायुभ्योजातानि मनुष्यपश्वादिशरीराणि ।
<>अण्डजानि अण्डेभ्योजातानि पक्षिपन्नगादिशरी-
<>राणि । स्वेदजानि स्वेदाज्जातानि यूकमशकादिशरी-
<>राणि । उद्भिज्जानि भूमिमुद्भिद्य जातानि वृक्षादिशरी-
<>राणि वृक्षादीनामपि पापफलभोगायतनत्वेन शरीरि-
<>त्वम् । तत्र परमेश्वरस्य पञ्चतन्मात्राद्युत्पत्तौ सप्तदशा-
<>वयवोपेतलिङ्गशरीरोत्पत्तौ हिरण्यगर्भस्थूलशरीरोत्पत्तौ
<>च साक्षात्कर्त्तृत्वम्, इतरनिखिलप्रपञ्चोत्पत्तौ च हिरण्य-
<>गर्भद्वारा “हन्ताहमिमास्तिस्रोदेवता अनेन जीवेनात्मना-
<>नुप्रविश्य नामरूपे व्याकरवाणीति” श्रुतेः । हिरण्यगर्भो-
<>नाम मूर्त्तित्रयादन्यः प्रथमोजीवः “स वै शरीरी प्रथमः
<>स वै पुरुषौव्यते । आदिकर्त्ता स भूतानां ब्रह्माग्रे समव-
<>र्त्तत” “हिरण्यगर्भः समवर्त्तताग्रे इत्यादि” श्रुतेः” । वेदा० प०
<>सूक्ष्मादिस्थूलभूतान्तोत्पत्तिमुक्त्वा ब्रह्माण्डोत्पत्तिमाह
<>आत्म पु० “उत्पाद्यस्थूलभूतानि भगवान् भूतभावनः नीरेषु
<>स्वात्मनो वीजं सहसैव समाक्षिपत् । क्षिप्तं तेन हि तद्वीर्यं
<>नीराणामुपरिस्थितम् । दधिमण्डोपमम् कालात् काठिन्य-
<>मगमद् घनम् । कठिना पृथिवी सेयं रूक्षा सा दृस्यतेऽधुना ।
<>तस्याः सारसमुद्भूतो गोलकोऽभून्महालयः । कुक्कुटाण्डसमा-
<>कारःसप्नलोकस्य संस्थितिः । अनुसंवत्सरं कालं नीरेष्वासीत्सम
<>न्ततः । शुष्कालाबुसमोनित्यं वायुनाभ्याहतोभृशम् । स तु संव-
<>त्सरे पूर्णे विभिन्नः कुक्वु टाण्डवत् । तदन्तःपुरुषोजज्ञे सप्न-
<>लोकशरीरभृत् । इदं सर्वं पुमानेव मूतं भावि स्थितं च
<>थत् । एष भोगस्य मोक्षस्य सर्वदृष्टेर्महेश्वरः । अन्नेन बर्धय-
<>त्येष स्थावराणि चराणि च । वक्ष्यमाणोऽस्य महिमा विज्ञेयः
<>सर्वदा नृभिः । पादःसर्वाणि भूतानि त्रिपादात्मनि तिष्ठति ।
<>महिमाश्रयमूतो यो महिम्नः सोऽधिको यथा । तथैवास्व
<>महिम्नोऽपि पुमानभ्यधिकोमतः । मार्गद्वयस्य कर्त्तायं
<>वैदिकस्य सदा प्रभुः । प्रवृत्तेश्च निवृत्तेश्च स्वर्गमोक्षपुरं प्रति ।
[Page0704-b+ 38]
<>अयमभ्यधिको यस्मात् सर्वस्माद्भौतिकादजः । तस्मात् वि-
<>राडिति प्रोक्तो विशेवाद्राजतेयतः । अधिष्ठाय पुरः सर्वा-
<>स्थिरजङ्गमदेहिनाम् । पूरयत्यात्मना यस्मात् अतोयमधिपू-
<>रुषः । यस्मादभ्यधिकः सोऽयं ब्रह्माण्डान्तःस्थितः पुमान् ।
<>तस्य कार्य्यमिदं सर्वं गिरिदेहधरादिकम् । अयं यज्ञपुमान्
<>हेतुरृक्सामयजुषामपि । छन्दांस्यपि च सर्वाणि गायत्र्या-
<>दीनि जज्ञिरे । अस्मादजादयश्चापि विराजः पुरुषोत्तमात् ।
<>इन्द्रश्चाग्निश्च विप्राश्च मुखतोऽस्य विनिर्गताः । क्षत्रियाबाहुत-
<>स्तद्वत् ऊर्व्वावैश्याश्च जज्ञिरे । भूमिःशूद्रास्तथा पद्भ्यां जाता
<>अस्य महात्मनः । चन्द्रमामनसोजातो नेत्रात् तद्वत् दिवा-
<>करः । प्राणात् प्रभञ्जनोजातो नाभेस्तु गगनं महत् ।
<>मस्तकात् स्वर्गलोकोऽयं श्रोत्राज् जाता इमादिशः । एवमन्ये-
<>ऽपिपुं सोऽस्मात् जाता लोका महात्मनः । द्रव्याणि वा तथा
<>कालोवसन्ताद्यात्मको महान् । देवता यजमानो वा क्रिया-
<>वातःपरा न हि । सहस्रमस्तको देवः सहस्रेन्द्रियवानपि ।
<>भूतभौतिकजातं स आवृत्यात्मा परःस्थितः । बुद्धिसाक्षिण-
<>मात्मानमेतस्मात् परतः स्थितम् । स्वप्रकाशमहंवेदसर्वा-
<>ज्ञानविवर्जितम् । नामरूपात्मकं सर्वं कृत्वाऽस्तेयोवदन्निव
<>शक्र! त्वं धातृवदनात् सम्यक् विज्ञास्यते भवान् । दिशोऽपि
<>प्रदिशस्तद्वदध ऊर्द्ध्वं सएव हि । यतस्ततोऽत्र यज्ञेन
<>यक्ष्यन्ते तेन तं द्विजाः । धर्म्मश्ब्देन तेनैते स्वर्गं यास्यन्ति
<>तच्छिरः । पुंसोऽस्य मूर्द्धा स्वर्गः स्यात् चन्द्रसूर्य्यौ च
<>चक्षुषी । घ्राणः प्रभञ्जनः प्रोक्तो मध्यदेहोऽन्तरिक्षकम् ।
<>स्थलानि विविधान्यस्व मूत्राशय उदीरितः । भूर्लोकस्तु
<>समग्रोऽयं पादावस्य प्रकीर्त्तिर्तः । वक्त्रमाहवनीय-
<>स्तद्धृदयं चावसख्यकः । सगार्हपत्यनासः स्याद्दक्षिणाग्निर्म-
<>नोमतम् । उरोवेदिस्तथा दर्भालोमजातमुरःस्थितम् ।
<>ओषध्योवनस्पतयः शेषाः केशाः शरीरगाः । किं
<>बहूक्तेन शक्राद्य संक्षेपेणावधारय । यदस्ति यच्च नास्त्यत्र
<>तत्सर्वं स महेश्वरः” ।
<>काणादादिमते तु आदिसर्गे वायवीयेषु परमाणुषु
<>सृज्य मानजीवादृष्टवशात् क्रियोत्पद्यते सा च क्रिया
<>स्वाश्रयं परमाणुं परमाण्वन्तरेण संयुनक्ति ततो-
<>ह्यणुकादिक्रमेण महान् वायुरुत्पद्यते तेन नोदितेषु
<>तैजसपरमाणुषु क्रियोत्पद्यते तया परमाणवः परमाण्व
<>न्तरेण संहन्यमा नाः संयुज्यन्ते इत्येवंरूपेण महाभूतो-
<>त्पत्तिरेवं शरीराणि चेन्द्रियाणि चतुर्द्दश भुवनान्युत्पद्यन्ते
<>सर्वत्र चेश्वरोनिमित्तकारणम् । एतद्विवरणमारम्भवादशब्दे
[Page0705-a+ 38]
<>दृश्यम् । तथा च आदिसर्गे एवैतेषां सर्वेषां सृष्टिः ।
<>नैमित्तिकप्रलयोत्तरन्तु न सर्वेषाम् किन्तु येषांमेव
<>तादृशप्रलयदृशायां नाशस्तेषामेव कतिपयानामिति भेदः ।
<>वीजाङ्कुरवत् सृष्टेः प्रवाहरूपेणानादित्वेऽपि एतत्सृष्टेः सा-
<>दित्वमपि तत्तद्वीजव्यक्तेरङ्कुरव्यक्तेश्च यथा सादित्वमेवमेव
<>वर्त्तमानब्रह्मण आदिसर्गकाले महदादेरुत्पत्तेरादिसर्ग-
<>त्वमवगन्तव्यम् “यथेदानीमित्यादि” भागवतवचनेन “सूर्य्याच-
<>न्द्रमसौ धाता यथापूर्व्वमकल्पयदिति” मन्त्रलिङ्गेन च
<>प्रबाहस्यैवानादित्वं सूचितं न तु तत्तद्व्यक्तेः । कर्म्मसापेक्ष
<>स्यैव ईश्वरस्य स्रष्टृत्वोक्तेः पूर्बं कर्म्मणामभावे विचित्रसृष्ट्य-
<>सम्भवः । अन्यथा वैषम्यनैर्घृण्ये ईश्वरस्य प्रसज्ये-
<>याताम् जीवस्य च कृतहान्यकृताभ्यागमप्रसङ्गश्चेति दिक् ।
<LEND>
