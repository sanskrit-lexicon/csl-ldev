<L>22093<pc>3227,b<k1>तन्त्रयुक्ति<k2>तन्त्रयुक्ति
तन्त्रयुक्ति¦ स्त्री तन्त्रोक्ता आयुर्वेदशास्त्रोक्ता युक्तिः ।
<>सुश्रुतोक्ते द्वात्रिंशद्भेदके युक्तिभेदे । ताश्च यथा
<>“अथातस्तन्त्रयुक्तिनामाध्यायं व्याख्यास्यामः । द्वात्रिंश-
<>त्तन्त्रयुक्तयो भवन्ति । तद्यथा । अधिकरणं योगः प-
<>दार्थो हेत्वर्थ उद्देशो निर्द्देश उपदेशः प्रदेशोऽ-
<>तिदेशोऽपवर्गो वाक्यशेषोऽर्थापत्तिर्विपर्य्ययः प्रसङ्गएकान्तो-
<>ऽनेकान्तः पूर्वपक्षो निर्णयोऽनुमतं विधानमनागतावे-
<>क्षणम् अतिक्रान्तावेक्षणम् । संशयो व्याख्यानं स्वसंज्ञा उदा-
<>हरणं निर्वचनं निदर्शनं नियोगो विकल्पः समुच्चय ऊह्य-
<>मिति अत्रासां तन्त्रयुक्तीनां किं प्रयोजनमित्युच्यते । वा-
<>क्ययोजनमर्थयोजनञ्च । भवन्ति चात्र श्लोकाः । असद्वादि-
<>प्रयुक्तानां वाक्यानां प्रतिहेलनम् । स्ववाक्यानां सिद्धिरपि
<>क्रियते तन्त्रयुक्तितः । व्यक्ता नोक्ताश्च ये ह्यर्था लीना ये
<>चाप्यनिर्मलाः । लेशोक्ता ये क्वचित्तन्त्रे तेषाञ्चापि प्रसा-
<>धनम् । यथाम्बुजवनस्यार्कः प्रदीपो वेश्मनो यथा ।
<>प्रबोध्यस्य प्रकाश्यार्थास्तथा तन्त्रस्य युक्तयः । यमर्थम-
<>धिकृत्योच्यते तदधिकरणं १ यथा रसं दोषं वा । येन
<>वाक्यं युज्यते स योगः २ । यथा तैलं पिबेच्चामृतवल्लि-
<>निम्बहिंस्राभयावृक्षक पिप्पलीभिः । सिद्धं बलाभ्याञ्च
<>सदेवदारु हितञ्च नित्यङ्गलगण्डरोगी” । सिद्धं पिवेदिति
<>प्रथमं वक्तव्ये तृतीयपादे सिद्धं प्रयुक्तमेवं दूरस्थाना-
<>मपि पदानामेकीकरणं योगः । योऽर्थोभिहितः सूत्रे
<>पदे वा स पदार्थः ३ । अपरिमिताश्च पदार्थाः । यथा
<>स्नेहस्वेदाञ्जनेषु निर्दिष्टेषु द्वयोस्त्रयाणामर्थानामुपप-
<>त्तिर्दृश्यते तत्र योऽर्थः पूर्बापरयोगसिद्धोभवति स ग्रही-
<>तव्यो यथा । वेदोत्पत्तिं व्याख्यास्याम इत्युक्ते सन्दि-
<>ह्यते बुद्धिः । कतमस्य वेदस्यायमुत्पत्तिं पिवक्षुरिति ।
<>ऋग्वेदादयस्त्रयोवेदास्तत्र पूर्वापरयोगमुपलभ्य विद--वि-
<>चारणे विन्दत्येतयोश्च धात्वोरनेकार्थयोः प्रयोग इति
<>पश्वात्प्रतिप्रत्तिर्भवति । आर्युवेदोत्पत्तिमयं विवक्षुरित्येवं
<>पदार्थः । यदन्यदुक्तमन्यार्थसाधकं भवति स हेत्वर्थः ४ ।
<>यथा मृत्पिण्डोऽद्भिः प्रक्लिद्यते यथा माषदुग्धप्रभृति-
<>भिर्व्रणः प्रक्लिद्यत इति । समासकथनमुद्देशः ५ । यथा
<>शल्यमिति । विस्तरवचनं निर्देशः ६ । यथा । शारीरमा-
<>गन्तुकं चेति । एवमित्युपदेशः ७ । यथा “तथा न जागृ-
<>याद्रात्रौ दिवा स्वप्नञ्च वर्जयेत्” अनेन कारणेनेत्युपदेशः ।
<>यथोपदिश्यते मधुरेण श्लेष्माभिवर्द्धत इति । प्रकृतस्या-
<>तिक्रान्तेन साधनं प्रदेशः ८ । यथा देवदत्तस्यानेन शव्य-
[Page3228-a+ 38]
<>मुद्धृतं तस्माद्यज्ञदत्तस्याप्ययमेवोद्धरिष्यतीति । प्रकृत-
<>स्यानागतेन साधनमतिदेशः ९ । यथानेनास्य वायुरूर्द्ध-
<>मुपतिष्ठते तेनोदावर्त्तः स्यादिति । अभिव्याप्यापकर्षण-
<>मपवर्गः १० । यथा स्वेद्या विषापसूष्टा अन्यत्र कीटवि-
<>षादिति । येन पदेनानुक्तेन वाक्यं समाप्यते स वाक्य-
<>शेषः ११ । यथा शिरःपाणिपादपार्श्वपृष्ठोदरोरसामित्युक्ते
<>पुरुषग्रहणमपि गम्यते पुरुष एवोक्त इति । यदकीर्त्ति-
<>तमर्थादापद्यते सार्थापत्तिः १२ । यथौदनं भक्ष्ये इत्युक्तेऽ-
<>र्थादापन्नं भवति नायं पिपासुर्यवागूमिति । यद्यत्राभि-
<>हितं तस्य प्रातिलोम्यं विपर्य्ययः १३ । यथा कृशाल्पप्राण-
<>भीरवो दुश्चिकित्स्या इत्युक्ते विपरीतं गृह्यते दृढा-
<>दयः सुचिकित्स्या इति । प्रकरणान्तरेण समापनं
<>प्रसङ्गः १४ । यथा प्रकारणान्तरितोयमर्थोऽसकृदुक्तः समा-
<>प्यते स प्रसङ्गः महाभूतशरीरसमवायः पुरुषस्तस्मिन्
<>क्रिया सोऽधिष्ठानमिति वेदोत्पत्तावभिधाय भूतविद्यायां
<>पुनरुक्तं यतोऽभिहितं पञ्चमहाभूतशरीरसमवायः
<>पुरुष इति स खल्वेवं कर्मपुरुषश्चिकित्सायामधिकृतः
<>सुर्वत्र । यदवधारेणोच्यते स एकान्तः १५ ।
<>“यथा तृवृद्विरेचयति मदनफलं वामयतीति । क्वचि-
<>त्तथा क्कचिदन्यथेति यः सोऽनेकान्तः १६ । यथा केचि-
<>दाचार्य्या ब्रुवते द्रव्यं प्रधानं केचिद्रसं केचिद्वीर्य्यं
<>केचिद्विपाकमिति । आक्षेपपूर्बकः प्रश्नः पूर्बपक्षः १७
<>यथा कफवातनिमित्ताश्चत्वारः प्रमेहा असाध्या
<>भवन्तीति । तस्योत्तरं निर्णयः १८ । यथा शरीरं प्रपीड्य
<>पश्चादधोगत्वा वसामेदोमज्जानुविद्धं मूत्रं प्रसृजति वात
<>एवमसाध्या वातजा इति । तथाचोक्तम् “कृत्स्नं
<>शरीरं निष्पीड्य मेदोमज्जवसायुतः । अधः प्रकुप्यते वायु-
<>स्तेनासाध्यास्तु वातजाः” । परमतमप्रतिषिद्धमनुमतम् १९ ।
<>यथान्यो ब्रूयात्सप्त रसा इति । प्रकरणानुपूर्व्याभिहितं
<>विधानम् २० । यथा सक्थिमर्म्माण्येकादशप्रकरणानुपू-
<>र्व्याभिहितानि । एवं वक्ष्यतीत्यनागतावेक्षणम् २१ । यथा
<>श्लोकस्थाने ब्रूयाच्चिकित्सितेषु वक्ष्यामीति । यत्पूर्बमुक्तं
<>तदतिक्रान्तावेक्षणम् २२ । यथा चिकित्सितेषु ब्रूयात् श्लोक
<>स्थाने यदीरितसिति । उभयहेतुदर्शनं संशयः २३ । यथा
<>तलहृदयाभिघातः प्राणहरः पाणिपादच्छेदनं प्राण-
<>हरमिति । तत्रातिशयोपवर्णनं व्याख्यानम् २४ । यथेह
<>पञ्चविंशतिकः पुरुषोऽत्र व्याख्यायते । अन्येष्वायुर्वेद-
<>तन्त्रेषु भूतादिप्रकृत्यारब्धचिन्ता । अन्यशास्त्रासा-
[Page3228-b+ 38]
<>मान्या स्वसंज्ञा २५ । यथा मिथुनमिति मधुसर्पिषोर्ग्रह-
<>णम् । लोके प्रथितमुदाहरणम् २६ । यथोष्णभयाच्छीतम-
<>नुधावति । निश्चितं वचनं निर्वचनम् २७ । यथायुर्विद्यतेऽ-
<>स्मिन्ननेन वायुर्विन्दतीत्यायुर्वेदः । दृष्टान्तैनार्थः प्रसाध्यते
<>यत्र तन्निदर्शनम् २८ । यथाग्निर्वायुना सहितः कोष्ठे
<>वृद्धिं गच्छति तथा वातपित्तकफजोदुष्टव्रण इति । इदमेब
<>कर्त्तव्यमिति नियोगः २९ । यथा पथ्यमेव भोक्तव्यमिति ।
<>इदं वेति विकल्पः ३० । यथा रसौदनः सवृता यवागूर्व्वा
<>इदञ्चेदञ्चेति समुच्चयः ३१ । यथा मांसवर्गे ऐणहरिण-
<>लावतित्तिरिशारङ्गाः प्रधानमिति । यदनिर्दिष्टं बुद्धिमता
<>तदूह्यम् ३२ । यथाभिहितमन्नपानविधौ चतुर्विधञ्चान्नमु-
<>पदिश्यते । भक्ष्यं भोज्यं लेह्यं पेयमेवञ्चतुर्विधे वक्तव्ये
<>द्विविधमतिहितमत्रोह्यमिति । अन्नपाने विशिष्य
<>द्वयोर्ग्रहणे कृते चतुर्णामपि ग्रहणं भवति किञ्चा-
<>न्यत् । अन्नेन भक्ष्यमवरुद्धं त्वन्नसाधर्म्यात् । पेयेन
<>लेह्यं द्रवसाधर्म्यात् । चतुर्विधश्चाहारः प्रायेण द्विविधः
<>प्रसिद्ध इति । द्वात्रिंशद्युक्तयो ह्येतास्तन्त्रसारगवेषणे ।
<>गया सम्यग्विनिहिताः शब्दन्यायार्थसंयुताः । योह्येता
<>विधिवद्वेत्ति दीपोभूतास्तु बुद्धिमान् । स पूजार्हो
<>भिषक् श्रेष्ठ इति धन्वन्तरेर्मतम् ।”
<LEND>
