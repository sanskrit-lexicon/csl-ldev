<L>7329<pc>0775,a<k1>आयुर्वृद्धि<k2>आयुर्वृद्धि
आयुर्वृद्धि¦ स्त्री आयुषो वृद्धिः । द्रव्यविशेषसेवनेनायुषो
वृद्धौ तानि च द्रव्याणि कतिचिदुच्यन्ते । रस एव तावत्
सर्वापेक्षयायुर्वृद्धिकरः “अभ्रकं तव वीजन्तु मम वीजन्तु
पारदः । अनयीर्मेलनं देवि! मृत्युदारिद्र्यनाशनम्”
इति सर्व० द० गौरीं प्रति शिववाक्यम्” कमयोगेन देवेशि!
प्राप्यते पिण्डधारणम् । रसश्च पवनश्चेति कर्म्मयोगो
द्विधा स्मृतः । मूर्च्छितो हरति व्याधीन् मृतो जीवयति
स्वयम् । बद्धः खेचरतां कुर्य्याद्रसो वायुश्च भैरवि!” इति
सर्व्व० द० तन्त्रवाक्यम् । यथा च वायोर्निरोधेनैव आयु-
र्वृद्धिः । तथोक्तं काशी० “संनियम्येन्द्रियग्रामं नातिनो-
चोच्छ्रितासनः । मध्यमञ्चोत्तमं चाथ प्राणायामसुपक्र-
मेत् । चलेऽनिले चलं सर्वं निश्चलं तत्र निश्चले । स्थाणुत्व-
माप्नुयाद्योगोततोऽनिलनिरोधनात् । यावद्देहे स्थितः
प्राणो जीवितं तावदुच्यते । निर्गते तत्र मरणं ततःप्राणं
निरोधयेत् । प्राणायामेन युक्तेन सर्व्वव्याधिक्षयोभयेत्
[Page0775-b+ 38]
अयुक्ताभ्यासयोगेन सर्वव्याधिसमुद्भवः” ततश्च प्राणायामस्य
सर्वव्याधिहरत्वादप्यायुर्वृद्धिकरत्वम् । अस्यचायुर्वृद्धिकरत्वे
ऽन्यदपि कारणम् तथा हि “षष्टिश्वासैभंवेत् प्राणः षट्प्राणा
नाडिका मता । षष्टिर्नाड्यस्त्वहोरात्रोजपसंख्याक्रमो-
मतः । एकविंशतिसाहस्रं षट्शतानि महेश्वरि! । जपति
प्रत्यहं प्राणीति” तन्त्रोक्त्या २१६०० एतन्मिताः श्वासरूपाः
प्राणक्रियाः अहोरात्रे भवन्ति वत्सरसंख्यया ३६० गुणि-
तास्ताः ७७७६०० एतन्मिता वत्सरे भवन्ति । “शतायुर्वै
पुरुष” इति श्रुत्या मनुष्याणां स्वाभाविकशतायुष्ट्वोक्तेः शतेन
गुणितास्ताः ७७७६००००० एतन्मिताः प्राणक्रिया
मनुष्याणां जीवनकाले भवितुमर्हन्ति तत्र प्राणाया-
मादिना प्राणवायोर्निरोधे प्राणक्रियानुत्पत्तेः प्राणक्रिया
रोधकाले च यावत्यः प्राणक्रिया भवितुमर्हन्ति तावन्तःकाला
आयुषो बर्द्धन्ते इति । उक्ताः प्राणक्रियाश्च सुस्थस्यैव भवन्ति
रोगाद्युपसर्गे शीघ्रधावनादिपरिश्रमे च प्राणक्रिया-
धिक्यं भवति तेन स्वल्पकालमध्ये यावत्प्राणक्रिया अपेक्षिता-
स्ततोन्यूनकालमध्ये तासामुत्पत्तावायुःक्षयः । शतायुष्ट्वञ्च
स्वाभाविकं कर्म्मवशात् ततोन्यूनताऽपि जात्यायुर्भोगानां
कर्म्मविपाकत्वस्य योगशास्त्रे उक्तेः । तादृशाल्पायुष्ट्वादिसूचको
ग्रहविशेषयोगादिर्ज्योतिषे उक्तः । अन्नदोषादीनाञ्चाल्पा-
युष्ट्वप्रयोजकत्वं स्मृत्युक्तमदृष्टद्वारैव । वैद्यकोक्तापथ्यभोजनस्य
तथात्वञ्च रोगोत्पत्तिद्वारेतिभेदः । रोगोपसृष्टदेहं च जीवो
दुःखहेत्वात् वह्न्याद्युपद्रुतदेशवत् शीघ्रं परिजिहीर्षति ।
तथा च देहो यथा न रोगादिभिरुपसृज्येत” तथा यति-
तव्यमित्येतदर्थं शास्त्रेषु पथ्योपदेशः इति बोधयम् ।
एवं खेचरीमुद्रादीनामप्यायुर्वृद्धिकरत्वम् काशी० उक्तम् ।
“कपालकुहरे जिह्वा प्रविष्टा विपरीतगा । भ्रुवोरन्तर्गता-
दृष्टिर्मुद्रा भवति खेखरी । न पीड्यते स रोगेण न च
लिप्येत कर्म्मणा । बाध्यते न स कालेन योमुद्रां वेत्ति
खेचरीम् । चित्तं चरति खे यस्माज्जिह्वा चरति खे गता ।
तेनैषा खेचरी नाम मुद्रा सिद्धैर्निषेविता । यावद्विन्दुः
स्थिरोदेहे तावन्मृत्युभयं कुतः । यावद्बद्धा नभोमुद्रा ताव-
द्विन्दुर्न गच्छति । उड्डीनं कुरुते यस्मादहोरात्रं महा-
खगः । उडीयानं ततः प्रोक्तं तत्र बन्धोऽभिधीयते । जठरे
पश्चिमं जानु नाभेरूर्द्ध्वञ्च धारयेत् । उड्डीयानं ह्ययं
बन्धोमृत्यारपि भयं जयेत् । बन्धाति हि शिराजालं
अधोगामि न भोजनम् । एष जालन्धरोबन्धः कण्ठे
दुःखौघनाशनः । जलन्धरे कृते बन्धे कण्ठसंकोचलक्षणे ।
[Page0776-a+ 38]
न पीयूषं पतत्यग्नौ न च वायुः प्रधावति । पार्ष्णिभागेन
संपीड्य योनिमाकुञ्चयेद्गुदम् । अपानमूर्द्धमाकृष्य मूल-
बन्धोऽभिधीयते । अपानप्राणयीरैक्यं क्षयेमूत्रपुरीषयोः ।
युवा भवति वृद्धोऽपि सततं मूलबन्धनात्” । एवमन्या-
न्यपि स्मार्त्ताणि कर्म्माणि आयुर्वृद्धिकराणि “मत्स्यान्
मोचयतो द्विजाय ददतोऽप्यायुश्चिरं वर्द्धते” “आयुष्यं प्राङ्-
मुखोभुङ्क्ते” इत्यादीनि ।
<फ्>रसवत् अन्यान्यपि द्रव्याणि सेवितानि आयुर्वृद्धिकराणि
सुश्रुते दर्शितानि तानि रसतुल्यतया रसायनानि यथा
<फ्>“अथातः सर्व्वोपघातशमनीयं रसायनंव्याख्यास्यामः ।
पूर्वे वयसि मध्ये वा मनुष्यस्य रसायनम् । प्रयुञ्जीत
भिषक् प्राज्ञः स्निगधशुद्धतनोः सदा । नाविशुद्धशरीरस्य
युक्तो रासायनो विधिः । न भाति वाससि क्लिष्टे रङ्ग-
योग इवाहितः । शरीरस्योपघाता ये दोषजा मानसा-
स्तथा । उपदिष्टाः प्रदेशेषु तेषां बक्ष्यामि वारणम् । शी-
तोदकं पयः क्षौद्रं सर्पिरित्येकशो द्विशः । त्रिशः समस्त-
मथ वा प्राक् पीतं स्थापयेद्वयः । तत्र विडङ्गतण्डुलचूर्ण-
माहृत्य यष्टीमधुयुक्तं यथाबलं शीततोयेनोपयुञ्जीत शी-
ततोयं चानुपिबेदेवमहरहर्मासं तदेव मधुयुक्तं भल्लातक-
क्वाथेन वा मधुद्राक्षाक्वाथयुक्तं वा मध्वामलकरसभ्यां वा
गुडुचीक्वार्थेन वा । एवमेते पञ्च प्रयोगा भवन्ति जीर्ण्णे
मुद्गामलकयषेणालवणेनाल्पस्नेहेन घृतवन्तमोदनमश्नीयात् ।
एते खल्वर्शांसि क्षपयन्ति कृमीनुपघ्नन्ति ग्रहणधारण-
शक्तिं जनयन्ति भासेमासे प्रयोगे वषशतमायुषोऽभिवृद्धिर्भ-
वति । विडङ्गतण्डुलानां द्रोणं पिष्टपचने पिष्टवदुत्स्वेद्य
विगतकषायं स्विन्नमवतार्य्य दृषदि पिष्टमायसे दृढे
कुम्भे मधूदकोत्तर प्रावृषि भस्मराशावन्तर्गृहे चतुरो
मासान्निदध्यात् वर्षाविगमे चोद्धृत्योपसंस्कृतशरीरः सह-
स्रसम्पाताभिहुतं कृत्वा प्रातः प्रातर्यथाबलमुपयुञ्जीत,
जीर्णे मुद्गामलकयूषेणालवणेनाल्पस्नेहेन घृतंवन्तमोदनम-
श्रीयात् पांशुशय्यायां शयीत । तस्य मासादूर्द्ध्वं सर्वाङ्गेभ्यः
कृमयो निःक्रामन्ति तानणुतैलेनाभ्यक्तस्य वंशविदलेना
पहरेत् । द्वितीये पिपीलिकास्तृतीये यूकास्तथैवापहरेत्
चतुर्थे दन्तनखरोमाण्यवशीर्य्यन्ते पञ्चमे प्रशस्तगुणलक्ष-
णानि जायन्ते । अमानुषं चादित्यप्रकाशं वपुरधिग-
च्छति दूराच्छ्रवणानि दर्शनानि चास्य भवन्ति रजस्त-
मसी चापोह्य सत्वमधितिष्ठति । श्रुतिनिगाद्यपूर्वोत्पादी
गजबलोऽश्वजवः पुनर्युवाष्टौ वर्षशतान्यायुरवाप्नोति ।
[Page0776-b+ 38]
तस्याणुतैलमभ्यङ्गार्थे । अजकर्णकषायमुत्सादनार्थे सो-
शीरं, कूपोदकं स्नानार्थे, चन्दनमुपलेपनार्थे, भल्लातकवि-
धानवदाहारः परिहारश्च । काश्मर्य्याणां निष्कुली
कृतानामेष एव कल्पः पांशुशय्याभोजनवर्जम् । अत्र हि
पयसा शृतेन भोक्तव्यम् आशिषश्च पूर्वेण समानाः ।
शोणितपित्तनिमित्तेषु विकारेष्वेतेषामुपयोगः । यथोक्तमा-
गारं प्रविश्य बलामूलार्द्धपलं पलं वा पयसालीड्य
पिबेत् । जीर्णे पयः सर्पिरोदनैत्याहारः । एवं द्वादश-
रात्रमुपयुज्य द्वादश वर्षाणि वयस्तिष्ठति । एवं दिवसश-
तमुपयुज्य वर्षशतं वयस्तिष्ठति । एवमेवातिबलानागबला-
विदारीशतावरीणामुपयोगः । विशेषतस्त्वतिबलामुदकेन,
नागबलाचूर्णं मधुना, विदारीचूर्णं वा क्षीरेण, शतावरीम-
प्येवं, पूर्व्वेणान्यत् समानमाशिषश्च समाः । एतास्त्वौषधयो
बलकामाणां शोणितंछर्दयतां विरिच्यमानानां चोप-
दिश्यन्ते । वाराहीमूलतुलाचूर्णं कृत्वा ततोमात्रां मधु-
युक्तां पयसालोड्य पिबेत् जीर्णे पयःसर्पिरोदनैत्या-
हारः । प्रतिषेधोऽत्र पूर्ववत् क्रियाप्रयोगमुपसेवमानो
वर्षशतमायुरवाप्नोति स्त्रीषु चाक्षयताम् । एतेनैव चू-
र्णेन पयोऽवचूर्णशृतशीतमभिमथ्याज्यमुत्पाद्य मधुयुतसु-
पयुञ्जीत सायम्प्रातरेककालं वा जीर्णे पयःसर्पिरोदन
इत्याहारः । एवं मासमुपयुज्य वर्षशतायुर्भवति । जीर्णे
पयः सर्पिरोदन इत्याहारः । चक्षुःकामः प्राणकामो
वा वीजकसाराग्निमन्थमूलं निःक्वाथ्य माषप्रस्थं साध-
येत् तस्मिन् सिध्यति चित्रकमूलानामक्षमात्रं कल्कं दद्या-
दामलकरसचतुर्थभागं ततः स्विन्नमवतार्प्य सहस्रसम्पाता-
भिहुतं कृत्वा शीतीभूतं मधुसर्पिभ्यां संसृज्योपयुञ्जीत
यथाबलं लवणं परिहरन् भक्षयेत् जीर्णे मुद्गामलकयूषेणा-
लवणेन घृतवन्तमोदनमश्नीयात् पयसा वा मासत्रय-
मेवमाभ्यां प्रयोगाभ्यां चक्षुःसौपर्ण्णवद्भवत्यनल्पबलो
बलवान् स्त्रीषु चाक्षयो वर्षशतायुर्भवतीति । भवति चात्र ।
पयसा सह सिद्धानि नरः सनफलानि यः । भक्षयेत् ।
पयसा सार्द्धं वयस्तस्य न शीर्य्यते ।
अथातो मेधायुष्कामीयं रसायनं चिकित्सितं व्या-
ख्यास्यामः! मेधायुःकामः श्वेतवल्गुजफलान्यातप-
परिशुष्काण्यादाय सूक्ष्मचूर्णानि कृत्वा गुडेन सह
समालोढ्य स्नेहकुम्भे सप्तरात्र धान्यराशौ निदध्यात्
सप्तरात्रादुद्धृत्य हृतदोषस्य यथाबलं पिण्डं प्रयच्छेद-
नुदिते सूर्य्ये उष्णोदकं चानुपिवेत् । भल्लातकविधान-
[Page0777-a+ 38]
वच्चागारप्रवेशो जीर्णोषधश्चापराह्णे हिमाभिरद्भिः प-
रिषिक्तगात्रः शालीनां षष्टिकानां च पयसा शर्करामधुरे-
णौदनमश्रीयादेवं षण्मासानुपयुज्य विगतपाष्मा वल-
वर्णोपेतः श्रुतिमिगादी स्मृतिमानरोगो वर्षशतायुर्भवति ।
कुष्ठिनं पाण्डुरोगिणमुदरिणं वा कृष्णाया गोर्मूत्रे-
णालोड्यार्द्धपलिकं पिण्डं विगतलौहित्ये सवितरि पाय-
येत, अपराह्णे चालवणेनामलकयूषेण सपिर्ष्मन्तमोदनमश्नी-
यात् । एवं मासमुपयुज्य स्मृतिमानरोगो वर्षशतायुर्भवति
एष एवोपयोगश्चित्रकमूलानां, रजन्याश्चित्रकमूले विशेषो
द्विपलिकं पिण्डं परं प्रमाणं शेषं पूर्ववत् ।
हृतदोष एव प्रतिसंसृष्टभक्तो यथाकममागारं प्रविश्य
मण्डूकपर्ण्णीस्वरसमादाय सहस्रसम्पाताभिहुतं कृत्वा यथा-
बलं पयसालोड्य पिबेत् पयोऽनुपानं वा तस्यां जीर्णायां
यवान्नं पयसोपयुञ्जीत तिलैर्वा सह भक्षयित्वा त्रीन्मासान्
पयोऽनुपानं जीर्णे पयः सर्पिरोदन इत्याहारः । एवमु-
पयुञ्जानः ब्रह्मवर्चसी श्रुतनिगादी भवति वर्षशत-
मायुरवाप्नोति त्रिरात्रोपोषितश्च त्रिरात्रमेनां भक्ष-
येत् । त्रिरात्रादूर्द्ध्वं पयःसपिरिति चोपयुञ्जीत ।
विल्वमात्रं पिण्डं वा पयसालोड्य पिबेदेवं दशरात्रमुप-
युज्य मेधावी वर्षशतायुर्भवति । हृतदोष एवागारं प्रविश्य
प्रतिसंसृष्टभक्तोब्राह्मीस्वरसमादाय सहस्रसम्पाताभिहुतं
कृत्वा यथाबलमुपयुञ्जीत जीर्ण्णौषधश्चापराह्णे यवागूमल-
वणां पिबेत् क्षीरसात्म्यो वा पयसा भुञ्जीत । एवं सप्तरा-
त्रमुपयुज्य ब्रह्मवर्चसी मेधावी भवति । द्वितीयं सप्तरात्र-
मुपयुज्य ग्रन्थमीप्सितमुत्पादयति । नष्टञ्चास्य प्रादुर्भवति ।
तृतीयं सप्तरात्रमुपयुज्य द्विरुच्चारितं शतमम्यवधारयति ।
एवमेकविंशतिरात्रमुपयुज्यालक्ष्मीरपक्रामति मूर्त्तिमती चैनं
वाग्देव्यनुप्रविशति सर्वाश्चैनं श्रुतय उपतिष्ठन्ति । श्रुतधरः
पञ्चवर्षशतायुर्भवति । ब्राह्मीस्वरसप्रस्थद्वये घृतप्रस्थं विड-
ङ्गतण्डुलानां कुडवं द्वे द्वे पले वचात्रिवृतयोर्द्वादश हरीत-
क्यामलकविभीतकानि श्लक्ष्णपिष्टान्यावाप्यैकध्यं साधयित्वा
स्वनुगुप्तं निदध्यात् । ततः पूर्वविधानेन मात्रां यथाबल-
मुपयुञ्जीत जीर्णे पयःसर्पिरोदन इत्याहारः । एतेनो-
र्द्ध्वमधस्तिर्य्यक्कृमयो निःक्रामन्ति अलक्ष्मीरपक्रामति ।
पुष्करकर्णः स्थिरवयाः श्रुतनिगादी त्रिवर्षशतायुर्भवत्ये तदेव
कुष्ठविषमज्वरापस्मारोन्मादविषभूतग्रहेष्वन्येषु च महा-
व्याधिषु च संशोधनमादिशन्ति । हृतदोष एवागारं
प्रविश्य हैमवत्या वचायाः पिण्डमामलकमात्रमभिहुतं
[Page0777-b+ 38]
पयसालोड्य पिबेत् जीर्णे पयःसर्पिरोदन इत्याहारः ।
एवन्द्वादशरात्रमुपयुञ्जीत ततोऽस्य श्रोत्रं विव्रियते द्विर-
भ्यासात् स्मृतिमान् भवति त्रिरभ्यासाच्छतमादत्ते चतुर्द्धा
दशरात्रमुपयुज्य सर्व्वं तरति किल्विषं तार्क्ष्य दर्शनमुत्पद्यते
शतायुश्च भवति । द्वे द्वे पले इतरस्या वचाया निः-
क्वाथ्य पिबेत् पयसा समानं भोजनं समाः पूर्व्वेणा-
शिषश्च । वत्ताशतपाकंवा सर्पिर्द्रोणमुपयुज्य पञ्चवर्ष-
शतायुर्भबति गलगण्डापचीश्लीपदस्वरभेदांश्चापहन्तीति ।
<फ्>अथायु कामीयं वक्ष्यामः । मन्त्रौषधसमायुक्तं संवत्सर-
फलप्रदम् । विल्वस्य चूर्णं पुष्ये तुहुतं वारान् सहस्रशः ।
श्रीसूक्तेन नरः कल्ये ससुवर्णं दिने दिने । सर्पिर्मधु-
युतं लिह्यादलक्ष्मीनाशनं परम् । त्वचं विल्वस्य मूलस्य
मूलक्वाथं दिने दिने । प्राश्नीयात् पयसा सार्द्धं स्नात्वा
हुत्वा समाहितः । दशसाहस्रमायुष्यं स्मृतं युक्तरथं भवेत् ।
हुत्वा विशालाक्वाथन्तु मधुलाजैश्च संयुतम् । अमोघं
शतसाहस्रं युक्तं युक्तरथं स्मृतम् । सुवर्णपद्मवीजानि
मधुलाजाः प्रियङ्गवः । गव्येन पयसा पीतमलक्ष्मीं
प्रतिषेधयेत् । नीलोत्पलदलक्वाथो गव्येन पयसा शृतः ।
ससुवर्णतिलैः सार्द्धमलक्ष्मीनाशनः स्मृतः । गव्यं पयः
सुवर्णञ्च मधूच्छिष्टञ्च माक्षिकम् । पीतं शतसहस्राभिहुतं
युक्तरर्थं स्मृतम् । वचाघृतसुवर्णञ्च विल्वचूर्णमिति त्रयम् ।
मेध्यमायुष्यमारोग्यपुष्टिसौभाग्यवर्द्धनम् । वासामूलतुला-
क्वाथे तैलमावाप्य साधितम् । हुत्वा सहस्रमश्नीया-
न्मेध्यमायुष्यमुच्यते । यावकांस्तावकान्भक्षेदभिभूय यवां-
स्तथा । पिप्पलीमधुसंयुक्तान् शिक्षाचरणवद्भवेत् । मध्वा-
मलकचूर्णानि मुवर्णमिति च त्रयम् । प्राश्यारिष्टगृही-
तोऽपि मुच्यते प्राणसंशयात् । शतावरीघृतं मम्यगुपयुक्तं
दिने दिने । सक्षोद्रं ससुवर्णं च नरेन्द्रं स्थापयेद्वशे । गोच-
न्दनामोहनिकामधूकं माक्षिकं मधु । सुवर्णमिति संयोगः
पेयः सौभाग्यमिच्छता । पद्मनीलोत्पलक्वाथे यष्टीमधु-
कसंयुते । सर्पिरासादितं गव्यं ससुवर्णं सदा पिबेत् ।
पयश्चानुपिबेत् सिद्धं तेषामेव समुद्भवे । अलक्ष्मीघ्नं सदा-
युष्यं राज्याय सुभगाय च । यत्र नोदीरितो मन्त्रो योगे-
ष्वेतेषु साधने । शब्दिता तत्र सर्व्वत्र गायत्री त्रिपदी
भवेत् । पाष्मानं नाशयन्त्येता दद्युश्चौषधयः श्रियम् ।
कुर्य्युर्नागबलं चापि मनुष्यममरोपमम् । सतताध्ययनं
बादः परतन्त्रावलोकनम् । तद्विद्याचार्य्यसेवा च बुद्धि-
मेधाकरोगणः । आयुष्यं भोजनं जीर्णेवेगानाञ्चाविधा-
[Page0778-a+ 38]
रणम् । ब्रह्मचर्य्यमहिंसा च साहसानाञ्च वर्जनम्” ।
एवम् “सद्योमांस नवान्नञ्च वाला स्त्री क्षीरभोजनम् ।
घृतमुष्णोदकं चैव सद्यः प्राणकराणि षट्” इत्याद्युक्तानि
सुश्रुते हिताहितीयाध्याये हिततया चोक्तानि च आयु-
र्वृद्धिकराणि ।
<LEND>
