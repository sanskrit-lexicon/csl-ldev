<L>8002<pc>0897,a<k1>आहार<k2>आहार
आहार¦ पु० आ + हृ--घञ् । १ आहरणे । उपसर्गयोगात्
२ भोजने “निराहारौ यताहारौ तन्मनस्कौ समाहितौ”
देवीमा० आहारविधिश्च सुश्रुते उक्तः यथा “अथाहा-
रविधिं वत्स! विस्तरेणाखिलं शृणु । आप्तान्वित-
मसंकीर्ण्णं शुचि कार्य्यं महानसम् । तत्राप्तैर्गुणसम्पन्न-
मन्नं भक्ष्यं सुसंस्कृतम् । शुचौ देशे सुसंगुप्तं समुपस्थापये-
द्भिषक् ॥ विषध्नैरगदैः स्पृष्टं प्रीक्षितं व्यजनोदकैः ।
सिद्धैर्मन्त्रैर्हतविषं सिद्धमन्नं निवेदयेत् । वक्ष्याम्यतःपरं
कृत्स्नमाहारस्योपकल्पनम् । घृतं कार्ष्ण्यायसे देयं पेया
देया तु राजते । फलानि सर्वभक्ष्यांश्च प्रदद्याद्वैदलेषु
च । परिशुष्कप्रदिग्धानि सौवर्णेषु प्रकल्पयेत् । प्रद्रवाणि
[Page0897-b+ 38]
रसांश्चैव राजतेषूपहारयेत् । कट्वराणि खडांश्चैव सर्व्वान्
शैलेषु दापयेत् । दद्यात्ताम्रमये पात्रे सुशीतं सुशृतं
पयः । पानीयं पानकं मद्यं मृण्मयेषु प्रदापयेत् ।
काचस्फटिकपात्रेषु शीतलेषु शुभेषु च । दद्याद्वैदूर्य्य पात्रेषु
रावखाण्डकशर्कराः । पुरस्ताद्विमले पात्रे सुविस्तीर्ण्णे
मनोरमे । सूदः सूपौदनं दद्यात् प्रलेहांश्च सुसंस्कृतान् ।
फलानि सर्व्वभक्ष्यांश्च परिशुष्काणि यानि च । तानि
दक्षिणपार्श्वे तु भुञ्जानस्योपकल्पयेत् । प्रद्रवाणि रसांश्चैव
पानीयं पानकं पयः । खडान् यूषांञ्च पेयांश्च सव्ये पार्श्वे
प्रदापयेत् । सर्व्वान् गुडविकारांश्च रावखाण्डकशर्कराः ।
पुरस्तात् स्थापयेत्प्राज्ञो द्वयोरपि च मध्यतः । एवं
विज्ञाय मतिमान् भोजनस्योपकल्पनाम् । भोक्तारं विजने
रम्ये निःसम्बाधे शुभे शुचौ । सुगन्धिपुष्परचिते समे
देशेऽथ भोजयेत् । विशिष्टमिष्टसंस्कारैः पथ्यैरिष्टैरसा-
दिभिः । मनोज्ञं शुचि नात्युष्णं प्रत्यग्रमशनं हितम् ।
पूर्व्वं मधुरमश्नीयान्मध्येऽम्ललवणौ रसौ । पश्चाच्छेषान्
रसान् वैद्यो भोजनेष्ववचारयेत् । आदौ फलानि भुञ्जीत
दाडिमादीनि बुद्धिमान् । ततः पेयांस्ततो भोज्यान् भक्ष्यां
श्चित्रांस्ततः परम् । धनम्पूर्व्वं समश्नीयात् केचिदाहु-
र्व्विपर्य्ययम् । आदावन्तेच मध्ये च भोजनस्य तु शस्यते ।
निरत्ययं दोषहरं फलेष्वामलकं नृणाम् । मृणालविस-
शालूककन्देक्षुप्रभृतीनि च । पूर्व्वं योज्यानि भिषजा नतु
भुक्ते कथञ्चन । सुखमुच्चैः समासीनः समदेहोऽन्नतत्परः ।
काले सात्म्यं लघु स्निग्धं क्षिप्रमुष्णं द्रवोत्तरम् । बुभुक्षितो-
ऽन्नमश्नीयान्मात्रावद्विदितागमः । काले भुक्तं प्रीणयति
सात्म्यमन्नं न बाधते । लघु शीघ्रं व्रजेत्पाकं स्निग्धोढ्यं
बलवह्निदम् । क्षिप्रं भुक्तं समं पाकं यात्यदोषं द्रवोत्तरम् ।
सुखं जीर्य्यति मात्रावद्धातुसाम्यं करोति च । अतीवा
यतयामास्तु क्षपा येष्वृतुषु स्मृताः । तेषु तत्प्रत्यनीकाद्यं
भुञ्जीत प्रातरेव तु । येषु चापि मवेयुश्च दिवसा भृश-
मायताः । तेषु तत्कालविहितमपराह्णे प्रशस्यते । रजन्यो
दिवसाश्चैव येषु चापि समाः स्मृताः । कृत्वा सममहो-
रात्रं तेषु भुञ्जीत भोजनम् । नाप्राप्तातीतकालं वा
हीनाधिकमथापि वा । अप्राप्तकाले भुञ्जानः शरीरे ह्यल-
घौ नरः । तांस्तान् व्याधीनवाप्नोति मरणं वा नियच्छति ।
अतीतकाले भुञ्जानो वायुनोपहतेऽनले । कृच्छ्राद्विपच्यते
भुक्तं द्वितीयञ्च न काङ्क्षति । हीनमात्रमसन्तीषं करोति
च बलक्षयम् । आलस्यगौरवाटोपसादांश्च कुरुतेऽ-
[Page0898-a+ 38]
धिकम् । तस्मात्सुसंस्कृतं युक्त्या दोषैरेतैर्विवर्जितम् ।
यथोक्तगुणसम्पन्नमुपसेवेत भोजनम् । विभज्य कालदोषा-
दीन् कालयोरुभयोरपि । अचोक्षं (अपरित्रम्) दुष्ट-
मुच्छिष्टं पाषाणतृणलोष्टवत् । द्विष्टं व्युषितमस्वादु
पूति चान्नं विवर्जयेत् । चिरसिद्धं स्थिरं शीतमन्न-
मुष्णीकृतं पुनः । अशान्तमुपदग्धञ्च तथा स्वादु न
लक्ष्यते । यद्यत् स्वादुतरं तत्र विदध्यादुत्तरोत्तरम् ।
प्रक्षालयेदद्भिरास्यं भुञ्जानस्य मुहुर्म्महुः । विशुद्धे रसने
तस्मै रोचतेऽन्नमपूर्बवत् । स्वादुना तस्य रसनं प्रथमेनापि
तर्पितम् । न तथा स्वादयेदन्यत्तस्मात्प्रक्षाल्यमन्तरा ।
सौमनस्यं बलं पुष्टिमुत्साहं हर्षणं सुखम् । स्वादु
सञ्जनयत्यन्नम स्वादु च विपर्य्ययम् । भुक्त्वा च यत्प्रार्थयते
भूयस्तत् स्वादु भोजनम् । अशितश्चोदकं युक्त्या भुञ्जान-
श्चान्तरा पिवेत् । दन्तान्तरगतं चान्नं शोधनेनाहरेच्छनैः ।
कुर्य्यादनाहृतं तद्धि मुखस्यानिष्टगन्धताम् । जीर्णेऽन्ने
वर्द्धते वायुर्विदग्धे पित्तमेव तु । भुक्तमात्रे कफश्चापि
तस्माद्भुक्ते हरेत्कफम् । धूमेनापोह्य हृद्यैर्वा कषायक-
टुतिक्तकैः । पूगकक्कोलकर्पूरलवङ्गसुमनःफलैः । कटुति-
क्तकषायैर्वा मुखवैशद्यकारकैः । ताम्बूलपत्रसहितैः सुग-
न्धैर्वा विचक्षणः । भुक्त्वा राजवदासीत यावदन्नक्लमो गतः ।
ततः पदशतं गत्वा वामपार्श्वे तु संविशेत् । शब्दरूप-
रसस्पशांन् गन्धांश्च मनसः प्रियान् । भुक्तवानुपसे-
वेत तेनान्नं साधु तिष्ठति । शब्दरूपरसस्पर्शगन्धाश्चापि
जुगुप्सिताः । अशुच्यन्नं तथाभुक्तमतिहास्यञ्च वामयेत् ।
शयनं चासनं वापि नेच्छेद्वापि द्रवोत्तरम् । नाग्न्यातपौ
न प्लवनं न यानं नापि वाहनम् । नचैकरससेवायां प्र-
सज्येत कदाचन । शाकावरान्नभूयिष्ठमम्लञ्च न समाचरेत् ।
एकैकशः समस्तान् वा नाप्यश्नोयाद्रसान् सदा । प्राग्-
भुक्ते त्वविविक्तेऽग्नौ द्विरन्नं न समाचरेत् । पूर्व्वभुक्ते
विदग्धेऽन्ने भुञ्जानो हन्ति पावकम् । मात्रागुरुं परिह-
रेदाहारं द्रव्यतश्च यः । पिष्टान्नं नैव भुञ्जीत मात्रया वा
बुभक्षितः । द्विगुणञ्च पिबेत्तोयं सुखं सम्यक् प्रजीर्य्यति ।
पेयलेह्याद्यभक्ष्याणां गुरु विद्याद्यथोत्तरम् । गुरूणाम-
र्द्धसौहित्यं लघूनां तृप्तिरिष्यते । द्रवोत्तरो द्रवश्चापि न
मात्रागुरुरिष्यते । द्रवाढ्यमपि शुष्कन्तु सम्यगेवोपप-
च्यते । विशुष्कमन्नमभ्यस्तं न पाकं साधु गच्छति ।
पिण्डीकृतमसंक्लिन्नं विदाहमुपगच्छति । स्रोतस्यन्नवहे
पित्तं पक्तो वा यस्य तिष्ठति । विदाहि भुक्तमन्यद्वा तस्या-
[Page0898-b+ 38]
प्यन्नं विदह्यते । शुष्कं विरुद्धं विष्टम्भि वह्निव्यापदमा-
वहेत् । आमं विदग्धं विष्टब्धं कफपित्तानिलैस्त्रिभिः ।
अजीर्णं केचिदिच्छन्ति चतुर्थं रसशेषतः । अत्यम्बुपाना-
द्विषमाशनाद्वा सन्धारणत्स्वप्नविपर्य्ययाच्च । कालेऽपि सात्म्यं
लघु चापि भुक्तमन्नं न पाकं भजते नरस्य । ईर्ष्याभय-
क्रोधपरिक्षतेन लुब्धेन रुग्दैन्यनिपीडितेन । प्रद्वेषयुक्तेन
च सेव्यमानमन्नं न सम्यक् परिणाममेति । माधुर्य्यमन्नं
गतमामसंज्ञं विदग्धसंज्ञं गतमभ्लभावम् । किञ्चिद्विपक्वं
भृशतोदशूलं बिष्टब्धमाबद्धविरुद्धवातम् । उद्गारशुद्धावपि
भक्तकाङ्क्षा न जायते हृद्गुरुता च यस्य । रसावशेषेण तु
सप्रसेकं चतुर्थमेतत् प्रवदन्त्यजीर्णम् । मूर्च्छाप्रलापो वमथुः
प्रसेकः सदनं भ्रमः । उपद्रवा भवन्त्येते मरणं चाप्यजी-
र्णतः । तत्रामे लङ्घनं कार्य्यं विद्गधे वमनं हितम् ।
विष्टब्धे स्वेदनं पथ्यं रसशेषे शयीत च । वामयेदाशु तं
तस्मादुष्णेन लवणाम्बुना । कार्य्यं चानशनं तावद्यावन्न
प्रकृतिं भजेत् । लघुकायमतश्चैनं लङ्घनैः समुपाचरेत् ।
यावन्न प्रकृतिस्थः स्याद्दोषतः प्राणतस्तथा । हिताहि-
तोपसंयुक्तमन्नं समशनं स्मृतम् । बहु स्तोकमकाले वा
विज्ञेयं विषमाशनम् । अजीर्णे भुज्यते यत्तु तदध्यशन
मुच्यते । त्रयमेतन्निहन्त्याशु बहून् व्याधीन् करोति च ।
अन्नं विदग्धं हि नरस्य शीघ्रं शीताम्बुना वै परिपाकमेति ।
तद्ध्यस्य शैत्येन निहन्ति पित्तमाक्लेदिभावाच्च नयत्यधस्तात् ।
विदह्यते यस्य तु भुक्तमात्रे दह्येत हृत्कण्ठगलञ्च यस्य ।
द्राक्षाभयां माक्षिकसम्प्रयुक्तां लीढ्वाभयां वा स सुखंलभेत ।
भवेदजीर्णं प्रति यस्य शङ्का स्निग्धस्य जन्तोर्बलिनोऽन्न-
काले । प्रातःस शुण्ठीमभयामशङ्को भुञ्जीत सम्प्राश्य हितां
हितार्थी । स्वल्पं यदा दोषविबद्धमामं लीनं न तेजःपथ-
मावृणोति । भवत्यजीर्णेऽपि तदा बुभुक्षा सा मन्दबुद्धिं
विषवन्निहन्ति” । “पञ्चभूतात्मके देहे आहारः पाञ्च-
भौतिकः । विपक्वः पञ्चधा सम्यग्गुणान् स्वानभिवर्द्ध-
येत् । अविदग्धः कफं, पित्तं विदग्धः पबनं पुनः ।
सम्यग्विपक्वो निःसार आहारः परिवृंहयेत् । विण्मूत्र-
माहारमलः सारः प्रागीरितो रसः । स तु व्यानेन वि-
क्षिप्तः सर्व्वान्धातून् प्रतर्पयेत् । कफः पित्तं मलः शेषः
स्वेदः स्यान्नखरोम च । नेत्रविट्त्वक्षु च स्नेहो धातूनां
क्रमशोमलाः । दिवाविबुद्धे हृदये जाग्रतः पुण्डरीकवत्
अन्नमक्लिन्नधातुत्वादजीर्णे पिहितं निशि । हृदि सन्मी-
लिते रात्रौ प्रसुप्तस्य विशेषतः । क्लिन्नविस्रधातुत्वादजी-
[Page0899-a+ 38]
र्णे न हित दिवा” भाव० प्र० भोजनकालदेशपात्रादि-
भेदंदर्शनपूर्वमेतद्व्याख्या प्रसङ्गात् कृता यथा । “आहारं
पचति शिखी दोषानाहारः पवति । दोषक्षये धातून्प-
चति पचति च धातुक्षये प्राणान् । आहारः प्राणिनां सद्योब-
लकृद्देहधारणः । स्मृत्यायुःशक्तिवर्ण्णौजःसत्वशोभाविबर्द्धनः ।
यथोक्तगुणसम्पन्नमुपसेवेत भोजनम् । विचार्य देशकाला-
दीन्कालयोरुभयोरपि” । उभयोःकालयोः प्रातः सायं च ।
तथा च “सायंप्रातर्मनुष्याणामशनं श्रुतिबोधितम्” नान्तरा
भोजनं कुर्य्यादग्निहोत्रसमोविधिः” । प्रातः प्रथमयामादु-
परि द्वितीययामादर्व्वाक् तथा च “याममध्ये न भोक्तव्यं
यामयुग्मं न लङ्घयेत् । याममध्ये रसोत्पत्तिर्यामयुग्माद्व-
लक्षयः” अन्यच्च “क्षुत्संभवति पक्वेषु रसदोषमलेषु च । काले
वा यदि वाऽकाले सोऽन्नकालौदाहृतः” । रसादौ पाक-
ज्ञानमाह “उद्गारशुद्धिरुत्साहो वेगोत्सर्गो यथोचितः ।
लघुताक्षुत्पिपासा च यदा कालः स भोजने” । स्थानमाह
“आहारन्तु नरः कुर्य्यान्निर्हारसपि सर्व्वदा । निर्जने
लक्ष्म्युपेतः स्यात्प्रकाशे हीयते श्रिया । निर्हारो मलमू-
त्रोत्सर्गः । अन्यच्च “आहारनिर्हारविहारयोगाः सदैव
सद्भिर्विजने विधेयाः” इति । भाजनमाह “दोषहृद्धृष्टिदं
पथ्यं हैमं भोजनभाजनम् । रौप्यं भवति चाक्षुष्यं पित्त-
हृत्कफवातकृत् । कांस्थं बुद्धिप्रदं रुच्यं रक्तपित्तप्रसा-
दनम् । पैत्तलं वातकृद्रूक्षमुष्णं क्रमिकफप्रणुत् । आयसे
कान्तपात्रे च भोजनं सिद्धिकारकम् । शोथपाण्डुहरं बल्यं
कामलापहमुत्तमे । शैलजे मृण्मये पात्रे भोजन श्रीनि
वारणम् । दारूद्भवे विशेषेण रुचिदं श्लेष्मकारि च । पात्रं
पत्रमयं रुच्यं दीपनं विषपापनुत् । जलपात्रं तु प्रागुक्तं
तदभावे मृदोहितम् । पवित्रं शीतलं पात्रं घटितं
स्फटिकेन यत् । काचेन रचितं तद्वत्तथा वैदूर्य्यसंभवम् ।
(प्रागुक्तं सुश्रुते सौवर्ण्णाद्युक्तं तच्चाम्बुशब्दे ३३०
पृष्ठे” दर्शितम्) । “भोजनाग्रे सदा पथ्यं लवणार्द्रकभ-
क्षणम् । अग्निसन्दीपनं रुच्यं जिह्वाकण्ठविशोधनम्”
लवणस्य पित्तजनकंत्वादार्द्रकस्य कटुत्वेन पित्तलत्वात् बुभु-
क्षितस्य वृद्धपित्तस्य कघं प्रथमं लवणार्द्रकभक्ष-
णमुचितम् उच्यते “लवणं सैन्धवं ज्ञेयं चन्दनं रक्तच-
न्दनमिति” वचनाल्लवणमत्र सैन्धवं तत्त्रिदोषघ्नम् यत
आह गुणग्नन्थे “सैन्धवं लवणं स्वादु दीपनं पाचनं लघु ।
स्निगधं रुच्यं हिमं वृष्यं सूक्ष्मं नेत्र्यं त्रिदोषहृत्” आर्द्रकं
तु पित्तविरोधि मधुरपाकित्वात् यत आह तत्रैव “आ-
[Page0899-b+ 38]
र्द्रिका भेदिनी गुर्व्वी तीक्ष्णोष्णा दीपनी च सा । कटुका
मधुरा पाके रूक्षा वातकफापहा” । अन्यदपि लवणार्द्रकं
च नात्रपित्तविरोधि संयोगस्वभावात् संयोगस्वरूप-
ञ्चैतादृशं भोजनस्य पूर्व्वं लवणार्द्रकभक्षणबोधकवचन-
मेव प्रमाणयति । भोजनादौ दृष्टिदोषविनाशाय ब्रह्मा-
दीन् स्मरेत् । तद्यथा “अन्नं ब्रह्मा रसोविष्णुर्भोक्ता देवो
महेश्वरः । इति संचिन्त्य भुञ्जानं दृष्टिदोषो न बाधते ।
अञ्जनागर्भसंभूतं कुमारं ब्रह्मचारिणम् । दृष्टिदोषविना-
शाय हनूमन्तं स्मराम्यहम्” “अश्रीयात्तन्मना भूत्वा पूर्व्वं तु
मधुरं रसम् । मध्येऽम्ललवणौ पश्चात्कटुतिक्तकषायकान् ।
फलान्यादौ समश्नीयद्दाडिमादीनि बुद्धिमान् । विना
मोचाफलं तद्वद्वर्जनीया च कर्क्कटी । मृणालविसशालूकक-
न्देक्षुप्रभृतोन्यपि पूर्व्वमेव हि भोज्यानि न तु भुक्त्वा कदा
चन” । मृणालं पद्मनालं, विसं विसषण्डक, शालूककन्दं
प्रसिद्धम् । “गुरु पिष्टमयं द्रव्यं तण्डुलान् पृथुकानपि । न
जातु भुक्तवान् खादेन्मात्रां खादेद्बुभुक्षितः । घृतपूर्व्वं सम
श्नीयात्कठिनं प्रकृतौमृदु । अन्ते पुनर्द्रवाशी तु बलारोग्ये
न मुञ्चति” अयमर्थः प्राक् घृतपूर्व्वं कठिनं समश्नीयात्
यथाकाश्यादिवासिनः प्रथमं सव्यञ्जनां घृतपूर्वां रोटिकां
भुञ्जते ततो मृदुलसूपादिकमोदनं भुञ्जते अन्ते पुनर्द्रवाशिनः
भोजनान्ते दधिदुग्धतक्रादि भुञ्जते । “यद्यत् स्वादूत्तरं तद्धि
विदध्यादुत्तरोत्तरम् । भुक्त्वा यत्प्रार्थ्यते भूयस्तदुक्तं स्वादु भोज
नम्” । स्वाद्वन्यस्य गुणमाह । “सौमनस्यं बलं पुष्टिमुत्साहं
रसनासुखम् । स्वादु सञ्जनयत्यन्नमस्वादु च विपर्ययम्” ।
अत्युष्णान्नं बलं हन्ति शीतं शुष्कं च दुर्ज्जरम् । अतिक्लिन्नं
ग्लानिकरं युक्तियुक्त हि भोजनम् । अतिद्रुततयाहारी
गुणान् दोषान्न विन्दति । भोज्यं शीतमहृद्यं च स्याद्विलम्बि-
तमश्नतः । त्रिविधं गुरु तन्निवारयन्नाह “मन्दानलो नरो द्रव्यं
मात्रागुरु विवर्जयेत् स्वभावतश्च गुरु यत्तथा संस्कारतोगुरु ।
मात्रागुरुस्तु मुद्गादिर्माषादिः प्रकृतेर्गुरुः । संस्कार-
गुरु पिष्टान्नं प्रोक्तमित्युपलक्षणम् । आहारः षद्विधः
श्चूष्यं पेयं लेह्यं तथैव च । भोज्यं भक्ष्यं तथा चर्व्यं
गुरु विद्याद्यथोत्तरम् । चूष्यं इक्षुदाडिमादि, पेयं
पानकशर्करोदकादि । लेह्यं रसालाक्वथितादि (कडी)
इति लोके पसिद्धम् । भोज्यं भक्तसूपादि । भक्ष्यं लड्डुक-
मण्डकादि (खरं विशदमव्यवहार्य्यंभक्ष्यमितिपात० भा०) ।
चर्व्यं चिपिटचणकादि । स्वभावगुरुसंस्कारगुरुणोः स्वभाव-
लघुनश्च भक्ष्यस्य भोजनपरिमाणमाह “गुरूणामर्द्धसौहित्यं
[Page0900-a+ 38]
लघूनां तृप्तिरिष्यते” अयमर्थः मांसपिष्टान्नादिभिरर्द्धं सौहित्यं
कर्त्तव्य मुद्गादिभिः स्वाभाविक्या मात्रया तृप्तिः कर्त्त-
व्येति । “द्रवोद्रवोत्तर श्चापि न मात्रागुरुरिष्यते” । द्रवः पेया-
दिर्द्रवोत्तरः तक्राद्यधिक ओदनादिः मात्रातोधिकोऽपि
मात्रागुरुर्न्न मन्तव्यः पेयस्य सर्वतोलघुत्वात् उक्तञ्च सुश्रुते
“पेयलेह्याद्यभक्ष्यणां गुरु विद्याद्यथोत्तरमिति” पेयं
क्षीरादि लेह्यं रसालादि आद्यम् ओद्रनसूपादि भक्ष्यं
मोदकादि “द्रवाढ्यमपि शुष्कं तु सम्यगेवोपपच्यते । विशुष्-
कमन्नमभ्यस्तं न पाकं साधु गच्छति” । अयमर्थः शुष्कमपि
स्रोतोरोधकरमपि द्रवाढ्यं सम्यक् पाकं याति । केवलस्य
शुष्स्यान्नस्य दोषमाह विशुष्कमन्नमित्यादि । अपक्वं
तत् किं भवतीत्यपेक्षायामाह “पिण्डीकृतमसंक्लिन्नं
विदाहमुपगच्छति” पिण्डीकृतम् अष्ठीलावद्भूतम् असं-
क्लिन्नमसम्पगार्द्रं विदाहमुपगच्छति विदग्धं भवती-
त्थर्थः । शुष्कादीनां वैगुण्यमाह “शुष्कं विरुद्धं
विष्टम्भि वह्निव्यापदमावहेत्” शुष्कञ्चिपिटादि विरुद्धं
क्षीरमत्स्यादि, विष्टम्भि चणकमसूरादि, वह्निमान्द्यङ्कु-
र्य्यात् । “न भक्त्वा न रदैश्छित्वा, न निशायां न वा बहून् ।
न जलान्तरितानद्भिःसक्तूनद्यान्न केवलान् । पुनर्द्दानं
पृथक्पानं सामिषम्पयसा निशि । दन्तच्छेदनमुष्णं च सप्त
सक्तुषु वर्जयेत्” विषमाशनस्य लक्षणमाह । “बहु स्तोकम-
काले वा ज्ञेयं तद्विषमाशनम्” बहुलाल्पस्य भक्षितस्य दोष-
माह “आलस्यगौरवाटोपशब्दांश्च कुरुतेऽधिकम् । हीन-
मात्रमसन्तोषं करोति च बलक्षयम्” अधिकमन्नम् ।
अकाले भुक्तेर्दोषमाह “अप्राप्तकाले भुञ्जानो ह्यस-
मर्थतनुर्न्नरः तांस्तान् व्याधीनवाप्नोति मरणञ्चाधि-
गच्छति” अप्राप्तकाले कालादतिप्राक् भुञ्जानः असमर्थ-
शरीरो भवति तथा सति तांस्तान् व्याधीन् शिरोव्यथा-
विसूचिकाऽलसकविलम्बिकादीन् आप्नोति तेषामाधिक्ये
मरणमपि प्राप्नोतीत्यर्थः “कालेऽतीतेऽश्नतोजन्तोर्वायु-
नोपहतेऽनले । कृच्छ्राद्विपच्यते भोक्तुर्न स्याद्भोक्तुं पुनः
स्पृहा” । कुक्षेर्भागद्वयं भोज्यैस्तृतीये वारि पूरयेत् । वायोः
सञ्चारणार्थाय चतुर्थमवशेषयेत्” । “रसेनान्नस्य रसना प्रथमे-
नोपतर्पिता । न तथा स्वादुमाप्नोति यथा सेव्याम्बुना-
न्तरा” “अत्यम्बुपानान्न विपच्यतेऽन्नमनम्बुपानाच्च स एव
दोषः । तस्मान्नरो वह्निविवर्द्धनाय मुहुर्मुहुर्वारि पिबेदभूरि ।
भक्तस्यादौ जलं पीतं कार्श्यमन्दाग्निदोषकृत् । मध्येऽग्नि
दोषनं श्रेष्ठमन्ते स्थौल्यकफप्रदम् । अन्यच्च “समस्थूलकशा
[Page0900-b+ 38]
भुक्तमध्यान्तप्रथमाम्बुपाः” इति वाग्भटः” भुक्तं भोजनम्
“तृषितस्तु न चाश्नीयात् क्षुधितो न पिबेज्जलम् । तृषितस्तु
भवेद्गुल्मी क्षुधितस्तु जलोदरी । ननु शिष्टा भोजनान्ते दुग्ध
पिबन्ति तत्कथमुचितं यतस्त्रिधा विभक्तस्य भोजनकालस्य
प्रथमो भागोवातस्य, द्वितीयः पित्तस्य, तृतीयः कफस्य,
यत आह “अश्रीयात्तन्मना भूत्वा पूर्वं तु मधुरं रसम् ।
मध्येऽम्ललवणौ पश्चात्कटुतिक्तकषायकान्” अस्यायमभि-
प्रायः भोजने पूर्व्वं भुक्तो मधुरो रसो बुभुणितस्य वात-
पित्तयोः शमको भवति । भोजनमध्ये भुक्ते अम्ललवणे
पित्तोपशमनेन वह्निवृद्धिं कुरुतः । भोजनान्त्यसमये भुक्ताः
कटुतिक्तकषाया रसाः कफं शमयन्तीति । अतोभोजना-
वसानसमयस्य कफकालत्वात् तत्र कथं श्लेष्मजनकं दुग्धं
पातुनुचितं भवति । यतौक्तम् । “दुग्धं स्वादुरसं स्निग्धमो-
जस्यं धातुवर्द्धनम् । वातपित्तहरं वृष्यं श्लेष्मलं गुरु शीतल-
मिति” उच्यते “विदाहीन्यन्नपानानि यानि भुङ्क्ते हि मा-
नवः । तद्विदाहोप्रशान्त्यर्थं भोजनान्ते पयः पिवेत्” अतएव
ब्रह्मपुराणे “कुर्य्यात् क्षीरान्तमाहारं न दध्यन्तं कदाचनेति
लवणाम्लकदुष्टानि विदाहीन्यपि यानि तु । तद्दोषं हर्तु-
माहारं मधुरेण समापयेदिति” भोजनावसानसमये दुग्-
धादिमधुरभोजने वातकफोपशमनेन लवणाम्लकटुभोजनज-
नितां पित्तस्य वृद्धिं नाशयति पित्तवृद्धिनाशनेन च पित्त-
वृद्धिरुपक्षीणा भवतीति कफवृद्धिरग्निमान्द्यादीनुत्पादयितुं
न शक्नोति” ।
<फ्>आह्निकतत्त्वेस्मार्त्ताहारविधिरुक्तो यथा विष्णुपु० । “स
केवलमघं भुङ्क्तेयोभुङ्क्तेत्वतिथिंविना । अघं स केवलं भुङ्क्तेयः
पचत्यात्मकारणात् । इन्द्रियप्रीतिजननं वृथापाक विवर्जयेत्”
तथा “सुवासिनीर्दुःखिनश्च गर्भिणीवृद्धबालकान् भोजयेत् ।
सस्कृतान्नेन प्रथमं, चरमं गृही । अभुक्तवत्सु चैतेषु भुञ्जन्
भुङ्क्तेऽतिदुष्कृतिम् । मृतश्च नरकं गत्वा श्लेष्मभुग्जायते
नरः । अस्नात्वाशी मलं मुङ्क्षे अजप्त्वा पूयशोणितम् ।
अहुत्वा च कृमिं भुङ्क्ते अदत्त्वा विषभोजनम् असंस्कृ-
तान्नभुङ्मूत्रं बालादिप्रथमं शकृत् । भुञ्जतश्च यथा पुंसः
पापबन्धोन जायते । इह चारोग्यमतुलं बलवृद्धिस्तथा
नृप”! । तथा “प्रशस्तरत्नपाणिस्तु भुञ्जीत प्रयतोगृही ।
अन्नं प्रशस्तं पथ्यञ्च प्रोक्षितं प्रोक्षणोदकैः । न कुत्सिता-
हृतं नैव जुगुप्सावदसंस्कृतम्” । विष्णुपु० “मन्त्राभिमन्त्रित
शस्तं न च पर्युषितं नृप! । अन्यत्र फलमांसेभ्यः शुष्क-
शाकादिकात्तथा । तद्वद्वादरिकेभ्यश्च गुडपक्वेभ्यएव च ।
[Page0901-a+ 38]
भुञ्जीतोद्धृतसाराणि न कदाचिन्नरेश्वर! । नाशेषं पुरुषो-
ऽशीयादन्यत्र जगतीपते! । मध्वन्नदधिसर्पिर्भ्यः सक्तुभ्यश्च
विवेकवान् । अश्नीयात्तन्मना भूत्वा पूर्बन्तु मधुरं रसम् ।
लवणाम्लौ तथा मध्ये कटुतिक्तादिकांस्ततः । प्राग्द्रवं
पुरुषोऽश्नन् वै मध्ये च कठिनाशनः । पुनरन्ते द्रवाशी
तु वलारोग्ये न मुञ्चति । अनिन्द्यं भक्षयेदित्यं वाग्यतो-
ऽन्नमकुत्सयन् । पञ्च ग्रासान् महामौनं । प्राणाद्याप्यय-
नाय तत्” । मन्त्राभिमन्त्रितमिति मन्त्रानादेशे गायत्रीति
वचनात् गायत्र्यभिमन्त्रितम् । गारुडे “शाकं सूपञ्च भूयिष्ठं
अत्यम्लञ्च विवर्जयेत् । नचैकरससेवायां प्रसज्येत कदाचन” ।
छन्दोग० प० । “मुनिभिर्द्विरशनमुक्तं विप्राणां मर्त्य-
वासिनां नित्यम् । अहनि च तथा तमस्विन्यां सार्द्धप्रह-
रयामान्तः” । अहनि अचिरो दितास्तमितसूर्य्येतरदिन-
मात्रे । तत्राप्यायुर्वेदीयेविशेषः । “याममध्ये न भोक्तव्यं
त्रियामन्तु न लङ्घयेत्” । याममध्ये रसस्तिष्ठेत्त्रियामे
तु रसक्षयः” । तत्रापि पञ्चमयामार्द्धोमुख्यकालो दक्षवचनात्
(तच्चाह्निकशब्दे ९०६ पृष्ठे वक्ष्यते त्रियामन्त्वित्रद्वियाम-
मित्येवायुर्वेदोये पाठः । दक्षवचनानुरोधात् त्रियाममिति
पाटकल्पनं बोध्यम्) । महामौनं हुङ्कारादिरहितम् ।
तथाचात्रिः “मौनव्रत महाकष्टंहुङ्कारेणैव नश्यति । तथासति
महान् दोषस्तस्मात्तु नियतश्चरेत् । एष क्रमः पौराणिकत्वात्
सर्व्वसाधारणः । विष्णुः । “न तृतीयमथाश्नीयादापद्यपि
कदाचन” । गोतासु । “आयुःसत्त्वबलारोग्यसुखप्रीतिवि-
वर्द्धनाः । रस्याः स्निग्धाः स्थिरा हृद्या आहाराः सात्त्वि-
कप्रियाः । कट्वम्ललवणात्युष्णतीक्ष्णरूक्षविदाहिनः । आहारा
राजसस्येष्टा दुःखशोकामयप्रदाः । यातयामं गतरसं पूतिप-
र्य्युषितञ्च यत् । उच्छिष्टमपि चामेध्यं भोजनं तामसप्रियम्”
मनुः । “आयुष्यं प्राङ्मुखोभुङ्क्ते यशस्यं दक्षिणामुखः ।
श्रियः प्रत्यङ्मुखोभुङ्क्ते ऋतं भुङ्क्ते ह्युदङ्मुखः” । निय-
मे त्वेवम् अनियमे तु नोदङ्मुखः । हारीतः “नो-
दङ्मुखोऽश्नीयात्” । निष्कामस्य तु प्राङ्मुखेनैव यथाह
देवलः । “प्राङ्मुखोऽन्नानि भुञ्जीत शुचिःपीठमधिष्ठितः ।
विशुद्धवदनःप्रीतोभुञ्जीत न विदिङ्मुखः” । जीवन्मातृकस्य
दक्षिणामुखत्वनिषेधमाह आप० “दक्षिणामु-
खोन भुञ्जोत एवंविधभोजनमनायुष्यं मातुरुपदिशति” ।
चित्तु “कुहूस्नानं नयाश्राद्धं तिलैस्तर्पणमेव च ।
न जीवत्पितृकः कुर्य्याद्दक्षिणामुखभोजनम्” इत्याचार
रत्नाकरधृताज्जीवत्पितृकस्यापि निषेध इत्याहुः । व्यासः
[Page0901-b+ 38]
“पञ्चार्द्रोभोजनं कुर्य्यात् प्राङ्मुखोमौनमास्थितः । हस्तौ
पादौ तथैवास्यमेषु पञ्चार्द्रता मता” । व्यासः “अप्ये-
कपङ्क्त्यां नाश्नीयात् संवृतः स्वजनैरपि । कोहि जानाति
किं कस्य प्रच्छन्नं पातकं महत् । भस्मस्तम्बजलद्वार मार्गैः
पङ्क्तिञ्च भेदयेत्” । जलादिना पङ्क्तिभेदाकरणे तु शङ्खः ।
“एकपङ्क्त्युपविष्टानां विप्राणां सहभोजने । यद्योकोऽपि
त्यजेत् पात्रं शेषमन्नं विवर्जयेत् । मोहात् भुञ्जीत यः
पङ्क्त्यामुच्छिष्टसहभोजनम् । प्राजापत्यं चरेद्विप्रः क्षत्रः
सान्तपनन्तथा”! । एतत्समानार्थमभिधायाह गोभिलः ।
“भुञ्जानेषु तु विप्रेषु यस्तु पात्रं परित्यजेत् । भोजने विघ्नक-
र्त्तासौ ब्रह्महापि तथोच्यते” । आप० “दिवा पुनर्न भुञ्जी-
तान्यत्र फलमूलेभ्यः” । मनुः “नातिप्रगे नातिसायं न सायं
प्रातराशितः” अतिप्रगेऽचिरोदितसूर्य्ये अतिसायं सूर्य्या-
स्तमितसमये एवं प्रातराशितः दिनभोजनेनातितृप्तः न
सायं न रात्रौ भुञ्जीतेत्यर्थः । आप० “यस्तु भो-
जनशालायां भीक्तुकामौपस्पृशेत् । आसनस्थोनचान्यत्र
स विप्रः पङ्क्तिदूषकः” बौधा० “उपलिप्ते समे स्थाने
शुचौ लघ्वासनान्विते । चतुरस्रं त्रिकोणञ्च
वर्त्तुलञ्चार्द्धचन्द्रकम् । कर्त्तव्यमानुपूर्व्येण ब्राह्माणा-
दिषु मण्डलम्” । “अकृत्वा मण्डलं ये तु भुञ्जतेऽ-
धमयोनयः । तेषान्तु यक्षरक्षांसि हरन्त्यन्नानि
तद्बलात्” । आप० । “भिन्नकांस्ये तु योविप्रोयदि
भुङ्क्ते तु कामतः । उपवासेन चैकेन पञ्चगव्येन शुद्ध्यति”
तथा शूद्रादिभोजनेनापरिष्कृतपात्रेऽपि वृद्धमनुः “ताम्र
पात्रे न भुञ्जीत भिन्नकांस्ये मलाविले । पलाशपद्मपत्रेषु
गृही भुक्त्वैन्द्रंवं चरेत्” । नव्यवर्द्धमानधृताग्निपु०
“अर्कपत्रे तथा पृष्ठे आयसे ताम्रभाजने । करे कर्प-
टके चैव भुक्त्वा चान्द्रायणञ्चरेत्” । पृष्ठे कदलीपत्रादि-
पृष्ठे । पैठी० “ताम्ररजतसुवर्णाश्मशङ्खशुक्ति-
स्फटिकानां भिन्नमभिन्नमिति न दोषः” । अत्र पाषाण-
पात्रं भोजने विहितम् । “तैजसानां मणीनाञ्च सर्व्वस्या-
श्ममयस्य च । भस्मनाद्भिर्मृदा चैव शुद्धिरुक्ता मनीषिभिः”
इति मनुना पाषाणपात्रस्य शुद्धिविधानाच्च । प्रचेताः
“ताम्बूलाभ्यञ्जने चैव कांस्यपात्रे च भोजनम् । यतिश्च
ब्रह्मचारी च विधवा च विवर्जयेत्” । अत्रिः “आसने
पादमारोप्य योभुङ्क्ते ब्राह्मणः क्वचित् । मुखेन चान्नमश्नाति
तुल्यं गोमांसभक्षणैः” । मुखेन हस्तोत्तोलनं विना
गवादिवदित्यर्थः । आश्वमेधिके “आर्द्रपादस्तु भुञ्जीत
[Page0902-a+ 38]
प्राङ्मुखश्चासने शुचौ । पादाभ्यां धरणीं स्पृष्ट्वा पादेनैकेन
वा पुनः” । बौधा० “भोजनं हवनं दानमुपहारः
परिग्रहः । बहिर्जानु न कार्य्याणि तद्वदाचमनं स्मृतम्”
हारीतः “मार्जनार्च्चाबलिकर्म्मभोजनानि दैवतीर्थेन
कुर्य्यात्” । पराशरभा० वृद्धमनुः “न पिबेन्नच भुञ्जीत
द्विजः सव्येन पाणिना । नैकहस्तेन च जलं शूद्रेणाव-
र्जितं पिबेत्” । मार्क० पु० “पादप्रसारणं
कृत्वा न च वेष्टितमस्तकः” । मनुः “पूजयेदशनं नित्यं
चाद्याच्चैवमकुत्सयन् । दृष्ट्वा हृष्येत् प्रसीदेच्च प्रणमेच्चैव
सर्व्वदा । अन्नं दृष्ट्वा प्रणम्यादौ प्राञ्जलिः प्रार्थयेत्ततः ।
अस्माकं नित्यमस्त्वेतदिति भक्त्याथ वन्दयेत्” । विष्णु-
पु० “नागः कूर्म्मश्च क्रकरो देवदत्तोधनञ्जयः ।
बहिःस्था वायवः पञ्च तेषां भूमौ प्रदीयते । अदत्त्वा बाह्य
वायुभ्यः प्राणादिभ्यो न होमयेत्” । इति शिष्टपठित-
वचनान्नागादिभ्योबलिदानमिति प्राचीनाचारः । तत्रान्नं
देवेभ्योदत्त्वैव भोक्तव्यं तथा च गीता “इष्टान् भोगान्
हि वोदेवा दास्यन्ते यज्ञभाविताः । तैर्दत्तानप्रदायैभ्यो-
योभुङ्क्ते स्तेन एव सः” । यज्ञैः भाविता संवर्द्धिताः
वोयुष्मभ्यं भोगानन्नादीन् वृष्ट्यादिद्वारा दास्यन्ति अतो
देवैर्दत्तान् अन्नादीन् तेम्योऽदत्त्वा योभुङ्क्ते स चौर एव ।
स्मृतिः “निवेद्य प्राशनात् पूर्व्वं देवपादोदकाहुतिः ।
होतव्या जठरे वह्नौ स्वेन पाणितलेन तु” । तेन पादो-
दकेनापोशानं कृत्वा प्राणाहुतिर्नैवेद्येन कार्य्या । स्वदत-
नैवेद्यभक्षणन्तु पश्चादुपपादयिष्यते । ब्रह्मपु० “आपो-
शानञ्च गृह्णीयात् सर्व्वतोर्थमयञ्च यत् । अमृतो-
पस्तरणमसि विष्णोरन्नमयस्य च । अत्र चास्तरणार्थन्तु
प्राश्यते ह्यमृतं सकृत् । अमृतोपस्तरणमसि स्वाहेति च
समुद्धरेत्” । सन्ध्यापद्धतौ लिखितवचनं प्रमाणय-
न्तोऽसीत्येतदनन्तरं स्वाहाकारं कुर्व्वन्ति । ब्रह्मपु०
“हस्तेन लङ्घयेन्नान्नं नोदकेन कदाचन । दम्भाद्योलङ्घ
येम्भुञ्जस्तेनान्नं निहतं भवेत् । हतञ्चान्नमभक्ष्यत्वं तस्य
याति दुरात्मनः । प्राणेभ्यस्त्वथ पञ्चभ्यः स्वाहाप्रणवसं-
युताः । पञ्चाहुतीस्तु जुहुयात् प्रलयाग्निनिभेषु च ।
प्राणाहुतिमुद्रामाह शौनकः । “तर्जनीमध्यमाङ्गुष्ठैर्लग्ना
प्राणाहुतिर्भवेत् । मध्यमानामिकाङ्गुष्ठैरपाने जुहुया
त्ततः । कनिष्ठानामिकाङ्गुष्ठैर्व्याने च जुहुयाद्धविः । तर्ज
नीन्तु अहिष्कृत्वा उदाने जुहुयात्ततः । समाने सर्व्वहस्तेन
समुदायाहुतिर्भंवेत्” । स्मृत्यर्थसारे । “प्राणाहुतौ घृता-
[Page0902-b+ 38]
भावे पश्चाद्भुञ्जीत नो घृतम्” । देवलः “न भुञ्जीत घृतं नित्यं
गृहस्थो भोजनद्वये । पवित्रमथ जुष्टञ्च सर्पिराहुरघा-
पहम्” । काशी० “दर्भपाणिस्तु योभुङ्क्षेतस्य दोषोन
बाधते । केशकीठादिसम्भूतस्ततोऽश्नीयात् सदर्भकः ।
यावदेवान्नमश्नीयान्न ब्रूयात्तद्गुणागुणान् । अतोमौनेन-
योभुङ्क्षे स भुङ्क्ते केवलामृतम्” । मनुः “स्वाध्याये भोजने
चैव दक्षिणं पाणिपुड्वरेत्” । उड्वरेद्वस्त्राद्बहिः कुर्य्यादि-
त्यर्थः । बौधा० “आचम्प संवृते देशे उपविश्यान्नं
संगृंह्य सर्व्वाङ्गुलीभिरशब्दमश्नीयात्” । संगृह्य अन्न-
पात्रं सम्यक्स्पृष्ट्वेत्यर्थः । काशी० “प्रदद्याम्भुवः पतये
भुवनपतये तथा । भूतानां पतये स्वाहेत्युक्त्वा भूमौ बलि-
त्रयम् । आपोशानं विधानेन कृत्वाश्नीयात् सुधीर्द्विजः” ।
ब्रह्मपु० “तेजोसीति जपस्त्वन्नं प्रणमेदमृतञ्च यत् ।
आपोशानञ्च गृह्णीयात् सर्व्वतीर्थमयञ्च यत् । अमृतो-
पस्तरणमसि विष्णोरन्नमयस्य च” । अन्नमयस्य विष्णो-
र्यदास्तरणमसीत्यर्थः ततश्च तेजोसीति नमस्कृत्य
भुञ्जीतेत्यर्थः । भविष्यो० “स्नातस्तु वरुणस्तेजी जुह्व-
तोऽग्निः श्रियं हरेत् । भुञ्जानस्य यमस्त्वायुस्तस्मान्न-
व्याहरेत्त्रिषु” । मौने विशेषमाह आप० । “तत्र
त्रैविद्यवृद्धैर्मुनिभिरन्यैराश्रमिभिर्बहुश्रुतैर्दन्तैर्दन्तानसन्धा-
यान्तर्मुख एव यावद्यावदर्थं भाषेत न मन्त्रलोपोभवती-
तिविज्ञायते इति” मन्त्रलोपोमौनब्रतलोपः । ब्रह्मपु०
“यस्तु पाणितले भुङ्क्ते यस्तु हुङ्कारसंयुतम् । प्रसृता-
ङ्गुलिभिर्यस्तु तस्य गोमांसवद्भवेत् । करेण च पिबेत्तोयं
यावन्मांसं न भक्षयेत् । मांसलिप्तकरे तोयं तुल्यं
गोमांसभक्षणैः” । अत्र मांसलिप्तकरेण जलपाननिषेधात्
मांसलिप्तकरं प्रलाल्यैवापोशनं कर्त्तव्यम् । प्रत्यापोशाने तु
हस्तप्रक्षालननिषेधात् मांसलिप्तकरं प्रक्षाल्य पुनरन्नलिप्त
करेण प्रत्यापोशानं कर्त्तव्यम् । षट् त्रि० “पिब-
तो यत् पतेत्तोयं भाजने मुस्वनिःसृतम् । अभक्ष्यं तद्भवे-
दन्नं भुक्त्वा चान्द्रायणञ्चरेत् । वामपार्श्वेस्थिते तोये यो-
भुङ्क्ते ज्ञानदुर्बलः । ग्रासे ग्रासे मलं भुक्त्वा पानीयं रुधिरं
पिबेत् । विद्यमाने तु हस्ते तु व्राह्मणोज्ञानदुर्बलः ।
तोयं पिबति वक्त्रेण श्वादिर्जायेत नात्यथा । उद्धृत्य
वामहस्तेन यत्तोयं पिवति द्विजः । सुरापानेन तुल्यं स्यात्
मनुराह प्रजापतिः” । वामहस्तेन केवलवामहस्तेन । अत-
एव “पीतशेषन्तु यत्तोयं तत्पिबेन्न द्विजोत्तमः” ।
“पीतशेषं पिबेन्नैव” इति ब्रह्मपु० अविशेषात् सर्व्वं
[Page0903-a+ 38]
निषिद्धम्” । व्रह्म० “तिलकल्कं जलं क्षीरं दधि
क्षौद्र घृतानि च । न त्यजेदर्द्धजग्धानि सक्तुं शाकं
कदाचन” । भारते “पानीयं पायसं सर्पिर्दधिक्षौद्र-
घृतान्यपि । निरश्यं शेषमेतेषां न प्रदेयन्तु कस्यचित्” ।
एतन्न त्याज्यं अशक्तौ कस्यचिन्न देयमित्यर्थः । निरश्यं
निःशेषमशनीयमित्यर्थः । तथा “अन्नं प्रशस्तं पथ्यञ्च
प्रोक्षितं प्रोक्षणोदकैः” । इति प्रागुक्तविष्णुपुराणाद्युक्ते-
तरभक्षणे दोषमाह मनुः “आलस्यादन्नदोषाच्च मृत्युर्वि
प्रान् जिघांसति” । अन्नदोषस्त्रिविधः दृष्टद्वारकः अदृष्ट
द्वारकः दृष्टादृष्टद्वारकः । दृष्टद्वारकआयुर्व्वेदोक्तः ।
अदृष्टद्वारकः स्मृत्युक्तः । उभयत्रोक्तास्तु बालवत्साविवत्सा-
दुग्धादिदोषा दृष्टा दृष्टद्वारकाः । अतएव मनुनैवोक्तम् “स्वा-
ध्याये चैव युक्तः स्यात् नित्यमात्महितेषु च” युक्त
उद्घुक्तः । हारीतः “पृथक् पानं पुनर्दानमामिषं पाय-
सानि च । दन्तच्छेदनमुष्णञ्च सप्त सक्तुषु वर्जयेत्” ।
<फ्>सचाहारस्त्रिविधः सात्विकराजसतामसभेदात् यथोक्तं
गीतायाम् “आहारस्त्वपि सर्वस्य त्रिविधोभवति प्रियः ।
यज्ञस्तपस्तथा दानं तेषां भेदमिमं शृणु” इत्युपक्रम्य “आयुः-
सत्त्वेत्यादि” तच्च वाक्यम् आ० त० ९०१ पृष्ठे दर्शितम्” ।
अत्र सर्व्वत्र “कृदभिहितोभावोद्रव्यवत् प्रकाशते” इति भा-
ष्योक्तेः आह्रियते भुज्यते कर्म्मणि घञि वा आहारशब्दस्य
भक्ष्यपरत्वम् अतएव भावप्र० “आहारः षडिवधश्चूष्य-
मित्यादि” ८९९ पृष्ठेउक्तम् । स च षोढा “आहार्य्यंषड्विधं
भोज्य भक्ष्यं चर्व्यं तथैव च । लेह्यं चूष्यं तथा पेयं
तदुदाहारणानि तु । भोज्यमोदनपूपादि भक्ष्यमोदन-
मण्डके । चर्व्यं चिपिटधानादि रसालादि तु लिह्यते ।
चूष्यमाम्रफलेक्ष्वादि षीयते पानकं पयः” भाप्रप्र० उक्तेः ।
आह्रियते इत्याहारः । ३ शब्दादिविषयज्ञाने च आहा-
रशुद्धि शब्देशा० भा० वाक्यम् उदा० ।
<LEND>
