<L>2960<pc>0254,a<k1>अपेय<k2>अपेय
अपेय¦ त्रि० पा अर्हाद्यर्थे यत् न० त० । १ स्मृतौ निपिद्धपाने
<>मद्यादौ “मद्यमदेयमपेयमनिग्राह्यमिति” ति० त० उश०
<>एवमन्यानि अपेयानि स्मृतौ प्रसिद्धानि यथा “वर्ज्यं स-
<>लवणं क्षीरं यच्च विश्रथितं पयः । अनिर्द्दशायागोः क्षीरं
<>पीत्वा चान्द्रायणं चरेदिति” आ० त० स्मृतिः । “अपः
<>सुराभाजनस्था मद्यभाण्डे स्थितास्तथा पञ्चरात्रंपिवेत्
<>पीत्वा शङ्खपुष्पीघृतं पय” इति मनुः । “शुनोच्छिष्टाः
<>स्थिता ह्यापो यदि कश्चित् द्विजः पिबेत् शङ्खपुष्पीविपक्वेन
<>त्र्यहं क्षीरेण वर्त्तयेदिति” यमः । “स्त्रियोच्छिष्टाः स्थिता
<>आपो यदि कश्चित् पिबेद्द्विजः । शङ्खपुष्पीत्यादि० शङ्खः
[Page0254-b+ 38]
<>“शूद्रोच्छिष्टा स्थिताह्यापो यदि कश्चित् पिबेत् द्विजः ।
<>कुशमूलविपक्केन त्र्यहं क्षीरेण वर्त्तयेदिति हारीतः “शुना
<>संस्पृष्ट भाण्डे तु रेतोमूत्रविदूषिते । जलक्षीरादिकं पीत्वा
<>तप्तकृच्छ्रं समाचरेत्” लघुबौ० । “चण्डालकूपभाण्डेषु
<>यस्त्वज्ञानाज्जलं पिबेत् प्रायश्चित्तं कथं तत्र वर्ण्णे
<>वर्ण्णे विधीयते । चरेत् सान्तपनं विप्रः प्राजापत्यन्तु
<>भूमिपः । तदर्द्धं तु चरेद्वैश्यः पादं शूद्रस्य निर्द्दिशेत्”
<>आप० । “चण्डालपरिगृहीतं योह्यज्ञानाज्जलं पिवेत् ।
<>तस्य शुद्ध्विं विजानीयात् प्राजापत्येन नित्यश” इति आप० ।
<>“यस्तु चण्डालसंस्पृष्टं पिबेत् किञ्चिदकामतः स तु सान्त-
<>पनं कृच्छ्रं चरेच्छुद्ध्यर्थमात्मनः” अङ्गिराः । “किञ्चिदिति
<>जलक्षीरादिकमिति” प्रा० बि० । आममांसादौ न दोषः ।
<>“आमं मांसं घृतं क्षौद्रं स्नेहाश्च फलसम्भवाः । म्लेच्छ-
<>भाण्डस्थिता दुष्टानिष्क्रान्ताः शुचयः स्मृताः” यमः
<>“अन्त्यजैः खानिताः कूपास्तडानि तथैव च । एषु स्नात्वा च
<>पीत्वा च पञ्चगव्येन शुध्यति” आप० । जलान्तरालाभे तु
<>तदप्यापदि पातुं शक्यते “अन्त्यजैः खानिते कूपे सेतौ
<>वाप्यादिके तथा तत्र स्नात्वा च पीत्वा च प्रायश्चित्तं न
<>विद्यते इति वृद्धशाता० । “इदमत्यन्तापद्विषयमिति” प्रा०
<>वि० । “भाण्डस्थिता अभोज्यानामपः पीत्वा पयोदधि ।
<>ब्राह्मणो क्षत्रियो वैश्यः शूद्रश्चैवोपसर्पति ब्रह्मकूर्चो-
<>पवासश्च याज्यवर्ण्णस्य निषकृतिः” परा० । उपसर्पति उपसर्पेत्
<>पायश्चित्तमिति शेषः तदेवाह ब्रह्मकूर्चोपेति । “यदि
<>विप्रः प्रमादेन शूद्रतोयं पिबेत् स्वयम् । उपोव्य विल्व-
<>पद्मानां पलाशस्य कुशस्य च । एतेषामुदकं पीत्वा तेन
<>शुद्धिमवाप्नुयात्” शाता० । अत्रापवादः । “नवभाण्डेषु
<>पानीयं विट्शूद्रक्षत्रजन्मनाम् । पेयं तदाहुर्विप्राणां पयो-
<>दधि तथैव च” जावा० । “घृतं तैलं पयःक्षीरं तथैवेक्षुरसो
<>गुडः । शूद्रभाण्डस्थितं तक्रं तथा मधु न दुष्यति” शाता० ।
<>घृतादीनामाकरभाण्डस्थितानां न दोषः” शङ्खः । “पीता-
<>वशेषितं पीत्वा पानीयं ब्राह्मणः क्वचित् । त्रिरात्रं तु व्रतं
<>कुर्य्याद्वामहस्तेन वा पुनः” शङ्खः । “वामेन केबलेनेति”
<>प्रा० वि० । “प्रपामरण्ये घटके च कूपे द्रोण्यां जलं कोष-
<>गतास्तथापः । ऋतेऽपि शूद्रात्तदपेयमाहुरापद्गतो भूमि-
<>गताः पिबेत्ता” इति यमः । प्रपाजलं, कूपजलाहरण
<>घटस्थजलं द्रोणी सेकपात्रविशेषः तज्जलं, खड्गादि
<>कोषगतं जलञ्च शूद्रासम्बन्धेऽप्यपेयम् “आपदि तु तदेव
<>जलं भूमिगतं कृत्वा ततः पात्रान्तरेणोद्धृत्य पेयमिति”
[Page0255-a+ 38]
<>प्रा० वि० । एतद्विषये एव । द्रोण्यामायसयुक्तायां छन्ने प्राव-
<>र्त्तके तथा । ग्रामप्रपाजलञ्चैव पीत्वापत्सु न दुष्यतीति
<>लघुहारीतः । तदपि भूमिगतं कृत्वैव पेयं पूर्बवचनैकवाक्य-
<>त्वात् । “प्रावर्त्तके सेचके छन्ने अज्ञाते” प्रा० वि० । “कूपे
<>विन्मूत्रसंसृष्टे पीत्वा तोयं द्विजोतमः । त्रिरात्रेण विशुध्येत”
<>अङ्गिराः । “जलाशये तथान्येषुस्थावरेषुमहीतले । कूपवत्
<>कथिता शुद्धिः महत्सु च न दूषणमिति” विष्णुः । “महत्-
<>खप्यशुचिशङ्कया तीर्थसमीपतोयग्रहणवर्ज्जनमिति” प्रा०
<>वि० । यथोक्तं देवलेन । “तत्राक्षोभ्यतडागानि नदीर्वापीः
<>सरांसि च कस्मलाशुचियुक्तानि तीर्थतः परिवर्जयेदिति” ।
<>“मृतपञ्चनखात् कूपादत्यन्तोपहताच्चोदकं पीत्वा ब्राह्मण-
<>स्त्रिरात्रमुपवसेदित्यादि” विष्णुः “अत्यन्तोपहतात् अमे-
<>ध्यादिनेति” प्रा० वि० । “यस्तु कूपात् पिबेत् तोयं ब्राह्मणः
<>शवदूषितात् उपवासत्रयं कृत्वेत्यादि” लघुहा० । “क्लिन्नो
<>भिन्नः शवश्चैव कूपस्थो यदि दृश्यते । पयः पीत्वा त्रिरात्रेण
<>इत्यादि” देवलः । “पीतशेषं पिबेत् विप्रैर्विप्रः स्यादन्यथा
<>पशुरिति भवि० पु० । “श्लेष्मोपानहविन्मूत्रं स्त्रीरजो मद्य-
<>मेव च । एभिः संदूषिते कूपे तोयं पीत्वा कथं विधिः ।
<>एकं द्व्यहं त्र्यहञ्चैव द्विजातीनां विशोधनमिति” अत्रिः ।
<>अत्रापवादमाह स एव “गोदोहने चर्म्मपुटे च तोयं यन्त्रा-
<>करे कारुकशिल्पिहस्ते । स्त्रीबालवृद्धाचरितानि यान्य-
<>प्रत्यक्षदृष्टानि शुचीनि तानि । प्राकाररोधे विषमप्रदेशे
<>सेवानिवेशे भवनस्य दाहे । आरब्धयज्ञेषु महोत्सवेषु
<>तथैव दोषा न विकल्पनीयाः । शुचि गोतृप्तिकृत्तोयं प्र-
<>कृतिस्थं महीगतम् । चर्म्मभाण्डैस्तु धाराभिस्तथा यन्त्रो-
<>द्धृतं जलमिति” । प्रागुक्तवचनजातैः चर्म्मभाण्डस्थित-
<>यन्त्रोद्ध्वतयोरपेयत्वेन निषेधे प्राप्ते चर्मभाण्डैरुद्धृतं
<>थन्त्रोद्धृतञ्च सन्ततधारयोद्धृतञ्च एतत्त्रयं यदि महीगतं
<>गोतृप्तिकरं प्रकृतिस्थमविकृतं च तदा शुचीत्यनेन प्रतिप्रसूतम्
<>महत्सु च न दुष्यतीत्यनेन महत्त्वस्यापेक्षाकृतत्वेन अव्या-
<>वर्त्तकतया गोतृप्तिकरत्वेन विशेषणात् तथाभूतं महत्त्व-
<>मेव प्रकृते विवक्षितम् । तदपि जलान्तराभावे शुद्धमित्य-
<>वधेयं प्रागुक्तवचने आपद्गतस्यैव भूमिगतं कृत्वा तत उद्धृत्य
<>पानविधानेन तदेकवाक्यत्वात् तथैवेह ज्ञेयम् । एतच्च स्वभा-
<>वतः पेयजलस्यैव--चर्म्मभाण्डादिस्थितिरूपदोषप्रतिप्रसवार्थम्
<>न तु अपेयम्लेच्छादिखानिततोयस्यापि पेयताविधा-
<>नार्थं तथात्वे वाक्यभेदापत्तेः न च हिरण्योदकस्पर्शस्य अन्न-
<>स्येव सामान्यशास्त्रनिषिद्धापेयजलस्य शुद्ध्यर्थतापरं स्वभावतः
[Page0255-b+ 38]
<>पेयस्यैव चर्म्मभाण्डादिगतत्वेन दोषपरिहारर्थतापरतयैव
<>सर्व्वसामञ्जस्ये विधिद्वयकल्पनायाः अन्याय्यत्वात् एतेन
<>इदानीन्तनम्लेच्छराजखानितस्थजलस्य यन्त्रोद्धृतत्वेन शुद्ध-
<>ताकीर्त्तनं साहसमेव तस्य म्लेच्छखानितजलत्वेन स्वभा-
<>वतोऽपेयत्वात् जलान्तरस्य गङ्गाजलस्य च सन्निकृष्टत्वादाप-
<>द्विषयत्वाभावात् प्रकृतिस्थविशेषणाच्च तस्य संस्कारविशेषेण
<>विकारविशेषवत्त्वादेतद्वचनस्यापि तत्राप्रवृत्तेश्च । किञ्च
<>“विचित्सा तु हृदये यस्मिन्नन्ने प्रजायते सहृल्लेखन्तु विज्ञेयं
<>पुरीषन्तत् स्वभावतः” इति ब्रह्मपुराणेन अमेध्यस्पर्शवत्त्वेन
<>शङ्कितान्नादेर्भोजननिषेधात् म्लेच्छामेध्यादिस्पर्शवत्त्वेन शङ्कि
<>तस्यास्य जलादेरप्यपेयतेति गम्यते । शशिसूर्य्यकिरणास्पृष्ट-
<>तया च तस्य व्यापन्नजलतया बैद्यकोक्तदोषाधायकत्वेनापि
<>ऽपेयता । “अपि चण्डालभाण्डस्थं तज्जलं पावनं महत्”
<>इत्युक्तेस्तत्रत्यखाते गङ्गाजलानामेवाहृतत्वात्तस्य स्वभावतः
<>शुद्धतेति तु न शङ्क्य “सर्वत्र पावनी गङ्गा त्रिषु स्थानेषु दुष्यति
<>म्लेच्छस्पर्शे सुराभाण्डे मेघादिजलमिश्रणे” इति वचनात्
<>तस्य मेघादिजलसम्पर्कशङ्कायाम्लेच्छादिस्पर्शस्य प्रत्यक्ष-
<>दर्शनाच्च स्वभावतः शुद्धत्वाभावात् । धारायां प्रतिप्रसवमाह
<>बैधायनः “अदुष्टा सन्तता धारा वातोद्धूताश्च रेणवः । आ-
<>कराः शुचयः सर्वे वर्ज्जयित्वा सुराकरमिति “काले नवोदकं
<>शुद्धं न पातव्यन्तु तत्र्यहम् । अकाले तु दशाहं स्यात्
<>पीत्वा नाद्यादहर्निशमिति” आ० त० स्मृतिः । “स्नानमाच-
<>मनं दानं देवतापितृतर्पणम् । शूद्रोदकैर्नकुर्वीत तथा मेघा-
<>द्विनिःसृतैः” । आचमननिषेधात् पानादेः सुतरां नि-
<>षेधः । “यव्यद्वयं श्रावणादि सर्व्वा नद्यो रजस्वलाः । तासु
<>स्नानादिकं वर्ज्यं वर्ज्जयित्वा सुरापगाम् इति” छन्दो० प० ।
<>“यैः कृतः सर्वमक्ष्योऽग्निस्त्वपेयश्च महोदधिरिति” मनुः यैः
<>विप्रैः “अन्यथा हि कृरुश्रेष्ठ । देवयोनिरपांपतिः । कु-
<>शाग्रेणापि कौन्तेय नस्पष्टव्योमहोदधिरिति भा० ब० प०
<>स्पर्शनिषेधात् पाननिषेधः । “अनिर्द्दशाया गोः क्षीरमौष्ट्रमै
<>शफं तथा । आविकं सन्धिनीक्षीरं विवत्सायाश्च गोः पयः ।
<>आरण्यानाञ्च सर्व्वेषां मृगाणां महिषं विना । स्त्री-
<>क्षीरञ्चैव वर्ज्यानि सर्व्वशुक्तानि चैव हि” मनुः । “गोः क्षीर-
<>मनिर्द्दशायाः सूतके अजामहीष्योश्च नित्यमपेयमौष्ट्रमैक-
<>शफञ्च स्यन्दिनीनाञ्च याश्च वत्सव्यपेताः” अङ्गि० । “व-
<>र्ज्जयेद्गोरवत्सायाः पयश्चैवान्यवत्सया । आरण्यानाञ्च
<>सर्व्वेषां वर्ज्जयित्वा तु माहिषमिति” यमः । “सर्वासां द्वि-
<>स्तनीनां क्षीरं वर्ज्यमजावर्ज्जमिति” शङ्खः “गोजामहिषीबर्ज्जं
[Page0256-a+ 38]
<>सर्वपयांसि यान्यनिर्दशाहं तान्यपि सन्धिनीस्यन्दिनीविव-
<>त्सायमसूक्षोरं चामेध्यभुजश्च” विष्णुः । पीत्वोपवसेदित्यनु-
<>वृत्तिः । सन्धिनी वृषभाक्रान्ता स्यन्दिनी नित्यं प्रस्रवत्पयः-
<>स्तना । अमेध्यभुजः मद्यादिभक्षणशोलायाः । यमसूर्वत्स-
<>युग्मं प्रसूता “हस्तवत्या निन्दितं रासभञ्च पयो वर्ज्जये-
<>दिति” हारीतः । तत्राजाक्षीरं दशाहादर्वाक् निषिद्धम्
<>ऊर्द्ध्वं तत् पेयं सर्ववचनसामञ्चस्यात् “गोघ्रातं शकनोच्छिष्टं
<>षदास्पृष्टञ्च कामतः । सन्धिन्यनिर्द्दशावत्सगोपयः परिवर्ज्ज-
<>येत् याज्ञ० । “क्षीराणि यान्यभक्ष्याणि तद्विकाराशने पुनः
<>सप्तरात्रं व्रतं कुर्य्यादित्यादि” या० । “उष्ट्रीक्षीरमानुषी-
<>क्षीरपाने पुनरुपनयनं तप्तकृच्छ्रञ्चेत्यादि” शाता० ।
<>“उद्धतस्नेहविलयनपिन्याकमथितप्रभृतीनि चात्तवीर्य्याणि
<>नाश्नीयात्” गौत० । उद्धतस्नेहं, क्षीरादि विलयनं घृतमलं
<>पिन्याकः खलिः मथितं तक्रादि आंत्तवीर्य्याणि गृहीत-
<>साराणि ॥ आत्तवीर्य्यपदञ्चात्यन्तोद्धृतस्नेहपरं मथित-
<>पदं च उदकप्रायतक्रपरञ्च । “क्षत्रियश्चैव वृत्तस्थो
<>वैश्यः शूद्रोऽथ वा पुनः । यः पिबेत् कपिलाक्षीरं न ततो-
<>ऽन्योऽस्त्यपुण्यकृत्” आप० । “कापिलं यः पिबेच्छूद्रो
<>नरकेण विपच्यते” स्मृतिः । सुश्रुते तु धातुदोषविशेषजनक-
<>तयाकानिचिदपेयान्युक्तानि तानि प्रायशः सामान्यतोऽ-
<>पेयशब्दे २२६, २७, पृष्ठे उक्तानि । तत्र विशेषः कश्चित्
<>प्रदर्श्यते “वर्षाजले गाङ्गेयत्वसामुद्रत्वपरीक्षणमुक्त्वा
<>“वर्ण्णान्यत्वे सिक्यक्लेदे च सामुद्रमिति विद्यात्तन्नोपादेय-
<>मित्युक्तम् कीटमूत्रपुरीषाण्डशवकोथप्रदूषितम् । तृणपर्ण्णो-
<>त्कख्युतं कलुषं विपसं युतम् योऽवगाहेत वर्षासु पिबेद्वापि नवं
<>जलम् । स वाह्याभ्यन्तरान् रोगान् प्राप्नुयात् क्षिप्रमेव तु
<>तत्र यत् सैवालपद्मतृणपङ्कप्रमृतिभिरवच्छन्नं शशिसूर्य्यकिरणै-
<>र्नाभिजुष्टं गन्धवर्ण्णरसोपमृष्टञ्च तद्व्यापन्नमिति विद्यात् । तस्य
<>स्पर्शरूपरसगन्धवीर्य्यविपाकाः दोषाः षट् सम्भवन्ति । व्यापन्नं
<>वर्ज्जयेन्नित्यं तोयं यदप्यनार्त्तवम् । दोषसञ्जननं ह्येत-
<>न्नाददीताहितन्तु तत् । “व्यापन्नं सलिलं यस्तु पिब-
<>तीहाप्रसाधितम् । श्वयथु पाण्डुरोगञ्च त्वग्दोषमविपाक-
<>ताम् । श्वासकासप्रतिश्यायशूलगुल्मोदराणि च ।
<>अन्यान् वा विषमान् रोगान् प्राप्नुयात् क्षिप्रमेव चेति”
<>नदीविशेषजलस्य दोषकीर्त्तनेनापेयता च तत्रोक्ता “पूर्व्वाभि-
<>मुखास्तु न” प्रशस्यन्ते गुरूदकत्वादिति । सह्यप्रभवाः
<>कुष्ठं जनयन्ति, विन्ध्यप्रभवाः कुष्ठ पाण्डुरोगञ्च, मलय-
<>प्रभवाः कृमीन्, महेन्द्रप्रभवाः श्लीपदोदराणि, हिमवत्प्र-
[Page0256-b+ 38]
<>भवाः हृद्रोगश्वयथुशिरोरोगश्लीपदगलगण्डान्, प्राच्या-
<>वन्त्याः अपरावन्त्याश्चाशांस्युपजनयन्ति, इति “सामुद्रमुदकं
<>विस्रं लवणं सर्व्वदोषकृदिति । अनेकदोषमानूपं वार्य्यु-
<>भिष्यन्दि गर्हितमिति” च । रोगभेदे शीतलजलस्यापेयताप्युक्ता,
<>“पार्श्वशूले प्रतिश्याये, वातरोगे गलग्रहे, आध्माते स्तिमिते
<>कोष्ठे सद्यः शुद्धे नवज्वरे । हिक्कायां स्नेहपीते च शीताम्बु
<>परिवर्ज्जयेदिति” । तक्रस्यापेयता रोगभेदे तत्रोक्ता “तक्रं नैव
<>क्षते दद्यान्नोष्णकाले न दुर्बले । न मूर्च्छाभ्रमदाहेषु न
<>रोगे रक्तपैत्तिके । शीतकालेऽग्निमान्द्ये च कफोत्थेष्वाम-
<>येषु चेति” । द्रव्यान्तरसंयोगादपेयता अपथ्यशब्दे २२६, २७,
<>पृष्ठे दर्शिता । विशेषस्त्वेषः । “उष्णोदकानुपानन्तु स्नेहा-
<>नामथ शस्यते, ऋतेभल्लातकस्नेहात् स्नेहात्तौवरकात्तथेति”
<>रोगभेदेऽनुपाननिषेधेन तत्र जलादीनामपेयता भङ्ग्या
<>तत्रैव दशिता । अनुपानगुणमभिधाय “न प्रिबेच्छ्वासका-
<>सार्त्तो रोगे चाप्यूर्द्ध्वजत्रुगे । क्षतोरस्कः प्रसेकी च यस्य चोप-
<>हतः स्वरः । पीत्वाऽध्वभाष्याध्ययनगेयस्वप्नान्न शीलयेत् ।
<>प्रदुष्यामाशयं तद्धि तस्य कण्ठोरसि स्थितः । मन्दाग्निसाद-
<>छर्द्द्यादीनामयान् जनयेत् बहूनिति” सुश्रुते ॥
<LEND>
