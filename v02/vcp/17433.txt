<L>17433<pc>2579,a<k1>गायत्री<k2>गाय(त्त्री)त्री
गाय(त्त्री)त्री¦ स्त्री गायन्तं त्रायते त्रै--क, गीयतेऽनेन
<>गै--घञ् यण् नि० ह्रस्वः गयः प्राणस्त त्रायते त्रै-
<>क वा । षडक्षरपादके छन्दोभेदे “उक्ताऽत्युक्ता
<>तथा मध्या प्रतिष्ठाऽन्या सुपूर्विका । गायत्र्युष्णिगमुष्टुप्
<>च वृहती पङ्क्तिरेव च” वृ० र० । अस्याः पादे लघुगुरु-
<>भेदनिवेशनभेदात् चतुःषष्टिर्भेदाः । तेषां मध्ये भेद-
<>त्रयस्य विशेषनामानि तनुमध्या शशिवदना वसुमतीति
<>तत्रोक्तानि । इतरभेदानां तु विशेषनामाभावेऽपि
<>ऋग्वेदादौ बाहुल्येनोदाहरणात् तेषां गायत्रीछन्द-
<>स्कत्वम् । इयांस्तु भेदः लौकिकच्छन्दसि षडक्षरपादेन
<>चतुश्चरणता वेदे अष्टाक्षरपादत्वेन त्रिपादतया समष्ट्या
<>चतुर्विंशाक्षरता । यथा “अग्निमीले पुरोहितम्
<>यज्ञस्य देवतमृत्विजम् । होतार रत्नधातमम्” इत्यादौ
<>अतएव कात्या० सर्वानुक्रगणिकायां ५ अ० “अथ छन्दांसि
<>गायत्र्युष्णिगनुष्टुब्वृहतीत्यादिना छन्दोनामान्यभि-
<>धाय चतुर्विंशात्यक्षरादीनि चतुरुत्तराणीति गायत्र्या-
<>दीनां समष्ट्यक्षरसंख्यामुक्त्वा “प्रथमं छन्दस्त्रिपदा गा-
<>यत्री” इति सा लक्षिता । तेनाष्टक्षरपादतया त्रिपादत्वे
<>चतुर्विंशाक्षरता इति । अनादेशे च सर्वासां गायत्रीच्छ-
<>न्दस्कानामृचामग्निदेवता “अथात्र च्छन्दोदेवता गायत्र्या
<>अग्निः” इति तत्रोक्तेः गायत्रीच्छन्दसश्च यथाऽष्टाक्षर-
<>पादता तथा ता० व्रा० भाष्ययोर्दर्शितम् ।
<P>“साध्या वै नाम देवा आसंस्ते सर्वे यज्ञेन सह
<>स्वर्गलोकमायंस्ते देवाश्छन्दांस्यक्रुवन् सोममाहरतेति
<>ते जगती प्राहिण्वन् सा त्रीण्यक्षराणि हित्वैका-
<>क्षरा भूत्वाऽऽगच्छत्, त्रिष्टुभं प्राहिण्वन् सैकमक्षरं हित्वा
<>त्र्यक्षरा भूत्वागच्छद् गायत्रीं प्राहिण्वंश्चतुरक्षराणि
<>वै तर्हि छन्दांस्यासन् सा तानि चाक्षराणि हरन्त्या
<>गच्छदष्टाक्षरा भूत्वा” ता० ब्रा० “पूर्वं साध्याख्या देवा आसन्
<>ते सर्वे यज्ञेन सोपकरणेन सोमादिसाधनमादायैव
<>स्वर्गं लोकमायन्नगमन् ते प्रसिद्धा वस्वादयो देवाः आदौ
<>स्वर्गसाधनयज्ञार्थसोमहरणाय छन्दांसि गायत्र्यादीनि
<>“यूयं सोमं द्युलोकात् आहरत” इत्युक्तवन्तः तान्यपि
<>तथैवाङ्गीचक्रुरिति शेषः तथोक्तास्ते जगतीं प्राहिण्वन्
<>अप्रैरयन् सा तत्रत्यैः सोमपालैः सह युद्धा त्रीण्यक्ष-
<>राणि हित्वा एकाक्षरा भूत्वा पुनर्देवानागच्छत् चतुरु-
[Page2579-b+ 38]
<>त्तराणि वै तर्हि छन्दांसि वक्ष्यति तदभिप्रायकमिदं पु-
<>नस्ते त्रिष्टुभं प्राहिण्वन् सापि पूर्ववत् सोमपालेष्येक-
<>मक्षरं हित्वा त्र्यक्षरा भूत्वा पुनरागच्छत् ते पुनर्गायत्रीं
<>प्राहिण्वन् छन्दांसि सर्वाणि चतुरुत्तराण्यासन् अतः
<>सा गायत्री द्युलोके सोमरक्षकैः कृष्णप्रभृतिभिर्जितानि
<>जगतीत्रिष्टुभोश्चतुरक्षराणि हरन्ती अष्टाक्षरा भूत्वा
<>आगच्छत्” भा० ।
<>२ गायत्रीछन्दस्के उपनयनाङ्गे गन्त्रभेदे च ।
<>छन्दःशास्त्रे षडक्षरपादं हि कन्दो गायत्रीशब्देनो-
<>च्यते । सर्ववेदेऽपि षडक्षरयुक्तपादकाबहवोमन्त्राः सन्ति ।
<>सर्वेऽपि ते गायत्रीरूपतया वक्तुं शक्यन्ते । किन्तु यथा,
<>“पङ्काज्जायते” इति व्युत्पत्त्या पङ्कजशब्दः पङ्कज-
<>निकर्तृत्वयुक्तस्य पद्मस्यैव बोधकः पङ्कजातानामन्येषां
<>कुमुदादीनामबोधकः, एवं गायत्रीशब्दोऽपि योगरूढ्या-
<>मन्त्रभेदस्येव बोधकः । वस्तुवोऽन्यव्युत्पत्तिमत्त्वेना-
<>स्या मन्त्रमेदवोधकत्वम् । यथाह, व्यासः “गायन्तं
<>त्रायते यस्मात् गायत्रीयं ततः स्मृता” ।
<>स्वोपासकत्राणकर्त्तृब्रह्मप्रतिपादकतयाऽपि उक्तमन्त्रविशेष
<>एव गायत्रीरूपतयोच्यते । यद्यपि गायत्र्याः षडक्षर-
<>पादतया चतुर्षु चरणेषु २४ चतुर्विंशत्यक्षरावशक्यत्वं
<>किन्तु, अन्यगायत्रीच्छन्दस्कानां मन्त्राणामिवास्मिन् २४
<>चतुर्विंशत्यक्षराभावस्तथापि द्यौरित्यत्रेव वरेण्यपदे
<>वर्णविश्लेषेण २४ चतुर्विंशतिसंख्या परिपूर्य्या । वक्ष्य-
<>माणवृहदारण्यकमाधवभाष्येच “द्यौरित्यत्र दिऔरिति
<>वर्णविश्लेषे सति वरेण्यमित्यत्र वरेणीअमिति
<>वर्णविश्लेषेण व्यक्तमुक्तम् । अस्याश्च अष्टाक्षर-
<>पादतया एकैकचरणस्य भूभ्यादिरूपता, गयनाम-
<>प्राणत्रातृतया गायत्रीशब्दनिरुक्तिश्च वृहदारण्य-
<>कब्राह्मणे दर्शिता यथा, “भूमिरन्तरिक्षं द्यौरि-
<>त्यष्टावक्षराणि, अष्टाक्षरं ह वा एकं गायत्र्ये पद-
<>मेतदुहैवास्या एतत् स यावदेषु लोकेषु तावद्ध जयति
<>योऽस्या एतदेवं पदं वेत । ऋचो यजूंषि सामानीति
<>अष्टावक्षराणि अष्टाक्षरं वा एकं गायत्र्यै पदमेत-
<>दुहैवास्य एतत् स यावतीयं त्रयी विद्या तावन्न
<>जयति योऽस्या एवदेवं पदं वेद । प्राणोऽपानो
<>व्यानः (विआनः) इत्यष्टावक्षराणि अष्टाक्षरं ह वा एकं
<>गायत्र्यै पदमेतदुहैवास्या एयत् स यावदिदं प्राणिति
<>तद्ध जयति योऽस्या एतदेवं पदं वेद । अथास्या
[Page2580-a+ 38]
<>एतदेव तुरीयं दर्शतं पदं परोरजा य एष तपति
<>यद्वै चतुर्थं तत्तुरीयं दर्शतं पदमिति ददृशे इव एष
<>परोरजा इति सर्वम् ह्येष रज उपर्य्युपरि तपति
<>एवं हैष श्रिया यशसा तपति योऽस्या एतदेवं
<>पदं वेद । सैषा गायत्री एतस्मिंस्तुरीये दर्शते पदे
<>परोरजसि प्रतिष्ठितेत्यादि । तद्वैतत् सत्यं बले प्रति-
<>ष्ठितं प्राणो वै बलं तत् प्राणे प्रतिष्ठितमित्यादि ।
<>सा हैषा गयांस्तत्रे प्राणा वै गयास्तान् प्राणांस्तत्रे
<>यस्माद् गयांस्तत्रे तस्माद् गायत्री नाम । स यामे-
<>वामुमन्वाहैषैव सा, स यस्मा अन्वाह तस्य प्राणांस्त्रा-
<>यते” । “ब्रह्मणो हृदयाद्यनेकोपाधिविशिष्टस्योपास-
<>नमुक्तमथेदानीं गायत्र्युपाधिविशिष्टस्योपासनं वक्त-
<>व्यमित्यारभ्यते सर्वच्छन्दसां हि गायत्रीच्छन्दः प्रधान-
<>भूतं तत्प्रयोक्तृगयत्राणात् ग यत्रीति वक्ष्यति ।
<>न चान्येषां छन्दसां प्रयोक्तृप्राणत्राणसामर्थ्यं
<>प्राणात्मभूता सा, सर्वच्छन्दसां चात्मा प्राणः, “प्राणश्च
<>क्षतः त्राणात् क्षत्त्रम्” इत्युक्तं प्राणश्च गायत्री
<>तस्मात् तदुपासनमेवं विधित्स्यते द्विजोत्तमत्वहेतुत्वाच्च
<>“गायत्र्या ब्राह्मणमसृजत, त्रिष्टुभा राजन्यं जगत्या
<>वैश्यमिति” द्विजोत्तमस्य द्वितीयं जन्म गायत्री-
<>निमित्तं तस्मात् प्रधाना गायत्री ब्राह्मण्याद्यर्था ।
<>“यो ब्राह्मणान् अभिवदन्ति स ब्राह्मणः विपापो-
<>विरजा विचिकित्सो ब्राह्मणो भवति” इत्युक्तेन
<>परमपुरुषार्थसम्बन्धं ब्राह्मणस्य दर्शयति तच्च ब्राह्वणत्वं
<>गायत्रीजन्ममूलमतो वक्तव्यं गावत्र्याः सतत्त्वं,
<>गायत्र्या हि यः सृष्टो द्विजोत्तमो निरङ्कुश एवो
<>त्तमपुरुषार्थसाधनेऽधिक्रियते ततस्तन्मूलः परमपुरुषा-
<>र्थसम्बन्धस्तस्मादेतदुपासनविधानायाह भूमिः अन्तरीक्षं
<>द्यौः (दिऔः) इत्येतानि अष्टौ अक्षराणि, अष्टाक्षरम्
<>अष्टावक्षराणि यस्य तदिदम् अष्टाक्षरं हवै प्रसिद्धावद्योत-
<>चौ । एकं प्रथमं गायत्र्यै, गायत्र्याः पदं पादः प्रथमो
<>भूम्यादिलक्षणः त्रैलोक्यात्माष्टाक्षरत्वसाम्यात् एवम् ए-
<>तत् त्रैलोक्यात्मकं गायत्र्याः प्रथमं पदं यो वेद तस्यैतत्
<>फलम् स विद्वान् यावत् किञ्चिदेषु त्रिषु जेतव्यं तावत्
<>सर्वं ह जयति योऽस्या एतदेवं पदं वेद । तथा
<>ऋचः, यजूंषि, सामानि, इति त्रयीनामाक्षराणि ए-
<>तान्यप्यष्टावेव तथैवाष्टाक्षरं ह वा एकं गायत्र्याः द्वि-
<>तोयम् पदं एतदुहवास्या एतद् यदृग्यजुःसामल-
[Page2580-b+ 38]
<>क्षणम् अष्टाक्षरत्वसाम्यात् एवं स यावती इयं त्रयी
<>विद्या त्रय्या विद्यया यावत् फलजातमाप्यते तावद्ध
<>जयति योऽस्या एतत् गायत्र्यास्त्रैविद्यलक्षणं पदं
<>वेद । तथा प्राणः, अपानः (विआनः) व्यानः एता-
<>न्यपि प्राणाद्यभिधानाक्षराणि अष्टौ तच्च गायत्र्या-
<>स्तृतीयं पदं यावदिदं प्राणिजातं तावद्ध जयति यो-
<>ऽस्या एतदेवं गायत्र्यास्तृतीयं पदं वेद । अथानन्तरं
<>गायत्र्यास्त्रिपदायाः शब्दात्मिकायास्तुरीयं पदमुच्यते
<>अभिधेयभूतम् । अस्याः प्रकृतायाः गायत्र्याः एतदेव
<>वक्ष्यमाणं तुरीयं दर्शतं पदम् परोरजा य एष तपति
<>तुरीयमित्यादि वाक्यपदार्थं स्वयमेव व्याचष्टे श्रुतिः ।
<>यद् वै चतुर्थं प्रसिद्धं लोके तदिह तुरीयशब्देनाभि-
<>घोयते । दर्शतं पदमित्यस्य कोऽर्थः? इत्युच्यते
<>ददृश इव दृश्यत इव हि सूर्य्यमण्डलान्तर्गतः पुरुषः
<>अतो दर्शतं पदमुच्यते । परोरजाः इत्यस्य पदस्य
<>कोऽर्थः? इत्युच्यते सर्व्वम् समस्तम् उ हि एष मण्ड-
<>लान्तर्गतः पुरुषः, रजः रजोजातं समस्तं लोकमि-
<>त्यर्थः उपर्य्युपरीति वीप्सा सर्व्वलोकाधिपत्यज्ञाप-
<>नार्था । ननु सर्व्वशब्देनैव सिद्धत्वात् वीप्सानर्थिका,
<>नैष दोषः येषामुपरिष्टात् सविता दृश्यते तद्विषयः
<>एव सर्वशब्दः स्यादित्याशङ्कानिवृत्त्यर्था वीप्सा “ये
<>चामुष्मात् पराञ्चो लोकास्तेषाञ्चेष्टे देवकामानञ्चेति”
<>श्रुत्यन्तरात् तस्मात् सर्वावबोधार्था वीप्सा । यथासौ
<>सविता सर्वाधिपत्यलक्षणया श्रिया यशसा च ख्यात्या
<>तपति एवं हैष श्रिया यशसा च तपति योऽस्या एत-
<>देवं तुरीयं दर्शतं पदं वेद । सैषा त्रिपादा उक्ता या
<>त्रैलोक्यत्रैविद्यप्राणाद्यात्मिका गायत्री, एतस्मित् चतुर्थे
<>तुरीये दर्शते पदे परोरजसि प्रतिष्ठिता, मूर्त्तामूर्त्त-
<>रसत्वादादित्यस्य, रसापाये हि वस्तु नीरसमप्रतिष्ठितं
<>भवति यथा काष्ठादि दग्धसारं तद्वत् । तथा मूर्त्तामूर्त्तात्मकं
<>जगत् । त्रिपदा गायत्री च आदित्यप्रतिष्ठिता तद्रूं-
<>पत्वात् । सह त्रिभिः पदैः तद्धि तुरीयं पदं सत्ये
<>प्रतिष्ठितम् इत्यादि । तद्धि तुरीयपदाश्रयं सत्यं
<>बले प्रतिष्ठितं किं? पुनस्तद्बलमित्याह प्राणो वै
<>बलम् तस्मिन् प्राणे बले, प्रतिष्ठित’ सत्यं तथाचोक्ते
<>सूत्रे, “तदोतञ्च प्रोतञ्चेति” तस्मात् बले सत्यं प्रति-
<>ष्ठितमित्यादि । सैषा गायत्री प्राणः अतः गायत्र्यां
<>जगत् प्रतिष्ठितम् यस्मिन् सर्वे देवाः एकीभवन्ति सर्वे-
[Page2581-a+ 38]
<>वेदाः, कर्माणि फलानि च सैषा गायत्री प्राणरूपा
<>सती जगत आत्मा सा हैषा गयांस्तत्रे त्रातवती, के?
<>पुनर्गयाः, एते प्राणाः वागादयो वै गयाः शब्दकरणात्
<>ताय् तत्रे, सैषा गायत्री तत् यस्मात् गयांस्तत्रे
<>तस्माद्गायत्री नाम गयत्राणात् गावत्रोति प्रथिता ।
<>स आचार्य्य उपनीय माणवकमष्टवर्षं यामेव अमूं
<>सावित्रीं सवितृदेबताकाम् अन्वाह पच्छः अर्द्धशः
<>समस्ताञ्च एषैव सा साक्षात् प्राणो जगतः आत्मा माण-
<>वकाय समर्पिता इहेदानीं नान्या सः आचार्य्यः यस्मै
<>माणवकाय अन्वाह अनुवक्ति तस्य माणबक्तस्य गयान्
<>प्राणान् त्रायते नरकादिपतनात्” भा०
<>छान्दोग्योपनिषदि गायत्र्या अन्यथा निवचनपूर्वकं
<>षडक्षरपादत्वेन चतुष्प-दत्वं वागादिरूपेण ध्यातव्यत्वम्
<>स्वप्रतिपाद्यब्रह्मात्मद्वारा सर्व्वात्मकत्वञ्च दर्शितम् ।
<>“गायत्री वा इदं सर्वं भूतं यदिदं किञ्च । वाग्वै
<>गायत्री वाग्वा इदं सर्वं भूतं गायति च त्रायते च ।
<>या वै सा गायत्रीयं वाव सा येयं पृथिवी अस्पां
<>हीदं सर्वं भूतं प्रतिष्ठितम् एतामेव नातिशीयते । या
<>वै सा पृथिवीयं वाव सा यदिदमस्मिन् पुरुषे शरीरम्
<>अस्मिन् हीमे प्राणाः प्रतिष्ठिता एतदेव नातिशीयन्ते ।
<>यद्वैतत् पुरुषे शरीरमिदं वाव तद्यदिदमस्मिन्नन्तः-
<>पुरुषे हृदयम् अस्मिन् हीमे प्राणाः प्रतिष्ठिताः एतदेव
<>नातिशीयन्ते । सैषा चतुष्पदा षड्विधा गायत्री तदे-
<>तदृचाभ्यनूक्तम् । तावानस्य महिमा ततोज्यायांश्च
<>पुरुषः । पादोऽस्य सर्वाभूतानि त्रिपादस्यामृतं दिवीति ।”
<>छ० उप० । “यत एवमतिशयफलैषा व्रह्मविद्या अतः
<>सा प्रकारान्तरेणापि वक्तव्येति गायत्री वा इत्या-
<>रभ्यते । गायत्रीद्वारेण चोच्यते ब्रह्म, सर्व-
<>विशेषरहितस्य नेति नेतीत्यादिविशेषप्रतिषेधनम्यस्य
<>दुर्बीधत्वात् सत्स्वनेकेषु छन्दःसु गायत्र्या एव ब्रह्मज्ञान-
<>द्वारतयोपादानं प्राधान्यात् ।” (इत्युपक्रम्य किञ्चि-
<>दुक्त्वोक्तम्) “गायत्रीसारत्वाच्च ब्राह्मणस्य मातरमिव
<>हित्वा गुरुतरां गायत्रीं ततोऽन्यत् गुरुतर न प्रति-
<>पद्यते ययोक्तं ब्रह्मापीति तस्यामत्यन्तगौरवस्य प्रसिद्ध-
<>त्वात् अतो गायत्रीमुखेनैव ब्रह्मोच्यते । गायत्री वै
<>इत्यवधारणार्थो वैशब्दः । इदं सर्वं भूतं प्राणिजातं
<>यत किञ्च स्थावरं जङ्गमं वा तत्सर्वं गायत्र्येव
<>तस्याश्छन्दोमात्रायाः सर्वभूतात्मत्वमनुपपन्नमिति गायत्री-
[Page2581-b+ 38]
<>कारणं वाचं शब्दरूपामापादयति गायत्रीं, वाग्वे
<>गायत्रीति वाग्वा इदं सर्वं भूतम् गायति च शब्दायते
<>(असौ गौरसाबश्वः) इति त्रायते च रक्षति “अमुष्मात्
<>मा भैषीः किं? ते भयमुत्थितमित्यादि” सर्वतो भया
<>न्निवर्त्त्यमानो वाचा त्रातः स्यात् । यत् वाक्, भूतं
<>गायति च त्रायते च गायत्र्येव तद् गायति च त्रायते
<>च वाचोऽनन्यत्वात् गायत्र्याः, गानात् त्राणाच्च गायत्री-
<>त्वम् । या वै सैवंलक्षणा सर्वभूतरूपा गायत्री इयं
<>वाव सा येयं पृथिवी, कथं? पुनरियं पृथिवी
<>गायत्रीत्युच्यते? सर्वभूतसम्बन्धात् कथं सर्वभूत-
<>सम्बन्धः? तस्यां पृथिव्यां हि यस्मात् सर्वं स्थावरं
<>जङ्गतञ्च भूतं प्रतिष्ठितम् एतामेव पृथिवीं नातिशीयते,
<>नातिवर्त्तते इत्येतत् । यथा गानत्राणाभ्यां भूतसम्बन्धो
<>गायत्र्या एवं भूतप्रतिष्ठानात् भूतसम्बन्धाद्वा पृथिवी
<>अतो गायत्री पृथिबी । या वै सा पृथिवी गायत्रीयं
<>वाव सा इदमेव, तत् किम्? यदिदमस्मिन् पुरुषे
<>कार्य्यकारणसङ्घाते जीवति शरीरं, पार्थिवत्वा-
<>च्छरीरस्य गायत्रीत्वमुच्यते? अस्मिन् हीमे प्राणाः
<>भूतशब्दवाच्याः प्रतिष्ठिताः । अतः पृथिवीवत् भूत-
<>शब्दवाच्य--प्राणप्रतिष्ठानात् शरीरं गायत्री एतदेब
<>यस्माच्छरीरं नातिशीयन्ते प्राणाः । यद्धैतत् पुरुषे
<>शरीरं गायत्री वाव तत् यदिदमस्मिन् अन्तर्मध्ये
<>पुरुषे हृदयं पुण्डरीकाख्यमेतत् गायत्री कथम्?
<>इत्याह अस्मिन् हीमे प्राणाः प्रतिष्ठिताः अतः शरीर-
<>वत् गायत्री हृदयम् एतदेव नातिशीयन्ते “प्राणो
<>हि पिता प्राणो माता” “अहिंसन् सर्वाभूतानीति”
<>श्रुतेः भूतशब्दवाच्याः प्राणाः । सैषा चतुष्पदा षड-
<>क्षरपादच्छन्दोरूपा सती भवति गायत्री षड्विधा
<>वाग्भूतपृथिवीशरीरहृदयप्राणरूपा सती षड्विधा
<>भवति । (किञ्चिदतीत्योक्तम्) तदेतस्मिन्नर्थे एतद्गाय-
<>त्र्याख्य ब्रह्म गायत्र्यनुगतं गायत्रीमुखेनोक्तम् ऋचापि
<>मन्त्रेण अभ्यनूक्तं प्रकाशितम् । तावान् अस्य गाय-
<>त्र्याख्यस्य ब्रह्मणः समस्तस्य महिमा विभूतिविस्तारः
<>यावान् चतुष्पाद् षड्विधश्च ब्रह्मणो विकारः, पादः
<>गायत्रीति व्याख्यातः । अतस्तस्माद्विकारलक्षणात् गाय-
<>त्र्याख्यात् ततो ज्यायान् महत्तरश्च परमार्थसत्यरूपोऽ-
<>विकारः पुरुषः सर्वपूरणात पुरिशयनाच्च । तस्यास्य
<>पादः सर्वा सर्वाणि भतानि तेजोऽबन्नादीनि सस्थावर-
[Page2582-a+ 38]
<>जङ्गमानि । त्रिपाद् त्रयः पादा अस्य सोऽयं त्रिपाद्
<>अमृतं पुरुषाख्यं समस्तस्य गायत्रात्मकस्य द्योतनवति
<>स्वात्मन्यवस्थितमित्यर्थः” शा० भा० । मातृतोजन्मवतामपि
<>सावित्र्या द्वितीयजन्माधानात् द्विजानां द्विजत्वम् ।
<>यज्जन्मैव हि सकलपुरुषार्थहेतुरिति मन्वादिशास्त्रे
<>प्रसिद्धम् । यथा, मनुः “आचार्य्यस्त्रस्य यां जातिं
<>विधिवद्वेदपारगः । उत्पादयति सावित्री सा सत्या
<>साऽजराऽमरा । तत्र यद् व्रह्मजन्मास्य मौर्ञ्जवन्धन-
<>चिह्नितम् । तत्रास्य माता सावित्री पिता चाचार्य्य
<>उच्यते” । यद्यपि परमेश्वरः सर्वत्रामिन्नरूपतया वर्त्त-
<>मानस्तथापि समुपासने एव विशिष्टफलप्रदः नान्यथा
<>इदमपि दृष्टान्ततया योगियाज्ञवल्क्येन कथितम्
<>“गवां सर्पिः शरीरस्थं न करात्यङ्गपोषणम् । निःसूतं
<>कर्म्मसंयुक्तं पुनस्तासां तदौषधम् । एवं सहि शरी-
<>रस्थः सर्पिर्वत् परमेश्वरः । विना चोपसनादेव न
<>करोति हितं नृषु” । गायत्र्याश्च स्ववाच्यब्रह्मणा
<>सहाभेदात् प्राशस्त्यमाह व्यासः “न भिन्नां प्रति-
<>पद्येत गायत्रीं ब्रह्मणा सह । सोऽहमस्मीत्युपासीत
<>विधिना येन केनचित्” । “गायत्रीस्थभर्गपदप्रतिपाद्य
<>ईश्वरः अहं जीवरूपोऽस्मि भवामीति जीवेश्वरयो-
<>रहङ्कारप्रतिविम्बितत्वोपाधिरहितेन चिद्रूपेणैक्यं भाव-
<>यन् उपासीत” इति रघुनन्दनः । तत्र सत्स्वपि पर-
<>मव्रह्मण उपासनाया बहुषूपायेषु गायत्र्येष तदुप्रा-
<>सनायाः प्रधानोपायः इति प्राग्दर्शितेषु शास्त्रेषु
<>प्रसिद्धम् । विशेषतः, गायत्र्यर्थः परं ब्रह्म एतदर्थमपि
<>अनेन मन्त्रेणैव उपासना श्रेयस्करी “प्रणव-
<>व्याहृतिभ्याञ्च गायत्र्या त्रितयेन च । उपास्यं परमं
<>ब्रह्म आत्मा यत्र प्रतिष्ठितः । वाच्यः सईश्वरः प्रोक्तो
<>वाचकः प्रणवः स्मृतः । वाचकेऽपि च विज्ञाते वाच्य
<>एव प्रसीदति” योगीश्वरवाक्येन तथाभिधानात् ।
<P>“गायत्र्याः २४ चतुर्विंशत्यक्षराणां यथा भावना
<>कार्य्या, तथा ब्राह्मणसर्वस्वे विष्णुधर्मोत्तरे दर्शितं
<>यथा “कर्मेन्द्रियाणि पञ्चैव पञ्च बुद्धीन्दियाणि च ।
<>पञ्च बुद्धीन्द्रियार्थाश्च भूतानां चैव पञ्चकम् । मनोवुद्धि-
<>स्तथैवात्मा अव्यक्तञ्च यदुत्तमम् । चतुर्विंशतिरेतानि
<>गायत्र्या अक्षराणि च । प्रणवं पुरुषं विद्धि सर्वगं
<>पञ्चविंशकम् ।” अनेन पञ्चविंशतितत्त्वरूपतया सप्रण-
<>वगायत्र्यक्षराणां ध्येयतोक्ता । तत्र प्रत्यक्षरं देवताभेद-
[Page2582-b+ 38]
<>माह योगियाज्ञवल्क्यः । “अक्षरणान्तु दैवत्यं सम्प्र-
<>वक्ष्याम्यतः परम् । आग्नेयं (तत्) प्रथमं ज्ञेयं वाय-
<>व्यञ्च (स) द्वितीयकम् । तृतीयं (वि) सूर्य्यदैवत्यं चतुर्थं
<>(तुः) वैद्युतं तथा । पञ्चमं (व) यमदैवत्यं वारुणं
<>(रे) षष्ठमुच्यते । बार्हस्पत्यं सप्तमन्तु (ण्) पार्ज्जन्यम-
<>ष्टमं (यम्) विदुः । ऐन्द्रं तु नवमं (भ) ज्ञेयं गान्धर्वं
<>दशमं (र्गः) तथा । पौष्णमेकादशं (दे) प्रोक्तं मैत्राव-
<>रुणं द्वादशम् (ब) । त्वाष्ट्रं त्रयोदशं (स्य) ज्ञेयं वास
<>वन्तु चतुर्द्दशम् (धी) । मारुतं पञ्चदशकं (म) सौम्यं
<>षोडशकं (हि) स्मृतम् । सप्तदशं (धि) त्वाङ्गिरसं
<>वैश्वदेवमतः परम् । (यः) । आश्विनञ्चैकोनविंशं (यः)
<>प्रजापत्यन्तु विंशकम् (नः) । सर्वदेषमयं प्रोक्तमेकविंश
<>(प्र) मतः परम् । रौद्रं द्वाविंशकं (च) प्रोक्तम् त्रयो-
<>विंशन्तु (द) ब्राह्मकम् । वैष्णवन्तु (यात्) चतुर्विंशमेता
<>ह्यक्षरदेवताः । जप्यकाले तु संस्मृत्य तासां सायुज्यतां
<>व्रजेत्” ।
<>“तस्याश्च वेदसारता--नानाशास्त्रे दर्शिता यथा
<P>“अष्टादशसु विद्यासु मीमांसाऽतिगरोयसी । ततो-
<>ऽपि तर्कशास्त्राणि पुराणं तेभ्य एव च । ततोऽपि
<>धर्भशास्त्राणि तेभ्यो गूर्वी श्रुतिर्द्विज । ततोऽप्युपनि-
<>षच्छ्रेष्ठा गायत्री च ततोऽधिका । दुर्लभा सर्वमन्त्रेषु
<>गायत्री प्रणवान्विता । न गायत्र्यधिकं किञ्चित्त्रयीषु
<>परिविद्यते । न गायत्रीसमो मन्त्रो न काशी सदृशी
<>पुरी । न विश्वेशसमं लिङ्गं सत्यं सत्यं पुनः पुनः ।
<>गायत्री वेदजननी गायत्री ब्राह्मणप्रसूः । गायन्तं
<>त्रायते यस्माद्गायत्रीति प्रगीयते । वाच्यवाचकसम्बन्धो
<>गायत्र्याः सवितुर्द्वयोः । वाच्योऽसौ सविता साक्षा-
<>द्गायत्री वाचिका परा । प्रभावेनैव गायत्र्याः क्ष
<>त्रियः कौशिको वशी । राजर्षित्वं परित्यज्य ब्रह्मर्षि-
<>पदमीयिवान् । सामर्थ्यं प्राप चात्युच्चैरन्यद्भुवनसर्जने ।
<>किं किं न दद्याद्गायत्री सम्यगेवमुपासिता । न ब्रा-
<>ह्मणो वेदपाठान्न शास्त्रपठनादपि । देव्यास्त्रिकालमभ्या-
<>सात्ब्राह्मणः स्याद् द्विजोऽन्यथा । गायत्र्येव परो
<>विष्णुर्गायत्र्येव परः शिवः । गायत्र्येव परो ब्रह्मा
<>गायत्र्येव त्रयी यतः” काशी० ।
<P>इत्थं बहुविधशास्त्रे गायत्री सर्वेषां वेदानां सारां-
<>शतया सर्वाभीष्ट हेतुतया च प्रसिद्धा । यदज्ञाने ब्रा-
<>ह्मण्यहानिर्भवति । सेयं वेदत्रयेऽपि सुमानरूपा” ।
[Page2583-a+ 38]
<>मनुः “अकारञ्चाप्युकारञ्च मकारञ्च प्रजापतिः । वेदत्रयान्नि
<>रदुहत्भूर्भुवः स्वरितीति च! । त्रिभ्य एव तु वेदेभ्यः
<>पादं पादमदूदुहत्” । मनुयमवृद्धवविष्ठाः “ओङ्का-
<>रपूर्विकास्तिस्रो महाव्याहृतयस्तथा । त्रिपदा चैव गा-
<>यत्री विज्ञेयं ब्रह्मणो मुखम् ।” जपेदित्यनुकृष्य छन्दो-
<>गपरिशिष्टम् “सर्वेषां वेदानां गुह्योपनिषत्सारभूतां
<>ततो गायत्रींम् ।” योगियाज्ञवल्क्यः “गायत्रोञ्चैव
<>वेदांश्च तुलया समतोलयन् । वेदा एकत्र साङ्गास्तु
<>गायत्री चैकतः स्थिता ।” स एव “सारभूतास्तु
<>वेदानां गुह्योपनिषदो मताः । ताभ्यः सारस्तु गायत्री
<>तिस्रो व्याहतयस्तथा ।” स एव “ओङ्कारपूर्विका-
<>स्तिस्रो गायत्रीं यश्च विन्दति । चरितब्रह्मचर्य्यश्च स
<>वै श्रोत्रिय उच्यते ।” स एव “एतया ज्ञातया सर्वं
<>वाङ्मयं विदितं भवेत् । उपासितं भवेत्तेन विश्वं
<>भुवनसप्तकम् ।” स एव “एवं यस्तु विजानाति
<>गायत्रीं ब्राह्मणस्तु सः । अन्यथा शूद्रधर्मा स्याद् वेदा
<>नामपि पारगः ।” स एव “अज्ञात्वा चैव गायत्रीं
<>ब्राह्मण्यादेव हीयते । अपवादेन संयुक्तो भवेत् श्रुति
<>निदर्शनात् ।” कौर्मम् “क्रियाहीनस्य मूर्खस्य महा-
<>रोगिण एव च । यथेष्टाचरणस्याहुर्मरणान्तमशौच-
<>कम् ।” मूर्खस्य सार्थगायत्रीरहितस्येति शुद्धितत्त्वे रघु-
<>नन्दनः । गायत्रीरहितस्येत्यन्ये । तस्याः सन्ध्यारूप-
<>तया उपस्यतापि यथाह, योगियाज्ञवल्क्यः “या
<>सन्ध्या सैव गायत्री द्विधा भूता व्यवस्थिता । सन्ध्या
<>उपासिता येन विष्णुस्तेन उपासितः ।” व्यासः
<>“गायत्री नाम पूर्वाह्णे सावित्री मध्यमे दिने । सरस्वती
<>च सायाह्ने सैव सन्ध्या त्रिषु स्मृता । प्रतिग्रहान्नदो-
<>षाच्च पातकादुपपातकात् । गायत्री प्रोच्यते तस्मात्
<>गायन्तं त्रायते सदा । सवितृद्योतनात् सैव सावित्री परि-
<>कीर्त्तिता । जगतः प्रसवितृत्वात् वागरूपत्वात् सरस्वती” ।
<>ऋष्यशृङ्गः “सर्वात्मना हि या देवी सर्वभूतेषु संस्थिता ।
<>गायत्री मोक्षहेतुर्वै मोक्षस्थानमलक्षणम्” कूर्मपुराणम्
<>“गायत्री वेदजननी गायत्री लोकपावनी । न गायत्र्याः
<>षरं जप्यमेतद्विज्ञानमुच्यते ।” योगियाज्ञबल्क्यः
<>“गायत्री वेदजननी गायत्री पापनाशिनी । गायत्र्यास्तु
<>परं नास्ति दिवि चेह च पावनम् । हस्तत्राणप्रदा
<>देवी पततां नरकार्णवे । तस्मात्तामभ्यसेन्नित्यं ब्राह्मणा-
<>ऽनुदये शुचिः । गायत्रीं निरतं हव्यकव्येषु विनियोज-
[Page2583-b+ 38]
<>येत् । तस्मिन्न तिष्ठते पापमब्विन्दुरिव पुष्करे ।” स एव
<>“गायत्र्याः पदमर्द्धन्तु ऋचोऽर्द्धमृच एव वा । ब्रह्म-
<>हत्यासुरापाणं गुरुदाराभिमर्षणम् । यच्चान्यत् दुष्कृतं
<>सर्वं पुनातीत्याह वै मनुः ।” स एव “यज्ञदानरतो विद्वान्
<>साङ्गवेदस्य पाठकः । गायत्रीध्यानपूतस्य कलां नार्हति
<>षोडशीम् ।” वृहद्बिष्णुः “एतयर्चा विसंयुक्ता काले
<>च क्रियया स्वया । विप्रक्षत्रियविड्योनिर्गर्हणीया तु
<>साधुषु ।” अग्निपुराणम् “गायत्रीं जपते यस्तु द्वौ-
<>कालौ ब्राह्मणः सदा । असत्प्रतिग्रहीतापि स याति
<>परमां गतिम् ।”
<>गायत्र्याश्च सर्वछन्दसां प्रधानत्वात् “गायत्रीछन्द-
<>सामपि” गीतायां भगवद्विभूतित्वमुक्तम् । ३ खदिरवृक्षे
<>अमरः । खदिरस्य च “सा गायत्री सोममा-
<>हरत्” इत्युपक्रमे “खदिरेण सोममाचखाद”
<>तस्मात् खदिर इति” शत० ब्रा० ६ । २ । ९ गायत्र्या
<>सोमहरणेन तत्पाने साधनत्वाद् गायत्रीत्वम् । गायत्रं
<>गायत्रीसम्बन्धि सोमहरणमस्त्यत्र पानसाधनत्वेन गा-
<>यत्र + इनि । गायत्रिन् इत्यपि तत्रार्ते वैद्यकम् “उभे
<>हरिद्रे सुरदारुशुण्ठीं गायत्रिसारं च पिबेत् समा-
<>नम्” सुश्रुतः । “वह्निगायत्रिणां तथेति” वैद्यकात् इन-
<>न्तोऽपि तत्रार्थे पु० भानुदीक्षितः । पुंसाहचर्य्यात् अमरवा-
<>क्यस्य पुंलिङ्गपरतौचित्यात् तथात्वम् । “गायत्री खदिरे
<>स्त्री स्यात्” इति रभसोक्तेः “गायत्री द्रुपदादेवीछन्दोभित्
<>खदिरेषु च” कोषान्तराच्च स्त्रीत्वम् ङीबन्तता च ।
<>गायत्र्या ऋचोपास्यायां ४ देवतायाम् । सा च एकापि
<>प्रातरादिकालभेदेन गायत्री--स्वावित्री सरस्वतीति--नामत्र-
<>ययुता तत्र प्रातरुपास्या गायत्रीति संज्ञाऽनुपदमु-
<>क्तम् । ५ दुर्गायां च “गायनाद्गमनाद्वापि गायत्री त्रि ६
<>शार्चिता” देवीपु० देवीनामनिरुक्ती । गायत्र्या इदम्
<>अण् । ६ गायत्र गायत्रच्छन्दसि न० “गायत्रच्छन्दाह्यग्निः”
<>ता० ब्रा० ८ । ८ । ६ । गायत्रच्छन्दोऽभिमानी अग्निः” भा० ।
<>“आष्टदे गायत्रेण छन्दसा” यजु० ११ । ९ । गायत्र्या-
<>हृतः अण् । गायत्र्या हृते ७ सोमभेदे पु० तद्धरण
<>कथाऽग्रे उक्तैव “गायत्रस्त्रैष्टभः पाङ्क्तो जागतः शाङ्क-
<>रस्तथा” सुश्रुते सोमभेदकथने । तत्स्थानञ्च तत्रैवोक्तं
<>“काश्मीरेषु सरो दिव्यं नाम्ना क्षुद्रकमानसम् । गाय-
<>त्रस्त्रैष्टुभः पाङ्क्तो जागतः शाङ्करस्तथा । न तान्
<>प्रश्यन्त्यधर्म्मिष्ठाः कृतघ्नाश्चापि मानवाः । भेषज-
[Page2584-a+ 38]
<>द्वेषिणश्चापि ब्राह्मणद्वेषिणस्तथा” । गायत्र्या इदम्
<>अण् । गायत्र ८ गायत्रीसम्बन्धिनि त्रि० ९ गायत्री-
<>च्छन्दस्के स्तोत्रादौ न० । गायत्रीं तच्छन्दस्कामृच-
<>मधिकृत्य गीतं साम अण् । गायत्र्यामृचिगेये १० साम-
<>भेदे । “स्वादिष्ठया मदिष्ठया” इत्येकं सूक्तं तस्मिन्
<>गायत्र्यस्तिस्र ऋचः तत्र गायत्रं संहितं चेति द्वे सा-
<>मनी” सा० स० भाष्यम् । “ऋचा स्तोमं समर्द्धय गाय-
<>त्रेण रथन्तरम् वृहद्गायत्रवर्त्तनि! स्वाहा” यजु० ११ । ८ ।
<>गायत्रेण साम्ना, गायत्रं सामं वर्त्तनिर्मार्गोस्याः वेददी०
<>“इमां गायत्रवर्त्तनिं जुषेथां सुष्टुतिं मम” ऋ० ८ । ३८ ।
<>६ । “गायतवर्त्तनिं गायत्रसाममार्गां सुष्टुतिं शोभनां स्तु-
<>तिम्” भा० । “स्वाहा गायत्रवेपसे” ऋ० १ । १४२ । १२ । गायत्रं
<>साम वेपो रूपं यस्याः” भा० । गायत्रसदृशत्वात् ११ प्रश-
<>स्ये च “हुवे गायत्रवेपसम्” ८ । १ । १० । “गायत्रवेप-
<>सम् प्रशस्यवेगाम्” भा० । गायत्रसाम्न उपसना प्रकारादि
<>छा० उ० दर्शितम् यथा
<>“मनोहिङ्कारो वाक् प्रस्तारश्चक्षुरुद्गीथः श्रोत्रं प्रतिहारः
<>प्राणो निधनमेतद्गायत्रं प्राणेषु प्रोतम् । स य एवमेत-
<>द्गायत्रं प्राणेषु प्रोतं वेद प्राणी भवति सर्वमायुरेति
<>ज्योग्जीवति महान् प्रजया पशुभिर्भवति महान् कीर्त्त्या,
<>महामनाः स्यात्तद्व्रतम्” छा० उ० । “मनो हिङ्कारो मनसः
<>सर्वकरणप्रवृत्तीनां प्राथम्यात् । तदानन्तर्य्याद्वाक् प्रस्तारः,
<>चक्षुरुद्गीथः श्रैष्ठ्यात् । श्रोत्रं प्रतिहारः प्रतिहार्य्यत्वात्,
<>प्राणो निधनं यथोक्तानां प्राणे निधानात्स्वापकाल ।
<>एतद्गायत्रं साम प्राणेषु प्रोतम् गायत्र्याः प्राणसंस्तुत-
<>त्वात् । स य एवमेतद्गायत्रं प्राणेषु प्रोतं वेद प्राणी
<>भवति अविकलकरणो भवतीत्येतत् । सर्वमायुरेति “शतं
<>वर्षाणि सर्वमायुः पुरुषस्येति” श्रुतेः । ज्योगुज्ज्वलं
<>जीवति । महान् भवति प्रजादिभिर्महांश्च कीर्त्त्या ।
<>गायत्रोपासकस्यैतद्व्रतं भवति यन्महामनास्त्वक्षुद्रचित्तः
<>स्यादित्यर्थः” शा० भा० ।
<LEND>
