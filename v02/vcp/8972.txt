<L>8972<pc>1123,b<k1>उत्पात<k2>उत्पात
उत्पात¦ पु० उद् + पत--घञ् । १ ऊर्द्ध्वपतने । उद् + पत--ण ।
अकस्मादागते प्राणिनां शुभाशुभसूचके दैवनिमित्ते २ भूक-
म्पादौ ३ सुश्रुतोक्ते विस्राव्यपाल्यामयभेदे च ।
“पाल्यामयास्तु विस्राव्या इत्युक्ताः प्राग्निबोध तान् । परि-
पोटस्तथोत्पात उन्मन्थो दुःखवर्द्धनः । पञ्चमः परिलेही
च कर्णपाल्या गदाः स्मृताः । सौकुमार्य्याच्चिरोत्सृष्टः
सहसाभिप्रवर्द्धिते । कर्णशोफो भवेत्पाल्यां सरुजः परि-
पोटवान् । कृष्णारुणनिभः स्तब्धः स वातात् परिपोटकः ।
गुर्व्वाभरणसंयोगात्ताडनोद्वर्षणादपि । शोफः पाल्यां
भवेच्छ्यावो दाहपाकरुगन्वितः । रक्तो वा रक्तपित्ताम्यामु-
त्पातः सगदो मतः । बलाद्वर्द्धयतः कर्णं पाल्यां वायुः
प्रकुच्यति । गृहीत्वा सकफं कुर्य्याच्छोफं तद्वर्णवेदनम् ।
उन्मन्थकः सकण्डूको विकारः कफवातजः । वर्द्धमाने
यदा कर्णे कण्डूदाहरुगन्वितः । शोफो मवति पाकश्च
त्वक्स्थोऽसौ दुःखवर्द्धनः । कफासृक्कृमयः कुर्य्युः सर्षपाभा
विकारिणीः । स्राविणीः पीडकाः पाल्यां कण्डूदाहरुग-
न्विताः । कफासृक्कृमिसम्भूतः सविसर्पान्वितस्ततः ।
लिह्यात्सशष्कुलीं पालीं परिलेहीति स स्मृतः” ।
<फ्>शुभाशुभसूचकोत्पातश्च दिव्यान्तरीक्षभौमभेदात् त्रि-
विधः । स च वृ० सं० दर्शितो यथा “यानत्रेरुत्-
पातान् गर्गः प्रोवाच तानहं वक्ष्ये । तेषां सङ्क्षेपो-
ऽयं प्रकृतेरन्यत्वमुत्पातः । अपचारेण नराणामुप-
सर्गः पापसञ्चयाद्भवति । संसूचयन्ति दिव्यान्तरिक्षभौ-
मास्तदुत्पाताः । भनुजानामपचारादपरक्ता देवताः । सृज-
न्त्येतान् । तत्प्रतिघाताय नृपः शान्तिं राष्ट्रे प्रयुञ्जीत ।
दिव्यं ग्रहर्क्षवैकृतम् उल्कानिर्घातपवनपरिवेषाः । गन्धर्व-
पुरपुरन्दरचापादि यदान्तरिक्षं तत् । भौमं चरस्थिरभवं
तच्छान्तिभिराहतं शममुपैति । नाभसमुपैति मृदुतां
शाम्यति नो दिव्यमित्येके । दिव्यमपि शममुपैति प्रमूत-
कनकान्नगोमहीदानैः । रुद्रायतने भूमौ गोदोहात्
कोटिहोमाच्च । आत्मसुतकोशवाहनपुरदारपुरोहितेषु
लोकेषु । पाकमुपयाति दैवं परिकल्पितमष्टधा नृपतेः ।
अनिमित्तभङ्गचलनस्वेदाश्रुनिपातजल्पनाद्यानि । लिङ्गा-
[Page1124-a+ 38]
र्चायतनानां नाशाय नरेशदेशानाम् । दैवतयात्राशकटा-
क्षचक्रयुगकेतुभङ्कपतनानि । सम्पर्य्यासनसादनसङ्गाश्च न
देशनृपशुभदाः । ऋषिधर्म्मपितृब्रह्मप्रोद्भूतं द्विजाती-
नाम् । यद्रद्रलोकपालोद्भवं पशूनामनिष्टं तत् । पुरु
सितशनैश्चरोत्थं पुरोधसां, विष्णुजं च लोकानाम् । स्कन्द-
विशाखसमुत्थं माण्डलिकानां नरेन्द्राणाम् । वेदव्यासे
मन्त्रिणि विनायके वैकृतं चमूनाथे । धातरि सविश्व-
कर्म्मणि लोकाभावाय निर्दिष्टम् । देवकुमारकुमारीवनिता-
प्रेष्येषु वैकृतं यत् स्यात् । तन्नरपतेः कुमारककुमारि
कास्त्रीपरिजनानाम् । रक्षःपिशाचगुह्यकनागानामेत-
देव निर्देश्यम् । मासैश्चाप्यष्टाभिः सर्वेषामेव फलपाकः ।
बुद्ध्वा देवविकारं शुचिः पुरोधास्त्र्यहोवितः स्नातः ।
स्नानकुसुनानुलेपनवस्त्रैरभ्यर्चयेत् प्रतिमाम् । मधुपर्केण
पुरोधा भक्ष्यैर्बलिभिश्च विधिवदुपतिष्ठेत् । स्थालीपाकं
जुहुयाद्विधिवन्मन्त्रैश्च तल्लिङ्गैः । इति विबुधविकारे
शान्तयः सप्तरात्रं द्विजविबुधगणार्चा गीतनृत्योत्सवाश्च ।
विधिवदवनिपालैर्य्यैः प्रयुक्ता न तेषां भवति दुरितपाको
दक्षिणाभिश्च रुद्धः” देवप्रतिमावैकृतम् । “राष्ट्रे यस्या-
नग्निः प्रदीप्यते दीप्यते च नेन्धनवान् । मनुजेश्वरस्य
पीडा तस्य सराष्ट्रस्य विज्ञेया । जलमांसार्द्रज्वलने
नृपतिबधः प्रहरणे रणो रौद्रः । सैन्यग्रामपुरुषे च
नाशो वह्नेर्भयं कुरुते । प्रासादभवनतोरणकेत्वादिष्व-
नलेन दाधेषु । नडिता वा षण्मासात् परचक्रस्यागमो
नियमात् । धूमोऽनग्निसमुत्थो रजस्तमश्चाह्निजं महा-
भयदम् । व्यभ्रे निश्युडुनाशो दर्शनमपि चाह्नि दोष-
करम् । नगरचतुष्पादाण्डजमनुजानां भयकरं ज्वलन-
माहुः । घूमाग्निविस्फुलिङ्गैः शय्याम्बरकेशगैर्मृत्युः । आयु-
धज्वलनसर्पणस्वनाः कोशनिर्गमणवेपनानि वा । वैकृ
तानि यदि वायुधेऽपराण्याशु रौद्ररणसङ्कुलं वदेत् ।
मन्त्रैर्वाह्नैः क्षीरवृक्षात्समिद्भिर्होतव्योऽग्निः सर्षपैः
सर्पिषा च । अग्न्यादीनां वैकृते शान्तिरेवं देयं चास्मिन्
काञ्चनं ब्राह्मणेभ्यः” । इत्यग्निवैकृतम् । “शाखाभङ्गे
ऽकस्माद् वृक्षाणां निर्दिशेद्रणोद्योगम् । हसने देशभ्रंशं
रुदिते च व्याधिबाहुल्यम् । राष्ट्रविभेदस्त्वनृतौ बाल-
बधोऽतीव कुसुमिते बाले । वृक्षात् क्षीरस्रावे सर्वद्रव्य-
क्षयो भवति । मद्ये वाहननाशः संग्रामः शौणिते
मधुनि रोगः । स्नेहे दुर्भिक्षभयं महद्भयं निःसृते
ससिके । शुष्कविरोहे वीर्यान्नसङ्क्षयः शोषणे च विरु-
[Page1124-b+ 38]
ऊनाम् । पतितानामुत्थाने स्वयं भयं दैवजनितं च ।
पूजितवृक्षे ह्यनृतौ कुसुमफलं नृपबधाय निर्दिष्टम् । धूम-
स्तस्मिन् ज्वालाथवा भवेन्नृपबधायैव । सर्पत्सु तरुषु वापि
जनसङ्क्षयो विनिर्दिष्टः । वृक्षाणां वैकृत्ये दशभिर्मासै-
फलविपाकः । स्रग्गन्धधूपाम्बरपूजितस्य छत्रं निधायो-
परि पादपस्य । कृत्वा शिवं रुद्रजपोऽत्र कार्य्यो रुद्रेभ्य
इत्यत्र षडङ्गहोमः । पायसेन मधुना च भोजयेद्
ब्राह्मणान् घृतयुतेन भूपतिः । मेदिनी निगदितात्र दक्षि-
णा वैकृते तरुकृते महर्षिभिः” । इति वृक्षवैकृतम् । “नले
ऽब्जयवादीनामेकस्मिन् द्वित्रिसम्भवो मरणम् । कथयति
तदधिपतीनां यमलं जातं च कुसुमफलम् । अतिवृद्धिः
शस्यानां नानाफलकुसुमभवो वृक्षे । भवति हि यद्येक-
स्मिन् परचक्रस्यागमो नियमात् । अर्धेन यदा तैलं
भवति तिलानामतैलता वा स्यात् । अन्नस्य च वैरस्यं तदा
च विन्द्याद्भयं सुमहत् । विकृतकुसुमं फलं वा ग्रामा-
दथवा पुराद्बहिः कार्य्यम् । सौम्योऽत्र चरुः कार्यो
निर्वाप्यो वा पशुः शान्त्यै । सस्ये च दृष्ट्वा विकृतिं प्रदेयं
तत् क्षेत्रमेव प्रथमं द्विजेभ्यः । तस्यैव मध्ये चरुमत्र भौमं
कृत्वा न दोषान् समुपैति तज्जान्” । इति सस्यवैकृतम् ।
“दुर्भिक्षमनावृष्ट्यामतिवृष्ट्यां क्षुद्भयं सपरचक्रम् । रोगो
ह्यनृतुभवायां नृपवधोऽनभ्रजातायाम् । शीतोष्णविप-
र्य्यासे नो सम्यगृतुषु च सम्प्रवृत्तेषु । षण्मासाद्राष्ट्रभयं
रोगभयं दैवजनितं च । अन्यर्तौ सप्ताहं प्रबन्धवर्षे
प्रधाननृपमरणम् । रक्ते शस्त्रोद्योगो मांसास्थिवसा-
दिभिर्मरक । धान्यहिरण्यत्वक्फलकुसुमाद्यैर्वर्षितैर्भयं
विन्द्यात् । अङ्गारपांशुवर्षे विनाशमायाति तन्नगरम् ।
उपला विना जलधरैर्विकृता वा प्राणिनो यदा वृष्टाः ।
छिद्रं वाप्यतिवृष्टौ शस्यानामीतिसञ्जननम् । क्षीरघृत-
क्षौद्राणां दध्नो रुधिरोष्णवारिणां वर्षे । देशविनाशो
ज्ञेयोऽसृग्वर्षे चापि नृपयुद्धम् । यद्यमलेऽर्के छाया न
दृश्यते दृश्यते प्रतीपा वा । देशस्य तदा सहद्भयमायातं
विनिर्देश्यम् । व्यभ्रे नमसीन्द्रधनुर्दिवा यदा दृश्यते
ऽथवा रात्रौ । प्राच्यामपरस्यां वा तदा भवेत् क्षुद्भयं
सुमहत् । सूर्य्येन्दुपर्जन्यसमीरणानां योगः स्मृतो वृष्टि-
विकारकाले । धान्यान्नगोकाञ्चनदक्षिणाश्च देयास्ततः
शान्तिमुपैति पापम्” । इति वृष्टिवैकृतम् । “अपसर्पणं
नदीनां नगरादचिरेण शून्यतां कुरुते । शोषश्चाशो-
ष्याणामन्येषां वा ह्रदादीनाम् । स्नेहासृङ्मांसवहाः
[Page1125-a+ 38]
सङ्कुलकलुषाः प्रतीपगाश्चापि । परचक्रस्यागमनं नद्यः
कथयन्ति षण्मासात् । ज्वालाधूमक्काथा रुदितोत्कुष्टानि
चैव कूपानाम् । गीतप्रजल्पितानि च जनमरकाय प्रदि-
ष्टानि । तोयोत्पत्तिरखाते गन्धरसविपर्यये च तोया-
नाम् । सलिलाशयविकृतौ वा महद्भयं तत्र शान्ति-
रियम् । सलिलविकारे कुर्य्यात् पूजां वरुणस्य वारुणै-
र्मन्त्रैः । तैरेव च जपहोमं शुभमेवं पापमुपयाति” ।
इति जलवैकृतम् । “प्रसवविकारे स्त्रीणां द्वित्रिचतुःप्रभृति-
सम्प्रसूतौ वा । हीनातिरिक्तकाले च देशकुलसङ्क्षयो
भवति । बडवोष्ट्रमहिषगोहस्तिनीषु यमलोद्भवे मरण-
मेषाम् । षण्मासात्सूतिफलं शान्तौ श्लोकौ च गर्गोक्तौ ।
नार्यः परस्य विषये त्यक्तव्यास्ता हितार्थिना । तर्पयेच्च
द्विजान् कामैः शान्तिं चैवात्र कारयेत् । चतु-
ष्पदाः स्वयूथेभ्यस्त्यक्तव्याः परभूमिषु । नगरं स्वामिनं
यूथमन्यथा हि विनाशयेत्” । इति प्रसववैकृतम् । “पर-
योनावभिगमनं भवति तिरश्चामसाधु धेनुनाम् । उक्षाणा
वान्योऽन्यं पिबति श्वा वा सुरभिपुत्रम् । मासत्रयेण
विन्द्यात् तस्मिन्निःसंशयं परागमनम् । तत्प्रतिघातायैतौ
श्रोकौ गर्गेण निर्दिष्टौ । त्यागो विवासनं दानं तत्तस्याशु
शुभं भवेत् । तर्पयेद्ब्राह्मणांश्चात्र जपहोमांश्च कारयेत्
स्यालीपाकेन धातारं पशुना च पुरोहितः । प्राजापत्येन
मन्त्रेण यजेद्बह्वन्नदक्षिणम्” । इति चतुष्पादवैकृतम् ।
“यानं वाहवियुक्तं यदि गच्छेन्न व्रजेच्च वाहयुतम् ।
राष्ट्रभयं भवति तदा चक्राणां सादभङ्गे च । अनभिहत-
तूर्य्यनादः शब्दो वा तेषां ताडितेषु यदि नायात् ।
व्युत्पत्तौ वा परागमो नृपतिमरणं वा । गीतर-
वतूर्य्यनादा नभसि यदा वा चरस्थिरान्यत्वम् ।
मृत्युस्तदा गदा वा विस्वरतूर्य्ये पराभिभवः । गोलाङ्गलयोः
सङ्गे दर्वीशूर्पाद्युपस्करविकारे । क्रोष्टुकनादे च तथा
शस्त्रभयं मुनिवचश्चेदम् । वायव्येष्वेषु नृपतिर्वायुं सक्तु-
भिरर्चयेत् । आ वायोरिति पञ्चर्चो जप्याश्च प्रयतै
र्द्विजैः । व्राह्मणान् परमान्नेन दक्षिणाभिश्च तर्पयेत् ।
बह्वन्नदक्षिणा होमाः कर्तव्याश्च प्रयत्नतः” । इति वाय-
व्यवैकृतम् । “पुरपक्षिणो वनचरा वन्या वा निर्भया विशन्ति
पुरम् । नक्तं वा दिवसचराः क्षपाचरा वा चरन्त्यहनि ।
सन्ध्याद्वयेऽपि मण्डलमाबध्नन्तो मृगा विहङ्गा वा । दीप्ता-
यां दिश्यथवा क्रोशन्तः संहता भयदाः । श्वानः प्ररु-
दन्त इव द्वारे वाशन्ति जम्बुका दीप्ताः । प्रविशेन्नरेन्द्र-
[Page1125-b+ 38]
भवने कपोतकः कोशिको यदि वा । कुक्कुटरुतं प्रदोषे
हेमन्तादौ च कोकिलालापाः । प्रतिलोममण्डलचराः
श्येनाद्याश्चाम्बरे भयदाः । गृहचैत्यतोरणेषु द्वारेषु
च पक्षिसङ्घसम्पाताः । मधुवल्मीकाम्भोरुहसमुद्भवाश्चापि
नाशाय । श्वभिरस्थिशवावयवप्रवेशनं मन्दिरेषु मरकाय ।
पशुशस्त्रव्याहारे नृपमृत्युर्मुनिवचश्चेदम् । मृगपक्षिविका-
रेषु कुर्य्याद्धोमान् सदक्षिणान् । देवाः कपोत इति
च जप्तव्याः पञ्चभिर्द्विजैः । सुदेवा इति चैकेन देया
गावश्च दक्षिणा । जपेच्छाकुनसूक्तं वा मनोवेदशिरांसि
च” । इति मृगपक्ष्यादिवैकृतम् । “शक्रध्वजेन्द्रकीलस्तम्भ-
द्वारप्रपातभङ्गेषु । तद्वत्कपाटतोरणकेतूनां नरपतेर्मरणम् ।
सन्ध्याद्वयस्य दीप्तिधूमोत्पत्तिश्च काननेऽनग्नौ । छिद्राभावे
भूमेर्दरणं कम्पश्च भयकारी । पाषर्ण्डानां नास्तिकानां
च भक्तः साध्वाचारप्रोजिझतः क्रोधशीलः । ईर्ष्युः
क्रूरो विग्रहासक्तचेता यस्मिन् राजा तस्य देशस्य नाशः ।
प्रहर हर छिन्धि भिन्धीत्यायुधकाष्ठाश्मपाणयो बालाः ।
निगदन्तः प्रहरन्ते तत्रापि भयं भवत्याशु । अङ्गारगैरि-
काद्यैर्विकृतप्रेताभिलेखनं यस्मिन् । नायकचित्रितमथ वा
क्षये क्षयं याति न चिरेण । लूतापटाङ्गशबलं न सन्ध्ययोः
षूजितं कलहयुक्तम् । नित्योच्छिष्टस्त्रीकं च यद्गृहं तत्-
क्षयं याति । दृष्टेषु यातुधानेषु निर्दिशेन्मरकमाशु सम्प्रा-
प्तम् । प्रतिघातायैतेषां गर्गः शान्तिं चकारे माम् । महा-
शान्त्योऽथ बलयो भोज्यानि सुमहान्ति च । कारयेत महेन्द्रं
च माहेन्द्रीभिः समर्चयेत्” । इति शक्रध्वजेन्द्रकीलादिवैकृ-
तम् । “नरपतिदेशविनाशे केतोरुदयेऽथ वा ग्रहेऽर्के-
न्द्वोः । उत्पातानां प्रभवः स्वर्तुभवश्चाम्यदोषाय । ये च न
दोषान् जनयन्त्युत्पातास्तानृतुस्वभावकृतान् । ऋषिपुत्र-
कृतैः श्लौकैर्विद्यादेतैः समासोक्तेः । वज्राशनिमहीकम्प-
सन्ध्यानिर्घातनिःस्वनाः । परिवेषरजोधूमरक्तार्कास्तमनो-
दयाः । द्रुमेभ्योऽन्नरसस्नेहबहुपुष्पफलोद्गमाः । गोपक्षि-
मदवृद्धिश्च शिवाय मधुमाधवे । तारोल्कापातकलुषं क-
पिलार्केन्दुमण्डलम् । अनग्निज्ज्वलनस्फोटधूमरण्वनि-
लाहतम् । रक्तपद्मारुणं सान्ध्यं नभः क्षुब्धार्णवोपमम् ।
सरितां चाम्बुसंशोषं दृष्ट्वा ग्रीष्मे शुभं वदेत् । शक्रायुध
परीवेषविद्युच्छुष्कविरोहणम् । कम्पीद्वर्तनवैकृत्यं रसनं
दरणं क्षितेः । सरोनद्युदपानानां वृद्ध्युर्द्ध्वतरणप्लवाः ।
सरणं चाद्रिगेहाणां वर्षाषु न भयावहम् । दिव्यस्त्री-
भूतगन्धर्वविमानाद्भुतदर्शनम् । त्रक्षरताणां ग्रहन
[Page1126-a+ 38]
दर्शनं च दिवाम्बरे । गीतवादित्रनिर्घोषा वनपर्वतसानुषु ।
सस्यवृद्धिरपां हानिरपापाः शरदि स्मृताः । शीतानीलतु
षारत्वं नर्दनं मृगपक्षिणाम् । रक्षोयक्षादिसत्त्वानां
दर्शनं वागमानुषी । दिशो धूमान्धकाराश्च सनभोवन-
पर्वताः । उच्चैः सूर्योदयास्तौ च हेमन्ते शोभनाः
स्मृताः । हिमपातानीलोत्पाता विरूपाद्भुतदर्शनम् ।
कृष्णाञ्जनाभमाकाशं तारोल्कापातपिञ्जरम् । चित्रग-
र्भोद्भवाः स्त्रीषु गोऽजाश्वमृगपक्षिषु । पत्राङ्कुर-
न्नतानां च विकाराः शिशिरे शुभाः । ऋतुस्वभावजा
ह्येते दृष्टाः स्वर्तौ प्रभप्रदाः । ऋतोरन्यत्र चोत्पाता
दृष्टास्ते भृशदारुणाः । उन्मत्तानां च या गाथाः शि-
शूनां भाषितं च यत् । स्त्रियो यच्च प्रभाषन्ते तस्य नास्ति
व्यतिक्रमः । पूर्व्वं चरति देवेषु पश्चाद्गच्छति मानुषान् ।
नाचोदिता वाग्वदति सत्या ह्येषा सरस्वती । उत्पातान्
गणितविवर्जितोऽपि बुद्ध्वा विख्यातो भवति नरेन्द्र-
वल्लभश्च । एतत्तन्मुनिवचनं रहस्यमुक्तं यज्ज्ञात्वा भवति
नरस्त्रिकालदर्शी” ४६ अ० । “दिव्यान्तरिक्षाश्रयमुक्तमादौ
मया फलं शस्तमशोभनं च । प्रायेण चारेषु समाम-
मेषु युद्धेषु मार्गादिषु विस्तरेण । भूयो वराहमिहि
रस्य न युक्तमेतत् कर्तुं समासकृदसाविति तस्य दोषः ।
वज्ज्ञैर्न वाच्यमिदमेव फलानुगीतिर्यद्बर्हिचित्रकमिति
प्रथितं वराङ्गम् । स्वरूपमेव तस्य तत् प्रकीर्तितानुकीर्त-
नम् । ब्रवीम्यहं न चेदिदं तथापि मेऽत्र वाच्यता ।
उत्तरवीथिगता द्युतिमन्तः क्षेमसुभिक्षशिवाय समस्ताः ।
दक्षिणमार्गगता द्युतिहीनाः क्षुद्भयतस्करमृत्युकरास्ते ।
कोष्ठागारगते भृगुपुत्रे पुष्यस्थे च गिराम्प्रभविष्णौ । निर्वैराः
क्षितिपाः सुखभाजः संहृष्टाश्च जना गतरोगाः । पीड-
यन्ति यदि कृत्तिकां मघां रोहिणीं श्रवणमैन्द्रमेव
वा । प्रोज्झ्य सूर्यमपरे ग्रहास्तदा पश्चिमा दिगनयेन
पीद्ध्यते । प्राच्यां चेद्ध्वजवदवस्थिता दिनान्ते प्राच्यानां
भवति हि विग्रहोनृपाणाम् । मध्ये चेद्भवति हि मध्य-
देशपीडा रूक्षैस्तैर्न तु रुचिरैमयूखवद्भिः । दक्षिणां
ककुभमाश्रितैस्तु तैर्दक्षिणापथपयोमुचां क्षयः । हीन-
रूक्षतनुभिश्च विग्रहः स्थूलदेवकिरणान्वितैः शुभम् ।
उत्तरमार्गे स्पष्टमयूखाः शान्तिकरास्ते तन्नृपतीनाम् ।
ह्रस्वशरीरा भस्मसवर्णा दोषकराः स्युर्देशनृपाणाम् ।
नक्षत्राणां तारकाः सग्रहाणां धूमज्वालाविस्फुलिङ्गान्वि-
ताश्चेत् । आलोकं वा निर्निमित्त न यान्ति याति
[Page1126-b+ 38]
ध्वंसं सर्वलोकः सभूपः । दिवि भाति यदा तुहिनां-
शुयुगं द्विजवृद्धिरतीव तदाशु शुभा । तदनन्तरवर्णरणो
ऽर्कयुगे जगतः प्रलयस्त्रिचतुःप्रभृति । मुनीनभिजितं
ध्रुवं मघवतश्च भं संस्पृशन् शिखी घनविनाशकृत् कुशल-
कर्महा शोकदः । भुजङ्गममथ स्पृशेद्भवति वृष्टिनाशो
घ्रुवं क्षयं व्रजति विद्रुतो जनपदश्च बालाकुलः ।
प्राग्द्वारेषु चरन् रविपुत्री नक्षत्रेषु करोति च वक्रम् ।
दुर्भिक्षं कुरुते भयमुग्रं मित्राणां च विरोधमवृष्टिम् ।
रोहिणीशकटमर्कनन्दनो यदि भिनत्ति रुधिरोऽथवा
शिखी । किं वदामि यदनिष्टसागरे जगदशेषमुपयाति सङ्क्ष-
यम् । उदयति सततं यदा शिखी चरति भचक्रमशेवमेव वा ।
अनुभवति पुराकृतं तदा फलमशुभं सचराचरं जगत् ।
धनुःस्थायी रूक्षो रुधिरसदृशः क्षद्भयकरो बलोद्योगं
चेन्दुः कथयति जयं ज्यास्य च यतः । अवाक्शृङ्गो
गोघ्नो निधनमपि सस्यस्य कुरुते ज्वलन्धूमायन् वा नृपति-
मरणायैव भवति । स्निग्धः स्थूलः समशृङ्गो विशालस्तु-
ङ्गश्चोदग्विचरन्नागवीथ्याम् । दृष्टः सौर्म्यरशुभैर्विप्रयुक्तो
लोकानन्दं कुरुतेऽतीव चन्द्रः । पित्र्यमैत्रपुरुहूतविशाखा-
त्वाष्ट्रमेत्य च युनक्ति शशाङ्कः । दक्षिणेन न शुभो
हितकृत्स्याद् यद्युदक् चरति मध्यगती वा ।
परिघ इति मेघरेखा या तिर्यग्भास्करोदयेऽस्ते वा ।
परिधिस्तु प्रतिसूर्यो दण्डस्त्वृजुरिन्द्रचापनिभः । उदये
ऽस्ते वा भानोर्ये दीर्घा रश्मयस्त्वमोघास्ते । सुरचा-
पखण्डमृजु यद् रोहितमैरावतं दीर्घम् । अर्द्धास्तमया-
त्सन्ध्या व्यक्तीभूता न तारका यावत् । तेजः परिहानिमुखाद्
भानोरर्द्धोदयं यावत् । तस्मिन् सन्ध्याकाले चिह्नैरेतैः शु-
भाशुर्भ वाच्यम् । सर्वैरेतैः स्निग्धैः सद्योवर्षं भयं रूक्षैः ।
अच्छिन्नः परिघो वियञ्च विमलं श्यामा मयूखा रवेः
स्निग्धादीघितयः सितं सुरधनुर्विद्युच्च पूर्बोत्तरा । स्निग्धो
मेघतरुर्दिवाकरकरैरालिङ्गितो वा यदा वृष्टिः स्याद्य-
दि वार्कमस्तसमये मेघो महांश्छादयेत् । खण्डो वक्रः
कृत्स्नो ह्रस्वः काकाद्यैर्वा चिह्नैर्विद्धः । यस्मिन्देशे रू-
क्षश्चार्कस्तत्रभावः प्रायो राज्ञः । वाहिनीं समुपयाति
पृष्ठतो मांसभुक् खगगणो युयुत्सतः । यस्य तस्य वलविद्रवो-
महान् अग्रगैस्तु विजयो विहङ्गमैः । भानोरुटये यदि
वास्तमये गन्धर्वपुरप्रतिमा ध्वजिनी । बिम्बं निरुणद्धि
तदा नृपतेः प्राप्तं समरं सभयं प्रवदेत् । शस्ता शान्त
द्विजमृगघुष्टा सन्ध्या स्निग्धा मृदुपवना च । पांशुध्वस्या
[Page1127-a+ 38]
जनपदनाशं घत्तेरूक्षा रुधिरनिभा वा । यद्विस्तरेणकथितं
मुनिभिस्तदस्मिन् सर्वं मया निगदितं पुनरुक्तवर्जम् ।
श्रुत्वापि कोकिलरुतं बलिभुग्विरौति यत्तत्स्वभावकृत-
मस्य पिकं न जेतुम्” ४७ अ० । एवमन्येऽप्युत्पाताः
सन्ति विस्तरभयान्नोक्ता आकरे दृश्याः उत्पात विशेषे
सङ्गणकर्मवर्ज्जनकालव्यवस्था रघुनन्देन दर्शिता यथा
“गर्गः । दाहे दिशाञ्चैव धराप्रकम्पे वज्रप्रपातेऽथ वि-
दारणे वा । धूमे तथा पांशुकरप्रपाते न कारयेन्माङ्गलि-
कादि कार्य्यम् । उल्कापाते च निर्घातेतथैवाकालवर्षणे ।
छिद्रे सूर्य्येविनिर्दिष्टे न कुर्य्यान्मङ्गलक्रियाम् । धूमकेतौ
समुत्पन्ने ग्रहणे चन्द्रसूर्य्ययोः । ग्रहाणां सङ्गरे चैव
न कुर्यान्मङ्गलक्रियाम् । द्विसूर्य्यं वा त्रिसूर्य्यं वा दृष्ट्वा
गगनमण्डले । रात्रौ शक्रधनुश्चैव मङ्गलानि विवर्जयेत् ।
दिग्दाहे दिनमेकञ्च ग्रहे सप्त दिनानि च । भूमिकम्पे च
सम्भूते त्र्यहाणि परिवर्जयेत् । उल्कापाते च त्रितयं
धूमे पञ्च दिनानि च । वज्रपाते दिनमेकं वर्जयेत् सर्वक-
र्म्मसु”! भोजराजः “ग्रहे रवीन्द्वोरवनिप्रकम्पे केतूद्गमो-
लकापतनादिदोषे । ब्रते दशाहानि वदन्ति तज्ज्ञास्त्र-
योदशाहानि वदन्ति केचित्” । “ग्रहणकाले भूकम्पो-
ज्कापातवज्रपातादिदोषसमाहारे त्रयोदशाहं अशु-
द्वम् । किञ्चिदूनतत्समाहारेऽपि दशाहम् । ग्रहणाद्ये-
कैकदोषे त्र्यहमिति” वाचस्पतिमिश्राः । अत्र स्मृतिसागर
धृतसारसंग्रहे । “राज्यादिममहासिद्धौ यज्ञदानतपःसु
च । होमस्वाध्याययोश्चैव वर्जयेद्दशरात्रकम् । लक्षहोमे
महादाने वर्जयेत् सोमके मखे । तपःस्वाध्याययोश्चैव
चिरारम्भे त्रयोदश” इति व्यवस्था अन्यत्र । “उल्का-
पाते भुवः कम्पे अकालवर्षगर्जिते । वज्रकेतूद्गमोत्पाते
ग्रहणे चन्द्रसूर्य्ययोः । प्रयाणन्तु त्यजेत् क्षत्रः सप्तरात्र-
मतः परम् । ब्राह्मणः क्षत्रियो वैश्यस्त्यजेत् कर्म त्रिरा-
त्रकम् । शुद्रस्त्यक्त्वा चैकरात्रं सर्व कर्म्म समाचरेत्” ।
पराशरः । “प्रयाणे सप्तरात्रं स्यात् त्रिरात्रं ब्रतब-
न्धने । एकरात्रं परित्यज्य कुर्यात् पाणिग्रहं ग्रहे” ।
भृगुः । “राजन्यानां तु सप्ताहं ब्राह्मणानां त्र्यहन्तथा ।
शूद्रस्यार्द्धदिनं प्रोक्तं सर्वकार्य्येषु वै भृगुः” । शूद्रस्याप-
द्विषयम् । कम्प इत्युपलक्षणम् । ग्रहणादावप्येवमेवान्यत्रै
कत्र पठितत्वात्” मल० त० । पीयूषधारायां तु विशेष
उक्तः । नारदः “अनिष्टे त्रिविधोत्पाते सिंहिका
सुतदर्शने सप्तरात्रं न कुर्वीत यात्रोद्वाहादि मङ्गलम्”
[Page1127-b+ 38]
वविष्ठः सर्व्वग्रासे दिनान्यष्टौ सर्व्वकार्य्येषुवर्जयेत् । षट्-
दिनानि त्रिभागोने अर्द्धग्रासे चतुर्द्दिनम् । चतुर्थांशे
त्रिरात्रं स्यात्र ग्रहणे चन्द्रसूर्य्ययोः” नारदः
“उत्पातग्रहणादूर्द्ध्वं सप्ताहं निखिले त्यजेत्” । अङ्गिराः
“सर्व्वग्रासे तु सप्ताहमर्द्धग्रासे दिनत्रयम् । त्रिद्व्ये
काङ्गुलतोग्रासे दिनमेकं तु वर्जयेत्” “अनयोर्विषयव्यवस्था
देशभेदेनाचारभेदेन चावगन्तव्या” पी० धा० । अत्या-
वश्यककार्य्ये परिहारस्तत्रोक्तः ज्योतिर्निवन्धे “दिनानि
पञ्च वसिष्ठस्त्रिदिनं गर्गस्तु कौशिकस्त्वेकम् । यवना
चर्य्यस्य मते पञ्च मुहूर्त्तांश्च दूषयति” । प्रागुक्तवराह
प्रदर्शित शुभोत्पातैदुंष्टमेव दिनं वर्ज्यम् । “शुभदोत्पा-
तैश्च दुष्टं दिनम्” मुहू० चि० उक्तेः । एवञ्च स्मार्त्तादि-
व्यवस्थापितं विवाहे ग्रहणे एकदिनवर्ज्जनम् अल्पग्रास
बिषयमापद्विषयं वा उक्तवचनजातसामञ्जस्यात् ।
ग्रस्तादिविषये विशेषः ग्रहणशब्दे वक्ष्यते “एकताल-
इवोत्पातपवन प्रेवितोगिरिः” रघुः । ओषामासे
मत्सरोत्पातवातः” माघः । “उत्पातेन ज्ञापिते च”
पा० । “उत्पातग्रहदुष्टञ्च” ज्यो० ।
<LEND>
