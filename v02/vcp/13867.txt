<L>13867<pc>2070,a<k1>कुटजलेह<k2>कुटजलेह
कुटजलेह¦ पु० चक्रदत्तोक्ते अतिसारनाशके लेहभेदे यथा
“शतं कुटजमूलस्य क्षुण्णं तोयार्पणैः पचेत् । क्वाथे पादा-
वशेषेऽस्मिन् लेहं पूते पुनः पचेत् । सौवर्चलयवक्षारवि-
डसैन्धवपिप्पलीम् । धातकीन्द्रयवाजाजीचूर्णं दत्त्वा पल-
द्वयम् । लिह्याद्वदरमात्रं तत् शीतं क्षौद्रेण संयुतम् ।
पक्वापक्वमतीसारं नानावर्णं सवेदनम् । दुर्व्वारं ग्रहणी-
रोगं जयेच्चैव प्रवाहिकाम्” ।
अर्शोरोगनाशके तत्रोक्ते २ लेहभेदे च यथा-
“कुटजत्वक्पलशतं जलद्रोणे विपाचयेत् । अष्टभागाव-
शिष्टन्तु कषायमवतारयत् । वस्त्रपूतं पुनः क्काथं पचेल्लेह-
त्वमागतम् । भल्लातकविडङ्गानि त्रिकटुत्रिफलान्तथा ।
रसाञ्जनं चित्रकञ्च कुटजस्य फलानि च । वचामतिविषां
विल्वं प्रत्येकञ्च पलं पलम् । त्रिंशत्पलानि गुडस्य चूर्णी
कृत्य निधापयेत् । मधुनः कुडवं दद्यात् घृतस्य कुडवन्त-
था । एष लेहः शमयति चार्शोरक्तसमुद्भवम् । वातिकं
पैत्तिकञ्चैव श्लैष्मिकं सान्निपातिकम् । ये च दुर्नामजा
रोगास्तान् सर्व्वान् नाशयत्यपि । अम्लपित्तमतीसारं
पाण्डुरोगमरोचकम् । ग्रहणीमार्द्दवं कार्श्यं श्वयथुं
कामलामपि । अनुपानं घृतं दद्यात् मधु तक्रं जलं
[Page2070-b+ 38]
पयः । रोगानीकविनाशाय कौटजो लेह उच्यते” ।
<LEND>
