<L>24232<pc>3455,b<k1>दत्ताप्रदानिक<k2>दत्ताप्रदानिक
दत्ताप्रदानिक¦ न० दत्तस्य असम्यक्तया दत्तत्वात् पुन-
राप्रदानं ग्रहणमस्त्यत्र ठन् । अष्टादशविवादान्तर्गते व्यव-
हारविषयभेदे तत्स्वरूपादिकं वी० मि० उक्तं यथा
नारदः “दत्त्वा द्रव्यमसम्यग्यः पुनरादातुमिच्छति ।
[Page3456-a+ 38]
दत्ताप्रदानिकं नाम व्यवहारपदं हि तदिति” । अस-
म्यक् अशास्त्रोयमार्गाश्रयणेनेत्यर्थः । दानप्रकारस्या-
देयादिभेदैश्चतुर्विधत्वमाह स एव । “अदेयमथ देयञ्च
दत्तं वाऽदत्तमेव च । व्यवहारेषु विज्ञेयो दानमार्ग-
श्चतुर्विधः” इति । तत्र तावद्देयस्य स्वरूपभेदानाह
वृहस्पतिः “सामान्यं पुत्रदाराधिसर्वस्वन्यासयाचि-
तम् । प्रतिश्रुतमथान्यस्य न देयं त्वष्टधा स्मृतमिति” ।
सामान्यं साधारणं प्रतिश्रुतं वाचादत्तम् । नारदोऽपि
“अन्वाहितं याचितकमाधिः साधारणञ्च यत् । निक्षेपः
पुत्रदाराश्च सर्वस्वञ्चान्वये सति । आपत्स्वपि हि
कष्टासु वर्त्तमानेन देहिना । अदेयान्याहुराचार्य्या
यच्चान्यस्मै प्रतिश्रुतमिति” । साधारणं बहुस्वामिकं
रिक्थादिकं न त्वविभक्तस्वामिकं सुवर्णादिकं तस्या
सम्मतौ देयत्वेन वक्ष्यमाणत्वात् । अत्र पुत्रदानमेक
पुत्रविषयं तद्दाने सन्ततिविच्छेदप्रसङ्गात् । अतएव
विष्णुः, “शुक्रशोणितसम्भवः पुरुषो मातापितृनिमि-
त्तस्तस्य प्रदानविक्रयपरित्यागेषु मातापितरौ प्रभवतो
नत्वेकं पुत्रं दद्यात्प्रतिगृणहीयाद्वा स हि सन्तानाय
पूर्वेषामिति” । अतश्च “सुतस्य सुतदाराणां वशित्वन्त्वनु-
शासने । विक्रये चैव दाने च वशित्वं न सुते पितुः”
इत्यादीनि स्मृत्यन्तरोक्तवचनानि सुतस्यादेयत्वप्रतिपा-
दकानि एकपुत्रविषयाणीति ज्ञेयानि । अनेकपुत्रेष्वपि
मातापितृवियोगसहनक्षम एव देयः । अतएव कात्या-
यनः “विक्रयञ्चैव दानञ्च न नेयाः स्युरनिच्छवः ।
दाराः पुत्राश्चेति” यथा दारा विक्रयं दानं वा भर्त्त्रा
न नेयास्तथा मातापितृभ्यां पुत्रा अपि पितृवियोगा-
निच्छवो न नेया इत्यर्थ उक्तः स्मृतिचन्द्रिकायाम् ।
न नेयाः स्युरनिच्छव इत्येतदनापद्विषयम् । “आपत्काले
तु कर्त्तव्यं दानं विक्रयमेव वा । अन्यथा न प्रवर्त्तेत
इति शास्त्रविनिश्चयः” इति तानेवाधिकृत्य तेनैवाभि
धानात् । मात्रापि पत्यनुज्ञया देयमित्याह विष्णुः
“न तु स्त्री पुत्रं दद्यात्प्रतिगृह्णीयाद्वान्यत्रानुज्ञानाद्भर्तु-
रिति” । अन्वाहितादिवत् स्त्रीधनमप्यदेयम् । अतएव
दक्षः “सामान्यं याचितं न्यास आधिर्दाराश्च तद्धनम् ।
अन्वाहितञ्च निःक्षेपः सर्वस्वं चान्वये सति । आपत्स्वपि
न देयानि नव वस्तूनि पण्डितैह् । यो ददाति स
मूदात्मा प्रायश्चित्तीयते नरः” इति । अदेयदाने प्रतिग्रहे
च दण्डमाह मनुः । अदेयं यथ गृह्णाति यश्चादेयं
[Page3456-b+ 38]
प्रयच्छति । तावुभौ चौरवच्छास्यौ दाप्यौ चोत्तमसाहस
मिति” । अदेयग्रहणमदत्तस्याप्युपलक्षणार्थम् । अतएव
नारदः । “गृह्णात्यदत्तं यो मीहाद्यश्चादेयं प्रयच्छति ।
दण्डनीयावुभावेतौ धर्मज्ञेन महीक्षितेति” । अदत्तादेय
ग्रहणाद्गृहीतस्य परावर्त्तनमपि कार्यमिति गम्यते ।
अदत्तग्रहणे दाने च दानसिद्ध्यभावात्परस्वत्वानुत्पत्ते-
रित्युक्तं स्मृतिचन्द्रिकायाम् । देयस्वरूपमाह स एव ।
“कुटुम्बभरणाद्द्रव्यं यत्किञ्चिदतिरिच्यते । तद्देयमुप-
हत्यान्यन्न तद्दोषमवाप्नुयादिति” । अन्यदुपहत्य भर्त्तव्य
कुटुम्बमनवरुद्ध्येत्यर्थः । उपरोधश्च भोजनाच्छादनादि-
राहित्यनिबन्धनतोऽत्राभिमतो न ताम्बूलादिभोगसाधन-
वैकल्यनिबन्धनः । अतएव वृहस्पतिः । “कुटुम्ब भक्त-
वसनाद्देयं यदतिरिच्यत इति” । भक्तं भोजनं वसनम्
आच्छादनम् । भक्तवसनाद्यदतिरिच्यत इत्यन्वयः ।
याज्ञवल्क्योऽपि” स्वं कुटुम्बाविरोधेन देयं दारसुता-
दृते” इति । कुटुम्बाविरोधेन कुटुम्बानुपरोधेन कुटुम्बभ-
रणाबशिष्टं स्वन्देयमित्यर्थः । स्थावरविषये देयमाहतुः
प्रजापतिवृहस्पती “सप्तागमाद्गृहक्षेत्राद्यद्यत्क्षेत्रं
प्रदीयते । पित्र्यं वाथ स्वयंप्राप्तं तद्दातव्यं विव-
क्षितमिति” । सप्तागमात्पूर्वोक्तसप्तविधागमयुक्तात् ।
क्षेत्रग्रहणमुपलक्षणम् । पित्र्यं वंशपरम्परायातम् ।
स्वयंप्राप्तं स्वयमर्जितम् । पित्र्यस्वयंप्राप्तयोरुपादानं
क्रीतादीनामुपलक्षणार्थम् । पित्र्यं वा स्वयंप्राप्तं वा
यद्गृहक्षेत्रादिकं प्रदीयते तत्सप्तागमान्विताद्गृहक्षेत्रा-
दुद्धृत्य दातव्यमिति विवक्षितमित्यर्थः । अत्र सप्ता-
गमाद्गृहक्षेत्रादित्यभिधानं गृहक्षेत्रादिदानं कुटुम्ब-
पर्य्याप्ते सागमके गृहे क्षेत्राद्यन्तरे सत्येव नान्य-
थेत्येवमर्थम् । यत्तु कात्यायनेनोक्तम् “सर्वस्वं गृह-
वज तु कुटुम्बभरणाधिकम् । यद्द्रव्यं तत् स्वकन्देय-
मदेयं स्यात्ततोऽन्यथेति” । तद्गृहाद्यन्तराभावविषयम् ।
स्वकं स्वकीयम् यथेष्टविनियोगार्हद्रव्यमिति यावत् ।
स्वयंप्राप्तं त्वविभक्तधनैर्भ्रातृभिरननुज्ञातमपि देयम् ।
“स्वेच्छादेयं स्वयंप्राप्तं बन्धाचारेण बन्धकम्” इति
वृहस्पतिस्मरणात् । स्वेच्छादेयं भ्रात्राद्यनुज्ञामन्तरेणापि
देयम् । बन्धकं बन्धाचारेणाधिरूपेण देयमित्यर्थः ।
यत्तु तेनैवोक्तम् “विभक्ता अविभक्ता वा दायादाः स्थावरे
समाः । एकोऽप्यनीशः सर्वत्र दानाधमनविक्रये” इति ।
तत् समानाधिकाविभक्तस्थावरविषयम् । आधमनमा-
[Page3457-a+ 38]
धीकरणं विभक्ता अपि स्थावरे समाः किमुताविभक्ता
इति दण्डापूपन्यायेन व्याख्येयम् । अन्यथा विभागो
निरर्थकः स्यात् । अतश्च यदुक्तं स्मृत्यन्तरे “एकोऽपि
स्थावरे कुर्य्याद्दानाधमनविक्रयम् । आपत्काले कुटुम्बार्थे
धर्मार्थे च विशेषतः” इति । तत्क्रमायातविभक्तस्थाव-
रविषयं सप्तानधिकस्थावरविषयं वेति मन्तव्यम् । स्वा-
र्जितमपि किञ्चित्प्राप्तब्यवहारेषु पुत्रेषु सत्सु तदनुम-
त्यैव दातव्यमित्यभिप्रेत्याह भगवान् व्यासः । “स्थावरं
द्विपदञ्चैव यद्यपि स्वयमर्जितम् । असम्भूय सुतान्
सर्वान्न दानन्न च विक्रयः । ये जाता येऽप्यजाताश्च
ये च गर्भे व्यवस्थिताः । वृत्तिं च तेऽभिकाङ्क्षन्ति
न दानन्न च विक्रयः” इति । अत्रोत्तरपद्यं पूर्वपद्य-
दर्शितवृहस्पतिवचनार्थस्य दण्डापूपन्यायप्रदर्शनेन दृढी-
करणार्थम् । किञ्चिद्भर्त्रा पत्न्यनुज्ञातमेव देयम् ।
किञ्चिन्मुख्येनापि भ्रात्राद्यनुज्ञातमेव देयम् । तथा
च वृहस्पतिः “सौदायिकं क्रमायातं शौर्य्यप्राप्तं
च यद्भवेत् । स्त्रीज्ञातिस्वाम्यनुज्ञातं दत्तं सिद्धिमवाप्नु-
यादिति” । सौदायिकं वैवाहिकं यस्याः परिणयने
लब्धं तस्याः अनुज्ञयैव दातव्यम् । क्रमायातम्पितृ-
पितामहादिक्रमायातम् । स्त्रीज्ञात्यनुमतं न सकलन्दे-
यम् । “वैवाहिके क्रमायाते सर्वदानन्न विद्यते” इति
तेनैवोक्तत्वात् । देयोक्तिप्रसङ्गेन प्रतिग्रहे प्रकारविशेषं
दर्शयति याज्ञवल्क्यः “प्रतिग्रहः प्रकाशः स्यात् स्था-
वरस्य विशेषतः” इति । प्रकाशः प्रकटः ससाक्षिक इति
यावत् । पुत्रप्रतिग्रहे प्रकारविशेष उक्तो वसिष्ठेन ।
“पुत्रं परिग्रहीष्यन् बन्धूनाहूय राजनि चावेद्य निवे-
शनस्य मध्ये व्याहृतिभिर्हुत्वाऽदूरबान्धवमसन्निकृष्टमेव
गृहणीयादिति” । अदूरवान्धवं सन्निहितमातुलादिबान्ध-
वम् असन्निकृष्टं सन्निकृष्टभ्रातृभगिनीपुत्रादिव्यतिरिक्तमेव
प्रतिगृह्णीयादित्यर्थः । प्रासङ्गिकमुक्त्वा प्रकृतमप्याह याज्ञ-
वल्क्यः “देयं प्रतिश्रुतं चैव दत्त्वा नापहरेत् पुनः” इति ।
इदन्ते दास्यामीति यत् प्रतिश्रुतन्तदवश्यं तस्मै दातव्यं
यदि धर्म्मप्रच्युतो न भवति । प्रच्युते पुनर्न दातव्यं
“प्रतिश्रुत्याप्यधर्मसंयुक्ताय न दद्यादिति” गौतमस्मरणात् ।
“दत्त्वा नापहरेत् पुनः” । न्यायमार्गेण यत् दत्तं सप्त-
विधमपि पुनर्नापहर्त्तव्यम् किन्तु तथैवानुमन्तव्यमि-
त्यर्थः । यत् पुनः प्रतिश्रुतन्न ददाति दत्तं वाऽपहरति
ठस्य दोममाह हारीतः “प्रतिश्रुतार्थादानेन दत्तस्य छेद-
[Page3457-b+ 38]
नेन च । विविधान्नरकान् याति तिर्य्यग्योनौ च
जायते । वाचैव यत्प्रतिज्ञातं कर्म्मणा नोपपादितम् ।
ऋणं तद्धर्मसंयुक्तमिह लोके परत्र च” इति । यद्धनं
धर्म्मसंयुक्तं प्रतिगृहीतुः प्रवृत्तधर्म्मसम्पत्त्यर्थं वाचा
प्रतिज्ञातन्न पश्चादर्पितं तदिह परत्र च ऋणवन्नापैती-
त्यर्थः । प्रतिश्रुतमदद्राज्ञा तद्दाप्यो दण्ड्यश्चेत्याह का-
त्यायनः “स्वेच्छया यः प्रतिश्रुत्य ब्राह्मणाय प्रतिग्रहम् ।
न दद्यादृणवद्दाप्यः प्राप्नुयात्पूर्वसाहसम्” इति । मत्स्य-
पुराणेऽपि “प्रतिश्रुत्याप्रदातारं सुवर्णं दण्डयेन्नृपः”
इति । अनयोर्दण्डयोरपराधानुसारेण व्यवस्था ।
<फ्>दत्तं सप्तविधमदत्तं षोडशप्रकारमित्याह नारदः
<फ्>“दत्तं मुप्तविघं ज्ञेयमदत्तं षोडशात्मकम्” इति । तत्र
दत्तभेदानाह स एव । “पण्यमूल्यं भृतिस्तुष्ट्या स्नेहात्
प्रत्युपकारतः । स्त्रीशुल्कानुग्रहार्थञ्च दत्तं दानविदो विदुः”
इति । पण्यमूल्यं क्रीतद्रव्यस्य मूल्यम् । भृतिस्वरूपं कात्या-
यनेन दर्शितम् । “अभीप्सितोपलब्ध्यर्थं दानं यत्र निरूपि-
तम् । उपलब्धिक्रियालब्धंसा भृतिः परिकीर्त्तिता” इति ।
प्रयोजनक्रियासम्पादनार्थं भृतिरिष्यत इत्यर्थः । तुष्ट्या
परितोषेण वन्दिप्रसृतिभ्यो दत्तमिति शषः । स्नेहात्
प्रीत्या दुहित्रादिभ्यो दत्तम् । प्रत्युपकारतः कृतोपकाराय
प्रत्युपकारिणा दत्तम् । तत्प्रदर्शनार्थमाह । कात्यायनः
“भयत्राणोपरक्षार्थात्तथाकार्यप्रसाधनात् । अनेन विधिना
लब्धं भयत्राणादिकं धनम्” । उपकारकरणेन लब्ध-
मिति यावत् । स्त्रीशुक्लं विवाहार्थं कन्याबन्धुभ्यो-
दत्तम् । अनुग्रहार्थं परोपकारः कर्त्तव्य इति बिधिबला-
द्यत्र कुत्राप्यनुग्रहार्थं दत्तमेतत् सकलं सफलं भवतीति
दशयितुन्नारद आह “मातापित्रोर्गुरौ मित्रे विनीते
चोपकारिणि । दीनानाथविशिष्टेभ्यो दत्तं तु सफलम्भ-
वेदिति” । उपकारिणि परोपकारे सफलं फलातिशयो-
पेतमित्यर्थः । तदेतत्पण्यादि सप्तविधं दत्तमेव दान
विदोविदुः अपरावर्तनीयं विदुरित्यर्थः । वृहस्पतिरपि
“भृतिस्तुष्ट्या पण्यमूल्यं स्त्रीशुक्लमुपकारिणे । श्रद्धानुग्रह-
संप्रीत्त्या दत्तं सप्तविधं विदुरिति” अदत्ताति दर्श-
यति नारदः “अदत्तन्तु भयक्रोधशोकवेगरुगन्वितैः ।
तथोत्कोचपरीहासव्यत्यासच्छलयोगतः । बालमूढा
स्वतन्त्रार्त्तमत्तोन्मत्तापवर्ज्जितम् । कर्त्ता ममायं कर्मेति
प्रतिलाभेच्छया च यत् । अपात्रे पात्रमित्युक्ते कार्य्ये
वा धर्म्मसंहिते । यद्दत्तं स्यादविज्ञानाददत्तमिति
[Page3458-a+ 38]
तत्स्मृतमिति” । रुक् उपतापः भयादिकृतोय उपताप-
स्तदन्वितैरित्यन्वयः । अपवर्ज्जितं दत्तं बालादिभिरप-
वर्ज्जितमित्यन्वयः । एतदुक्तं भवति भयोपतप्तेन वन्दि
ग्राहादिभ्यो दत्तं क्रोधोपतप्तेन क्रोधविषयीभूतानां
पुत्त्रभ्रात्रादीनां भयं कर्तुमितरेभ्यो दत्तम् । पुत्रादि
वियोगजनितशोकवेगादुपतप्तेन किं स्थितेन धनेनेति
तात्कालिक्या बुद्ध्या दत्तम् । उत्कोचेन राजकीया-
दिभ्यो दत्तम् । उपहासेन दत्तम् । व्यत्यासेन एकः
स्वद्रव्यमन्यस्मै ददाति अन्योऽपि स्वीयन्तस्मै ददातीति
दानव्यत्यासेन दत्तम् । छलयोगतः शतदानमभिसन्धाय
सहस्रमिति परिभाष्य दत्तम् । बालेनाप्राप्तव्यवहारेण
दत्तं मूढेन लोकवेदानभिज्ञेन दत्तम् । अस्वतन्त्रेण
दासादिना दत्तम् । आर्त्तेन रोगीपहतेन दत्तम् ।
मत्तेन धुस्तूरादिभक्षणादिना मत्तेन दत्तम् उन्मत्तेन
वातपित्ताद्युद्रेकादिना चलितधिया दत्तम् । अयं मदीयं
कर्म करिष्यतीति प्रतिलाभेच्छया प्रतिलाभमकुर्वाणाय
दत्तम् । अपात्रायायोग्याय योग्योऽहम् इत्युक्तिमात्रेण
दत्तम् । यज्ञादिं करिष्यामीत्युक्त्वा धनं गृहीत्वा द्यूता-
दिकर्म्मणि विनियुञ्जानाय दत्तं इत्येवं षोडशप्रकार-
मपि दत्तं पुनः प्रत्याहरणीयत्वाददत्तमुच्यत इत्यर्थः ।
पुनःप्रत्याहरणीयत्वमेवंविधानामाह कात्यायनः “काम-
क्रोधास्वतन्त्रार्त्तक्लीवोन्मत्तप्रमोहितैः । व्यत्यासपरि-
हाराय यद्दत्तन्तत्पुनर्हरेत् । या तु कार्यप्रसिद्ध्यर्थ-
मुत्कोचा स्यात्प्रतिक्रिया । तस्मिन्नपि प्रसिद्धेऽर्थे न देया
स्यात्कथञ्चन । अथ प्रागेव दत्ता स्यात्प्रतिदाप्यस्ततो-
बलात् । दण्डं चैकादशगुणमाहुगार्गीयमानवाः”
उत्कोचस्वरूपमाह स एव । “स्तेयसाहसिकोद्-
वृत्तपारदारिकशंसनात् । दर्शनाद्वृत्तनष्टस्य तथाऽ-
सत्यप्रवर्त्तनात् । प्राप्तमेतैस्तु यत्किञ्चिदुत्कोचाख्यं
तदुच्यते । न दाता तत्र दण्ड्यः स्यान्मध्यस्थश्चैव दोष-
भागिति” एतदुक्तं भवति यदि मह्यं न प्रयच्छसि तदा
त्वत्कृतं स्तेयादि कथयामीति भीतिमुत्पाद्य स्तेयादि-
कर्त्तुः सकाशाद्धनमादत्ते । तथा त्वं यदि धनं मह्यन्न
प्रयच्छसि तदा पलायमानं त्वां दर्शयामीति भीतिमुत्पाद्य
पलायिनः सकाशाद्यत्किञ्चिदादत्ते तथा तव सत्यमपि
स्वामिनिकटेऽसत्यं वदिष्यामीत्युक्त्वा यत्किञ्चिदादत्ते तदु-
त्कोचाख्यं तद्राज्ञा दात्रे दाप्यम् उत्कोचापादकग्राहकौ
च दण्डनीयाविति पुनः प्रत्याहरणीयमिति वृहस्पति-
[Page3458-b+ 38]
रप्याह प्रतिलाभेच्छया दत्तमपात्रे पात्रशङ्कया । कार्य्ये
वाधर्म्मसंयुक्ते स्वामी तत्पुनराप्नुयादिति” । आर्त्तदत्त-
स्यादत्तत्वं धर्म्मकार्य्यव्यतिरिक्तविषयम् । तथा च कात्या-
यनः “स्वस्थेनार्त्तेन वा दत्तं श्रावितं धर्म्मकारणात् ।
अदत्त्वा तु मृते दाप्यस्तत्सुतो नात्र संशयः” इति ।
मनुरपि सोपाधिकदानादेर्निवर्त्तनमाह “योगाधमनविक्रीतं
योगदानप्रतिग्रहम् । यस्य वाप्युपधिम्पश्येत्तत्सर्वं विनि-
वर्त्तयेदिति” । योग उपाधिः येनागामिनीपाधिविशे-
षेणाधिविक्रयादानप्रतिग्रहाः कृतास्तदुपाधिविगमे ते
सर्वेऽपि निवर्त्तेरन्नित्यर्थः ।”
<LEND>
