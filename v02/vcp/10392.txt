<L>10392<pc>1407,b<k1>ऋग्विधान<k2>ऋग्विधान
ऋग्विधान¦ न० ऋचा ऋग्वेदेन कर्मविशेषस्य विधानम् ।
ऋग्वेदोक्तमन्त्रभेदेन कर्मविशेषविधाने तच्च हेमाद्रौ व्रत-
खण्डे विस्तरेणोक्तम् । वह्निपुराणोक्तमत्र दर्श्यते
<फ्>“अग्निरुवाच प्रतिवेदन्तु कर्म्माणि काम्यानि प्रवदामि
ते । प्रथमं ऋग्विधानं वै शृणु त्वं भुक्तिमुक्तिदम् ।
अन्तर्जले तथा होमे जपतो मनसेप्सितम् । कामं करोति
गायत्री प्राणायामाद्विशेषतः । गायत्र्यादशसाहस्रो जपो-
नक्ताशनोद्विजः । आश्रमाद्बहिः स्नातश्च सर्व्वकल्मषना-
शनः । दशायुतानि जप्त्वाथ हविष्याशी स मुक्तिभाक् ।
प्रणवोहि परं ब्रह्म तज्जपः स च पापहा । ओङ्कार
शतजप्तस्तु नाभिमात्रोदक्रे स्थितः । जलं पिवेत् स सर्व्वैस्तु
पापैर्विप्रः प्रमुच्यते । मात्रात्रयं त्रयोवेदास्त्रयोदेवास्त्र-
योऽग्नयः । महाव्याहृतयःसप्त लोकाहोमोमला-
पहः । अन्तर्जले तथा राम! प्रोक्तश्चैवाघमर्षणः । अग्नि-
मीले पुरोहितं सूक्तोऽयं वह्निदैवतः । शिरसा धारयन्
वह्निं योजपेत् परिवत्सरम् । होमं त्रिषवणं भैक्ष्यमन-
ग्निज्वलन चरेत् । अतःपरमृचां सप्त आद्याद्या याः प्रको-
र्त्तिताः । भोजयन् प्रयतोनित्यमिष्टान् कामान् समश्नुते ।
मेधाकामोजपेन्नित्यं सदसस्पतिमित्यृचम् । अम्ब य-
जन्ति याः प्रोक्ता नवर्च्चो मृत्थुनाशनः । शुनःशेफमृषिं
वद्धः सन्निरुद्धोऽथ वा जपेत् । मुच्यते सर्व्वपापेभ्यो गदी
चाप्यगदी भवेत् । यैच्छेत् शाश्वतं कामं मित्रं प्राज्ञं
[Page1408-a+ 38]
पुरन्दरम् । ऋग्भिः षोडशभिः कुर्य्यादिन्द्रस्येति दिने-
दिने । हिरण्यस्तु समिह्येतत् जपन् शत्रून् प्रवाधते ।
क्षेमी भवति चाध्माने ये ते पन्था जपन्नरः । रौद्रीति
षद्भिरीशानं स्तूयाद्योवै दिने दिने । चरुं वा कल्पयेद्रौद्रं
तस्य शान्तिः परा भवेत् । उद्यद्युदितमादित्यमुपतिष्ठन्
दिनेदिने । क्षिपेज्जलाञ्जलीन् सप्त मनोदुःखविना-
शनः । द्विषन्तमित्यथर्व्वेदं यद्विष्यान्तं जपन् स्मरेत् ।
आगम्यो सप्तरात्रेण विद्वेषमधिगच्छति । आरोग्य-
कामोयोधी च प्रज्ञश्चाम्यात्तमञ्जपेत् । उत्तमस्तस्य
चार्द्धाधोजपेद्वैरिविनाशने । उदयस्यायुरक्षय्यं तेजो म-
ध्यंदिने जपेत् । अस्तं प्रतिगते सूर्य्ये द्विषन्तं प्रतिबा-
धने । तव यश्चेति सूक्तानि जपन् शत्रून्नियच्छति । एक-
देशं सुवर्ण्णस्य सर्व्वकामान् विनिर्द्दिशेत् । आध्या-
त्मिका क इत्येता जपन्मोक्षमवाप्नुयात् । आ नोभद्रा इ-
त्यनेन दीर्घमायुरवाप्नुयात् । त्वा सोमेति च सूक्तेन
नवं पश्यन्निशाकरम् । उपतिष्ठेत् समित्पाणिर्व्वासां-
स्याप्नोत्यसंशयम् । आयुरायूंषि समिति कोषसृक्कन्तदा-
जपेत् । अपानः शीशुचदिति स्तुत्वा मध्ये दिवाकरम् ।
यथा मुञ्चति चेषोकान्तथा पापं प्रमुञ्चति । जातवेदस
इत्येतज्जपेत् स्वस्त्ययनं पथि । भयैर्विमुच्यते सर्व्वैः स्वस्ति-
मानाप्नुयाद् गृहम् । व्युष्टायाञ्च तशा रात्र्यामेतद्दुः
स्वप्तनाशनम् । प्रमन्दिनेति भूयत्यां जपेद्गर्भविमोच-
नम् । जपन्निन्द्रमिति स्नातो वैश्यदेवं तु सप्तकम् । मु-
ञ्चत्येभ्यस्तथा जुह्वत् सकलं किल्विषं नरः । इमामिति
जपन् शश्वत् कामानाप्नोत्यभीप्सितान् । मा नस्तोक इति
द्वाभ्यां त्रिरात्रोपोषितः शुचिः । औडुम्बरीश्च जुहुयात्
समिधश्चाज्यसंभृताः । छित्वा सर्व्वान् मृत्युपाशान् जी-
वेद्रोगविवर्ज्जितः । ऊर्द्ध्वबाहुरनेनैव स्तुत्वा शम्भुं
तथैव च । मा नस्तोकेति च ऋचा शिखाबन्धे कृते नरः ।
अधृष्यः सर्व्वभूतानां जायते संशयं विना । चित्रमि-
त्युपतिष्ठेत त्रिसन्ध्यं भास्करं तथा । समित्पाणिर्न-
रोनित्यमीप्सितं धनमाप्नुयात् । दुःस्वप्नं नुदते कृत्स्नं
भोजनं चाप्नुयाच्छिवम् । हतेषणामीति तथा रक्षोघ्नः
परिकीर्त्तितः । यदि वासा इत्यृचेन जपन् कामान
वाप्नुयात् । नमोयवन्निति जपन् सुप्रगे तापनः शुचिः ।
कयान इति च जपन् जातिश्रैष्ठ्यमवाप्नुयात् । इमन्ते-
सोममित्येतत् सर्वान् कामानवाप्नुयात् । पितुरृक्षूपतिष्ठेत
नित्यमन्नमुपस्थितम् । अग्नेतत् पतिसूक्तेन स्निग्धमाप्नो-
[Page1408-b+ 38]
त्यनुत्तमम् । योमेराजन्नित्यपान्तु दुःस्वप्रथमनीमृचम् ।
अध्वनि प्रस्थितो यस्तु पश्येच्छुभमथाशुभम् । अप्रशस्तं
प्रशस्तं वा कनिक्रदमिमं जपेत् । द्वाविंशकं जपन् सूक्तमा
ध्यात्मिकमनुत्तमम् । पूर्व्वं सुप्रयतोनित्यमिष्टान् कामान्
समश्नुते । कृणुष्वेति जपेन्मन्त्रं जुह्वदाज्यं समाहितः ।
अरातीनां हरेत् प्राणं रक्षांस्यपि च नाशयेत् । उपति-
ष्ठेत् स्वयं वह्निं परीत्यृचं दिने दिने । सुरक्षति स्ययं
वह्निर्विश्वतो विश्वतोमुखः । हंसं शुचिषदित्येत् शुचिर्वीक्षेत्
दिवाकरम् । ऋषिं प्रपद्यमानन्तु स्थालीपाकं यथाविधि ।
जुहुयात् क्षेत्रमध्ये तु स्थालीपाकांस्तु पञ्चभिः । इन्द्र
यममरुत्सूर्य्यपर्ज्जन्याय भगाय च । यथालिङ्गं तु
विहरे लाङ्गलन्तु कृषीवलः । प्रोक्तोधान्याय सीतायै सु-
नासीरमथोत्तरम् । गन्धमाल्यनमस्कारैर्जपेदेताश्च दे-
वताः । प्रवापने प्रलवने खले स्थापनहारयोः । अमोघं
कर्म्म भवति वर्द्धते सर्व्वदा कृषिः । समुद्रादिति सू-
क्तेन कामानाप्नोति पावकात् । वैश्वानर इति द्वाभ्यां
य ऋग्भ्यां वह्निमर्हति । स तरत्यापदः सर्वा यशः
प्राप्नोति चाक्षयम् । विपुलां श्रियमाप्नोति जयं प्राप्नोत्य-
नुत्तमम् । अग्ने त्वमिति च स्तुत्वा धनमाप्नोति चोच्छ्रितम् ।
प्रजाकामोजपेन्नित्यमरुणादेवमित्यृचम् दत्तात्रेयं जपेत्
प्रातः सदा स्वस्त्ययनं महत् । स्वस्ति पन्था इति प्रोच्य स्व-
स्तिमान् व्रजतेऽध्वनि । विजिगीषुर्वनस्पते शत्रूणां
व्याधिदम्भवेत् । स्त्रियागर्भप्रसूताया गर्भमोक्षणमुत्त-
मम् । आ बद्धादिति सूक्तञ्च वृष्टिकामः प्रयोजयेत् । नि-
राहारः क्लिन्नवासो नचिरेण प्रवर्षति । मनसः काम-
मित्येतां पशुकामो नरोजपेत् । कर्द्दमन इति स्नायात्
प्रजाकामः शुचिव्रतः । अग्रे पूर्व्वामिति स्नायाद्राज्यका-
मस्तु मानवः । लोहिते चर्मणि स्नायात् ब्राह्मणस्तु यथा
विधि । क्षत्रश्चर्मणि वै व्याघ्रे छागे वैश्यस्तथैव च । दशसाह-
स्रिकोहोमः प्रत्येकं परिकीर्त्तितः । आ गा वहेति सूक्तेन
गोष्ठे गां लोकमातरम् । उपतिष्टेज्जपेच्चैव यदीच्छेत्ताः
सदाऽक्षयाः । उपेते तिसृभीराज्ञो द्वन्दुभिं चाभिमन्त्रयेत् ।
तेजोबलञ्च प्राप्नोति शत्रूंश्चैव नियच्छति । तृणपाणि-
र्जपेत् सूक्तं रक्षोघ्नं दस्युभिर्वृतः । ये केचिन्नेत्यृचं
जप्त्वा दीर्घमायुरवाप्नुयात् । जीमूतस्येति सूक्तेन लाङ्ग-
लान्यभिमन्त्रयेत् । यथा छिद्रं ततो राजा विनिहन्ति
रणे रिपून् । अमीवेतित्रिभिः सूक्तैर्धनमाप्नोति चाक्षयम् ।
अमीवहेति सूक्तेन भूतानि स्नापयेन्निशि । संबाधे विषमे
[Page1409-a+ 38]
दुर्गे बद्धो वा निगडैः क्वचित् । पलायन् वा गृहीतो वा
सूक्तमेतत्तदा जपेत् । त्रिरात्रमपि चोपोष्य श्रपयेत् पायसं
चरुम् । तेनाहुतिशतं पूर्णं जुहुयात् त्र्यम्बकेत्यृचा । समुद्दिश्य
महादेवं जीवेदव्दे शतं सुखम् । तच्चक्षुरित्यृचा स्नात
उपतिष्ठेद्दिवाकरम् । उद्यन्तं मध्यमं चैव दीर्घमायुर्जि-
जीविषुः । सूक्ताभ्यां परभागाभ्यां भूताभ्यां भूतिमाप्नु-
यात् । इन्द्रा सोमेति सूक्तन्तु कथितं शत्रुनाशनम् । यस्य
लुप्तं व्रतं मोहादश्रौतैः संसृजेत वा । उपोष्याज्यं
स जुहुयादग्ने व्रतपते इति । आदित्य वृक्षसाम्राज्यं
जप्त्वा वादे जयी भवेत् । नदीतीति चतुष्केण मुच्यते महतो
भयात् । ऋचं जप्त्वा यदित्येतत् सर्वान् कामानवाप्नुयात् ।
द्वाचत्वारिंशकं चैन्द्रं जप्त्वा ना शयते रिपून् । रायस्महीति
जप्त्वा च प्राप्नोत्यारोग्यमेव च । शन्नोभवेति द्वाभ्यान्तु
भुक्त्वान्नं प्रयतः शुचिः । हृदयं पाणिना स्पृष्ट्वा व्याधिभि-
र्न्नाभिभूयते । उत्तमेदमिति स्नातो भूत्वा शत्रुं प्रमापयेत् ।
त्वन्नो अग्नेति सूक्तेनं हुतेनान्नमवाप्नुयात् । कन्या-
वा मिति सूक्तेन दिग्दोषात् विप्रमुच्यते । यदभ्य कच्चेत्यु-
दिते जप्तुर्वश्यं जगद्भवेत् । यद्वागिति च जप्तेन
वाणी भवति शाश्वती । वाचोविदमितीत्येता जपन् वाचं
समश्नुते । पवित्राणां पवित्रन्तु पावमान्य ऋचां मताः ।
वैखानसा ऋचस्त्रिंशत् पवित्राः परमा मताः । ऋचोद्वि-
षष्टिः प्रोक्ताश्च यवश्चेत्यृषिसत्तम! । सर्वकल्मषनाशाय प
रिणामशिवाय च । स्वादिष्ठयेति सूक्तानां सप्तषष्टिरुदा-
हृता । दशोत्तराण्युपास्यैवाः पावमानीः शतानि षट् ।
एतज्जपंश्च जुह्वच्च घोरं मृत्युभयं जयेत् । आपोहिष्ठेति
चारिष्टौ जपेत् पापभयार्द्दने । प्रवेदनेति नियते
जपेच्च मरुधन्नसु । प्राणान्तिके भये प्राप्ते क्षिप्रं प्राणांस्तु
विन्दति । व्युष्टायामुदिते सूर्य्येये चेति जयमाप्नुयात् ।
आयुर्द्दामेति मूढश्च पन्थानं पथि विन्दति । क्षोणे युवति
मन्त्रेण यं कञ्चिद्धृदयप्रियम् । यत्तेयमेति सुस्नातस्तस्य
मूर्द्धानमालभेत् । सहस्रकृत्वः पञ्चाहं तेनायुर्विन्दते
महत् । इदं मेध्ये ति जुहुयाद् घृतं प्राज्ञः सहस्रशः ।
पशुकामो गवाङ्गोष्ठे अर्थकामश्चतुष्पथे । वयः सुवर्ण
इत्येतां जपन्ना विन्दते प्रियम् । हविष्यन्तीं समभ्यस्य सर्व-
पापैः प्रमुच्यते । तस्य रोगा विनश्यन्ति कायाग्निर्वर्द्धते
सदा । त्यक्तामयः स्वस्त्ययनं सर्वव्याधिविनाशनम् । वृहस्पते
अकीत्येतद्वृष्टिकामः प्रयोजयेत् । सर्वं त्वेति परा शान्ति-
र्जयाप्रतिरथस्तथा । मृतासं कश्यपन्नित्यं प्रजाकाम-
[Page1409-b+ 38]
स्य कीर्त्तितम् । अहं रुद्रेभिरित्येतद्वाग्मी भवति मा-
नदः । न योनौ जायते विद्वान् जपंस्तिसृषु रात्रिषु ।
रात्रिसूक्तं जपन् रात्रौ रात्रिं क्षेमां नयेन्नरः । आकम्प-
यन्तीति जपेन्नित्यं कृत्याविनाशनम् । आयुष्यञ्चैव स-
र्वस्य सूक्तं दाक्षायणं महत् । उत देवा इति जपेदास्वा-
पान्तं धृतव्रतः । अपमार्गे तु जनिते जपेदग्निभये सति ।
अरण्यानीत्यरण्येषु जपेत्तद्भयनाशनम् । ब्राह्मीमासाद्य
सूक्ते द्वे वरां ब्राह्मीं शतावरीम् । पृथगद्भिर्घृतेनाथ मेधां
लक्ष्मीञ्च विन्दति । मास इत्यसपत्नघ्नं संग्रामं विजि-
गीषतः । ब्रह्मणोऽग्निं संविदानं गर्भमृत्युनिवारणम् ।
अपैहीति जपेत् सूक्तं शुचिर्दुःखस्वप्ननाशनम् । येनेद-
मिति वै जप्त्वा समाधिं विन्दते परम्! मयोभूर्वात इ-
त्येता जपेत् स्वस्त्ययनं परम् । शामरीमिन्द्रजननम्
बाधामेतेन वारयेत् । महित्रीणामवोस्त्विति पथि स्वस्त्ययनं
जपेत् । अग्नये द्विषद्वेषं जपेच्च रिपुनाशनम् । वास्तोष्प-
तेति मन्त्रेण जपेच्च गृहदेवताः । जपस्यैष विधिः प्रोक्तो-
हुतौ ज्ञेयो विशेषतः । होमान्ते दक्षिणा देया पाप-
शान्तिकृतेन तु । हुतं शस्यति चान्नेन अन्नहोमप्रदा-
नतः । विप्राशिषस्त्वमोधाः स्युर्ब्बहिः स्नातं च सर्व्वतः ।
सिद्धार्थका यवा धान्यं पयोगव्यघृतं तथा । क्षीरवृक्षात्त-
थेधन्तु होमा वै सर्व्वकामदाः । समित् कण्टकिनश्चैव
राजिका रुधिरं विषम् । अभिचारे तथा शैलुमसनं
शक्तवः पयः । दधि भैक्ष्यंफलं मूलमृग्विधानमुदाहृतम्” ।
<LEND>
