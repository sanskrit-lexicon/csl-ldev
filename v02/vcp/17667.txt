<L>17667<pc>2607,a<k1>गुणविधि<k2>गुणविधि
गुणविधि¦ पु० गुणस्याङ्गस्य द्रव्यादेर्विधिः । प्राप्तस्याऽप्राप्तस्य वा
<>कर्मणोऽङ्गद्रव्यविधाने । यथा “अग्निहोत्रं जुहोति स्वर्ग-
<>कामः” इति विधिना स्वर्गसाधनत्वेन प्राप्तस्याग्निहोत्रादे-
<>रङ्गं “दध्ना जुहोतीति” वाक्यन दधिद्रव्यं विदधत् गुण-
<>विधिः । यत्र च कर्म अङ्गं च मानान्तरेणाप्राप्तं
<>तत्रोभयविधानं यथाहि तस्य अङ्गरूपगुणविधानेन गुण-
<>विधित्वं तथा कर्मस्वरूपप्रापकत्वेन उत्पत्तिविधित्वं
<>चेत्युभयरूपत्वम् तदेतत् गौगाक्षिग्रन्थे विवृतं यथा
<>“अज्ञातार्थज्ञापको लेदभागो विधिः । स च प्रयोजन
[Page2607-b+ 38]
<>वदर्थविधानेनाऽर्थवान् । तादृशञ्चार्थं प्रमाणान्तरेणाप्राप्तं
<>विधत्ते । यथा “अग्निहोत्रं जुहुयाम् स्वगकामः इति
<>विधिः प्रमाणान्तरेणाप्राप्तस्वर्गप्रयोजनवद्धोमं वि-
<>धत्ते अग्निहोत्रेण स्वर्ग भावयेदिति वाक्यार्थवोधः ।
<>यत्र कर्म प्रमाणान्तरेण प्राप्तं तत्र तदुद्देशेन गुणमात्रं
<>विधत्ते । यथा “दध्ना जुहोति” इत्यत्र होमस्य “अग्निहोत्रं
<>जुहुयात्” इत्यनेन प्राप्तत्वाद्धोमीद्देशेन दधिमात्रविधानं
<>दध्ना होमं भावयेदिति । यत्र तूभयमप्राप्तं, तत्र विशिष्टं
<>विधत्ते । यथा “सोमेन यजेत” इत्यत्र सोमद्रव्ययागयो-
<>रप्राप्तत्वात् सोमविशिष्टयागविधानम् । सोमपदे मत्यर्थ-
<>लक्षणया सोमवता यागेनेष्टं भावगेदिति वाक्यार्थ-
<>बोधः । न चोभयविधाने वाक्यभेदः, प्रत्येकमुभयस्या-
<>विधानात् किन्तु विशिष्टस्यैकस्यैव विधानात् । न
<>च “ज्योतिष्टोमेन स्वर्गकामोयजेतेति” प्राप्तयागोद्देशेन
<>सोमरूपगुणविधानमेवास्तु सोमेन यागं भावयेदिति,
<>किं मत्वर्थलक्षणयेति वाच्यम् । तस्याधिकारविधित्वे-
<>नोत्पत्तिविधित्वासम्भवात् । ननु “उद्भिदा यजेत पशु-
<>लाम” इत्यस्येव ज्योतिष्टोमेन इत्यस्याप्युत्पत्त्यधिकार-
<>विघित्वमस्त्विति चेन्न दृष्टान्ते उत्पत्तिवाक्यान्तरा-
<>भावेनान्यथानुपपत्त्या तथात्वाश्रयणात् । किञ्च ज्यो-
<>तिष्टोमेनेत्यत्रोभयविधित्वे तेनैव यागस्तस्य फलसम्बन्धश्च
<>बोधनीय इति सुदृढोवाक्य भेदस्तद्वरं सोमपदे मत्वर्थ-
<>लक्षणया विशिष्टविधानम्” । अधिकं विधिशब्दे वक्ष्यते ।
<>उभयविधाने अन्यदुदाहरणं तत्त्ववोथिन्यां दर्शितं यथा
<P>“प्रथमस्य चतुर्थे “वाजपेयेन स्वाराज्यकामोयजे-
<>तेति” तत्र वाजपेयशब्देन वाजमन्नं पेयं सुरादीति ।
<>तत्र तत्तद्यागमनूद्य वाजपेयद्रव्यरूपोगुणो विधीयते, किं
<>वा वाजपेयनामा यागविशेषोऽनेन विधीयत इति संशयः
<>तत्र विशिष्टयागान्तरकल्पने गौरवादन्नसुरात्मकं द्रव्यद्वयं
<>गुणो विधीयते नच गुणविधित्वे वाजपेयकरणक
<>यागेन स्वाराज्यं कुर्य्यादिति यागे वाजपेयकर-
<>णत्वेन वाजपेयसाध्यत्वस्त्राराज्यसाधनत्वयोर्विरुद्धयोरेक
<>ज्ञानविषयत्वानभ्युपगमात् वाजपेयगुणवता यागेन
<>स्वाराज्यं भावयेदिति मत्वर्थलक्षणा प्रसज्येतेतिवाच्यं
<>सकृदुच्चरितस्य यजेतेत्यस्य तन्त्रेणोभयत्रान्वयाङ्गीकारात्
<>बाजपेयेन द्रव्येण स्वाराज्याय यागं कुर्य्यादित्यर्थलाभान्न
<>मत्वर्थलक्षणा । तथाच सूत्रं “नामधेये गुणाश्रुतेः स्याद्वि-
<>धानमिति चेदिति” (जैमि० १ । ४ । ८ ।) प्राप्ते ब्रूमः यजेः
[Page2608-a+ 38]
<>फले द्रव्ये च उभयत्र सम्बन्धाङ्गीकारे विरुद्धं त्रिकद्वय
<>मापद्येत । तथा हि उपादेयत्वं गुणत्वं विधेयत्व-
<>ञ्चेत्येकं त्रिकम् उद्देश्यत्वमनुवाद्यत्वं मुख्यत्वञ्चेत्यपरं
<>त्रिकं तत्रोद्देश्यत्वादयस्त्रयः स्वाराज्यफलनिष्ठा धर्माः ।
<>उपादेयत्वादयस्त्रयः साधनीमूतयागनिष्ठा धर्माः
<>फलमुद्दिश्य यागस्योपादानात् फलमनूद्य यागस्य विधा-
<>नात् फलस्य च साध्यतया मुख्यत्वात् यागस्य साधन-
<>त्वेनोपसर्ज्जनत्वात् तदेव च गुणत्वम् । अत्र चोपादेय-
<>त्वोद्देश्यत्वयोः, गुणत्वमुख्यत्वयोरनुवाद्यत्वविधेयत्वयोर्वि-
<>रोध इति त्रिकद्वयं विरुद्धम् । तथाचैकेनैकदा तादृश
<>विरुद्धोभययोर्वोधकत्वं नाङ्गीक्रियत इति भावः । अथ
<>मा भूत्तन्त्रेण सम्बन्धः यजेतेनुषङ्गेण पृथक् फले द्रव्ये-
<>चान्वयः स्वीक्रियतामिति चेन्न अनुषङ्गकल्पने वाजपेय
<>द्रव्येण यजेत यागं कुर्य्यात् स्वाराज्याय यजेत यागेन
<>स्वाराज्यं भावयेदिति वाक्यभेदापत्तेः तस्माद्वाजपेय
<>शब्दो न द्रव्यवाचकः अपि तु यागनामधेयमिति । इत्थ-
<>ञ्चानुषङ्गकल्पने वाक्यभेदरूपगौरवं दोष इत्यनुषङ्गा-
<>धिकरणसिद्धान्तः । यत्र चानुषङ्गकल्पने विशेषप्रमाण-
<>मस्ति तत्र प्रामाणिकत्वात् तत्कल्पने गौरवं न दोषायेति
<>ध्येयम्” ।
<>उभयत्र च द्रव्यमात्रगुणविधाननिराकरणम् प्रयो-
<>जनम् । क्वचित्तु गुणमात्रविधानं जै० १ । ४ । ९ सूत्र-
<>भाष्ययोर्दर्शितं यथा
<P>“तद्गुणास्तु विधीयेरन्नविभागाद्विधानार्थे न चेदन्येन
<>शिष्टाः” ९ सू० । “यथा “आग्नेयोऽष्टाकपालोऽमावास्यायां
<>पौर्णमास्यां चाच्युतो भवति” इत्येवमादयः श्रूयन्ते
<>तत्र सन्देहः, किम् ‘आग्नेयोऽग्नीषोमीयः’ इत्येवमादयो
<>गुणविधयः, कर्मनामधेयानि वा? इति । किं तावत्
<>प्राप्तम्? गुणविधी सत्यनेको गुणो विधीयेत, अग्नि-
<>पुरोडाशाष्टाकपालाः इति, तस्मान्न गुणविधयः इत्येवं
<>प्राप्ते ब्रूमः, तच्च कर्म, गुणाश्चास्य विधीयेरन्, अवि-
<>भक्ता हि ते कर्मणो विधानार्थे तद्धितान्ते शब्दे, तत्र
<>हि अष्टाकपालस्याग्नेयता विधीयते, स एष एव-
<>माग्नेयो भवति, यद्यग्नये संकल्प्य दीयते, तेनायम्
<>अनेन प्रकारेण यागो विहिती भवति, स एवं विधीय-
<>मानो न शक्यते सम्बन्धिनावविधाय विहित इति
<>वक्तुम् । तस्मात् गुणविधयः, अष्टसु कपालेषु संस्क्रिय-
<>माणो व्रीहिमयो वा पुरोडाश एव भवति, सोऽनुवादः
[Page2608-b+ 38]
<>सिद्धश्चात्राष्टाकपाल उच्यते, ‘कपालेषु श्रपयति’ इति
<>वचनात् नान्येन श्रपितं गृह्णन्ति, तेनास्मिन्पक्षे
<>वाक्यभेदो भवति, ‘न चेदन्येन शिष्टाः’ यत्र पुनरन्ये
<>वचनेन शिष्टा गुणा भवन्ति तत्र नामधेयं, यथ
<>‘अग्निहोत्रं जुहोति ।’
<LEND>
