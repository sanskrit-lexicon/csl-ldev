<L>27091<pc>3860,a<k1>धर्ममेघ<k2>धर्ममेघ
धर्ममेघ¦ पु० धर्मात् मेहति वर्षति मिह--अच् धश्चान्तादेशः
६ त० । पातञ्जलोक्ते असंप्रज्ञातसमाधौ । तल्लक्षणादि पात०
<फ्>सूत्रभाष्यविवृतिषूक्तं यथा “प्रसङ्ख्यानेऽप्यकुसीदस्य
सर्वथा विवेकख्यातेर्धर्ममेघः समाधिः” सू० ।
<ःई>“यदायं ब्राह्मणः प्रसङ्ख्यानेऽप्यकुसीदस्ततोऽपि न
किञ्चित प्रार्थयते तत्रापि विरक्तस्य सर्वथा विवेकख्याति-
रेव भवतीति पुंस्कारवीजक्षयान्नास्य प्रत्ययान्तराण्युत्प-
द्यन्ते तदास्य धर्ममेधोनाम समाधिर्मवति” भा०
<फ्>“ततः पसङ्ख्यानान्नकिञ्चित् सर्वभावाधिष्ठातृत्वादि
प्रार्थयते प्रत्युत तत्राप्रि क्लिश्नाति परिणामित्वदोषदर्शनेन
विरक्तः सर्वथा विवेकख्यातेरेव भवति एतदेव विवृणोति
तत्रापीति यदा व्युत्थानप्रत्यया भवेयुः तदा नायं
ब्राह्मणः सर्वथा विवेकख्यातिः यतस्तस्य प्रत्ययान्त-
राणि न भवन्ति ततः सर्वथा यदा विवेकख्यातिरिति
तदास्य धर्ममेघःसमाधिर्भवति । एतदुक्तं भवति प्रसङ्ख्याने
विरक्तस्तन्निरोधमिच्छन् धर्ममेघं समाधिमुपासीत
तदुपासने च सर्वथा विवेकख्यातिर्भवति” विवृतिः ।
“ततः क्लेशकर्मनिवृत्तिः” सू० ।
“तल्लाभादविद्यादवः क्लेशाः समूलकाषं कषिता
[Page3860-b+ 38]
भवन्ति कुशलाकुशलाश्च कर्माशयाः समूलघातं हता
भवन्ति क्लेशकर्मनिवृत्तौ जीवन्नेव विद्वान् विमुक्ती भवति
कस्मात् यस्माद्विपर्ययो भवस्य कारणं, न हि क्षीणविप-
र्ययः कश्चित् केनचित् क्वचिज्जातो दृश्यते इति” भा० ।
<फ्>“तन्निरोद्धुं पारयतीति तस्य च प्रयोजनमाह ।
ततः । कस्मात् पुनर्जीवन्नेव विद्वान् विमुक्तोभवति
उत्तरं यस्मादिति क्लेशकर्मवासनेद्धः किल कर्माशयो
जात्यादिनिदानं, न चासति निदाने निदानी भवितुम-
र्हति यथाहात्र भगवानक्षपादः “वीतसागजन्मादर्शना-
दिति” विवृतिः ।
<फ्>“तदा सर्वावरणमलापेतस्य ज्ञानस्यानन्त्यात् ज्ञेय-
मल्पम् ।” सू०
<फ्>“सर्वैः क्लेशकर्मावरणेर्विमुक्तस्य ज्ञानस्यानन्त्यं भवति
तमसामिभूतमावृतं ज्ञानसत्वं क्वचिदेव रजसा प्रवर्त्तितम्
उद्घाटितं ग्रहणसमर्थैं भवति तत्र यदा सर्वैरावरण-
मलैरपगतमलं भवति तदा भवत्यस्यानन्त्यं ज्ञानस्यानन्त्यात्
ज्ञेयमल्पं सम्पद्यते यथाकाशे खद्योतः, यत्रेदमुक्तम्
“अत्नोमणिमविध्यत्तमनङ्गुलिरथावयत् । अग्रीवस्तं प्रत्य-
सुञ्चत्तमजिह्वोभ्यपूजयदिति” भा० ।
<फ्>“अथैवं धर्ममेघे सति कीदृशं चित्तमित्याह ।
तदेति आव्रियते चित्तसत्वमेभिरिति आवरणानि-
मलाः क्लेशकर्माणि सर्वे च ते आवरणमला-
श्चेति सर्ववरणमलाः तेभ्योऽपेतस्य ज्ञानस्य चित्तसत्वस्य
ज्ञायतेऽनेनेति अनया व्युत्पत्त्या, आनन्त्यादपरिमेयत्वात्
ज्ञेयमल्वम् । यथा हि शरदि घनपटलमुक्तस्य चन्द्रा-
र्च्चिषः परितः प्रद्योतमानस्य प्रकाशानन्त्यात् प्रकाश्याः
घटादयोऽल्पाः प्रकाशन्ते एवमपगतरजस्तमसश्चित्तसत्वस्य
प्रकाशानन्त्यादल्पं प्रकाश्यमिति तदेतदाह सर्वैरिति
एतदेव व्यतिरेकमुखेन स्फोरयति आवरकेण तमसा-
भिभूतमिति क्रियाशीलेन रजसा प्रवर्त्तितमतएवोद्वा-
टितं तम इत्यथः । अतएव सर्वान् धर्मान् ज्ञेयान् मेहति
वर्षति प्रकाशनेनेति धममेघ इत्युच्यते । नन्वयमस्तु धर्म-
मेघः समाधिः । सवासनक्लेशकर्माशयप्रशमहेतुः अथ
सत्यप्यस्मिन कस्मात् न जायते पूनर्जन्तुः इत्यत आह
यत्रेदमुक्तमिति कारणसमुच्छेदेऽपि चेत् कार्यं क्रियते
हन्त भोः मणिवेधाटयोऽन्धादिभ्यो भवेयुः प्रत्यक्षाः, तथा-
चानुपपन्नार्थतायामाभाणको लौकिक उपपन्नार्थः स्यात् ।
अविध्यदब्धोमणिमिति आवयत् ग्रथितवान्, प्रत्य-
[Page3861-a+ 38]
मुञ्चत् पिनद्धवान्, अभ्यपूजयत् स्तुतवानिति” विवृतिः ।
“ततः कृतार्थानां परिणामक्रमसमाप्तिर्गुणानाम् ।” सू०
<फ्>“तस्य धर्ममेघस्योदयात् कृतार्थानां गुणानां परिणा-
मक्रमः परिसमाप्यते नहि कृतभोगापवर्गाः परिसमाप्त-
क्रमाः क्षणमध्यवस्थातुमुत्सहन्ते ।” भा०
<फ्>“ननु धर्ममेघस्य परा काष्ठा तानप्रसादमात्रं परं
वैराग्यं समूलघातमपहन्तु व्युत्थानसमाधिः संस्का-
रान् सक्लेशकर्माशयान, गुणास्तु स्वतएव विकारकरण-
शीलाः कस्मात्तादृशमपि पुरुषं प्रति देहेन्द्रियादि नार-
भन्ते इत्यत आह । ततो--गुणानाम् । शीलमिदं
गुणानां यं प्रति कृतार्थास्तं प्रति न प्रवर्त्तन्ते
इति भावः” विवृतिः ।
<LEND>
