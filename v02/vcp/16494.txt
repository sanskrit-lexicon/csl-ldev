<L>16494<pc>2470,b<k1>खलेकपोत<k2>खलेकपोत
खलेकपोत¦ पु० ब० व० खले पतन्तः कपोताः शा० त० अलुक्
स० । खलेपतत्सु कपोतेषु । तत्तुल्यः न्यायः खलेकपोत
न्यायः यथा खले कपोता युगपत् पतन्ति तथा परस्पर-
विशेष्यविशेषणभावानापन्ना एकत्रान्विताः यथा क्रियायां
कर्मादिकारकाणां सर्वेषामेव युगपदन्वयः न तु विशेष्ये-
विशेषेणमिति रीत्या “गुणानाञ्च परार्थत्वादसम्बन्धः
समत्वात् स्यात्” जै० उक्तेः । अयमेव न्यायः एकत्र-
द्वयमिति संज्ञकोऽपि । यथा महानसीयवह्निर्नास्तीत्यतः
एकस्मिन् अभावप्रतियोगिनि महानसीयत्वं वह्नित्व-
ञ्चेत्युभयं प्रकारविधया भासते इति जगदीशः । गदा-
धरमते तु निर्द्धर्मितावच्छेदकभानास्वीकारेण वह्नित्वं
घर्मितावच्छेदकीकृत्यैवात्र महानसीयत्वं भासते इति तत्र
न एकत्रद्वयमिति रीत्या बोधः किन्तु क्रियाकारकान्वय
एव तथा बोधः इति भेदः सएव खलेकपोतन्यायः ।
<LEND>
