<L>11141<pc>1579,a<k1>औपासन<k2>औपासन
औपासन¦ त्रि० उपास्यते प्रतिदिनमित्युपासनो गृह्यो-
<>ऽग्निस्तत्र भवः अण् । गृह्याग्नौ कर्त्तव्ये सायंप्रात-
<>र्होमादौ कर्म्मणि । गृह्याग्निश्च विवाहाग्निः ।
<>तत्र कर्त्तव्यं दर्शितं “नौपासनश्रुतेः” कात्या ०१, १, २,
<>“यदुक्तम् वैतानिकेष्वेवाग्निषुश्रौतं स्मार्तं च कर्त्तव्यमिति
<>तन्न कुतः? औपासनश्रुतेः यत आहिताग्नेरप्यौपासनः
<>श्रूयते पितृमेधे “अद्वारेणौपासनं निरस्यतीति” यदि स्मार्त-
<>मपि वैतानिकेष्वेव क्रियते तदा आहिताग्नेः पितृमेधे
<>औपासनदर्शनं न स्यात् अस्ति च । तस्मात् स्मार्त्तान्यौपा-
<>सने कर्त्तव्यानीति तथा च स्मृतिः स्मार्त्तं कर्म्म विवाहाग्नौ
<>कुर्व्वीत प्रत्यहं गृही । दायकालाहृते वापि श्रौतं वैतानि-
<>काग्निष्विति” । “तस्मिन् गृह्याणीत्यापस्तम्बस्मरणाच्च” ।
<>गृहाय हितं गृह्यम् गृहशब्दश्च दम्पत्योर्वर्त्तते तस्मि-
<>न्नित्यावसथ्ये । अतश्च यत्किञ्चिद्दम्पत्योर्हितं कर्म शान्तिक
<>पौष्टिक व्रताङ्गहोमादिकं स्मार्त्तं तत् सर्वमावसथ्येऽग्नौ
<>भवतीति । तथा च खादिरगृह्यसूत्रकारिकायाम् “हो-
<>मानात्मार्थपत्न्यर्थान् कृत्स्नानौपासने न च । परार्थाने-
<>कदेशेऽग्नौ स चान्ते लौकिको भवेत्” अत एव कात्यायनः
<>(कर्मप्रदापे) “न स्वेऽग्नावन्यहोमः स्यान्मुक्त्वैकां समिदाहु-
<>तिम् । स्वकर्म्म सत्क्रियार्थश्च यावन्नासौ प्रजायते । अग्नि-
<>स्तु नामघेयादौ होमे सर्व्वत्र लौकिकः । न हि पित्रा
<>समानीत पुत्रस्य भवति क्वचित्” । अतश्च सीमन्तोन्नयनमपि
<>स्मार्ताग्नावेव कार्य्यम् । अपिच आधानेनोत्पादितानां
<>गार्हपत्यादीनामग्नीनाम् प्रयोजनापेक्षायां सत्यां “गार्हपत्ये
<>हर्वीषि श्रपयत्याहवनीये जुहोति दक्षिणाग्नावन्वाहार्य्यं
<>पवतीति” प्रत्यक्षवचननिर्द्दिष्टैरेव प्रयोजनैर्निराक ङ्क्षाणाम्
<>न सामर्थ्यमात्रेणोक्तादन्यत्र विनियोगः कल्पयितुं शक्यते” ।
<>तस्मात् स्मार्तान्यौपासन एव कार्य्याणि इति” कर्कः ।
<P>विधानपा० तस्यारम्भकालादि निरूपितं यथा गृह्यपरि-
<>शिष्टे “अथ नित्यौपासनं तस्य सतयमारम्भं” इति ।
<>शौनकोऽपि यस्मिन्नह्नि विवाहः स्यात्सायमारभ्य तस्य
<>तु । परिचर्य्यां विवाहाग्नेर्विदधीत स्वयं द्विजः । यदि
<>रात्रौ विवाहाग्निरुत्पन्नः स्यात्तथा सति । उपक्रमोत्तर
<>स्याह्नः सायं परिचरेदमुमिति” । इदमपि नवनाड्यतिक्रमे-
<>दृष्टव्यम् । तथा चापस्तम्बसूत्रे भाष्यकृत्सुदर्शनाचार्य्यः ।
<>“अस्यचारम्भणं रात्रावेव यदि नव नाड्योनातीताः ।
[Page1579-b+ 38]
<>अतीताश्चेत् परेद्युः सायमेवाग्निहोत्रबेलायामारम्भ
<>इति” । अन्यत्रापि । “प्रातर्होमे सङ्गवान्तः कालस्त्वनु-
<>दिते ऽथ वा । सायमस्तमिते होमः कालस्तु नवनाडि-
<>केति” । अत्रानुदितहोमकालस्तु वाजसनेयिनां वेदितव्यः ।
<>तथा च कात्यायनसूत्रम् । “औपासनस्य परिचरणमस्त-
<>मितानुदितयोरिति” । तेषामौपासनसमारम्भोऽपि चतु-
<>र्थीहोमानन्तरमाहितेऽग्नौ भवति न तु विवाहाग्नौ “आव-
<>सथ्याधानं दारकाले दायाद्यकाले वेति” कात्यायनसूत्रात्
<>तद्भाष्यमपि । “दारकालश्चतुर्थ्युत्तरकालः । दायाद्यकालो-
<>धनविभागकाल इति” औपासनात्पूर्व्वं यदि विवा-
<>हाग्निः शाम्येत तदा प्रायश्चितमुक्तं विश्वादर्शे “उद्वा-
<>हौपासनात् पूर्व्वमनले शान्तिमागते । स्थालीपाकं ततः
<>कृत्वा ह्यौपासनमथाचरेत् । नवनाडीभ्य ऊर्द्द्वं चेत्स्थाली-
<>पाकोभवेत्तु वै । औपासने तदा कुर्य्यात् परेद्युः सायमेव-
<>चेति” । तस्य प्रादुष्करणकाल उक्तः आश्वलायनसूत्रे
<>“तस्याग्निहीत्रेण प्रादुष्करणहोममकालौ व्याख्याताविति”
<>तत्कारिकायामपि । “ज्वालयेदपराह्णेऽग्निमस्तं याते दि-
<>वाकरे । पर्य्युह्याग्निं परिस्तीर्य्य पर्य्युक्ष्य च ततः पर-
<>मिति” । स्पष्टमाह कात्यायनः । “सूर्य्ये तु शैलमप्राप्ते
<>षड्विंशद्भिरिहाङ्गुलैः । पादुष्करणमग्नीनां प्रातरासोम-
<>दर्शनम्” । तथा “दुहित्रा स्तुषया वाग्निविंहारो न
<>विरुध्यते । निलेपनं च पात्राणामुपलेपनमेव चेति” ।
<>उक्तकाले प्रादुष्करणाभावे प्रायश्चित्त मुक्तम् आश्वलायन
<>कारिकायाम् । “प्रायश्चित्तं विशेषेण यत्र नोक्तं
<>भवेद्बिधिः । होतव्याज्याहुतिस्तत्र भूर्भुवःस्वरितीति
<>चेति” । कात्यायनः अनुदितास्तमयलक्षणमाह ।
<>“रात्रेस्तु षोडशे भागे ग्रहक्षनत्रभूषिते । कालं त्वनु-
<>दितं ज्ञात्वा तत्र होमं प्रकल्पयेत्” । तथा “यावत्सम्यङ्ग-
<>भासन्ते नभस्यृक्षाणि सर्वतः । न च लौहित्यमायाति
<>तावत्सायं तु हूयते” । अत्राश्वलायनादीनां होमे मुख्य-
<>कालमाह चन्द्रिकायामत्रिः “हस्तादूर्द्ध्वं रविर्यावद्भूभिं-
<>हित्वा न गच्छति । तावद्धोमविधिः पुण्योनान्योऽभ्युदित-
<>होमिनाम् । रात्रौ प्रदोषो मुख्यःस्यादिति वेदविदो विदु-
<>रिति” । अत्र गौणकालमाह शौनकः “पश्चादस्तमया-
<>त्कालोयोभवेत्त्रिमूहूर्त्तकः । स सायंहोमकालःस्यात् प्रदो-
<>षान्त उदाहृतः । यस्तु षड्नाडिकाकालः पश्चादेवोदया-
<>द्रवेः । स होमकालो विप्राणां सङ्गवान्त इति स्मृत” इति ।
<>यदि गौणकालोऽप्यतोतस्तदा गृह्यपरिशिष्टेप्रायश्चित्तमुक्तम्
[Page1580-a+ 38]
<>“नित्यहोममतीत्य मनस्वत्या चतुर्गृहीतं जुहुयात्
<>द्वादशूरात्रादूर्द्ध्वं पुनराधानमिति” । केचित्तुप्रायश्चित्तं
<>कृत्वा प्रातर्होमकालात् पूर्व्वं सायंहोमः कार्य्यः सायं
<>होमात्पूर्व्वं प्रातर्होमः कार्य्यैत्याहुः “आसायकर्मणः
<>पातराप्रातः सायकर्म्मणः । आहुतिं नातिपद्येत पार्वणं
<>पार्वणान्तरादिति” बौधायनस्मृतेरिति । अस्याग्निहोत्र-
<>वद् विधानं प्रदर्शितं शौनकेन । “अग्निहीत्रवदि-
<>त्यतेच्छौनकेन प्रपञ्चितम् । पुनः पर्य्युक्ष्य चाङ्गारानु
<>दगग्नेरपोह्य च । हौम्यानां द्वादशानां तु पक्वमेते-
<>ष्टधिंश्रयेत् । पयोयवागूः सर्पिश्च ओदनं दधि तुण्ड
<>लाः । सोमस्तैलमपो व्रीहिर्द्वादशैते तिलायवाः । पय
<>आदीनि चचारि विदुः पक्वानि याज्ञिकाः । दध्यादीनाम-
<>पक्वानामधिश्रयणमिष्यते । उल्मुकेनैव ज्वलयेदपक्वं
<>पक्वमेव च । अधिश्रिते स्नुवेणापः परिषिञ्चेन्नवाधि-
<>काः । पुनस्त्रिर्ज्वलता तेन परिव्युह्य प्रहृत्य तत् । उद-
<>र्क्कषं त्रिधोद्वास्याप्यङ्गारानतिसृज्य च । अग्नेःपश्चात्तृणे
<>ष्वेव निधाय समिधा सह । त्रिवारमेकं संस्कृत्य गृहीत्वा
<>सायमग्नये (तेषां द्वादशद्रव्याणां मध्वे एकं द्रव्यमित्यर्थः) ।
<>स्वाहेति मन्त्रमुद्दार्य्य कुर्व्वीत प्रथमप्राहुतिम्! प्रातर्होमे
<>तु सूर्य्याय स्वाहेति प्रथमाहुतिम् । तूष्णीं प्रजापतिं
<>ध्यायन्नुभयत्र द्वितीयिकामिति” । अत्रान्योविशेषः स्वशा-
<>खोक्तोऽवगन्तव्यः । होमस्थानं स्मृत्यर्थसारे “बहुशुष्के
<>न्धनेनाग्नो सुसमिद्धे हुताशने । अङ्गारे लेलिहाने च हो-
<>तव्यं नान्यथा क्वचित् । योऽनर्चिषि जुहोत्यग्नौ व्यङ्गारे
<>चैव मानवः । मन्दाग्निरामयावीच दरिद्रश्चोपजायते ।
<>अग्निः प्रदक्षिणावर्त्तः शर्मदश्च शुवावहः” इति । अग्न्युप-
<>स्थानमन्त्रानाह शौनकः “परिसमुह्य च पर्य्युक्ष्याप्यु-
<>पतिष्ठेद्धविर्भुजम् । अग्नेः सूक्तैश्च सौरैश्च प्राजापत्यैश्च-
<>नित्यशः” याज्ञ० । हुत्वाग्नीन् सूर्यदेवत्यान् जपेन्मन्त्रान्
<>समाहितः” एतद्धोमं प्रशंसत्यङ्गिराः “यद्दद्यात्काञ्चनं
<>मरुं पृथिवीं च ससागराम् । तत्सायं प्रातर्होमस्य तुल्यं
<>भवति वा नवेति” । अन्यत्रापि “नाग्निहोत्रात्परोधर्म्मो
<>नाग्निहोत्रात्परं तपः । नग्निहोत्रात्परं स्नानं नाग्नि-
<>होत्रात्परा गतिरिति” अकरणे प्रत्यवायमाह गर्नः “कृत-
<>दारोन तिष्ठेत क्षणमप्यग्निना विना । तिष्ठेत चेहिजोव्रात्य-
<>स्तथा च पतितो भवेत् । यथा स्नानं यथा सन्ध्या वेद-
<>स्याध्ययनं यथा । तयैवौपासनं कार्य्यं न स्थितिस्तद्वि-
<>योगतः । यो हि हित्वा विवाहाग्निं गृहस्थ इति म-
[Page1580-b+ 38]
<>न्यते । अन्नं तस्य न भोक्तव्यं वृथापाकोहि स स्मृतः ।
<>वृथापाकस्य भुञ्जानः प्रायश्चित्तं समाचरेत । प्राणा-
<>यामशतं कृत्वा घृतं प्राश्य विशुध्यतीति” ।
<>तस्याशौचेऽपि कर्त्तव्यतामाह याज्ञ० । “वैतानौपासनाः
<>कार्य्याः क्रियाश्च श्रुतिनोदनात्” । ङीबभाव आर्षः
<>लोके तु औपासनीत्येव
<LEND>
