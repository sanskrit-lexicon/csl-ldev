<L>42508<pc>4975,a<k1>वैधहिंसा<k2>वैधहिंसा
वैधहिंसा¦ स्त्री कर्म० । वेदविहितहिंसायाम् “या वेदवि-
<>हिता हिंसा नियताऽस्मिंश्चराचरे । अहिंसामेव तां
<>विद्यात् वेदात् धर्मो हि निर्बभौ” मनुः । अत्र नियते-
<>त्युपादानात् नित्ये पश्विष्ट्यादौ हिंसाया अहिंसात्वं न
<>तु काम्येऽपीति सम्प्रदायविदः । पिष्टपशुमीमांसायाञ्च
<>तथैवोक्तं “कुर्य्यात् घृतपशुं सङ्गे कुर्य्यात् पिष्टपशुं तथा”
<>मनुना सङ्गे कामनायां पिष्टपशूनामेव विधानात् ।
<>विशेषतः कलौ “मांसदानं तथा श्राद्धे” “अश्वालम्भं
<>गवालम्भम्” इति च कलिवर्ज्येषूक्तेः काम्यबलिदानादि
<>निषेधः । हिसाया अनर्थसाधनत्वेऽपि वैधहिंसाया अर्थ-
<>साधनत्वम् वैद्यकोक्तसंस्कारभेदेन विषस्येवेति बोध्यम् ।
<>ति० त० मतभेदेन च वैधहिंसा उभयरूपत्वं निरूपितं यथा
<>“मा हिंस्यात् सर्वाभूतानि” इत्यत्र सर्वशब्दस्य व्याप-
<>कार्थपरतया एतद्विधिमनुलङ्घ्य “वायव्यं श्वेतमाल-
<>भेत्” इत्यादिविधेर्विषयाप्राप्तेरगत्या वैधातिरिक्त-
[Page4975-b+ 38]
<>विषयत्वं सर्वा सर्वाणि छन्दसि वेत्यनेन तत्पद
<>सिद्धम् । यदपि नानादर्शनटीकाकृद्भिर्वाचस्पतिमिश्रैस्त-
<>त्त्वकौमुद्यामभिहितं “न च मा हिंस्यात् सर्वा भू-
<>तानि” इति सामान्यशास्त्रं विशेषशास्त्रेण “अग्नीषो-
<>मीयं पशुमालभेत” इत्यनेन बाध्यते इति वाच्यं विरो-
<>धाभावात् विरोधे हि बलीयसा दुर्बलं बाध्यते । न
<>चास्ति विरोधः भिन्नविषयत्वात् । तथा हि मा
<>हिंस्यादिति निषेधेन हिंसाया अनर्थहेतुभावो ज्ञाप्यते
<>न पुनरक्रत्वर्थत्वमपि । अग्नीषोमीयं पशुमालभेतेत्यनेन तु
<>पशुहिंसायाः क्रत्वर्थत्वमुच्यते न त्वनर्थहेतुभावस्तथा सति
<>वाक्यभेदप्रसङ्गात् । न चानर्थहेतुत्वक्रतूपकारकत्वयोः
<>कश्चिदस्ति विरोधः । हिंसा हि पुरुषस्य दोषमावक्ष्यति
<>क्रतोश्चोपकरिष्यतीत्यन्तेन, तदपि सांख्यनये । मीमां-
<>सकमते तु विरोध एव तथा हि गुरुनये न खलु सर्व-
<>भूतहिंसाभावविषयकं कार्य्यम् इति निषेधविध्यर्थस्य बाधं
<>विना अग्नीषोमीयपश्वालम्मनविषयकं कार्य्यमिति भाव-
<>विध्यर्थ उपपद्यते । भट्टनये तु अङ्गे यथा तथास्तु ।
<>न च मुख्यपशुयागे पुरुषार्थपशुहिंसनस्यार्थसाधनत्व-
<>मनर्थसाधनत्वञ्चोपपद्यते विरोधात् । वस्तुतस्तु अङ्गेऽपि
<>विरोधोऽस्त्येव कुतो? विधेरेष स्वभावो यत् स्ववि-
<>षयस्य साक्षात् परम्परया वा पुरुषार्थसाधनत्वमवगम-
<>यति अन्यथाऽङ्गानां प्रधानोपकारकत्वमपि नाङ्गो-
<>क्रियेत । अर्थसाधनत्वं बलवदनिष्टामनूबन्धीष्टसाधनत्वम्
<>अनर्थसाधनत्वं बलवदनिष्टसाधनत्वं न चानयोरेकत्र
<>समावेश इति । अतएवोक्तं “तस्माद्यज्ञे बधोऽबधः”
<>इति । नन्वेवं “श्येनेनाभिचरन् यजेत” इत्यत्र श्ये-
<>नस्य शत्रुबधरूपेष्टसाध वमवगतम “अभिचारो मूल-
<>कर्म च” इति मनूना उपपातकगणमध्य पाठादनिष्ट-
<>सावनत्वमवगतम् । तदेतत् कथमुपपद्यतामिति चेन्मैवं
<>“आततायिनमायान्तं हन्यादेवाविचारयन्” इत्येक०
<>वाक्यतया आततायिस्थले इष्टसाधनत्वम् अनाततायि-
<>स्थले तूपपातकत्वेन बलवदनिष्टसाधनत्वमित्यविरोध इति
<>गुरुचरणाः” ।
<LEND>
