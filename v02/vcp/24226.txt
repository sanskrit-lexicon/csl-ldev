<L>24226<pc>3437,b<k1>दत्त<k2>दत्त
दत्त¦ त्रि० दा--कर्म्मणि क्त । १ त्यक्ते कृतदाने उत्सृष्टे
“स्वहस्तदत्ते मुनिमासने मुनिम्” माघः । दत्तं च
सप्तविधं दत्ताप्रदानिकशब्दे वक्ष्यते । २ अत्रेरनसूयागर्भ-
जाते दत्तात्रेयापरनामके विष्ण्ववताररूपे पुत्रभेदे पु० ।
आत्रेयशब्दे ३९२ पृ० तत्सम्भवकथा दृश्या “कपिली
नारदो दत्तो योगेशाः सनकादयः” भाग० ४ । १९ । ६ ।
३ अग्निसिंहमन्दने जिनभेदे हेमच० । ४ सात्वतवंश्ये भज-
मानान्वयजे राजाधिदेवस्य पुत्रभेदे । “राजाधिदेवस्य
[Page3438-a+ 38]
सुता जज्ञिरे वीर्य्यवत्तराः । दत्तातिदत्तौ बलिनौ शो-
णाश्वः श्वेतवाहनः । शमी च दत्तशर्म्मा च दत्तशत्रुश्च
शत्रुजित् । श्रवणा च श्रविष्ठा च स्वसारौ सम्बभूवतुः”
हरिवं० ३९ अ० । भावे क्त । ५ दाने न० “दत्तभुक्तफलं धनम्”
दायभा० भारतवाक्यम् । “शरणागतसंत्राणं भूतानां चा-
प्यहिंसनम् । बहिर्वेदि च यद्दानं दत्तमित्यभिधीयते”
भा० शा० उक्ते ६ शरणागतादित्रिके अत्र दण्डमिति
लिपिकरप्रमादपाठदर्शनात् शब्दकल्पद्रुमे दण्डशब्दस्य
शरणागतत्राणाद्यर्थकतोक्ता तद्दृष्ट्वैवास्माभिः दण्ड-
शब्दस्य तदर्थकता पागुक्ता प्रमादकृतैव अर्थपर्य्यालोच-
नया तत्र “दत्तमित्यभिधीयते” इति पाठस्यैव समुचित-
त्वात् द्वादशपुत्रान्तर्गते ७ गौणपुत्रभेदे । स च
कलियुगेऽपि कर्तुं शक्यते “दत्तौरसेतरेषान्तु पुत्र-
त्वेन परिग्रहः” कलिवर्ज्ज्ये आदित्यपु० “दत्तपदं
कृत्रिमस्याप्युपलक्षणं “औरसः क्षेत्रजस्यैव दत्तः कृत्रिम
एव च” कलिधर्म्मे पराशरः इति दत्तकमीमा० ।
अन्यैस्तु क्षेत्रजपदस्य औरसविशेषणत्वं कृत्रिम-
पदस्य दत्तकविशेषणत्वं मत्वा द्वयोरेव कलौ पुत्र-
त्वमिति व्यवस्थापितम् । स्वार्थे क । तत्रार्थे । तल्ल-
क्षणं याज्ञव० “दद्यान्माता पिता वा यं स पुत्रो दत्तको
भवेत्” मनुरपि “माता पिता वा दद्यातां यमद्भिः
पुत्रमापदि । सदृशं प्रीतिसंयुक्तं स ज्ञेयो दत्रिमः सुतः”
इति । “आपद्ग्रहणादनापदि न देयो दातुरयं प्रति-
षेधस्तथा एकः पुत्रो न देयः “न त्वेवैकं पुत्रं दद्यात्
प्रतिगृह्णीयाद्वेति” वसिष्ठस्मरणात् । तथानेकपुत्रसद्भा-
वेऽपि ज्येष्ठो न देयः । “ज्येष्ठेन जातमात्रेण पुत्री
भवति मानवः” इति तस्यैव पुत्रकार्य्यकरणे मुख्यत्वात्”
मिता० ।
अथ दत्तकग्रहणाधिकारादिकं दत्तकचन्द्रिकायां दर्शितं
तच्चेह प्रदर्श्यते ।
<फ्>मनुः “अपुत्रेण सुतः कार्य्यो यादृक्तादृक् प्रयत्नतः ।
पिण्डोदकक्रियाहेतोर्नामसंकीर्त्तनाय च ।” अत्रिश्च
“अपुत्रेणैव कर्त्तव्यः पुत्रप्रतिनिधिः सदा । पिण्डोदक-
क्रियाहेतोर्यस्मात्तस्मात् प्रयत्नतः” । अपुत्रेण अजात-
पुत्रेण मृतपुत्रेण वा । “अपुत्रो मृतपुत्रो वा पुत्रार्थं
समुपोष्य च” इति शौनकसंवादात् । तेन पुत्रोत्पत्त्या
“ज्येष्ठेन जातमात्रेण पुत्री भवति मानवः । पितॄणाम-
नृणश्चैव स तस्माल्लब्धुमर्हतीति” मनुवचनावगते ऋण-
[Page3438-b+ 38]
परीहारेऽपि तत्पुत्रमरणे पिण्डोदकाद्यर्थं पुनः पुत्र-
करणमावश्यकम् । अत्र पुत्रपदं पौत्रप्रपौत्रयोरप्युप-
लक्षणम् तयोरपि पिण्डदातृत्ववंशकरत्वाविशेषात् ।
अन्यथा सत्यपि पौत्रे मृतपुत्रस्य निर्निमित्तपुत्रपरि-
ग्रहापत्तिः अतः पुत्रपौत्रप्रपौत्ररहितस्यैव पुत्रीकरण-
मवगम्यते । अपुत्रेणेत्यत्र पुंस्त्रैकत्वयोर्विधेयविशेषण-
तया विवक्षितत्वम् तेन द्वाभ्यां त्रिभिर्वा नैकः प्रति-
ग्राह्य इति तु न देश्यं द्व्यामुष्यायणस्य द्वाभ्यां परि-
ग्रहस्य वक्ष्यमाणत्वात् । स्त्रिंयाश्च भर्त्तुरनुज्ञया तदधि-
कारात् । यथाह वशिंष्ठः “न तु स्त्री पुत्रं दद्यात्
प्रतिगृह्णीयाद्वान्यत्रानुज्ञानाद्भर्तुरिति” । प्रतिनिधि-
रिति । स च क्षेत्रजादिरेकादशविधः । यथाह मनुः
“क्षेत्रजादीन् सुतानेतानेकादश यथोदितान् । पुत्रप्रति
निधीनाहुः क्रियालोपान्मनीषिणः” । वृहस्पतिः
“पुत्रास्त्रयोदश प्रोक्ता मनुना येऽनुपूर्वशः । सन्तान-
कारणन्तेषामौरसः पुत्रिका तथा । आज्यं विना
यथा तैलं सद्भिः प्रतिनिधीकृतम् । तथैकादश पुत्रास्तु
पुत्रिकौरसयोर्विना” । तत्रापि कलौ न सर्वेषामभ्यनु-
ज्ञानम् । “अनेकधा कृताः पुत्रा ऋषिभिर्ये पुरातनैः ।
न शक्यन्तेऽधुना कर्तुं शक्तिहीनैरिदन्तनैरिति” वचनात् ।
“दत्तौरसेतरेषान्तु पुत्रत्वेन परिग्रहः” इत्याद्यभिधाय
“इमान् धर्म्मान् कलियुगे वर्ज्ज्यानाहुर्म्मणीषिण” इति
दत्तकेतरप्रतिनिधिनिषेधात् अतो दत्तकविधिर्विवेच्यते ।
तत्र शौनकः । “ब्राह्मणानां सपिण्डेषु कर्त्तव्यः
पुत्रसंग्रहः । तदभावेऽसपिण्डे वा अन्यत्र तु न
कारयेत्” । सपिण्डेष्विति सामान्यश्रवणात् समाना-
समानगोत्रेष्वित्यर्थः । तथाच सपिण्डाभावे असपिण्डः
सगोत्रस्तदभावे भिन्नगोत्रोऽपि ग्राह्य इत्याह शाकलः
“सपिण्डापत्यकञ्चैव सगोत्रजमथापि वा । अपुत्रको
द्विजो यस्मात् पुत्रत्वे परिकल्पयेत् । समानगोत्रजाभावे
पालयेदन्यगोत्रजम् । दौहित्रं भागिनेयञ्च मातृस्वसृ-
सुतं विना” इति । “अन्यत्र तु न कारयेदिति” ब्राह्म-
णातिरिक्तः क्षत्त्रियादिरसमानजातीयो दत्तको व्याव-
र्त्त्यते” यदाह मनुः । “माता पिता वा दद्यातां यमद्भिः
पुत्रमापदि । सदृशं प्रीतिसंयुक्तं स ज्ञेयो दत्त्रिमः
सुतः” । आपदि पुत्रप्रतिग्रहीतुरपुत्रत्वे सदृशं स-
जातीयम् । यत्तु “सदृशं न जातितः किन्तु कुलानु-
रूपैर्गुणैस्तेन क्षत्रियादिरपि ब्राह्मणस्य पुत्रो युज्यते”
[Page3439-a+ 38]
इति मेधातिथिव्याख्यानम् । तत्रायमभिसन्धिः औरसा-
सत्त्वे क्षत्त्रियादेरसमानजातीयतया पिण्डोदकाद्यनर्ह-
त्वेऽपि नामसंकीर्त्तनादिप्रयोजनकतया पुत्रत्वमुत्पद्यते
एव शास्त्रीयत्वात् परन्त्वल्पोपकारतया ग्रासाच्छादनमात्र-
भागित्वं यदाह कात्यायनः “असवर्णास्तु ग्रासा-
च्छादनभागिन” इति । तथा शौनकः “यदि
स्यादन्यजातीयो गृहीतोऽपि सुतः क्वचित् । अंश
भाजं न तं कुर्य्याच्चौनकस्य मतं हि तत् ।”
याज्ञवल्क्येनाऽपि पिण्डदोऽंशहरश्चैषां पूर्व्वाभावे
परः परः । सजातीयेष्वयं प्रोक्तस्तनयेषु मयाविधिः” ।
सजातीयस्य पिण्डदातृत्वांशहरत्वे विहिते न तु
विजातीयस्य पुत्रत्वं निषिद्धम् व्यक्तमाह वृद्धयाज्ञ-
वल्क्यः “सजातीयः सुतो ग्राह्यः पिण्डदाता स
रिक्थभाक् । तदभावे विजातीयो वंशमात्रकरः स्मृतः
“ग्रासाच्छादनमात्रन्तु स लभेत तदृक्थिन” इति । वस्तु-
तस्तु मुनिवचने सदृशपदस्य सजातोयार्थकतैव युक्ता
परत्र तादृशदत्तकस्य विभागदर्शनात् असवर्णस्य च वि-
भागासम्भवात् । “दौहित्रो भागिनेयश्चेति” दौहित्र-
भागिनेयनिषेधः शूद्रातिरिक्तविषयः तथा च शौनकः
“क्षत्रियाणां सजातौ च गुरुगोत्रसमेऽपि वा ।
वैश्यानां वैश्यजातेषु शूद्राणां शूद्रजातिषु । सर्वेषामेव
वर्णानां जातिष्वेव न चान्यतः । दौहित्रो भागिनेयश्च
शूद्रैस्तु क्रियते सुतः । ब्राह्मणादित्रये नास्ति भागिनेयः
सुतः क्वचित्” । गुरुगोत्रसमेऽपि वेति क्षत्रियाणां
प्रातिस्विकगोत्राभावात् गुरुगोत्रनिर्देशः “पौरोहित्यान्
राजन्यविशां प्रवृणीते इति” सूत्रेण तस्य पुरोहितगोत्र-
भागित्वोक्तेः । जातिष्वेव नचान्यतं इति नियमः
सजातीयसम्भवे विजातीयनिषेधार्थः अन्यथा प्रागुक्त-
कात्यायनविरोधः स्यात् । तत्रापि सन्निहितसपिण्डेषु
सति भ्रातृसुते स एव पुत्रीकार्य्य इत्याह मनुः
“सर्वेषामेकजातानामेकश्चेत् पुत्रवान् भवेत् । सर्वे ते
तेन पुत्रेण पुत्रिणो मनुरब्रवीत्” । वृहस्पतिः
“यद्येकजाता बहवो भ्रातरश्च सहोदराः । एकस्यापि
सुते जाते सर्वे ते पुत्रिणः स्मृताः” इति । अत्र वचन-
द्वयेऽपि भ्रातृसुते पुत्रप्रतिनिधितया कथञ्चित् सम्भ-
वति अन्यो न प्रतिनिधिः कार्य्य इत्यवगम्यते । न
चापत्यमुत्पादयितव्यमिति नित्योह्ययं विधिः स यथा
कथञ्चित् पालनीयस्तत्र भ्रातृव्ये पुत्रातिदेशेन तत्फलस्य
[Page3439-b+ 38]
पिण्डोदकादेरलोकतापरीहारस्य च सिद्धत्वेन न पुन-
स्तत्र प्रवृत्तिरत एवाकृतस्यैव भ्रातृपुत्रस्य पुत्रत्वम् ।
“अपुत्रस्य पितृव्यस्य तत्पुत्रो भ्रातृजो भवेत् । स एव
तस्य कुर्वीत श्राद्धपिण्डोदकक्रियामिति” वृहत्पराशर-
स्मरणात् । तस्मिन् सति तु न दत्तकाद्युपदानमिति
वाच्यम् । भ्रातृव्यस्य पुत्रातिदेशेनालोकतापरीहारादि-
साधकत्वेऽपि नामसंकीर्त्तनोचितवंशकरत्वानुपपत्त्या तदर्थं
तदुपादानस्यावश्यकत्वात् । किञ्च इदं हि वचनद्वयं
सति भ्रातृपुत्रे न दत्तकाद्युपादाननिषेधकं परन्तु श्राद्धा-
दिकर्तृत्वरूपपुत्रधर्म्मातिदेशकम् अन्यथा सत्यपि भ्रातृपुत्रे
क्षेत्रजपुत्रोत्पादनविधिविरोधापत्तेः । “अकृता वा कृता
वापि यं विन्देत् सदृशात् सुतम् । पौत्री मातामहस्तेन
दद्यात् पिण्डं हरेद्धनमिति” वचने दौहित्रेऽपि पौत्रा-
तिदेशसत्त्वात् दौहित्रसत्त्वेऽपि प्रागुक्तयुक्त्या दत्तका-
द्यनुपादानप्रसङ्गाच्च । ननु सत्यपि भ्रातृपुत्रे दत्तका-
द्युपादानस्य शास्त्रीयत्वे “बह्वीनामेकपत्नीनामेष एव
विधिः स्मृत” इति वृहस्पतिवचने “सर्वासामेकपत्नीनामेका
चेत् पुत्रिणी भवेत्” सर्वास्ता स्तेन पुत्रेण प्राह पुत्रवती-
र्म्मनुरिति” मनुवचने च सपत्नीपुत्रे पुत्रधर्म्मातिदेशेन
सत्यपि तस्मिन् दत्तकाद्यपादानमस्त्विति चेन्न यथा “तप्ते
पयसि दध्यानयति सा वैश्वदेव्यामिक्षा भवति वाजिभ्यो
वाजिनम्” इत्यत्रामिक्षार्थं प्रवृत्तस्योद्देश्यीभूतामिक्षापचारे
अमिक्षा पुरुषं प्रवर्त्तयति न तु वाजिनम् अनुद्देश्यत्वेना-
प्रयोजकत्वात् यथा वा पितुः क्षयाहे पित्रादित्रिकस्य
पार्वणे कृते मातामहादिश्राद्धाय न पुनः पार्वणारम्भः
तस्य पितृश्राद्धाधीनप्रवृत्तेः तथात्रापि भर्तुरनुज्ञा-
शास्त्रेण तत्पुत्रोपादानाय प्रवृत्तायास्तत्पुत्राभाव एव
तदुपादानं न तु तत्पुत्रानपचारेऽपि स्वपुत्रापचारे तदु-
पादानं तत्प्रवृत्तेरप्रयोजकत्वात् तत्रालोकतापरीहारो-
ऽस्या न स्यादित्यपेक्षायां मनुवृहस्पतिवचनद्वयं सपत्नी-
पुत्रे पुत्रातिदेशेनालोकतापरीहारश्राद्धोपपादकं, भर्त्तृ-
वंशमन्तरेण चास्या वंशान्तरासम्भवेन तस्यैव स्ववंशकरत्वं
चेत्यतः समस्तस्यापि पुत्रप्रयोजनस्य सम्भवेन सति स-
पत्नीपुत्रे न दत्तकाद्युपादानं, भ्रातृपुत्रस्य तु वंशकरत्वा-
भावेन सत्यपि तस्मिन्नुपादीयन्ते दत्तकादय इत्येतावान्
परं विशेषः । ननु सति भ्रातृसुते तस्यैव पुत्रीकरणा-
वश्यम्भावे यत्रैक एव भ्रातृपुत्रस्तत्र तदसम्भवः ।
“नत्वेकं पुत्रं दद्यात् प्रतिगृह्णीयाद्वा स हि सन्तानाय
[Page3440-a+ 38]
पूर्वेषामिति” वशिष्ठस्मरणादिति चेन्न एतस्य द्व्यामुष्या-
यणेतरविषये सावकाशत्वात् द्व्यामुष्यायणे च हेतुवन्नि-
गददर्शितसन्ततिविच्छेदाभावात् वेतालस्य च भैरवपुत्र-
पुत्रीकरणे पौराणिकलिङ्गदर्शनाच्च । यथा “ततः
कदाचिदुर्वश्यां भैरवी मैथुनं गतः । तस्यां स जनया-
मास सुवेशं नाम पुत्रकम् । तमेव चक्रे तनयं वेता-
लोऽपि स्वकं सुतम् । ततस्तौ तेन पुत्रेण स्वर्ग्यां गति-
मवापतुरिति” ।
<फ्>केन पुत्रो देय इत्याह शौनकः
“नैकपुत्रेण कर्त्तव्यं पुत्रदानं कदाचन । बहुपुत्रेण
कर्त्तव्यं पुत्रदानं प्रयत्नतः” इति । द्विपुत्रस्यापि पुत्रदाने
अपरपुत्रनाशे वंशविच्छेदमाशङ्क्याह बहुपुत्रेणेति ।
स्त्रियास्तु जीवति भर्त्तरि तदनुमतौ, प्रोषिते मृते वा
तदनुज्ञां विनापि यथाह वशिष्ठः । “न तु स्त्री पुत्रं
दद्यात् प्रतिगृह्णीयाद्वा अन्यत्रानुज्ञानाद्भर्तुरिति” ।
अनुमतिश्च अप्रतिषेधेऽपि भवति “अप्रतिषिद्धिं परमत
मनुमतं भवतीति” न्यायात् । निरपेक्षदानमाह याज्ञ-
वल्क्यः “दद्यान्माता पिता वा यं स पुत्रो दत्तको
भवेत्” । तथा । “मातापितृभ्यामुत्सृष्टस्तयोरन्यतरेण
चेति” ।
<फ्>अथ पुत्रपरिग्रहविधिमाह शौनकः “शौनको-
ऽहं प्रवक्ष्यामि पुत्रसंग्रहमुत्तमम् । अपुत्रो मृतपुत्रो
वा पुत्रार्थं समुपोष्य च । संग्रहं संग्रहणविधिम् ।
उपोष्य ग्रहणात् पूर्वदिने कृतोषवासः । वृद्धगोतमः
“वाससी कुण्डले दत्त्वा उष्णीषञ्चाङ्गुलीयकम् । आ-
चार्य्यं धर्म्मसंयुक्तं वैष्णवं वेदपारगम् । मधुपर्केण
सम्पूज्य राजानञ्च द्विजान् शुचीन्” । राज्ञो विप्रकृष्टत्वे
ग्रामस्वामिनम् “बन्धूनाहूय सर्वांस्तु ग्रामस्वामिनमेव
च” इति स्मरणात् । द्विजानिति बहुत्वं त्रित्वपर्य्यवसितं
कपिञ्जलन्यायात् । द्विजानां पूजनं याचनार्थम् । “वर्हिः
कुशमयञ्चैव पालाशं चेध्ममेव च । एतानाहृत्य बन्धूंश्च
ज्ञातीनाहूय यत्नतः । बन्धूनन्नेन सम्भोज्य ब्राह्मणांश्च
विशेषतः । अग्न्याधानादिकं तत्र कृत्वाज्योत्पवनान्तकम् ।
दातुः समक्षं गत्वा च पुत्नं देहीति याचयेत् । दाने
समर्थो दातास्मै “ये यज्ञनेति पञ्चभिः” (१) । दद्यादिति
शेषः । बन्धूनात्ममातृपितृबन्धून् । ज्ञातीन् सपिण्डान् ।
तदाह्वानं दृष्टार्थम् बन्धूनाहूतान् ब्राह्मणान् पूर्व-
वृतान् । चकारात् आहूतान्, ज्ञातींश्च सम्भोज्येत्यर्थः ।
[Page3440-b+ 38]
तथा “देवस्यत्वेति” (२) मन्त्रेण हस्ताभ्यां परिगृह्य च ।
अङ्गादङ्गेत्यृचं (३) जप्त्वा आघ्राय शिशुमूर्द्धनि । वस्त्रा-
दिभिरलङ्कृत्य पुत्रच्छायावह सुतम् । पुत्रच्छाया पुत्रसा-
दृश्यं नियोगादिना (४) स्वयमुत्पादनयोग्यत्वमिति यावत् ।
तथा “नृत्यनीतैश्च वाद्यैश्च स्वस्तिशब्दैश्च संयुतम् । गृह-
मध्ये तमाधाय चरुं कृत्वा विधानतः । यस्त्वाहृदेत्यृचा (५)
चैव तुभ्यमग्रेत्यृचैकया (६) । सोमोऽदददित्येताभिः (७)
प्रत्यृचं पञ्चभिस्तथेति” ।
<फ्>(अत्र प्रतीकसूचिताः ऋचः प्रायशोऽनेकेषां तत्स्व-
रूपाज्ञानात् तेषां प्रबोधाय वेदादुद्धृत्य प्रदर्श्यन्ते ।
(१) “ये यज्ञेन दक्षिणया समक्ता इन्द्रस्य सख्यममृ-
तत्वमानश । तेभ्यो भद्रमङ्गिरसो वो अस्तु प्रति-
गृभ्रीत मानवं सुमेधसः” ऋ० १० । ६२ । १ । “य उदाजन्
पितरो गोमयं वस्वृतेनाभिन्दन् परिवत्सरे वलम् ।
दीर्घायुस्त्वमङ्गिरो वो अस्तु प्रतिगृभ्नीत मानवं सुमे-
धसः । २ । य ऋतेन सूर्य्यमारोहयन् दिव्यप्रथयन्
पृथिवीं सुप्रजास्त्वमङ्गिरसो वो अस्तु प्रतिगृभ्नीत मातरं
सुमेधसः । ३ । अयं नाभा वदति वल्गु वो गृहे देव-
पुत्रा ऋषयस्तच्छृणोतन । सुब्रह्मण्यमङ्गिरसो वो अस्तु
प्रतिगृभ्नीत मानवं सुमेधसः । ४ । विरूपास इदृषयस्त
इद्गम्भीरवेपमः । ते अङ्गिरसः सूनवस्ते अग्नेः परि-
जज्ञिरे” ५ । (२) “देवस्य त्वा सवितुः प्रसवेऽश्विनोर्वा-
हुभ्यां पुष्णो हस्ताभ्यां प्रतिगृह्णामि” यजु० १ । २ ।
(३) “अङ्गादङ्गं सम्भवसि ह्रदयादधिजायसे । आत्मा
वै पुत्रनामासि संजीव शरदां शतम्” । (४) “नियो-
गादिनेति आदिना विवाहसंग्रहः । दुहितृभमिनी-
प्रभृतीनां विवाहयोग्यत्वाभावात् अर्थतएव तत्सिद्धौ
विरुद्धसम्वन्धोपलक्षणार्थमित्युक्तिरपि विवाहयोग्यत्वा-
भावसूनार्थं शूद्रादेर्दौहित्रादिप्रतिसम्भवार्थञ्चातस्तेषां
पृथग्ग्रहणमिति बोध्यम्) । (५) (“यस्त्वा हृदा
कीरिणा मन्यमानोमर्त्वं मर्त्यो जीहवीमि । जात-
वेदो यशो अस्मासु धेहि प्रजाभिरग्ने अमृतत्व-
मानश” ऋ० ५ । ४ । १० । (६) “तुभ्यमग्रे पर्य्यवहन्त्सूर्य्यां
वहतुना सह । पुनः पतिभ्यो जायां दा अग्ने! प्रजया
सह” ऋ० १० । ८५ । ३८ । (७) “सोमोऽददद्रन्धर्वाय गन्धर्या-
ऽदददग्नये । रयिं च पुत्रांश्चादादग्निर्मह्मथो इमाम्” ऋ०
१० । ८५ । ८१ । “इहैव स्तं मा वि यौष्टं विश्वमायुर्व्य-
श्नुतम् । कीलन्तौ पुत्रैर्नप्तृभिर्मोदमानौ स्वे ग्दहे” ४२ ।
[Page3441-a+ 38]
“आ नः प्रजां जनयतु प्रजापतिराजरसाय समनक्त्रर्यमा ।
अदुर्मङ्गलीः पतिलोकमाविश शं नो भव द्विपदे शं
चतुष्पदे” ४३ “अघोरचक्षुरपतिघ्न्येधि शिवा पशुभ्यः
सुमनाः सुवर्चाः । वीरसूर्देवकामा स्योना शं नो भव
द्विपदे शं चतुष्पदे” ४४ “इमां त्वमिन्द्रसीढ्वः सुपुत्रां
सुभगां कृणु । दशास्यां पुत्रानाधेहि पतिमेकादशं
कृधि” ४५) ।
वृद्धगौतमः । “पायसं तत्र साज्यञ्च शतसङ्ख्यञ्च
हामयेत् । “प्रजापते न (८) त्वदेतामित्युद्दिश्य प्रजा-
पतिमिति” । (“प्रजापते न त्वदेतान्यन्यो विश्वा
रूपाणि परिता बभूव । यत्कामास्ते जुहुमस्तन्नो
अस्तु वयं स्याम पतयोरयीणाम्” (८) यजु० १० । २० ।)
वशिष्ठः । “पुत्रं प्रतिग्रहीष्यन् बन्धूनाहूय राजनि
निवेद्य निवेशनम्य सध्ये व्याहृतिभिर्हुत्वा अदूर-
बान्धवं बन्धुसन्निकृष्टमेव गृह्णीयात् सन्देहे चोत्पन्ने
दूरबान्धवं शूद्रमिव स्थापयेत् विज्ञायते ह्येकेन बहु-
जायते इति” । (मुद्रितपुस्तके बहूंस्त्रायते इति पाठस्तु
संहिताऽसंवादी अनन्वितश्चेत्युपेक्षितः । बहुस्त्रायते”
मीमांसाधृतपाठः । एकेन पुत्रेण बहवः पित्रादय-
स्त्रायन्ते इति व्याख्याय विज्ञायते इत्यादि श्रुतिं
मत्वा बहुरिति जसः स्थाने सुप् इति त्रायते इति
वचनव्यत्ययः” मीमांसाशयः) निवेशनं गृहम् । सन्देहे
इति दूरावस्थितबान्धवस्य अत्यन्तदेशभाषाविप्रकर्षादिना
कुलशीलादिसन्देहो भवत्येव तथात्वे तन्निर्णयपर्य्यन्तं न
व्यवहरेत् तत्र हेतुरेकेनेति । एतदन्यतरविधिराव-
श्यकः । ततश्च शौनकः “दक्षिणां गुरव दद्यात् यथा
शक्ति द्विजोत्तमः । नृपो राज्यार्द्धमेवाथ वैश्यो
वित्तशतत्रयम् । शूद्रः सर्वस्वमेवापि अशक्तश्चेद्-
यथाबलम्” । राज्यार्द्धमर्द्धराज्योत्पन्नमेकवर्षीयद्रव्यम् ।
“प्रदद्यादर्द्धराज्योत्थमेकवर्षाहृतं धनमिति” वृद्धगौतम-
स्मरणात् । उत्तममध्यमाधमभेदेन वित्तानां सुबर्णरजत-
ताम्राणामिति ज्ञेयम् । “शतत्रयं नाणकानां सौवर्णमथ
राजतम् । प्रदद्यात् ताम्रमथ वा उत्तमादिव्यवस्थयेति”
वृद्धगौतमस्मरणात् । सर्वस्वमेकवर्षभृतिलब्धमिति यावत् ।
तैत्तिरीयाणान्तु विधिविशेषमाह बौधायनः “अथ
पुत्रपरिग्रहविधिं व्याख्यास्यामः प्रतिग्रहीष्यन्नृपकल्पयते
द्वेवाससी द्वे कुण्डले अङ्गुलीयकम्, आचार्य्यञ्च वेदपारगञ्च
कुप्रमयं वर्हिः, पर्णमयमिघ्मसित्यथ बन्धूनाहूयनिवेशनस्य
[Page3441-b+ 38]
मध्ये राजनि निवेद्य परिषदि वागारमध्ये व्राह्मण-
वागालम्बेन उपविश्य पुण्याहं स्वस्ति ऋद्धिमिति वाच-
यित्वा यद्देवयजनोल्लेखप्रभृति आप्रणीताभ्यः कृत्वा
दातुः समक्ष गत्वा मे पुत्रं देहीति भिक्षेत ददानीती-
तर आहं तं परिगृह्णाति धर्म्माय त्वा परिगृह्णामि
सन्तत्यै त्वा परिगृह्णामि इत्यथैनं वस्त्रकुण्डलादिभि-
रलङ्कृत्य परिधानप्रभृत्यग्निमुखं कृत्वा पक्त्वा जुहोति
यस्त्वाहृदा कीरिणाः मन्यमान (९) इति” पुरोऽनुवाक्या
मनूद्य “यस्मै त्वं सुकृते जातवेद” इति (१०) याज्यया
जुहोत्यथ व्याहृतीर्हुत्वा स्विष्टिकृत्प्रभृति सिद्धमा-
धेनुवरप्रदानदक्षिणां ददाति एते च वाससी एते कुण्डले
एतच्चाङ्गुरीयकं य एवं त्वौरस उत्पद्यते तुरीयभागे
सम्भवतीति आह स्म वौधायनः” इति । (९) प्राग्वत्
(१०) यस्मै त्वं सुकृते जातवेद उ लोकमग्ने! कृणवः
स्योनम् । अश्विनं पुत्रिणं वीरन्तं गोमन्तं रयिं नशते
स्वस्ति” ५ । ४ । ११) । एवसुक्तविध्यभावे परिगृहीतस्य
तु विवाहोचितधनमात्रभागित्वं नत्वंशभागित्वमिति
वक्ष्यते तथा मनुः । “गोत्ररिक्थे जनयितुर्न हरेद्दत्त्रिमः
सुतः । गोत्ररिक्थानुगः पिण्डो व्यपैति ददतः स्वधेति ।
एतेन दातृधने दानादेव पुत्रत्वनिवृत्तिद्वारा दत्त्रिमस्य
स्यत्वनिवृत्तिर्दातृगोत्रनिवृत्तिश्च भवतीत्युच्यते । तथा च
गोत्रादिनिवृत्तेरेर्वदर्शनात् “संस्कुर्य्यात् स्वसुतान् पितेति”
स्मरणात् ग्रहणानन्तरसम्भाव्यमाना एव दत्तकस्य सं-
स्काराः प्रतिग्रहीत्रा कार्य्या न पुनर्जनकेन कृतपूर्वा
अपि आवर्त्तनीयाः “एवमेनः शमं याति वीजगर्भ-
सञ्चुद्भवमिति” । “चित्रं कर्म यथानेकैरङ्गैरुन्मील्यते शनैः ।
ब्राह्मण्यमपि तद्वत् स्यात् संस्कारैर्विधिपूर्वकैरिति” मनुवच-
नबोधितस्य तत्तत्क्रियातो वीजादिदोषनाशस्य ब्राह्मण्या-
धानस्य च जातत्वेन तदावृत्तौ प्रमाणाभावात् । अन्यथा
“अष्टौ संस्कारकर्म्माणि गर्भाधानमिव स्वयम् । पिता
कुर्य्यात्तदन्यो वा तस्याभावेऽपि तत्क्रमात्” इत्यनेन पुंस-
वनसीमन्तोन्नयनयोरपि करणापत्तेः । तच्चायुक्तं असा-
म्प्रदायिकत्वात् । किञ्च ग्रहणानन्तरमेव पितृत्वेन
संस्काराधिकारात् तत्पूर्वभाविषु संस्कारेषु प्रतिग्रहीतु-
रनधिकार एवायाति कालाभावात् । यदि च तत्-
पूर्बभाविनोऽपि संस्कारा जनकेन न कृतास्तदा वीजगर्भ-
दोषनाशावश्यकत्वेन क्रमानुरोधेन च प्रतिग्रहीत्रैव ते
समाधेयाः । एवञ्च उपनयनमात्रकरणेऽपि प्रतिग्रहीतु-
[Page3442-a+ 38]
र्दत्तकपुत्रसिद्धिः । “अन्यशाखोद्भवो दत्तः पुत्रश्चैवोप-
नायितः । स्वगोत्रेण स्वशाखोक्तविधिना स स्वशाख-
भागिति” वशिष्ठस्मरणात् । एतच्चाष्टमाव्दरूपतन्मुख्य-
कालाभ्यन्तरवर्त्तिपरिग्रहे बोध्यम् अन्यथा मुख्यकालेऽधि-
कारयोग्यत्वाभावे गौणकाले अनधिकारान्न तत्सिद्धि-
रिति । अत्र च जनकप्रतिग्रहीत्रोरुभयोरपि पुत्राभि-
सन्धाने सति दत्तकस्य द्व्यामुष्यायणत्वेनोभयगोत्र-
भागित्वम् । विशेषो वक्ष्यते यत्तु पुराणनाम्ना
पठन्ति । “पितुर्गोत्रेण यः पुत्रः संस्कृतः पृथिवीपते! ।
आचूडान्तं न पुत्रः स पुत्रतां याति चान्यतः । चूडाद्या
यदि संस्कारा निजगोत्रेण वै कृताः । दत्ताद्यास्तन-
यास्ते स्युरन्यथा दास उच्यते । यदि स्यात् कृतसंस्कारो
यदि वातीतशैशवः । ग्रहणे पञ्चमाद्वर्षात् पुत्रेष्टिं
प्रथमं चरेदिति” । तदमूलम् । समूलत्वेऽपि यज्जन-
कगोत्रेण चूडान्तसंस्कारसंस्कृतस्य न ग्रहीतुः पुत्रत्वं
ग्रहीत्रैव चूडादिसंस्कारकरणे तत् । यदि च कृत-
चूडोऽतीतपञ्चवर्षो वा ग्राह्यो भवति न तदास्य पुत्रत्वं
सम्भवतीति च विवृण्वन्ति तन्न अनुवादापत्तेः । पञ्च-
वर्षाभ्यन्तरगृहीतस्याप्युपनयनात् पूर्वं सकलशिष्टानु-
मोदितपुत्रत्वव्यवहारानुपपत्तेः तदानीं ग्रहीतरि मृते
तच्छाद्धानधिकारापत्तेश्च । किन्त्वयं वचनार्थः जनक-
गोत्रेण कृतचूडान्तसंस्कारस्य पुत्रत्वं निषिद्ध्य प्रति-
ग्रहीत्रा पुनश्चूडादिकरणे तत् प्रतिप्रसूतम् । ततश्च
कृतसंस्कारस्यातीतपञ्चवर्षस्य च ग्रहीत्रा चूडादिकरणात्
पूर्वं दासत्वाक्षेपात् चूडादिकरणानन्तरं पुत्रत्वं लब्धम् ।
अकृतसंस्कारस्यानतीतपञ्चवर्षस्य तु परिग्रहशास्त्रादेव
तत्प्राप्तं तच्च विततम् । अथवा जनकेन चूडान्तं सं-
स्कृतोऽपि पुत्रो न पुत्र इत्यपुत्रत्वादेशः यतोऽन्यतश्च
पुत्रतां यातीति हेतुरुपदिष्टः । तथा च एकस्य पुत्र-
पदस्य चकारस्य च वैयर्थ्यदूषणमपि परिहृतम् । एवञ्च
चूडाद्या इत्यतद्गुणसंविज्ञानबहुव्रीहिणा द्विजातीना-
मुपनयनलाभः शूद्रस्य तु विवाहलाभः । “अन्यशास्यो-
द्भवो दत्तः पुत्रश्चैवोपनायितः । स्वगोत्रेण स्वशाखीक्त-
विधिना स स्वशाखभागिति” प्रागुक्तैकवाक्यत्वात् । पञ्च-
माद्वर्षादिति । ब्रह्मवर्चसफलार्थिविप्राभिप्रायं “ब्रह्मवर्च्चसं-
कामस्य कार्य्यं विप्रस्य पञ्चमे) इति मनुवचने तत्कामस्य
पञ्चमवर्षस्यैव उपनयनमुख्यकालत्वेन तदेकमूलत्वात् ।
तदनर्थिनस्त्वाष्टमाव्दादिति । क्षत्त्रियादेरप्युपनयनतत्त-
[Page3442-b+ 38]
न्मुख्यकालादरः । मुख्यकालेऽपि सिद्धाधिकारयोग्यत्वस्यैव
गौणकालेऽपि संस्काराधिकारादित्युक्तप्रायम् । चूडायां
गौणकालादरस्तु वचनबलादेव । पुत्रेष्टिमिति तत्र वर्ण-
त्रयस्यैवाधिकारं तेन पुत्रेष्टिपूर्वकचूडादिभिः पुत्रत्वं
सम्पाद्यम् । शूद्रेण तु तदापि संस्कारमात्रादेवेति
सर्वमनवद्यम् ।
<फ्>एवञ्च सर्वेषामेव प्राचां कालविशेषमनन्तर्भाव्यैव
पुत्रपरिग्रहविधानमुपपद्यते उक्तार्थस्य स्वतःसिद्ध-
त्वात् । अथैवमुक्तवचनपरव्याख्याने कृतचूडस्य दत्त-
कस्य जनकमात्रपुत्रत्वं निषिध्य अन्यतश्च पुत्रत्वं
यातीत्यत्र चकारेण जनकप्रतिग्रहीतृसाधारण्यं लब्धम्
उभयोरेव संस्कारकत्वात् तच्च उभयोरावयोरयं
पुत्र इत्थभिसन्धाने सति बोध्यम् । अयमेव द्व्यामुष्या-
यणो नाम द्विपितृको द्विगोत्रश्च । ननु क्षेत्रजस्यैव
द्विपितृकत्वं दृश्यते । यथा हारीतः, “जीवति क्षेत्रज-
माहुरस्वातन्त्र्यान्मृते द्व्यामुष्यायणं अगुप्तवीजत्वात्”
जीवत्यपि क्रियाभ्युपगमाद्द्विपितृको भवतीत्याह मनुः,
“क्रियाभ्युपगमात्त्वेवं वीजार्थं यत्प्रदीयते । तस्येह
भागिनौ दृष्टौ वीजी क्षेत्रिक एव चेति” । अपुत्रवीज-
क्षेत्रिकयोर्मम क्षेत्रं तव वीजं यदपत्यं तदावयोरित्ययं
क्रियाभ्युपगमः । तथा “अपुत्रेण परक्षेत्रे नियोगोत्-
पादितः सुतः । उभयोरप्यसावृक्थी पिण्डदाता च
धर्मतः” इति । दत्तकस्य तु तददृष्टचरं प्रत्युत “गोत्र-
रिक्थे जनयितुर्न हरेद्दत्रिमः सुतः” इति प्रागुक्तमनु-
वचनं तद्विपरीतार्थग्राहकमेवास्तीति चेन्न दत्तकादिष्वपि
“सर्वेषामेकधर्माणामेकस्यापि यदुच्यते । सर्वेषामेव तत्
कुर्य्यादेकरूपा हि ते स्मृताः” इति बौधायनवचनेन
क्षेत्रजधर्मलाभात् । “द्वे श्राद्धे कुर्य्यादेकश्राद्धे वा पृथग-
नुद्दिश्य एकपिण्डे वा द्वावनुकीर्त्तयेत् प्रतिग्रहीतारं
चोत्पादयितारम् आ तृतीयात् पुरुषादिति” साङ्ख्यायनप्रव-
राध्याये सामान्यतोदर्शनाच्च दत्तकस्यापि द्विपितृकत्व-
सिद्धिः । अतएव सत्याषाढोऽपि “नित्यानां द्व्यामु-
ष्यायणानां द्वयोरिति” सूत्रेण नित्यद्व्यामुष्यायणानां
क्षेत्रजानां सप्रवरगोत्रद्वयसम्बन्धमुक्त्वा दत्तकादीनां द्व्या-
मुष्यायणवदिति सूत्रेण तद्धर्मोऽतिदिष्टः । विवृतञ्चैत-
द्भाष्यकारैः “नित्यद्व्यामुष्यायणप्रसङ्गेनानित्यानाह
दत्तकादीनामिति” । तावदेव नोत्तरसन्ततौ प्रथमेनैव
संग्रहोत्रा चेत्तदा उत्तरस्य पूर्वत्वात्तेनैव उत्तरत्रेति” ।
[Page3443-a+ 38]
एतद्भाष्यार्थस्तु क्षेत्रजवत् उभयोरभिसन्धौ दत्तकस्योभ-
यगोत्रभागित्वम् अन्यथा जनकेनैव सर्वसंस्कारकरणे जन-
कगोत्रभागित्वं न गृहीतृगोत्रभागित्वं ग्रहीत्रा सं-
स्कारकरणे तु उत्तरस्य ग्रहीतुः पूर्वत्वात् प्राघान्यात्तेनैव
उत्तरसन्ततेर्गोत्रमिति । तथा च पैठीनसिः “अथ दत्त-
कक्रीतकृत्रिमपुत्रिकापुत्राः परपरिग्रहेणार्षेण येऽत्र
जातास्तेऽसङ्गतकुलीना द्व्यामुष्यायणा भवन्तीति” ।
आर्षेण ऋष्युक्तेन परिग्रहेण जनकग्रहीत्रोः स्वीका-
रेण द्व्यामुष्यायणा भवन्तीत्यर्थः । व्यक्तमुक्तम् “द्व्यामु-
ष्यायणका ये स्युर्दत्तक्रीतादयः सुताः । गोत्रद्वयेऽप्यनू-
द्वाहः शुङ्गशैशिरयोर्यथेति” । न च दत्तकस्य द्व्यामुष्या-
यणत्वं न घटते जनकस्यापि तत्र स्वत्वानपायेन “माता
पिता वा दद्यातामिति” दानविध्यनुपपत्तेरिति वाच्यम् ।
“सामान्यं सर्वभूतेभ्यो मयोत्सृष्टमिदं जलम् । रमन्तु
सर्वभूतानि स्नानपानावगाहनैः” इत्यादौ स्वमात्रस्वत्व-
नाशकसर्वभूतोद्देश्यकत्यागादेव नद्यादिवत् साधारणीकृते
जले स्वामिनोऽपि उद्दिश्यतया स्वत्ववत् अत्रापि तादृशाभि-
सन्धिपूर्वकादेव दानात् तादृशदत्तकस्य साधारण्यसिद्धिरि-
त्यास्तां विस्तारः ।
<फ्>अथ दत्तककर्त्तृकश्राद्धनिर्णयः । तत्र पितुः सपि-
ण्डीकरणान्तषोडशश्राद्धे दत्तकस्य पूर्वगृहीतत्वेऽपि
सत्यौरसे नाधिकारः । “औरसे पुनरुत्पन्ने तेषु
ज्यैष्ठ्यं न विद्यते” इति देवलेन ज्येष्ठत्वप्रतिषे-
धात् । “पिण्डदोऽंशहरश्चैषां पूर्वाभावे परः पर” इति
याज्ञवल्क्यवचनाच्च । अन्यत्र सर्वत्रौरसवत् । “क्षयाहे
तु विशेषमाह जातूकर्णः, “औरसक्षेत्रजौ पुत्रौ वि-
धिना पार्वणेन तु । प्रत्यव्दमितरे कुर्युरेकोद्दिष्टं सुता
दश” । इतरे दश दत्तकादयः” । तथा पराशरः
“पितुर्गतस्य देवत्वमौरसस्य त्रिपौरुषम् । सर्वत्रानेक-
गोत्राणामेकोद्दिष्टं क्षयेऽहनीति” अनेकगोत्राणां द्वि-
गोत्राणाम् । औरसक्षेत्रजयोरपि साग्न्योरेव पार्वणा-
धिकारः “पार्वणेन विधानेन देयमग्निमता सदेति”
जावालमत्स्वपुराणैकवाक्यत्वात् । औरसक्षेत्रजव्यतिरि-
क्तानान्तु साग्निनिरग्निसाधारणानामेकोद्दिष्टमिति सि-
द्धम् । द्व्यामुष्यायणस्येतिकर्त्तव्यतायां विशेषमाह
साङ्ख्यायनसूत्रम् “पिण्डान् यथावनेजनं निधाय
उभावेकस्मिन् पिण्डे पित्रभेदे” इति । पितृमेदे एक-
स्मिन् पिज्वे उभौ जनकग्रहीतारौ कीर्त्तयेदिति शेषः ।
[Page3443-b+ 38]
प्रवराध्याये, “पितृव्येण चैककार्य्यजातास्ते परिगृहीतु-
रेव भवन्ति अथ यद्येषां भार्य्यास्वपत्यं न स्यात् तदा
रिक्थं हरेयुः पिण्डं तेभ्यः त्रैपुरुषिकं दद्युः यद्यपि
स्पादुभाभ्यामेव दद्युरित्याचार्य्यवचनं द्वे श्राद्धं कुर्य्याट्-
कश्राद्धे वा पृथगनूद्दिश्य एकपिण्डे वा द्वानुकीर्त्तयेत्
प्रतिग्रहीतारं चोत्पादयितारं आ तृतीयात् पुरुषा-
दिति” । ग्रहीतुः क्रियानियमाभावे पुत्रान्तराभावे च
तस्यैव क्रियानियमे अपत्यसद्भावे च न द्विपितृकत्वमत्यर्थः ।
अत्र श्राद्धभेदाभेदयोर्विकल्पः । न चेदं क्षेत्रजविषयं
सत्याषाढेन दत्तकादीनां द्व्यामुष्यायणवदिति सूत्रेण
दत्तकेऽपि तद्धर्मस्यातिदेशात् । तथा हारीतः, “तेषामुत्-
पादयितुः प्रथमं प्रवरो भवति द्वौ द्वौ पिण्डौ निर्वपेत्
एकपिण्डेवा द्वावनुकीर्त्तयेद्द्वितीये पुत्रः तृतीये पौत्रः
लेपिनस्त्रीन् वाचक्षाण आ सप्तमादित्येके” इति । तेषां
पितॄणां मध्ये वीजिनः प्रथममार्षेयं क्षेत्रिणो द्वितीय-
मिति द्विप्रवरता । एकपिण्डे वेत्यत्र वीप्साध्याहारः ।
“यदि द्विपिता स्यादेकैकस्मिन्नेव द्वौद्वावुपलक्षयेत्” इत्या-
पस्तम्बवचनात् । द्वितीये पितामहपिण्डे द्व्यामुष्याय-
णस्य पुत्रः, तृतीये प्रपितामहपिण्डे द्वामुष्यायणस्य पौत्र
इति । यदि ग्रहीता प्रथमं मृतः तदा तस्मै तद्यात् अथ
यदि जनकस्तदा जनकाय, यद्युभौ तदादौ जनकाय
पश्चाद्ग्रहीत्रे दद्यादित्याह मरीचिः, “सगोत्रादन्य-
गोत्राद्वा यो भवेद्विधवासुतः । पिण्डं श्राद्धविधानञ्च
क्षेत्रिणे प्राक् प्रदापयेत् । वीजिने तु ततः पश्चात्
क्षेत्री जीवति चेत् क्वचित् । वीजिने दद्युरादौ तु
मृते पश्चात् प्रदीयते । उभौ यदि मृतौ स्यातां वीजि-
न्यादौ ततो ददेत् । क्षेत्रिण्यादौ न दत्तं स्याद्वीजिने
नोपतिष्ठते” इति । एतेनैकतरोपरतावपि द्विपितृकस्य
पार्वणं दर्शितम् । तथा तुल्यन्यायेन मातृभेदेऽपि द्व्या-
मुष्यायणदत्तकस्य “पितरो यत्र पूज्यन्ते तत्र मातामहा
ध्रुवम्” इत्यनेन प्राप्तमातामहश्राद्धे जननीपितॄणां प्रथमं
निर्देशस्ततः प्रतिग्रहीत्री या माता तत्पितॄणाम् ।
शुद्धदत्तकस्य तु प्रतिग्रहीत्र्या एव मातुः पित्रादिपिण्ड-
दानं तस्य तन्मात्रस्वधाकरत्वादिति । एवञ्च “स हि मन्ना-
नाय पूर्वेषामिति” हेतुवन्निगदस्वरसान्नैकं पुत्रं दद्या-
दिति निषेधो द्व्यामुष्यायणातिरिक्तविषयः सन्तान-
विच्छेदाभावादित्युक्तमेव ।
<फ्>अथास्य सापिण्ड्यम् । जनककुले अवयवान्वयेन
[Page3444-a+ 38]
प्रतिग्रहीतृकुले च पिण्डान्वयेन त्रिपौरुषं यदाह
कार्ष्णाजिनिः “यावन्तः पिवृवर्गाः स्युस्तावद्भिर्दत्त-
कादयः । प्रेतानां योजनं कुर्य्युः स्वकीयैः पितृभिः
सह । द्वाभ्यां सहाथ तत् पुत्राः पौत्राश्चैकेन तत्-
समम् । चतुर्थे पुरुषे च्छेदं तस्मादेषा त्रिपौरुषीति” ।
अस्यार्थः दत्तकादयः पुत्राः प्रेतानां प्रतिग्रहीत्रादीनां
पितृणामीरसत्वे दत्तकत्वे द्व्यामुष्यायणत्वे वा
यावन्तः पितृवर्गाः त्रयः षट् वा तावद्भिः सह तेषां
योजनं सपिण्डनं कुर्य्युः तत्र प्रतिग्रहीत्रादीना-
मौरसत्वे तत्पितृपितामहप्रपितामहास्त्रयः, दत्त-
कत्वे तत्प्रतिग्रहीतृपितामहप्रपितामहास्त्रयः, द्व्यामु-
ष्यायणत्वे तज्जनकाद्यास्त्रयः तत्प्रतिग्रहीत्रादयस्त्रयं
इति षट् । एवञ्च दत्तकस्य स्वकर्त्तृके पार्वणे येषां देव-
तात्वं स्वपुत्त्रकत्तेके सपिण्डीकरणेऽपि तेषामेव तथात्व-
मिति ज्ञापितम् । दत्तकस्य पुत्त्रास्तु दत्तकसपिण्डीकरणं
तत्प्रतिग्रहोत्रा तत्पितॄणां त्रयाणां मध्ये द्वाभ्याञ्च
सह कुर्य्युः । एवञ्च दत्तकस्य पौत्रा दत्तकप्रतिग्रही-
तृभ्या ग्रहीतुः पितॄणां त्रयाणां मध्ये एकेन ग्रहीतुः
पित्रेति यावत्तेन च समं सह तत् स्वपितृसपिण्डनं
कुर्य्युः । चतुर्थपुरुषे च्छेदमिति । यो यदा यत् स-
पिण्डीकरोति स तत्पित्रादिभिस्त्रिभिरेव करोतीति
चतुर्थे विरामः सिंद्ध एवेति तदारम्भः “सिद्धे सत्या-
रम्भी नियमाय” इति न्यायेन लेपिनां लेपनिरासेन सा-
पिण्ड्यव्यवच्छेदार्थः । तदेवाह तस्मादेषेति । एषा
सपिण्डता । तथाच “लेपनाजश्चतुर्थाद्याः पित्राद्याः
पिण्डभागिनः । पिण्डदः सप्तमस्तेषां सापिण्ड्यं
साप्तपौरुषमिति” मत्स्यपुराणोक्तसाप्तपौरुषसापिण्ड्यस्य
सामान्यस्यानेन विशेषेण बाध एव । अतएव हारी-
तेन “लेपिनस्त्रीन् वाचक्षाणः आ सप्तमादित्येके”
इति पक्षान्तरमुपन्यस्तं सङ्गच्छते । तदेव संगृह्यान्यत्रो-
क्तम् “दत्तकानान्तु पुत्त्राणां सापिण्ड्यं स्यात्त्रिपौरु-
षम् । जनकस्य कुले तद्वद्सहीतुरिति धारणेति” ।
यदिदसभयत्र त्रिपुरुषसापिण्ड्याभिधानं तत् द्व्यामुष्या-
यणाभिप्रायेण, तस्य त्रिकद्वयेन सपिण्डनविधानात् ।
शुद्धदत्तकस्य तु “गोत्ररिक्थे जनयितुर्न हरेद्दत्त्रिमः
सुतः । गोत्ररिकृथानुगः पिण्डो व्यपैति ददतः स्वघनि”
प्रागुक्तमनुवचने पिण्डनिवृत्तिदर्शनात् प्रतिग्रहीतृकुल
सापिण्ड्यमिति ।” यत्तु वृद्धगोतमीयम् “सगोत्रेषु
[Page3444-b+ 38]
कृता ये स्युदत्तक्रीतादयः सुताः । विधिना गोत्रतां
यान्ति न सापिण्ड्यं विधीयते” । सगोत्रेषु मध्ये
कृता अपि दत्तकादयो विधिनैव गोत्रं भजन्ते परन्तु
तेषु सापिण्ड्यं नोत्पद्यते सगोत्रेष्वपि सापिण्ड्या-
नुत्पत्तौ परगोत्रेषु सुतरां सापिण्ड्यानुत्पत्तिरिति ।
तत्तु पुत्रान्तरवत् साप्तपौरुषसापिण्ड्यप्रसक्तौ निषेधकं
सापिण्ड्यपयुक्तदशाहाशौचादिप्रतिषेधकम् वा न तु
सामान्यतसापिण्ड्यनिषेधमुक्तवचनजातात् ।
<फ्>अथ दत्तकाशौचनिर्णयः । तत्र शुद्धदत्तकस्य
जनककुले परस्परमशौचं नास्त्येव गोत्रषिण्डनिवृत्त्या
अशौचनिवृत्तेरर्थसिद्धत्वात् द्व्यामुष्यायणस्य तु
उभयत्रैवाशौचमिति । ब्रह्मपुराणे “दत्तकश्च स्वय-
न्दत्तः कृत्रिमः क्रीत एव च । अपबिद्धाश्च ये
पुत्त्रा भरणीयाः सदैव ते । भिन्नगोत्राः पृथक्
पिण्डाः पृथग्वंशकराः स्मृताः । जनने मरणे चैव
त्र्यहाशौचस्य भागिनः” । पराशरः “भिन्नगोत्रः
स्वगोत्रो वा नीतः संस्कृत्य चेच्छया । जनने मरणे
तस्य त्र्यहाशौचं विधीयते” । तथा “औरसं वर्जयित्वा
च सर्ववर्णेषु सर्वदा । क्षेत्रजादिषु पुत्रेषु जातेषु च
मृतेषु च । अशौचन्तु त्रिरात्रं स्यात् समानमिति
निश्चयः” । सर्वदा उपनयनानन्तरमपि । अत्र सगोत्र-
स्यापि विधिना जनकगोत्रविच्छित्तिपूर्वकग्रहीतृगोत्र-
प्राप्तावसगोत्रदत्तकाविशेषात् त्र्यहाशौचमुक्तं युक्त-
मेव । तथा दत्तके अकृतोद्वाहे पश्चाज्जातस्यौरसस्य
विवाहे न परिवेदनदोषः न वा दत्तकस्याग्रजसोदरात्
पूर्वं विवाहकरणेऽपि क्षतिः । ननु शुद्धदत्तकस्य
जनककुले सापिण्ड्यविच्छेदस्य दर्शितत्वात् तत्र विवाहः
प्रसज्येत प्रसज्येत च द्व्यामुष्यायणस्यापि त्रिपुरुषा-
नन्तरितकन्यासन्ततिपरम्परया विवाहः, मैवं “अस-
पिण्डा च या मातुरसगोत्रा च या पितुः । सा प्रणस्ता
द्विजातीनां दारकर्मणि मैथुने” । मनुवचने चकारात्
पितुरसपिण्डा च इति ग्रहीतृमात्रगोत्रस्यापि दत्त-
कस्य जनकस्यापि सपिण्डासगोत्रावर्जनाथ पितुरिति
पदोपादानात् । न च तथापि दत्तकस्य पितुरपि दत्त-
कत्वे तत्त्रिपुरुषानन्तरितकन्यासन्ततेर्विवाहः कन वार्य्यते
पितृसापिण्ड्यसगोत्रत्वयोरभावादिति वाच्यम् यतो
विवाहे नैतत् सापिण्ड्यमुपयुज्यते किन्तु सर्वसाधारणं
परिभाषितं पितृपक्षे साप्तपौरुषं मातामहपक्षे पाञ्च-
[Page3445-a+ 38]
पौरुषञ्चेति न काप्यनुपपत्तिः । तत्प्रपञ्चस्तु तत्र तत्र
द्रष्टव्य इति ।
<फ्>अथ दत्तकविमागः । तत्र वृहस्पतिः “एक एवौ-
रसः पुत्रः पित्र्यस्य वसुनः प्रभुः । शेषाणामानृशं-
स्यार्थं प्रदद्यात्तु प्रजीवनम्” । शेषाणां ये तत्रांश-
भागित्वेन निषिद्धास्तेषाम् । आनृशंस्यं दया । प्रजी-
वनं भरणम् । तथा यमः “पुत्रास्तु द्वादश प्रोक्ता
मुनिभिस्तत्त्वदर्शिभिः । तेषां षड्बन्धुदायादाः षडदायाद-
बान्धवाः । स्वयमुत्पादितस्त्वेको द्वितीयः क्षेत्रजः स्मृतः ।
तृतीयः पुत्रिकापुत्रो जातिधर्मविदो विदुः । पौनर्भवश्चतु-
र्थस्तु कानीनः पञ्चमः स्मृतः । गृहे च गूढ उत्पन्नः षडेते
पिण्डदायिनः । अपविद्धः सहोढश्च दत्तः कृत्रिम एव
च । क्रीतश्च पञ्चमः पुत्रो यश्चोपनयते स्वयम् । इत्येते
सङ्करोत्पन्नाः षडदायादबान्धवाः” नारदः । औरसः
क्षेत्रजश्चैव पुत्त्रिकापुत्त्र एव च । कानीनश्च सहोढश्च
गूढोत्पन्नस्तथैव च । पौनर्भवोऽपविद्धश्च दत्तः क्रीतः
कृतस्तथा । स्वयं चोपागतः पुत्त्रा द्वादशैते प्रकीर्त्तिताः ।
तेषां षड्बन्धुदायादाः षडदायादबान्धवाः । पूर्वः पूर्वः
स्मृतो ज्येष्ठो जघन्यो यो य उत्तरः । क्रमादेते प्रव-
र्त्तन्ते मृते पितरि तद्धने । ज्यायसो ज्यायसोऽभावे
जघन्यो यो य आप्नुयात्” । पूर्वपूर्वामावे उत्तरोत्तरेषां
द्रविणार्हत्वमित्यर्थः । औरसक्षेत्रजपुत्रिकापुत्रपौनर्भव-
कानीनगूढोत्पन्नसहोढजदत्तकक्रीतस्वयमुपागतापविद्धयत्र
क्वचनोत्पादितानभिधाय विष्णु “तेषां पूर्वः पूर्वः
श्रेयान् स एव दायहरः स चान्यान् बिभृयात्” । औ-
रसपुत्रिकापुत्रक्षेत्रजगूढजकानीनपौनर्भवदत्तकक्रीतकृत्रि-
मस्वयंदत्तसहोढापविद्धानभिधाय याज्ञवल्क्यः “पिण्ड-
दोऽंशहरश्चैषां पूर्वाभावे परः परः ।” मनुः “न
भ्रातरो न पितरः पुत्रा रिक्थहराः पितुः” तथा
“श्रेयसः श्रेयसोऽभावे यवीयानृकुथमर्हति । बहवश्चेत्तु
सदृशाः सर्वे रिक्थस्य भागिनः” । सदृशा गुणेन औरस-
त्वक्षत्रजत्वाद्युपाधिना वा । श्रेयस औरसादेः । यवीयान्
न्यूनः क्षेत्रजादिरित्यर्थः । तथा “औरसक्षेत्रजौ पुत्रौ
पितृरिक्थस्य भागिनौ । दशापरे च क्रमशः पितृरि
कथांशभागिनः” । दश दत्तकादयः । हारीतः “स्वय-
मुत्पादितः क्षेत्रजः पौनर्भवः कानीनः पुत्रिकापुत्रो
गूढोत्पन्नश्चेति बन्धुदायादाः, दत्तः क्रीतोऽपविद्धः
सहोढजः स्वयसपागतः सहसादृष्टश्चेत्यबन्धुदायादाः” ।
[Page3445-b+ 38]
मनुः “पुत्त्रान् द्वादश यानाह नॄणां स्वायम्भुवो मनुः ।
तेषां षट् बन्धुदायादाः षडदायादबान्धवाः । औरसः
क्षेत्रजश्चैव दत्तः कृत्रिम एव च । गूढोत्पन्नोऽपविद्धश्च
दायादबान्धवास्तु षट् । कानीनश्च सहोढश्च क्रीतः पीन-
र्भवस्तथा । स्वयंदत्तश्च शौद्रश्च षडदायादवान्धवाः” ।
बौधायनः “औरसं पुत्रिकापुत्रं क्षेत्रजं दत्तकृ-
त्रिमौ । गूढञ्चैवापविद्धञ्च रिक्थभाजः प्रचक्षते । कानी-
नञ्च सहोढञ्च क्रीतं पौनर्भवं तथा । स्वयंदत्तं निषा-
दञ्च गोत्रभाजः प्रचक्षते” । एतच्च कानीनादीनां गोत्र-
मात्रभागित्वकथनमौरसीनां मध्ये कस्यापि सम्भवेऽंश-
हरत्वप्रतिषेधार्थम् । सहोढदत्तकक्रीतस्वयमुपागताप-
विद्धशौद्रानभिधाय औरसादीन् परामृष्य पुनर्वशिष्ठः
“यस्य तु सर्वेषां वर्णानां न कश्चित् दायादः स्यादेते तस्य
भागं हरेयुः” । औरसपुत्रिकापुत्रक्षेत्रजकानीनगूढोत्-
पन्नापविद्धसहोढपौनर्भवदत्तकस्वयमुपागतकृतकक्रीतानभि-
धाय देवलः “एते द्वादश पुत्रास्तु सन्तत्यर्थमुदाहृताः ।
आत्मजाः परजाश्चैव लब्धा यादृच्छिकास्तथा । तेषां
षड्बन्धुदायादाः पूर्वेऽन्ये पितुरेव षट् । विशेषश्चापि
पुत्राणामानुपूर्व्या विशिष्यते । सर्वे ह्यनौरसस्यैते पुत्रा
दायहणः स्मृताः । औरसे पुनरुत्पन्ने तेषु ज्यैष्ठ्यं न
विद्यते । तेषां सवर्णा ये पुत्रास्ते तृतीयांशभागिनः ।
हीनास्तमुपजीवेयुर्ग्रासाच्छादनसम्भृताः” कात्यायनः,
“उत्पन्ने त्वौरसे पुत्रे तृतीयांशहराः स्मृताः । सवर्णा
असवर्णास्तु ग्रासाच्छादनभागिनः” । चतुर्थासहराः
स्मृता” इति द्वितीयचरणे क्वचित् पाठः । वर्शिष्ठः,
“तस्मिंश्चेत् प्रतिगृहीते औरस उत्पद्यते स चतुर्थ-
भागभागी यदि नाभ्युदयिकेषु प्रयुक्तं स्यात्” । स प्रति-
गृहीतपुत्रः आभ्युदयिकेषु यज्ञादिषु यदि औरसेन
प्रयुक्तं न स्यात् प्रभूतं धनमिति शेषः । अत्र नानाविध-
मुनिवचनानां परस्परविरोधपरिहार्थमेवं व्याख्यायते
वृहस्पतिवचने औरसमात्रस्य धनभागित्वकथनमत्थेषां-
भरणमात्रकथनञ्च असवर्णक्षेत्रजदत्तकादिविषयं, देवलका-
त्यायनवचनैकवाक्यत्वात् । नारदादिवचनेषु च और-
साद्यभावे क्षेत्रजदत्तकादीनामृक्थग्रहणविधिरपि सर्व-
धनग्रहणविषयः । अतश्च दत्तकग्रहणानन्तरगौरनीत-
पत्तौ तदौरसचतुर्थांशविधिर्वशिष्ठोक्तो दत्तकविषये ज्ञेयः ।
तथा देवलकात्यायनवचने तृतीयांशग्रहणविधिवन्युत्-
कृष्टगुणदत्तकविषयो वाच्यः । “उपपश्री गुणैः सर्वैः पुत्रो
[Page3446-a+ 38]
यस्य हि दत्त्रिमः । स हरेतैव तद्रिक्थं संप्राप्तोऽप्यन्य-
गोत्रतः” इति मनुवचनैकवाक्यत्वात् । गुणैः जातिविद्या-
चारैः । “समग्रधनभोक्ता स्यादौरसोऽपि जघन्यजः ।
त्रिभागं क्षेत्रजो भुङक्ते चतुर्थं पुत्रिकासुतः” इति ब्रह्म-
पुराणदर्शनात् । क्षेत्रजविषय इत्यन्ये । तथा केनापि
मुनिना दत्तकस्य बन्धुदायादत्वमन्येन चादायादत्वमुक्तम्
तत् गुणवदगुणवद्भेदेन समाधेयम् । पितुरिव बन्धूनां स-
पिण्डानामपि दायहरत्वाद्बन्धुदायादत्वं पितृमात्रदा-
यहरत्वात् अबन्धुदायादत्वम् “तेषां षडबन्धुदायादाः
पूर्वेऽन्ये पितुरेव षट्” इत्यत्र पितुरेवेत्येवकारश्रवणात् ।
एवं दत्तकस्य धनग्रहणादौ मुनिभेदेन पूर्वापरोक्तिवैषम्यं
गुणागुणविवेकेनापास्तम् । एतेनौरसस्य भ्रात्रादिधने
येनैव भ्रातृत्वादिना संबन्धेनाधिकारत्वं तादृशेनैव
सम्बन्धेन तादृशदत्तकस्यापि यथासम्भवमुचितांशभागि-
त्वमवधेयम् । एव धनिनः पुत्रान्तरसत्त्वे मृतपितृकस्य
दत्तकपौत्रस्यापि दत्तोचितांशभागित्वं तदसत्त्वे
सर्वहरत्वमपीति । न च पौत्रस्य स्वपितृयोग्यांश-
भागित्वनियमात् दत्तकस्य ग्रहीतुः पितामहौरसत्वे
तादृशपितृव्यतुल्यस्यैवांशस्य तद्योग्यत्वाद्दत्तकपौत्रः पितृ-
व्यतुल्यमेवांशं लभतामिति वाच्यं पुत्रस्य दत्तकत्वे
चतुर्थांशः पौत्रस्य तु तथात्वे समानांश इति
वैषखात् । ततश्च स्वसमानरूपस्य पितुर्यादृशांशः शास्त्र-
सिद्धस्तस्यैव स्वपितृयोग्यांशतेति यथोक्तमेव साधु । एवं
रोतिः प्रपौत्रेऽप्यनुसर्त्तव्येति । ननु क्षेत्रजदत्तकादीनां
नामान्यधनाधिकारित्वेऽपि राज्येऽनधिकारः श्रूयते ।
यथा “औरसः क्षेत्रजश्चैव दत्तः कृत्रिम एव च ।
गूढोत्पन्नोऽपविद्धश्च भागार्हास्तनया इमे । कानीनश्च
महो ढ्श्च क्रोतः पौनर्भवस्तथा । स्वयंदत्तश्च दासश्च ष-
डिमे पुत्रपांशुलाः । अभावे पूर्वपूर्वेषां परान् समभि-
वचवेत् । पौनर्भवं । स्वयंदत्तं दासं राज्ये न योजयेत्” ।
तथा “न क्षेत्रजादींस्तनयान् राजा राज्येऽभिषेचयेत् ।
पितृणां साधयेन्नित्यमौरसे तनये सतीति” उच्यते ।
शास्त्रान्तरसद्भावे विशेषशास्त्रस्य सामान्यपरत्वमेव ला-
चवात् । अतएव पूर्वपूर्वाभावे परपराधिकारबोधकं
हि पूर्ववाक्यं प्रागुक्तनारदादिवचनैकवाक्यतया समग्र-
राज्यमेव विषयोकरोति परवचनञ्च सत्यौरसे क्षेत्रजदत्त-
कादीनां समानांशनिषेधकम् असवर्णक्षेत्रजदत्तकादिविषयं
वा । अन्यथा वाक्यभेदे गौरवम् । तत्स्वीकारेऽपि नानेन
[Page3446-b+ 38]
वचनेन क्षेत्रजदत्तकादीनां सत्यौरसे स्वस्वोचितांशो नि-
षिध्यते किन्त्वोरससत्त्वे तेषामभिषेकं निषिध्यौरसस्य
राज्येऽभिषेको विधीयते तथा च क्षेत्रजदत्तकादयः
सामान्यशास्त्रप्राप्तमंशं लभन्त एव तत्सङ्कोचकाभावात् ।
न चैतदेव वचनं बाधकं भिन्नविषयत्वात् । अतएव “भा-
गार्हास्तनया इमे” इत्यनेन पूर्ववचने भागार्हत्वं स्पष्टी-
कृतम् । राज्यातिरिक्तस्य भाम इति न शक्यते वक्तु
राज्यस्यैव तत्रोपस्थितत्वात् पौनर्भवादीनान्तु पूर्बपूर्वाभा-
वेऽपि राज्यनियोजनाभावः पृथगभिधानसामर्थ्यादिति ।
एतावता प्रबन्धेनाभिहितोऽये क्षेत्रजदमकादीनामौ-
रसेन सह विभागप्रकारः । स तु शूद्रस्य न सम्भवति तस्य
तु “दास्यां वा दासदास्यां वा यः शूद्रस्य सुतो भवेत् ।
सोऽनुज्ञातो हरेदंशमिति धर्मो व्यवस्थित” इति मनुवचनेन
“जातोऽपि दास्यां शूद्रेण कामतोऽंशहरो भवेत् । मृते
पितरि कुर्य्युस्तं भ्रातरस्त्वर्द्धभागिनम् । अभ्रातृको ह-
रेत् सर्वं दुहितॄणां सुतादृते” इति याज्ञवल्क्यीयेन च
दासोपुत्रस्याप्यौरसेन समांशाभिधानेन पितुरनन्तरं
भ्रातृरहितस्य तस्यैव दोहित्रेण सह विभागदर्शनेन
दण्डापूपायितः सति पितरि क्षेत्रजदत्तकादीनामौरसेन
समांशः असति तु तदर्द्धांशः । अन्यथा यत्र च क्षेत्रज-
दत्तकादीनामौरसचतुर्थांशित्वं तत्र तदपेक्षया अत्यन्त-
विप्रकृष्टस्य दासीपुत्रस्यौरससमांशित्वमिति महद्वैषम्यं
स्यात् । एवं सत्सु क्षेत्रजादिषु सत्योश्च पत्नीकन्ययोर्दौ-
हित्राधिकारे कॢप्ताधिकारविधिबाधापत्तिः । तेन दौहि-
त्रपर्य्यन्ताधिकारिशृङ्खलायां तदेकतमे सत्यपि न दासी-
पुत्रस्य सर्वहरत्वं किन्तु तत्समांशः । अतएव “दत्तपुत्रे
यथा जाते कदाचित्त्वौरसो भवेत् । पितुर्वित्तस्य सर्वस्य
भवेतां समभागिनौ” इत्यपि वचनं शूद्रविषय एव यो-
जनीयम् । तथा “शूद्रस्य तु सवर्णैव नान्या भार्य्योपदि-
श्यते । तस्यां जाताः समांशाः स्युर्यदि पुत्रशतं भवेत्”
इत्यत्र वचने शूद्राणां भार्य्योत्पन्नानां सर्वेषां समांशमभि-
धाय पुनर्यदि पुत्रशतम् इत्यनेन पुत्रान्तराणामपि
समांशता प्रतिपादिता । औरसमात्रपरत्वे पूर्वेणैतत्-
प्राप्त्या पुनरेतदभिधानं व्यर्थं स्यात् । द्व्यामुष्यायणदत्त-
कस्य तु जनकप्रतिग्रहीत्रोरुभयोरपुत्रत्वे सर्वरिकथ-
हरत्वं सत्यौरसे गृहीतस्य तु नांशहरत्वं ग्रहणा
नन्तरमौरसोत्पत्तौ तु जनकधने तदौरसार्द्धहरत्वं
ग्रहीतुरसाधारणदत्तकस्य यादृशोऽंशः शास्त्रीयः तदर्द्ध-
[Page3447-a+ 38]
हरत्वञ्चेति । यदाह प्रबराध्यायः । “यद्येषां स्वासु भा-
र्य्यासु अपत्यं न स्यात् तदा रिक्थं हरेयुरिति” । तथा
नारदः “द्व्यामुष्यायणका दद्युर्द्वाभ्यां पिण्डोदके पृथक् ।
रिक्थादर्द्धां शमादद्युर्वीजिक्षेत्रिकयोस्तथा” । वीजिक्षे-
त्रिकपदयोर्जनकप्रतिग्रहीत्रुभयोपलक्षकत्वं प्रागेवाभि-
हितम् ।
<फ्>अथान्धपङ्गुप्रभृतिपुत्राणां धनानधिकारितया तदौ-
रसक्षेत्रजयोरेव पितामहधनभागित्वश्रुतेर्न तद्गृही-
तदत्तकपुत्रादेः पितामहधनाधिकारः । किन्तु भरणमात्रम्
अन्धादिभार्य्याणां भरणविधानेन तद्भरणस्य दण्डापूपा-
यितत्वात् । तथा हि, “अन्धपङ्ग्वादीननधिकारिपुत्रा-
नभिधायाह “औरसाः क्षेत्रजास्त्वेषां निर्दोषा भाग-
हारिणः । अपुत्रा योषितश्चैषां भर्त्तव्याः साघुवृत्तयः ।
सुताश्चैषां प्रभर्त्तव्या यावन्न भर्त्तृसात् कृताः” याज्ञ० । एवं
ग्रहणानन्तरमुत्पन्नौरसेन सह दत्तकस्य विभागदर्शनात्
सत्यौरसे गृहीतस्यापि नांशभागित्वमिति । तथा विधा-
नं विना परिगृहीतस्यापि नांशभागित्वमित्याह
“तस्मिन् जाते सुते दत्ते न कृते च विधानके । तत् स्व
तस्यैव वित्तस्य यः स्वामी पितुरञ्जमा” । तथा मनुः “अ-
विधाय विधानं यः परिगृह्णाति पुत्रकम् । विवाह-
विधिभाजं त न कुर्य्यात् धनभाजनम्” इति । अन्य-
जातीयदत्तकस्यापि नांशभागित्वमित्याह “यदि स्यादन्य-
जातीथो गृहीतोऽपि सुतः क्वचित् । अंशभाज न तं
कुर्य्यात् शौनकस्य मतं हि तत्” ।
<फ्>दत्तकमीमांसोक्तो विशेषो दिङमात्रमत्रोदाह्रियते ।
“पुत्त्रानुमत्या पुत्त्रवतोऽप्रि पुत्त्रग्रहणेऽधिकारः “यन्नः
पिता सजानीते तस्मिंस्तिष्ठामहे वयम् । पुरस्तात्
सर्वे कुर्म्महे त्वामन्वञ्चो वयं स्म हीति” श्रौतलिङ्गात्” ।
<फ्>“अपुत्रेणेति पुस्त्वं विवक्षितं स्त्रियाहोमप्रति-
ग्रहमन्त्रानधिकारेण तद्ग्रहणानधिकारः इति वाच-
स्पतिमत तद्दूषयित्वा ब्राह्मणादिद्वारा होममन्त्रपाठेन
भर्त्त्रनुज्ञया तासामप्यधिकारः इति” व्यवस्थापितम् ।
“एकत्वविवक्षया द्वाभ्यां त्रिभिर्वा एकः पुत्रो न ग्रहीतुं
शक्यते द्व्यामुष्यायणविधिश्च जनकपरिग्रहीतद्वयविषयकः
न प्रतिग्रहीतृहयविषयक इत्यविरोधः” इति । अत-
अन्द्रिकामताद वैलक्षण्यम् । सोदरभ्यातृपुत्रस्य पुत्री-
करणे बहूनामपि मिलितानां मुगपदेवाधिकारः ।
“तदयं निर्गलिताऽर्द्धः । ससाबगोत्रः सपिण्डो मुख्यः
[Page3447-b+ 38]
तदभावेऽसमानगोत्रः सपिण्डः । यद्यप्यसमानगोत्रः स-
पिण्डः समानगोत्रोऽसपिण्डश्चेत्युभावपि तुल्यकक्षौ एकै-
कविशेषणराहित्यादुभयोस्तथापि गोत्रप्रवर्त्तकपुरुषात्
सापिण्ड्यप्रवर्त्तकपुरुषस्य सन्निहितत्वेनाभ्यर्हितत्वं तेन
चासमानगोत्रोऽपि सपिण्ड एव ग्राह्यो मातामहकुलीनः
सर्वथा सपिण्डाभावेऽसपिण्डस्तत्रापि समानोदकः आ
चतुर्द्दशात्समानगोत्रः प्रत्यासन्नः । तस्याभावे असमानोदकः
सगोत्र ऐकविंशात् । तस्याप्यभावे असमानगोत्रोऽसपिण्ड-
श्चेति तदाह शाकलः “सपिण्डापत्यकञ्चैव सगोत्रज-
मथापि वा । अपुत्त्रको द्विजो यस्मात् पुत्त्रत्वे परि-
कल्पयेत् । समानगोत्रजाभावे पालयेदन्यगोत्रजम्”
इति । सगोत्र इत्यनेन सोदकसगोत्रौ गृह्येते । अत्र
च पूर्वपूर्वस्य प्रत्यासत्त्यतिशयेन निर्देश इति तदेवाह
वशिष्ठोऽपि “अदूरवान्धवं बन्धुसन्निकृष्टमेव प्रति-
गृह्णीयात्” इति । अस्यार्थः अदूरश्चासौ बान्धव-
श्चेत्यदूरबान्धवः सन्निहितः सपिण्ड इत्यर्थः । सान्नि-
ध्यञ्च द्विघा सगोत्रतया स्वल्पपुरुषान्तरेण च भवति ।
तत्र सगोत्रः स्वल्पपुरुषान्तरः सपिण्डो मुख्यस्तदभावे
बहुपुरुषान्तरोऽपि सगोत्रः सपिण्डः । तदभावे असमा-
नगोत्रः सपिण्डस्तस्याप्यभावे वन्धुसन्निकृष्टः सपिण्डः
बन्धूनां सपिण्डानां सन्निकृष्टः सपिण्डः स्वस्यासपिण्डः
सोदक इत्यर्थः पर्य्यवस्यति । तत्रापि सन्निकर्षो द्वि-
विधः सगोत्रतया स्वल्पपुरुषान्तरेण च । स्वस्यासपि-
ण्डोऽपि स्वसमानगोत्रः स्वल्पपुरुषान्तरः सपिण्डानां स-
पिण्डो मुख्यस्तदभावे बहुपुरुषान्तरोऽपि सगोत्रः स-
पिण्डसपिण्डः सोदक इति यावत् । सपिण्डसोदकास-
म्भवे समानगोत्र ऐकविंशात् ग्राह्यः । “तदभावेऽसमान-
गोत्रोऽसपिण्डोऽपि ग्राह्यः । “तदभावेऽसपिण्डेवेति” शौ-
नकीयात् “सन्देहे चोत्पन्ने दूरबान्धवं शूद्रमिव स्थाप-
येत्” इति वशिष्ठलिङाच्च । “दूरे बान्धवा यस्यामौ
दूरबान्धवः गोत्रसापिण्ड्याभ्यामसन्निहिय इत्यर्थः । स-
न्देहोऽत्र कुलशीलादिविषय । स चामषिण्डेऽस-
गोत्रे च भवतीति सोऽप्यनुज्ञायते” ।
सगोत्रसपिण्डेषु भ्रातृपुत्र एव पुत्त्रीकार्य्य इत्युक्तं यथा
“तत्र सोदरभ्रातृपुत्र एव पुत्त्रीकार्य्य इत्याह मनुः ।
“भ्रातॄणामेकजातानामेकश्च त् पुत्त्रवान् भवेत् । सर्वे
ते तेनपुत्त्रेण पुत्त्रिणो मनुरव्रवीत” इति । अत भ्रा-
तृणां प्रतिग्रहीतृत्वप्रतिपादनात् ग्राह्यत्वाभावोऽयमत्वते ।
[Page3448-a+ 38]
एकजातानामित्यनेनैकेन पित्रा एकस्यां मातरि जातानामेव
ग्रहीतृत्वं न भिन्नोदराणां भिन्नपितृकाणां वेति गम्यते ।
भ्रातृणामिति पुंस्त्वनिर्देशात् पदद्वयोपादानसामर्थ्याच्च
सोदराणां भ्रातृभगिनीनामपि परस्परपुत्रग्रहीतृ-
त्वाभावोऽवगम्यते । तदाह वृद्धगौतमः “ब्राह्मणादि-
तृये नास्ति भागिनेयः सुतः क्वचिदिति” भागिनेयपदं
म्रातृपुत्त्रस्याप्युपलक्षणम् तेन भगिन्या भ्रातृपुत्त्रो न
ग्राह्य इत्यर्थः सिद्ध्यति” ।
<फ्>एकपुत्त्रेण पुत्त्रदानस्य निषेधेन प्रतिग्रहीऽपि
निषिद्धः यथोक्तं तत्रैव ।
<फ्>“एक एव पुत्त्रो यस्येति एकपुत्त्रः तेन तत्पुत्त्र-
दानं न कार्य्यम् “न त्वेवैकं पुत्त्रं दद्यात्प्रतिगृह्णीया-
द्वेति” वशिष्ठशरणात् । अत्र स्वस्वत्वनिवृत्तिपूर्वकपरस्व-
त्वापादनस्य दानपदार्थत्वात् परस्वत्वापादनस्य च
परप्रतिग्रहं विनानुपत्तेस्तमप्याक्षिपति तेन प्रतिग्रह-
निषेधीऽपि अनेनैव सिद्ध्यति । अतएव वशिष्ठः “न
त्वेवैकं पुत्रं दद्यात्प्रतिगृह्णीयाद्वेति” उक्त्वा तत्र हेतु-
माह “स हि सन्तानाय पूर्वेषामिति” सन्तानार्थत्वाभि-
धानेनैकस्य दाने सन्तानविच्छित्तिप्रत्यवायो बोधितः । स
च दातृप्रतिग्रहीत्रोरुभयोरपि उभयशेषत्वात्” ।
<फ्>मातापित्रोर्मध्ये पितुर्निरपेक्षतथा स्त्रियास्तु भर्त्त्र-
नुज्ञापेक्षतया मुख्यगौणाधिकारौ तत्राक्तौ यथा
<ःई>“बहुपुत्रेणेति पुंस्त्वश्रवणात् स्त्रियाः पुत्त्रदान-
प्रतिषेधः । “न स्त्री पुत्त्रं दद्यात्” नैरपेक्ष्यश्रवणात्
भर्त्त्रनुज्ञाने तस्या अप्यविकारः । वथा च वशिष्ठः
“अन्यत्रानुज्ञानाद्भर्तुः” इति । यत्तु “दद्यान्माता
पिता यं वा” इति यच्च “माता पिता वा दद्या-
तामिति” मातुः पितृसमकक्षतयाभिधानं तदपि
भर्त्त्रनुज्ञानविषयमेव । न चैवं विधवाया आपद्यपि
पुत्रदानं न स्यात् भर्त्त्रनुज्ञानासम्भवात् परिग्रहवदिति
वाच्यम् । मानवोयलिङ्गदर्शनेन तथाकल्पनात् नैरपेक्ष्यक-
त्वश्रवणाच्च स्त्रीनिरपेक्षस्यैकस्यापि भर्तुर्दाकाधिकारः ।
“दद्यात् माता पिता यं वा” । “माता पिता वा
दद्यातामिति” मातृनिरपेक्षैकपितृनिर्देशात् वीजस्य प्रा-
धान्यात् “अयोनिजा अपि पुत्रादृश्यन्त” इति वौधाय-
नीयहेतुदर्शनाच्च । भारतेऽपि “मावा भस्त्रा पितुः पुत्रो
येन जातः स एव हि” इति । श्रुतिरपि “आत्मा वै
जायते पुत्र” इति । मानवे दद्यातामित्युभयकर्तृकता-
[Page3448-b+ 38]
श्रवणाच्चोभयाधिकारो मुख्यः । अतएव वशिष्ठः “शु-
क्रशोणितसम्भवः पुत्रो मातापितृनिमित्तकस्तस्य प्रदान-
विक्रयपरित्यागेषु मातापितरौ प्रभवतः” इति । बौधाय-
नोऽपि “मातापित्रोरेव संसर्गसाम्यात्” इति । अतएव
“माता पिता वा दद्यातामिति” मनृना मातुर्भर्त्त्रनुज्ञान-
सापेक्षत्वात् जघन्यत्वं स्त्र्यनुज्ञाननैरपेक्ष्यात् पितुर्मध्यम-
त्वं जनकतासाम्यात् उभयोर्मुख्यत्वमभिप्रेत्य पूर्वपूर्वास्व-
रसादुत्तरोत्तरमभिहितम् । न चेदमेकमेव वाक्यं द्विवच-
नान्तैकक्रियाश्रवणादिति वाच्यम् मध्ये विकल्पासङ्गतेः
तस्मात् कल्पत्रयमेव । अतएव योगीश्वरः “दद्यान्माता
पिता यं वा” इति प्रत्येकमेकवचनान्तमेव क्रियापदमुदा-
जहार । तत्रापि निमित्तमाह प्रयत्नत इति । प्रकृष्टो
यत्नो यस्मिन् कालेऽसौ प्रयत्न आपत्कालस्तेन चापत्काल
एव पुत्त्रदानं नान्यथेत्यर्थः” ।
<फ्>पञ्चवर्षातीतस्यनग्राह्यता तत्रोक्ता यथा
<फ्>“कालिकापु० “दत्ताद्या अपि तनया निजगोत्रेण
संस्कृताः । आयान्ति पुत्रतां सम्यगन्यवीजसमुद्भवाः ।
पितुर्गोत्रेण यः पुत्रः संस्कृतः पृथिवीपते । आचू-
डान्तं न पुत्रः स पुत्रतां याति चान्यतः । चूडाद्या
यदि संस्करा निजगोत्रेण वै कृताः । दत्ताद्या-
स्तनयास्ते स्युरन्यथा दास उच्यते । ऊर्द्ध्वन्तु
पञ्चमाद्वर्षात् न दत्ताद्याः सुता नृप! । गृहीत्वा पञ्च-
वर्षीयं पुत्रेष्टिं प्रथमञ्चरेत् । पौनर्भवन्तु तनयं जात-
मात्रं समानयेत् । कृत्वा पौनर्भवष्टोमं जातमात्रस्य
तस्य वै । सर्वांस्तु कुर्य्यात् संस्कारान् जातकर्म्मादि-
कान् नरः । कृते पौनर्भवष्टोमे ततः पौनर्भवः सुतः
इति” । अन्यवीजसमुद्भवा अपि दत्ताद्यास्तनया
निजगोत्रेण प्रतिग्रहीत्रा स्वगोत्रेण सम्यक् स्वसूत्रो-
क्तविधिना जातकर्म्मादिभिः संस्कृताश्चेत् तदैव प्रति-
ग्रहीतुः पुत्रतां प्राप्नुवन्ति नान्यथेत्यर्थः । तदाह
वशिष्ठः “अन्यशाखीद्भवो दत्तः पुत्रश्चैवोपनायितः ।
स्वगोत्रेण स्वशाखोक्तविधिना स स्वशाखभागिति” दत्ताद्या
इत्यादिपदेन कृत्रिमादीनां ग्रहणम् । औरसः क्षेत्रज-
श्चैव दत्तः कृत्रिम एव च । गूढोत्पन्नोऽपविद्धश्च
भागार्हास्तनया इमे । कानीनश्च सहोढश्च क्रीतः
पौनर्भवस्तथा । स्वयन्दत्तश्च दासश्च षडिमे पुत्रपांशुलाः ।
अभावे पूर्वपूर्वेषां परान् समभिषेचयेत् । पौनर्भर्व स्वय-
न्दत्तं दासं राज्ये न योजयेदिति” पूर्वोपक्रमात्
[Page3449-a+ 38]
योऽयं पौनर्भवादीनां राज्यनियोजनाभावः स ओरस-
व्यतिरिक्ताभाव एव “अभावे पूर्वपूर्वधामित्यस्येवानेनापवा-
दात् सत्यौरसे तु राज्याभावस्य “न क्षेत्रजादींस्तनयान्
राजा राज्येऽभिषेचयेत् । पितॄणां साधयेन्नित्यमौरमे तनये
सतीत्त्यतेन” प्रागेवाभिधानात् । सत्यौरसे क्षेत्रजादीन्
राज्ये नैवाभिषेचयेत् पितॄणां नित्यं श्राद्धादि च
नैव साधयेत् न कारयेदित्यर्थः । गोत्रेणेति यद्यपि जात-
कर्म्मादीनां साक्षाद्गोत्रस्य करणता न श्रूयते तथापि
तदङ्गभूते वृद्धिश्राद्धे तत्सम्बन्धावश्यम्भावात् प्रधानेऽपि
तत्सम्बन्ध इति । चूडादिषु साक्षादेव तत्सम्बन्धः ।
“शिखा अपि च कर्त्तव्याः कुमारस्यार्षसङ्ख्ययेति”
स्मरणात् । संस्कारैः पुत्रत्वमित्युक्तम् तानेवान्वयव्य-
तिरेकाभ्यामाह पितुर्गोत्रेणेति । यः पुत्र आचूडान्तं
चूडान्तैः संस्कारैः पितुर्जनकस्य गोत्रेण सस्कृतः
सोऽन्यतोऽन्यस्य पुत्रतां न याति । अयमत्राभिसन्धिः ।
कृतचूडस्य परिग्रहीतुः पुत्रताभावप्रतिपादनम् असाधा-
रणपुत्रतां विषयीकरोतीत्यवश्यं वाच्यम् । अन्यथा गृ-
हीत्वा पञ्चवर्षीयमिनेन कृतचूडस्यापि परिग्रहीतृपुतृ-
ताप्रतिपादनविरोधात् । गृहीत्वेत्यस्य च कृतचूडविषय-
त्वावश्यम्भावः स्पष्टमिष्यते ततश्च चूडान्तसंस्कृतस्य परिग्रहे
द्व्यामुष्यायणता भवति गीत्रद्वयेन संस्कृतत्वात् तस्य
च फलं गोत्रद्वयसम्बन्ध इत्यग्रे वक्ष्यते । अनेन जात-
कर्म्मादीनां चूडान्तानां संस्काराणां पुत्रताहेतुत्वमुक्तम् ।
आचूडमिति वक्तव्ये यदन्तग्रहणं तदकृतार्षसमसङ्ख्य
शिखस्य पुत्त्रीकरणाभ्यनुज्ञानार्थं प्रधाननिष्पत्त्या पुत्त्र-
तार्हत्वात् चूल्लाद्या इति वक्ष्यमाणत्वाच्च । अकृतजातक-
र्म्माद्यसम्भवे कथमित्यत आह चूडाद्या यदीति । यदि
चूडाद्याः संस्कारा निजगोत्रेण प्रतिग्रहीत्रगोत्रेण
कृता वैशब्दोऽवधारणे तदैव दत्ताद्यास्तनयाः स्युर-
न्वथा ते दासा उच्यन्ते इति । चूडा आद्या येषां
ते तथेति न तु चूडाया आद्या इति पूर्वेण पौन-
रुक्त्यापातात् । अनेन जातकर्म्माद्यन्नप्राशनान्तानां
जनकगोत्रेणानुष्ठानेऽपि न विरोधः । तथा च अकृत-
जातकर्म्मादिर्मुख्यः अकृतचूडोऽनुकल्प इति सिद्ध्यति ।
दत्ताद्या इत्यादिपदेन कृत्रिमादिग्रहणमित्युक्तमेव तेषा-
मपि संस्कारैरेव पुत्त्रत्वं न परिग्रहमात्रेण अन्यथा
दास उच्यत इति विपक्षबाधकात् । अन्यथा चुडाद्य-
करणे कृतचूडादिपरिग्रहे वा दासता भवति न तु
[Page3449-b+ 38]
पुत्त्रत्वमित्यर्थः अस्य पुत्त्रत्वस्य यूपत्वादिवत् संस्का-
रजन्यत्वात् । असंस्कृतः पुत्त्रीकार्य्य इति स्थितम्
तत्रावध्यपेक्षायामाह ऊर्द्धमिति । असंस्कृतोऽपि
पञ्चमादूर्द्ध्वं न ग्राह्यः कालाभावेन पुत्त्रत्वानुपपत्तेः ।
अनेन पञ्चैव वर्षाणि पुत्त्रपरिग्रहकाला इत्युक्तं
भवति तद्व्यतिरेकेणाभिधानन्तु पञ्चमानन्तरं गौणोऽपि
काली नास्तीति प्रतिपादनाय । अन्यथा “स्वका-
लादुत्तरः कालो गौणः सर्वः प्रकीर्त्तित” इति न्यायेन
पञ्चमानन्तरस्य गौणकालत्वापत्तिः । ततश्च जनन-
मारभ्यातृतीयवर्षं, तत्रापि तृतीयवर्षस्य मुख्यकालता
ऊर्द्ध्वन्तु पञ्चमाद्वर्षादित्युपसंहारे वर्षश्रवणाच्च अत्रापि
चूडाशब्दस्य तृतीयवर्षपरतैवाभिप्रेतेति गम्गते । अन्यथा
उपनीतिसहभावपक्षे अष्टमवर्षस्याकृतचूडस्य परिग्रहा-
पत्तिः । नचेष्टापत्तिः “ऊर्द्ध्वन्तु पञ्चमाद्वर्षादित्यनेन
विरोधात्” । तस्मादाचूडान्तमित्यत्र चूडाशब्दस्तृतीय-
वर्षपर एव युक्तः तृतीयानन्तरमापञ्चमं गौणः ऊर्द्ध्वन्तु
गौणोऽपि नेति स्थितम्” ।
<फ्>“यत्तुकात्यायनस्मरणम् । विक्रयञ्चैव दानञ्च न
नेयाः स्युरनिच्छवः” । दाराः पुत्त्राश्च” इत्यनिच्छूनां
दानादिनिषेधः सोऽपि पञ्चवार्षिकस्यैव नाधिकस्येति
व्याख्ययम् । यच्च “सदृशन्तु प्रकुर्य्यात् यमिति” वाक्ये
गुणदोषविचक्षणमिति पाठमभिग्रेत्य विचक्षणं न तु
बालमिति सर्वज्ञेन व्याख्यातम् तदपि पञ्चवार्षिकमेव ।
विचक्षणं चातुर्य्यविशेषेण” न तु बालम् “बाल आ षोड-
शाद्वर्षात्” इति लक्षणविशिष्टं न कुर्य्यादित्यर्थ इति
व्याख्येयम् । तर्ह्यसंस्कृताभावे कथमित आह
ग्रहीत्वेति । पञ्चवर्षीयं चूडान्तसंस्कारसंस्कृतमित्यर्थः ।
ननु कथं तस्य ग्रहणं दासताभिधानादित्यत आह
पुत्त्रेष्टिमिति । अयमत्राभिसन्धिः “अग्नये पुत्रवते
पुरोडाशमष्टाकपालं निर्वपेदिन्द्राय पुत्रिणे पुरोडा-
शमेकादशकपालं प्रजाकामोऽग्निरेवास्मै प्रजां प्रजन-
यति वृद्धामिन्द्रः प्रयच्छतीति” वाक्ये प्रजाफलकत्वामष्टेः
श्रूयते तत् यत्रानुत्पन्ना प्रजा तत्र तदुत्पत्तिरेव
भाव्या यत्र तूतान्ना परिगृह्यते तत्रोत्पत्तेरभावात्तत्याः
प्रजात्वमेव भाव्यमिति कल्प्यते प्रकृतविध्यन्यथानुप-
पत्तेः । तच्च दासत्वापनीदनमृते न सम्भवतीति
तदपनोदोऽप्यवश्यमभ्युपेयः । अन्यथा प्रजात्वमात्रसम्पा
कत्वे पुत्रपरिग्रहमात्रे स्यात् । यदि च संस्कारै-
[Page3450-a+ 38]
रेव तत्र पुत्रत्वोत्पत्तेर्न्न तदपेक्षेति तर्हि प्रकृतेऽपि
तुल्यं प्रथमपदेनात्र तत्सूचनात् । “सर्वांस्तु कुर्य्यात्
संस्कारान् जातकर्म्मादिकान्नरः” इत्यन्तेऽभिधानाच्च ।
तस्मात् पुत्रेष्ट्या पूर्वसंस्कारप्रयुक्तदासत्वापनोदपूर्व-
कप्रजात्वसम्पादनात् संस्कृतोऽपि परिग्राह्य इति
स्थितम् । यद्येवं तर्हि संस्कृतमित्येव वाच्यम् किं पञ्च-
वर्षीयपदोपादानेनेति चेन्मैवम् पञ्चवर्षीयस्यैवेति
नियमार्थत्वात् नियमश्चाक्षरग्रहणपूर्वकब्रह्मवर्च्चसफ-
लकोपनयनप्राप्त्यर्थः । नचायन्नियमः पूर्ववाक्येनैब
सिद्ध इति वाच्यम् तस्याकृतसंस्कारावधिसमर्पकत्वेन
प्रकृतत्वाभावे परिगृहीतत्वात् । प्रथममिति संस्कारेभ्यः
प्रागित्यर्थः । ननु परिग्रहहोमादेव प्रागिति कुतो
नष्यते, गृहीत्वेति साङ्गाया ग्रहणभावनायाः
क्त्वाप्रत्ययेन पूर्वकालतावगमात् । पुत्रेष्ट्या पूर्वसंस्का-
रापनोदेन संस्कारान्तरावश्यापेक्षणाच्चेति” ।
पुत्त्रच्छायावहमित्यस्यार्थस्तत्रैवोक्तो यथा
<फ्>“पुत्रच्छाया पुत्रसादृश्यं तच्च नियोगादिना स्वयमुत्-
पादनयोग्यत्वम् यथा भ्रातृसपिण्डसगोत्रादिपुत्रस्य,
नंचासम्बन्धिनि नियोगासम्भवः “वीजार्थं ब्राह्मणः कश्चि-
द्धनेनोपनिमन्त्र्यतामिति” स्मरणेन निमन्त्रणसम्भवात् ।
ततश्च भ्रातृपितृव्यमातुलदौहित्रभागिनेयादीनां निरासः
पुत्रसादृश्याभावात् । एतदेवाभिप्रेत्योक्तमग्रे तेनैव “दौ-
हित्रो भागिनेयश्च शूद्राणां विहितः सुतः । ब्राह्मणादि-
त्रये नास्ति भागिनेयः सुतः क्वचिदिति” । अत्रापि
भागिनेयपदं पुत्त्रासदृशानां सर्बेषामुपलक्षणं विरुद्ध-
सम्बन्धस्य समानत्वात् । विरुद्धसम्बन्धश्च नियोगादिना
स्वयमुत्पादनायोग्यत्वम् । यथा विरुद्धसम्बन्धो विवाह-
गृह्यपरिशिष्टे च वर्जितः । “दम्पत्योर्म्मिथः पितृमातृ-
साम्ये विवाहो विरुद्धसम्बन्धो यथा भार्य्यास्वसुर्दुहिता
पितृव्यपत्नीस्वसा चेति” । अस्यार्थः यत्र दम्पत्योर्बधू-
वरयोः पितृमातृसाम्यं बध्वा वरः पितृस्थानीयो भवति
वरस्य वा बधूर्मातृस्थानीया भवति तादृशो विवाहो
विरुद्धसम्बन्धः तत्र यथाक्रममुदाहरणद्वयं भार्य्यास्वसु-
र्दुहिता श्यालिकापुत्त्री पितृव्यपत्नीस्वसा पितृव्यपत्न्या
भनिनी चेति । तथा प्रकृते विरुद्धसम्बन्धः पुत्त्रो बर्त्ज-
नीय इति यतो रतियोगः सम्भवति तादृशः कार्य्य
इति यावत् ।”
<फ्>“परिग्रहविध्यभावे विशेषमाह मनुः । “अविधाय
[Page3450-b+ 38]
विधानं यः परिगृह्णाति पुत्त्रकम् । विवाहविधिभाजं
तं कुर्य्यान्न धनभाजनमिति” । परिग्रहविधिं विना
परिगृहीतस्य विवाहमात्रं कार्य्यं न धनदानमित्यर्थः
किन्तु तत्र पत्न्यादय एव धनभाजः विधिं विना तस्य
पुत्त्रत्वानुत्पादात् । अतएव वृद्धगौतमः “सगोत्रेषु
कृता ये स्युर्दत्तक्रीतादयः सुताः । विधिना गोत्रतां
यान्ति न सापिण्ड्यं विधीयते” इति विधिनैव गोत्रतां
यान्तीति नियमः दानादिविधीनां दत्तकादिलक्षणान्त-
र्गतत्वेन स्वरूपनिर्वाहकत्वात् यथोक्तं “यमद्भिः पुत्त्र-
मापदि” । अब्ग्रहणं सकलदानविधेरुपलक्षणं तेन च
प्रतिग्रहविधिरप्याक्षिप्तो भवति” ।
“मेधातिथिरपि दत्तकादिषु संस्कारनिमित्तमेव पुत्त्रत्व-
माह “सत्यपि प्रयोगे इन्द्रादिशब्दवल्लोकतोऽर्थातिशयात्
शास्त्रे चोत्पत्तिविधानात् भार्य्यादिव्यवहारवत् पुत्त्रत्व-
व्यवहारोऽवगन्तव्य इत्यादिग्रन्थसन्दर्भेण” । तस्मात्
दत्तकादिषु संस्कारनिमित्तमेव पुत्त्रत्वमिति सिद्धम् ।
दानप्रतिग्रहहोमाद्यन्यतमाभावे तु पुत्त्रत्वाभाव एवेति ।”
<फ्>दत्तकस्य जनकग्रहीत्रोर्मध्ये सापिण्ड्यमस्ति न वेति संश-
निर्णयाय सापिण्ड्यविशेषस्य तयोरभावस्तत्र प्रतिपादितः
“ननु मनुवचनात् जनकगोत्रनिवृत्तावपि प्रतिग्रहीतृगोत्र-
प्राप्तौ किं मानमित्यत आह वृहन्मनुः । दत्तक्रीतादि-
पुत्त्राणां वीजवप्तुः सपिण्डता । पञ्चमी सप्तमी तद्वत्
गोत्रं तत्पालकस्य चेति” । दत्तक्रीतादिपुत्त्राणां वीज-
वप्तुर्जनकस्य सपिण्डतास्त्येव दानादिनापि सा न निव-
र्तते तस्या अवयवान्वयरूपतया यावच्छरीरं दुरपनेय-
त्वात् अनेनावयवान्वय एव सापिण्ड्यं न पिण्डान्वय
इत्युक्तं भवति पिण्डान्वयस्य “व्यपैति ददतः स्वधेति” अप-
गमावगमात् । सा च सपिण्डता कियतीत्यपेक्षाया-
माह पञ्चमी सप्तमीति । पञ्चानां पूरणी पञ्चमी पञ्च-
पुरुषव्याप्तेत्यर्थः एवं सप्तमी । गोतमोऽपि “ऊर्द्ध्वं
सप्तमात् पितृवन्धुभ्यः वीजिनश्च मातृबन्धुभ्यः पञ्च-
मादिति” । अत्र वीजिग्रहणं दत्तकाद्युत्पादकानां सर्वे-
षामपि संग्रहार्थं न केवलं क्षेत्रजोत्पादकस्यैव “य
एतेऽभिहिताः पुत्त्राः प्रसङ्गादन्यवीजजाः । यस्य ते
वीजतो जातास्तस्य ते नेतरस्य त्विति” मनुस्मरणात् ।
तस्य ते पुत्त्रा इति पुत्त्रत्वप्रतिपादनं सापिण्ड्य-
प्रतिपादनार्थं न तु पुत्त्रत्वोत्पादनार्थं “पुत्त्रान् द्वादश
यानाह” इत्यादिप्रतिग्रहीतृपुत्त्रत्वप्रतिपादनविरोधात्
[Page3451-a+ 38]
नेतरस्य प्रतिग्रहीतुरित्यर्थः । नन्वेवं कन्यावदुभयत्रापि
सापिण्ड्यमास्तां प्रतिग्रहेण गोत्रवत् सापिण्ड्यस्याप्युत्-
पत्तेरिति चेन्मैवम् “सगोत्रेषु कृता ये स्युर्दत्त-
क्रीतादयः सुताः । विधिना गोत्रतां यान्ति न सापिण्ड्यं
विधीयते” इति वृद्धगोतमस्मरणविरोधात् । ये दत्ता-
दयः सुताः सगोत्रेषु सगोत्रमध्ये कृतास्ते विधिना
गोत्रतां सन्ततित्वं यान्ति परन्तु तैः सह विधिना
सापिण्ड्यं न विधीयते नोत्पद्यत इत्यर्थः । सगोत्रेष्वपि
सापिण्ड्यनुत्पत्तौ परगोत्रे सुतरां सापि ण्ड्यानुत्पत्ति-
रुक्ता । युक्तञ्चैतत् पित्रारब्धत्वेन भर्त्रा सहैकशरीरारब्ध-
कत्वेन च यथा उभयत्रापि सापिण्ड्यं सिद्ध्यति न तथा
दत्तके पित्रारब्धत्वेऽपि प्रतिग्रहीत्रा सहैकशरीरारम्भ-
कत्वाभावात्” । तत्र चायमर्थः धर्मार्थं स्वस्यालोकता-
परिहारकधर्मसम्पत्त्यर्थं तत्तद्गोत्रेण जनकापेक्षया भिन्न-
गोत्रेणापि परिग्रहीत्रा पुत्रवत् पुत्त्रप्रतिनिधितया परि-
गृह्य ये पुत्रा वर्द्धिताः तेषु केवलं परिग्रहीत्रंशपिण्ड-
विभागित्वमेव न सापिण्ड्यमिति तस्मात् अत्र दत्तके
नापरिग्रहीतृसापिण्ड्यं किन्तु जनककुल एव साप्तपौरु-
षिकं सापिण्ड्यमिति सिद्धम्” ।
<फ्>“नन्वेवं दत्तकस्य प्रतिग्रहीतृकुले सापिण्ड्याभावे
कथं विवाहो न स्यादिति चेत् सत्यम् । सगोत्रत्वादिति
व्रूमः । तर्हि तद्भगिन्यादिसन्ततौ विवाहोऽस्तु स-
गोत्रत्वसपिण्डत्वयोरभावात् न चात्र निषेधकं वचन-
मुपलभामहे प्रत्युत “सावित्रीं यस्य यो दद्यात् तत्कन्यां
न विवाहयेत् । तद्गोत्रे तत्कुले वापि विबाहो नैव
दोषकृत्” इत्याद्यनुकूलमेव वचनमस्ति । न चेष्टापत्तिः
अविच्छिन्नाविगीतसकलदेशीयशिष्टाचारविरोधात् तस्मात्
किं तत्राविवाहनिमित्तमिति । अत्र कैश्चिदुच्यते “अस-
पिण्डा च या मातुरसगोत्रा च या पितुः । सा प्रशस्ता
द्विजातीनां दारकर्मणि मैथुने” इति मनुवाक्ये स्वस्या-
सपिण्डेति वक्तव्ये यत् पितुरसपिण्डावचनं तद्दत्त-
कस्य प्रतिग्रहीतृसपिण्डाया विवाहो मा प्रसाङ्क्षीदित्येव-
मर्थम् अन्यथा पितृद्वारके सापिण्ड्ये मूलपुरुषादष्टमस्य
वरस्य, मातृद्वारके सापिण्ड्ये मूलपुरुषात् षष्ठ्याः कन्याया
विवाहो न स्यात् पितुः सपिण्डत्वेन असपिण्डताऽ-
भावात् न चष्टापत्तिः “पञ्चमात् सप्तमादूर्द्ध्वं मातृतः पितृ-
तस्तथा” इत्यादिसकलस्मृतिनिबन्धशिष्टाचारविरोधात् ।
न चेदं दूषणं दत्तकेऽपि समानम् अष्टमस्य तस्य षष्ठ्याः
[Page3451-b+ 38]
कन्यायाः पितुः सषिण्डत्वेन अविवाह्यत्वप्रसङ्गादिति
वाच्यम् “सपिण्डता तु पुरुषे सप्तमे विनिवर्तते” इति
वक्ष्यमाणवाक्येन सप्तमस्य दत्तकपितुर्मूलपुरुषासपिण्ड-
त्वेन षष्ठ्याः कन्यायास्तदसापिण्ड्येन षष्ट्याः
सप्तमस्य च पितुः सपिण्डत्वाभावादित्युक्तमेव । तस्मात्
दत्तकसापिण्ड्यनिर्णायकमिदमेव वचनमिति कानुप-
पत्तिः ७ । तदतिभ्रान्तप्रलपितं विकल्पासहत्वात् तथा हि
किमिदं दत्तकस्यैव सापिण्ड्यनिर्णायकम् उत दत्तकौरस-
योरुभयोरिति । नाद्यः द्वेधा हि अस्य वचनस्य दत्त-
कविषयता सम्भवेत् दत्तकप्रक्रमाद्वा दत्तकमापिण्ड्य-
निर्णायकविशेषवचनैकवाक्यत्वाद्वा न चेहोभयमप्यस्ति
अनुपलम्भात् । किञ्चास्य दत्तकपरत्वे अत्रत्यं पितुपदं
गौण्यां प्रतिग्रहीतृपितृपरं स्यात् तच्च अनिष्टम् “न विधौ
परः शब्दार्थ” इति न्यायविरोधात् । नाप्यन्त्यः पितृपदे
युगपद्वृत्तिद्वयविरोधात् । न च गङ्गायां मीनघाषावि-
त्यत्रेव वृत्त्यन्तरतात्पर्य्यग्राहकं प्रमाणमस्ति । तस्मात्
औरसबिषयमेवेदं वचनं गर्भाधानादिप्रक्रमात् “पञ्चमात्
सप्तमादूर्द्ध्वमिति” वचनान्तरैकवाक्यत्वाच्च । न चास्यौरस-
परत्वे कूटस्थात्” अष्टमस्य वरस्य षष्ठीकन्यायाश्च अनु-
द्बाह्यत्वप्रसङ्गः पितुरसपिण्डत्वाभावादित्युक्तमेव दूषण-
मिति वाच्यम् तस्य पितुरिति पञ्चम्यां षष्ठीभ्रमनि-
बन्धनत्वेन अदूषणत्वात् । अतएव योगीश्वरेण “मातृत-
पितृतस्तथा” इत्यत्र पञ्चमीत्वनिर्णायकस्तसिल्प्रयोग आ-
दत्तः । तस्यापि सार्वविभक्तिकत्वशङ्कायाम् “ऊर्द्ध्वं सप्तमात्
पितृबन्धुभ्यो वीजिनश्च मातृबन्धुभ्यः पञ्चमादिति” गौतम-
वाक्ये पञ्चम्या निर्णय इति न किञ्चित् समाधान-
मिति समाधानान्तरं वक्तव्यम् । तत्रापरे आहुः “क्षेत्र-
जादीन् सुतानेतानेकादश यथोदितान् । पुत्त्रप्रतिनिधी-
नाहुः क्रियालोपान्मनीषिणः” इत्यत्र वाक्ये क्षेत्रजादीनां
पुत्रप्रतिनिधित्वाभिधानात् “प्रतिनिधिस्तद्धर्मा स्यादिति”
न्यायेन सकलौरसधर्म्मप्राप्त्या प्रतिग्रहीत्रादिपितृम-
पिण्डावर्जनं सेत्स्यतीति । तन्न “न सापिण्ड्यं विधीयते”
इत्यनेन निषिद्धस्य सापिण्ड्यस्य अतिदेशासम्भवेना-
प्राप्त्या तद्वर्जनासम्भवात् । एतेन पुत्रनाम्ना औरसधर्मा-
तिदेशात् प्रतिग्रहीत्रादिपितसपिण्डावर्जनसिद्धिरित्यपा-
स्तम् “न तौ पशौ करोतीति” वत् निषिद्धस्य सापिण्ड्यस्य
अतिदेशासम्भवेन वर्जनासम्भवात् तस्मात् अनन्यगत्या
वाचनिकमेव प्रतिग्रहीतृकुले सापिण्ड्यम् अभ्युपगन्त-
[Page3452-a+ 38]
व्य पति । चेदुच्यते । द्विविधं हि सापिण्ड्यम् अवयवा-
न्वयेन पिण्डान्वयेन चेति तत्रावयवान्वयसापिण्ड्यस्य
दत्तके प्रत्यक्षवाधितत्वेन हेमाद्रिः पिण्डान्वयमेवोपा-
दाय दत्तकादीनां प्रतिग्रहीतृकुले त्रिपुरुषमेव सापिण्ड्यं
व्यवातिष्ठिपत्” ।
<फ्>“दत्तकानामेषा पिण्डान्वयरूपा अशौचाविवाह्यत्वा-
दिपयोजिका त्रैपौरुष्येव सपिण्डता, न “लेपभाजश्चतु-
र्थाद्याः पित्राद्याः पिण्डभागिनः । पिण्डदः सप्तमस्तेपां
मापिण्ड्यं साप्तपौरुषमिति” मात्स्याभिहिता साप्त-
पौरुषी तस्याः सामान्यरूपतया विशेषेणापवादात्” ।
“एतदेवाभिप्रेत्योक्तं संग्रहकारेण “दत्तकानान्तु
पुत्राणां सापिण्ड्यं स्यात् त्रिपौरुषम् । जनकस्य
कुले तद्वद्ग्रहीतुरिति धारणेति” । यदिदमुभयत्र त्रिपुरुष-
सापिण्ड्याभिधानं तत् द्व्यामुष्यायणाभिप्रायेण तस्य
त्रिकद्वयेन सह सपिण्डीकरणाभिधानात् शुद्धदत्त-
कस्य तु प्रतिग्रहीवृकुले त्रिपुरुषं पिण्डान्वयरूपं
सापिण्ड्यं जनककुले साप्तपौरुषमवयवान्वयरूपमेवेति ।
तद्वत् सपिण्डतावंत् गोत्रमपि वीजवप्तुर्जनकस्य न
केयलं जनकस्य अपि तु तत्पालकस्य च दत्तकादेर्यः
मालकस्तस्य च गोत्रं दत्तकादीनां भवतीति । अनेन
सपिण्डतावैलक्षण्यं गोत्रेऽभिहित यथा सपिण्डता
जनकम्यैव न तथा गोत्रं किन्तु उभयोरपि तदिति ।
न चेदमपि दत्तकमात्रे किन्तु द्व्यामुष्यायणे दत्तक-
विशेषे । तथा हि द्विविधा दत्तकादयो नित्यवद्-
द्व्यामुष्यायणा अनित्यवद्द्वामुष्यायणाश्चेति । तत्र
नित्यवदद्व्यामुष्यायण नाम ये जनकप्रतिग्रहीतृभ्यामाव-
थोरयं पुत इति संप्रतिपन्नाः । अनित्यवद्द्व्यामुष्याय-
णास्तु ये च्डान्तैःसंस्कारेर्जनकेन संस्कृताः उपनया-
दिभिश्च प्रतिग्रहीत्रा, तेषां गोत्रद्वयेनापि संस्कृतत्वात्
द्व्यामुषकायणत्वं परन्त्रनित्यं जातमात्रस्यैव परि-
ग्रहे गोत्रद्वयेन संस्काराभावात् तस्य प्रतिग्रहीत्र-
गीतमेव । तदिदं सर्वमभिप्रेत्याह सत्याषाढः “नित्यानां
द्व्यामुष्यायणानां द्वयोरिति” सूत्रेण नित्यद्व्यमुष्या-
यणानां गोत्रद्वयप्रवरसम्बन्धमुक्त्वा तमेवानित्येष्वप्यति-
विशति “दत्तकादीनान्तु द्व्यामुष्यायणवदिति” सूत्रेण ।
न्याख्यातञ्चैतत् शवरस्वामिभिः द्व्यामुष्यायणप्रसङ्गे-
नानित्यानाह दत्तकेति । तावदेव नोत्तरसन्ततौ प्रथ-
मेनैव संस्काराः परिग्रहीत्रा चेत् तदा उत्तरस्य
[Page3452-b+ 38]
पूर्वत्वात्तेनैव उत्तरत्र । तथा पितृव्येण भ्रातृव्येण
चैकार्षेण ये जातास्ते परिग्रहीतुरेवेति” । अस्य भाष्य-
स्यायमर्थः यो गोत्रद्वयेन संस्कृतस्तस्यैव गोत्रद्वय-
सम्बन्धो नोत्तरसन्ततेः जनकगोत्रसम्बन्धे किं कारण-
मित्यत आह प्रथमेनेति प्रथमो जनकस्तेनैव संस्कृत-
त्वात् । संस्काराश्च चौडान्ताः । “पितुर्गोत्रेण यः
पुत्त्रः संस्कृतः पृथिवीपते! । आचूडान्तं न पुत्त्रः
स पुत्त्रतां याति चान्यतः” इति कालिकापुराणात् ।
व्याख्यातञ्चैतत् प्रागेव अन्यस्यासाधारणीं पुत्त्रतां
न याति किन्तु द्व्यामुष्यायणो भवतीति । प्रथमेना-
संस्कारे कथमित्येत आह परिग्रहीत्रा चेदिति ।
परिग्रहीत्रैव जातकर्म्मादिसर्वसंस्कारकरणे चौडादि-
संस्कारकरणेऽपि वा उत्तरस्य परिग्रहीतुरेव गोत्रम्
तत्र हेतुः पूर्वत्वात् संस्कारकरणे प्रथमत्वात् । द्व्यामु-
ष्यायणसन्ततौ दत्तकसन्ततौ चापेक्षितं गोतृमाह
तेनैर्वति । परिग्रहीत्रगोत्रेणैव उत्तरसन्ततेर्गोत्रमुभ-
यत्रापि । सगोत्रपरिग्रहमाह तथेति । जनकपरि-
ग्रहीत्रोरेकगोतत्वेऽपि परिग्रहीत्रैव व्यपदेशः परि-
ग्रहसंस्कारकरणादिति । यत्तु “गोत्ररिक्थे जनयितु-
र्न्न भजेद्दत्त्रिमः सुत इति तत्परिग्रहीत्रैव जातकर्म्मा-
दिसर्वसंस्कारकरणपक्षे वेदितव्यम् । ये तु नित्यवद्द्व्यामु-
ष्यायणादत्तकादयस्ते षां गोत्रद्वयम् । “द्व्यामुष्ययणका
ये स्युर्दत्तकक्रीतकादयः । गोत्रद्वयेऽप्यनुद्वाहः शुङ्गशै-
शिरयोर्यथेति” पारिजातधृतस्मरणात् । गोत्रद्वये जनक-
गोत्रे परिग्रहीतृगोत्रे च । दत्तकादीनाञ्च द्व्यामु-
ष्यायणत्वे” इदं वचनं “नित्यानां द्व्यामुष्यायणाना-
मिति” सत्याषाढवचनं च प्रमाणम् । प्रवरमञ्जर्य्या-
मप्यनेनैवाभिप्रायेणोक्तं “दत्तक्रीतकृत्रिमपुत्त्रिकापुत्रा-
दीनां यथासम्भवं गीत्रद्वयं सप्रवरमस्तीति” एतावता
द्विगोत्राणां गोत्रद्वयं सप्रवरं विवाहे वर्ज्यमिति” ।
<फ्>शाखायां विशेषस्तत्रोक्तो यथा
“शाखापि प्रतिग्रहीतुरेवेत्याह वशिष्ठः “अन्यशाखो-
द्भवो दत्तः पुत्रश्चैवोपनायितः । स्वगोत्रेण स्वशा-
खोक्तविधिना स स्वशाखभागिति” । स्वस्य प्रतिग्र-
हीतुः शाखा यस्मिन् कर्म्मणि तत् स्वशाखं कर्म्म
तद्भजतीति स्वशाखभागिति प्रतिग्रहीतृशाखीयमे० कर्म
तेन कर्त्तव्यमित्यर्थः । दत्तकादीनां मातामहा अपि
प्रतिग्रहीत्री या माता तत्पितर एव पितृन्यायस्य
[Page3453-a+ 38]
मातामहेष्वपि समानत्वात्” दत्तकमीमांसाकृत् ।
<फ्>श्राद्धीयद्रव्यग्रहणनिषेधे विशेषस्तत्रोक्तो यथा
<फ्>“एवं प्रतिग्रहीतृकुलश्राद्धीयद्रव्यं दत्तकाय प्रतिग्रही-
तृजनककुलश्राद्धीयद्रव्यञ्च द्व्यामुष्यायणाय न दातव्यं
“सपिण्डाय सगोत्राय श्राद्धीयं नैव दापयेत् । न
भोजयेत् पितृश्राद्धे समानप्रवरं तथेति” हेमाद्रि-
पारिजातधृतवचनात् । श्राद्धीयं श्राद्धे दत्तद्रव्यम्” ।
<फ्>दत्तदुहिताऽपि ग्रहीतुं शक्यते यथोक्तं तत्रैव
<फ्>“औरसपुत्त्रस्येव औरसपुत्त्र्या अप्यपचारे क्षेत्र-
जाद्याः पुत्र्यः प्रतिनिधयो भवन्ति । “मुख्यापचारे
प्रतिनिधिरिति” न्यायात् । मुख्यत्वञ्चास्या दानादि-
विधौ साधनत्वेन साधनत्वञ्च ऋतुगमनविधिना
साधिताया द्रव्यार्ज्जनविधिना अर्ज्जितस्य व्रीह्यादेः
क्रतुसाधनत्ववत् । तथा हि रात्रिसत्रन्यायेन “ऋत्वि-
यात् प्रजां विन्दामहे ऋत्वयात् प्रजां विन्दते”
इत्याद्यर्थवादोन्नीते “ऋतावुपेयात् तस्मिन् संविशेत्”
इत्यादौ नित्ये ऋतुगमनविधौ स्त्रीपुंससाधारण्याः
श्रुतिसिद्धायाः प्रजाया एव भाव्यत्वमवगम्यते ।
प्रजनयतीति प्रजेतिव्युत्पत्त्या प्रजननशक्तिमतः स्त्रीपुंस-
योरेव प्रजाशब्दवाच्यत्वात् न नपुंसकस्य, तस्य शुक्र-
शोणितसाम्यजन्यत्वेन नान्तरीयकत्वात् । अतएव
“अनधीत्य द्विजो वेदमनुत्पाद्य च सन्ततिम् । अनिष्ट्वा
विविधैर्यज्ञैर्म्मोक्षमिच्छन् पतत्यधः” इति तादृश्या
एव सन्ततेरनुत्पादे अधःपातः स्मर्य्यते । संतनीत्य-
न्वयमिति सन्ततिः प्रजापर्य्याय एव । “प्रजा स्यात्
सन्ततौ जने” इति कोषात् । एवम् “अपत्यार्थं स्त्रियः
सृष्टाः स्त्री क्षेत्रं वीजिनो नराः । क्षेत्रं वीजवते
देयं नावीजी क्षेत्रमर्हति” इत्यत्र अपत्यशब्दो
व्याख्यातः “अपत्यं कस्मादपतनं भवति प्रनेन
पततीति” यास्कस्मरणात् । “आत्मजस्तनयः सूनुः
सुतः पुत्रः स्त्रियान्त्वमी । आहुर्दुहितरं सर्वेऽपत्य
तीकं तयोः समे” इति कोषाच्च । यद्यत्र “पुमान्
पुरुमना भवति पुंसतेर्वेति” यास्कीक्त्या पुंपदं बहु-
ज्ञपरं तदा पुंसतेर्वेति” तदुक्त्यैव प्रसवकर्त्तृमिथुन-
परमेव व्याख्यायताम् । अतएव यास्कः “मिथुनाः
पित्र्यदायादा” इति तदेतादृक, श्लोकाभ्यामप्युक्तम् ।
“अङ्गादङ्गात् सम्भवति हृदयादधिजीवसे । आत्मा वै
पुत्रनामासि स जीव शरदां शतमिति” । “अविशेषेण
[Page3453-b+ 38]
पुत्राणां दायो भवति धम्मतः । मिथुनानां विस-
र्गादौ मनुः स्वायम्भुवोऽब्रवीत्” इत्यत्र पुत्रपदं मिथु-
नपरं दर्शितवान् । नचात्र मिथुनपदं पुत्रस्नुषा-
परमिति वाच्यम् । अङ्गादङ्गात् सम्भवसि इत्यस्या-
सङ्गतेः । “न दुहितर इत्येके पुमान् दायादोऽदा-
यादा स्त्रीति विज्ञायत” इत्येकीयमते दुहितृनिरा-
कारणासङ्गतेश्च । यच्च “नापुत्रस्य लोकोऽस्तीत्यादौ
पुत्रपदं तदप्युभयपरमेव । “भ्रातृपुत्रौ स्वसृदुहितृ-
भ्यामिति” पाणिनिना पुत्रदुहितृपदयोरेकशेषस्मरणात् ।
एतेन “अपुत्रेणैव कर्त्तव्यः पुत्रप्रतिनिधिः सदा” इत्यादा-
वपि पुत्रपदं व्याख्यातम् । तत्साधनञ्च पुत्रिकाकरण-
लिङ्गमग्रे वक्ष्यते । अतएवोक्तस “तत्समः पुत्रिकासुत”
इति । “अङ्गादङ्गात्सम्भवति पुत्रवद्दुहिता नृणामिति”
च । यदि च अदृष्टवैकल्येन कन्यानुत्पादः तदा
कृष्णप्रतिपच्छाद्धादिना तत्सम्पादनं कार्य्यं कृष्णचतु-
र्थीश्राद्धादिना पुत्रादृष्टस्येव” । यत्तु गमनकरणिकाया-
मेव भावनायाम् “एवं गच्छन् पुत्रं जनयेदिति” पुत्र-
स्यैव भाव्यत्वं प्रतीयते तत्प्रजापदोपात्तयोः स्त्रीपु-
सयोर्म्मध्ये पुत्रस्य तद्वाक्यविहितगुणफलतया अवधृ-
त्यानुवादः पुत्रार्थिप्रवृत्त्यर्थः । गुणाश्च युग्मनिशाशुक्रा-
धिक्यस्त्रीक्षामतेन्दुसौस्थ्यपुंसवनापूपादयो योगिमन्वा-
दिभिरेव एवमित्यादिना स्पष्टीकृताः । आश्वलायने-
नापि पाणिग्रहणे पुत्रपुत्र्योर्गुणफलत्वं प्रकटितम् ।
“गृह्णामि ते सौभगत्वाय हस्तमित्यङ्गुष्ठमेव गृह्णीवात
यदि कामयेत पुमांस एव मे पुत्रा जायेरन्नित्य-
ङ्गुलीरेव, स्त्रीकामोरोमान्ते हस्तं साङ्गुष्ठमुभयकाम
इति” । एतेन “स्त्रियोऽयुग्मासु रात्रिषु” इत्यपि व्याख्या-
तम् । तस्मात् पुत्रस्येव श्राद्धकर्त्तृत्वेन परलोकसा-
धनतया च पुत्र्या अपि दानश्राद्धादिविधिसाधनत्वेन
सिद्धे मुख्यत्वे तदपचारे प्रतिनिधिर्युक्त एव ।
“दुहिता दुरहिता दूरे हिता दोग्धा” इति निरुक्त्या
दुहितुर्द्दौहित्रद्वारापि पित्रुपकारकत्वं दर्शयति यास्कः
मनुरपि “पौत्रदौहित्रयोर्लोके विशेषो नोपपद्यते ।
दौहित्रोऽपि ह्यमुत्रैनं सन्तारयति पौत्रवदिति” ।
महाभारते गान्धार्य्युक्तिश्च “एका शताधिका बाला
भविष्यति गरीयसी । तेन दौहित्रजाल्लोँकान् प्राप्नु-
यामिति मे मतिः” । अन्यत्रापि “दुहितर एव माता-
पित्रोः किमौरसाः पुत्रः । निपतन् दिवो यथा-
[Page3454-a+ 38]
तिर्दौहित्रैरुद्धृतः पूर्वमिति” । दौहित्रैरष्टकादिभिः
कानीनैर्म्मागधीपुत्रैः । एवञ्चौरसदुहित्रभावे दौहित्र-
कृतलोकप्राप्त्यर्थं क्षेत्रजादिदुहितॄणामपि प्रतिनिधि-
त्वेनोपादानं सिद्धमेव । न च व्रीहिप्रतिनिधित्व
इव वचनमस्ति । यद्येवं तर्हि भर्त्रपचारे देवरस्येव
भार्य्यापचारे श्यालिकायाः प्रतिनिधित्वं स्यात् श्वशुरशरी-
रावयवान्वयेन सौसादृश्यादिति चेन्मैवम् नहि श्वशुरशरी-
रावयवान्वयेन भार्य्योपादानं किन्तु तस्याः संस्कृत-
स्त्रीत्वेन, न च तत् श्यालिकायामस्ति । यत्र च
कनिष्ठादौ तदस्ति तत्र भवत्येव तस्याः ज्येष्ठाप्रति-
निधित्वम् । यथाह व्यतिरेकमुखेन योगीश्वरः ।
“सत्यामन्यां सवर्णायां धर्म्मकार्य्यं न कारयेत् । सव-
र्णासु विधौ धर्म्मे ज्येष्ठया न विनेतरेति” । तस्मात्
सिद्धमासां न्यायत एव प्रतिनिधित्वम्” ।
<फ्>“दुहितृप्रतिनिधौ पुराणेषु लिङ्गदर्शनानि उपल-
भ्यन्ते । तत्र दत्तकाया रामायणे बालकण्डे दशरथं
प्रति सुमन्त्रस्य सनत्कुमारोक्तभविष्यानुवादो लिङ्गम् ।
“इक्ष्वाकूणां कुले जातो भविष्यति सुधार्मिकः । नाम्ना
दशरथो वीरः श्रीमान् सत्यपराक्रमः । सख्यं तस्या-
ङ्गराजेन भविष्यति महात्मना । कन्या चास्य महा-
भागा शान्ता नाम भविष्यति । अपुत्रस्त्वङ्गराजो वै
लोमपाद इति श्रुतः । स राजानं दशरथं प्रार्थयिष्यति
भूमिपः अनपत्योऽस्मि धर्मज्ञ! कन्येयं मम दीय-
ताम् । शान्ता शान्तेन मनसा पुत्रार्थे वरवर्णिनी ।
ततो राजा दशरथो मनसाभिविचिन्त्य च । दास्यते
तां तदा कन्यां शान्तामङ्गाधिपायः सः । प्रतिगृह्य तु
तां कन्यां स राजा विगतज्वरः । नगरं यास्यति क्षिप्रं
प्रहृष्टेनान्तरात्मना । कन्यां तामृष्यशृङ्गाय प्रदास्यति
स वीर्य्यवान्” इत्यादि” ।
<फ्>“तत्रैव ऋष्यशृङ्गं प्रति लोमपादवाक्यम् । “अयं
राजा दशरथः सखा मे दयितः सुहृत् । अपत्यार्थं
ममानेन दत्तेयं वरवर्णिनी । याचमानस्य मे व्रह्मन्!
शान्ता प्रियतमा मम । सोऽयं ते श्वशुरो धीर! यथै-
वाहं तथा नृपः” इत्यादि । अत्र दीयतां दास्यते प्रति-
गृह्य दत्ताशब्दैर्द्दानविधिः स्पष्ट एव । तथा पुत्र इत्यु-
पक्रम्य पुत्रार्थ इत्युपसंहारात् औरसपुत्रीवत् दत्तपुत्र्यपि
पुत्रप्रतिनिधिर्भवतीति गम्यते” ।
<ःई>एवं कृत्रिमादिपुत्रीकरणमपि शकुन्तलादीतिहासादौ दृश्यम् ।
[Page3454-b+ 38]
<फ्>“दत्तकाशौचनिर्णयः । तच्च जनककुले परस्परं ना-
स्त्येव । “गोत्ररिक्थे जनयितुर्न भजेद्दत्त्रिमः सुतः ।
गोत्ररिक्थानुगः पिण्डो व्यपैति ददतः स्वधा” इति
मनुवचनात् । अत्र च स्वधापिण्डशब्दौ अशौचादि-
सकलपितृकर्मोपलक्षणं पिण्डदानादिनिमित्तीभूतगोत्र-
रिक्थयोर्निवृत्तिश्रवणात् प्रेतपिण्डदानादेश्चाशौचपूर्वका-
लत्वनियमात् ततश्च पिण्डनिवृत्त्या अशौचनिवृत्तिरर्थ्र-
सिद्धैव । “असगोत्रः सगोत्रो वा यदि स्त्री यदि वा
पुमान् । प्रथमेऽहनि योः दद्यात् स दशाहं समाप-
येत् । प्रग्राहिणान्तु नैव स्यात् कर्त्तुः स्वस्ति तथापि
च । यावदशौचमुदकं पिण्डमेकञ्च दद्युः” इत्यादिवाक्य-
पर्य्यालोचनया पिण्डाशौचयोः समव्याप्तिसिद्धैः तस्मात्
दत्तकतज्जनकादीनाञ्च परस्परं नाशौचादि । यत्तु
“वैजिकादपि सम्बन्धादनुरुन्ध्यादघं त्र्यहमिति” तदपि
“व्यपैति ददतः स्वधा” इत्यनेनापोदितम् दत्तकातिरिक्तस्थले
तस्य सावकाशत्वात् । किञ्च अशौचोदकदानादौ गोत्र-
सापिण्ड्ययोर्मिलितयोर्निमित्तत्वावगमात् अन्यतरापाये
न तन्निमित्तमशौचादि । तथा च शङ्खलिखितौ “स-
पिण्डता तु विज्ञेया गोत्रतः साप्तपौरुषी । पिण्डश्चोद-
कदानञ्च शौचाशौचं तदानुगमिति” ।
<फ्>प्रतिग्रहीतृपित्रादीनान्तु दत्तकादिमरणे त्रिरात्रम-
शौचम् । तदाह वृहस्पतिः अन्याश्रितेषु दारेषु पर-
पत्नीसुतेषु च । मृतेष्वाप्लुत्य शुद्ध्यन्ति त्रिरात्रेण
द्विजोत्तमाः” । इदञ्च त्रिरात्राशौचविधानं यत्-
प्रतियोगिकं भार्य्यात्वं पुत्रत्वञ्च तस्यैव । त्रिपुरुषा-
लन्तरवर्तिनां पितृसपिण्डानान्तु पृथगाह मरीचिः
“सूतके मृतके चैव त्रिरात्रं परपूर्वयोः । एकाहस्तु
सपिण्डानां त्रिरात्रं यत्र वै पितुः” इति । यद्यपि
दत्तकादीनामुत्पन्नानामेव स्वीकारात् परिग्रहीतुस्त-
दुत्पत्त्याशौचं न घटते तथापि तदपत्योत्पत्त्याशौचं
घटत एवेति सूतकनिर्द्देशः । इदमपि समानजाती-
यानामेव पुत्राणाम् । तथा च ब्रह्मपुराणम् ।
“औरसं वर्ज्जयित्वा तु सर्ववर्णेषु सर्वदा । क्षेत्रजादिषु
पुत्रेषु जातेषु च मृतेषु च । अशोचन्तु त्रिरात्रं स्यात्
समान इति निश्चयः” इति । सर्वदा सर्वकाले उपनयना-
न्तरमपि । “अन्याश्रितेषु दारेषु परपत्नीसुतेषु च ।
गोत्रिणः स्नानशुद्धाः स्युस्त्रिरात्रेणैव तत्त्ववित्” इति ।
यद्यपि प्रतिग्रहीतृमरणे दत्तकस्य दशाहाशौचं न घटते
[Page3455-a+ 38]
सपिण्डसगोत्रत्वय्ॐर्मिलितयोरभावात् अशौचविशेषश्चा-
हत्य नोपलभ्यते तथापि “गुरोः प्रेतस्य शिष्यस्तु पितृ-
मेधं समाचरन् । प्रेतहारैः समं तत्र दशरात्रेण
शुद्ध्यतीति” मरीचिवचनेन शिष्यस्य गुरुप्रेतकार्य्यकरण-
निमित्तदशाहाशौचमुक्तम्भवति । अत्र गुरुशब्द आचा-
र्य्यादिरूपः । गुरुत्वमत्राप्यस्ति उपनयनादिकर्तृत्वात् ।
ततश्च दत्तकस्य प्रतिग्रहीतृक्रियाकरण एव दशरात्रा-
शौचं सिद्ध्यति अन्यथा त्रिरात्रमेव पूर्वोक्तवचनात् ।
एवं दत्तकस्य प्रतिग्रहीतुस्त्रिपुरुषानन्तरवर्तिसपिण्डमरणे
एकाहः “एकाहस्तु सपिण्डानाम्” इति पूर्वोक्तमरीचि-
वाक्यात् । सोदकसगोत्रयोर्मरणे स्नानमात्रम् । “अन्या-
श्रितेषु दारेषु परपत्नीसुतेषु च” इति पूर्वोक्तप्रजापति-
वाक्यात्” ।
<फ्>अन्येऽपि मीमांसादौ विशेषाः सन्ति ते च तत
एवावगन्तव्या विस्तरभयात् न लिखिताः ।
दत्तकचन्द्रिकानुसारिव्यवस्था वङ्गदेशे प्रचलिता मीमां-
सानुसारिव्यवस्था तु पाश्चात्त्यदेशप्रचलितेति भेदः ।
<फ्>वीरमित्रोदये अकृतानुज्ञे भर्त्तरि मृते स्त्रिया दत्तको
ग्रहीतुं शक्यते इति व्यवस्थापितम् यथा
“न तु स्त्री पुत्रं दद्यात्प्रतिगृण्हीयाद्वान्यत्रानुज्ञाना-
द्भर्त्तुरिति” । अत्र भर्त्रनुज्ञां विना स्त्रियाः पुत्रप्रति-
ग्रहनिषेधाददत्तानुज्ञे भर्त्तरि मृते बिधवया कृतः
पुत्रो दत्तको न भवतीत्याहुस्तन्न अपुत्रस्य गत्यभावात्-
पुत्रकरणस्यावश्यकत्वश्रवणाच्छास्त्रमूलकतदनुज्ञायास्तत्राप्य-
क्षतेः । न चैवमनुज्ञानादन्यत्रेति व्यर्थम् व्यावर्त्त्या-
भावाच्छास्त्रीयानुमतेः सर्वत्रावश्यकत्वादिति वाच्यम् ।
मुमुक्षोः, पत्न्यन्तरे पुत्रवतो वानुज्ञाया असम्भवाद्भार्य्या
यदि स्वपुत्रार्थिनी तां प्रति निषेधात् । तथा हि “सर्वा-
सामेकपत्नीनामेका चेत्पुत्रिणी भवेत् । सर्वास्तास्तेन पु-
त्रेण प्राह पुत्रवतीर्मनुरिति” । पुत्रकार्य्यश्राद्धादेः सपत्नी-
पुत्रेण सिद्धेर्भर्त्रनुज्ञां विना तादृश्याः पुत्रो न कार्य्यः ।
उभयोरपि तत्र कार्य्यस्य तेन निष्पत्तेः । भर्त्तुर्हि स
औरस एव मुख्यः तस्या अपि दत्तवद्गौण इति तादृश्या
भर्त्रनुमतिमन्तरेणेतरो न प्रतिग्राह्य इति तात्प-
र्य्यार्थः । वस्तुतस्तु “भ्रातॄणामेकजातानामेकश्चेत् पुत्रवान्
भवेत् । सर्वाँस्ताँस्तेन पुत्रेण पुत्रिणो मनुरब्रवीदिति”
वचनवदेतस्यापि भ्रातृपुत्रस्य गौणदत्तकपुत्रत्वादिसम्भ-
वेऽन्यपुत्रप्रतिनिधिर्न कार्य्य इत्यर्थकतया मिताक्षरा-
[Page3455-b+ 38]
स्मृतिचन्द्रिकादौ व्याख्यातत्वाद्भर्त्तरि जीवति भार्य्यया
स्वातन्त्र्येण तदननुमत्या न पुत्रीकरणीय इति भर्त्तुरनु-
ज्ञानादन्यत्रेत्यस्यार्थः । मृते तु तस्मिन् न पारतन्त्र्यम्
तस्या यत्पारतन्त्र्यं तदनुमतिरेवापेक्षिता । एवं सति
दृष्टार्थता भवति प्रतिषेधस्य, । तस्माददत्तानुज्ञे मृतेऽपि
भर्त्तरि भार्य्याया दत्तकादिकरणमविरुद्धम् । मनुवचनद्व-
यस्य पूर्वोक्तार्थकत्वे उपपत्तिरपि मिताक्षरादावेवोक्ता” ।
<फ्>इयमपि व्यवस्था पाश्चात्त्यकदेशे प्रचलिता ।
८ वैश्यस्योपाधिभेदे “शर्मा देवश्च विप्रस्य वर्मा त्राता च
भूभुजः । भूतिर्दत्तश्च वैश्यस्य दासः शूद्रस्य कारयेत्”
उद्वा० त० ।
<LEND>
