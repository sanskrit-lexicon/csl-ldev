<L>27234<pc>3881,b<k1>धान्यशैल<k2>धान्यशैल
धान्यशैल¦ पु० दानार्थकल्पिते धान्यमये पर्वते तद्विधानादि
हेमा० दा० पद्मपु० उक्तं यथा ।
“तस्माद्विधानं वक्ष्यामि पर्वतानामनुत्तमम् । प्रथमो
धान्यशैलः स्यात् द्वितीयो लवणाचलः । गुडाचलस्तृती-
यस्तु चतुर्थो हेमपर्वतः । पञ्चमस्तिलशैलः स्यात् षष्ठः
कार्पासपर्वतः । सप्तमो घृतशैलश्च रत्नशैलस्तथाऽष्टमः ।
[Page3882-a+ 38]
राजतो नवमस्तद्वद्दशमः शर्कराचलः । वक्ष्ये विधान
मेतेषां यथावदनुपूर्वशः । अयने विषुवे चैव व्यतीपाते
दिनक्षये । शुक्लपक्षे तृतीयायामुपरागे शशिक्षये!
विवाहोत्सवयज्ञे वा द्वादश्यामथ वा पुनः । शुक्लायां पञ्च-
दश्यां वा पुण्यर्क्षे च विधानतः । धान्यशैलादयो देया
यथाश्रद्धं विधानतः । तीर्थे वायतने वापि गोष्ठे
वापि भवाङ्गणे । मण्डपं कारयेद्भक्त्या चतुरस्रमुदङ्-
मुखम् । प्रागुदक्प्रवणं तद्वत्प्राङ्मुखं वा विधानतः” ।
मण्डपलक्षणन्तु, परिभाषायां प्रतिपादितम् । अत्र
चायं विधानक्रमः दानदिवसात् पूर्वेद्युः पूर्वाह्णे कृत
स्नानादिक्रियो यजमानः अमुकपर्वतदानमहं श्वः
करिष्ये इति कृतसंकल्पो वृद्धिश्राद्धमाभ्युदयकं विधाय
पूर्ववत् पुण्याहवाचनं कुर्य्यात्, तदनन्तरम् अद्य अमुक-
स्पिन् देशे अमुकस्मिन् काले अमुकपर्वतदानेनाहं यक्ष्ये
तत्र तदङ्गभूतहोमादिके अमुकशर्माणं अमुकवेदाध्या-
यिनम् ऋत्विजं त्वामहं दृणे इति । पुराणवेदविदाञ्चतु-
र्णामृत्विजां वरणं, तथा ओम् अद्य अमुकस्मिन् देशे
अमुकस्मिन् काले अमुकपर्वतदानेनाहं यक्ष्ये तत्र तद-
ङ्गभूतानि कर्माणि कर्तुं कारयितुं च अमुकगोत्रं
अमुकशर्माणं अमुकवेदाध्यायिनं गुरुं त्वामहं वृणे
इत्याचार्यं वृणुयात् घृतोऽस्मीति सर्वत्र प्रतिवचनं तत्र
तावत् मधुपर्केणार्च्चयेदितिसर्वपर्वतदानसाधारणोऽयं
विधिः । “गोमयेनोपलिप्तायां भूमावास्तीर्य्य वै कुशान् ।
तन्मध्ये पर्वतं कुर्यात् विष्कम्भपर्वतान्वितम् । धान्य-
द्रोणसहस्रेण भवेद्गिरिरिहोत्तमः । भध्यमः पञ्चश-
तिकः कनिष्ठः स्यात् त्रिभिः शतैः” । द्रोणलक्षणमुक्तं
परिभाषायाम् । प्रमाणस्थकरचरणस्य पुंसो द्वादशभिः
प्रसृतिभिः कुडवो भवति अनेन कुडवेन चतुगुर्णोत्तरं
प्रस्थाढकद्रोणा भवन्ति अतः चतुःषष्ट्या कुडवैर्द्रोणो
भवतीति कल्पतरुणा व्याख्यातम् । “मेरुर्महाब्री-
हिमयस्तु मध्ये सुवर्णवृक्षत्रयमंयुतः स्यात् । पूर्वेण
मुक्ताफलवज्रयुक्तो याम्येन गोमेदकपुष्परागैः । पश्चाच्च
गारुत्मतनीलरत्नैः सौम्येन वैदूर्यसरोजरागैः । श्रीखण्ड-
खण्डैरभितः प्रवाललतान्वितः शुक्तिशिलातलः स्यात् ।
ब्रह्माऽथ विष्णुर्भगवान् पुरारिर्दिवाकरोऽप्यत्र हिर-
ण्मयः स्यात् । मूर्द्धव्यवस्था गतमत्सरेण कार्याः सुवर्णेन
तथा द्विजौघाः । चत्वारि शृङ्गाणि च राजतानि नित-
म्बभागेष्वपि राजतः स्यात् । आर्द्रेक्षुवंशावृतकन्दरस्तु
[Page3882-b+ 38]
घृतोदकः प्रस्रवणश्च दिक्षु । शुक्लाम्बराण्यम्बुधरावली
स्यात् पूर्वेण पीतानि च दक्षिणेन । वासांसि पश्चादथ
कर्वुराणि रक्तानि चैबोत्तरतोघनाली । रौप्यान्महेन्द्र-
प्रमुखानथाष्टौ संस्थाप्य लोकाधिपतीन् क्रमेण । नाना-
फलाली च समन्ततः स्यात् मनोरमं माल्यविलेपनं
च । वितानकं चोपरि पञ्चवर्णमम्लानपुष्पाभरणं
सितञ्च” । मेरुरित्यादि, महाव्रीहयो, राजान्नशालयः,
वृक्षत्रयसंयुत, इति दक्षिणे मन्दारः, उत्तरे पारिजातो,
मध्ये कल्पतरुरिति वृक्षत्रयं, तथा पूर्वतो हरिचन्दनं,
पश्चिमे सन्तान इति तरुद्वयं च कुर्यात्, एते सर्वपर्वतेषु
कर्त्तव्या इति शर्कराचले वक्ष्यमाणत्वात् सर्वेषाञ्च पञ्च-
शाखत्वमवधेयमिति । वज्रं, हीरकं । गारुत्मतं, मर-
कतं । सरोजरागः, पद्मरागः । मुक्ताफलादोनि च
यथादिशं वक्ष्यमाणराजतशृङ्गेषु निवेशनीयानि ।
पुरारिः, महेश्वरः । ब्रह्मादिलक्षणमुक्तं ब्रह्माण्डदाने ।
मूर्द्धव्यवस्था उपरिदेशस्थिताः । गतमत्सरेण, वित्तशा-
ठ्यरहितेन । द्विजौघाः, पक्षिसमूहाः । दिवीशा इति
क्वचित्पाठः । तत्र आदित्यावसवोरुद्रा दिवीशाः । तेषु,
वस्वादिलक्षणमुक्तं ब्रह्माण्डदाने, रुद्रलक्षणं विश्वचक्रे ।
इक्षुरेव वंशः, घृतमेवोदकं, वस्त्राण्येव मेघसमूहाः
कर्वुराणि, चित्राणि । लोकपाललक्षणमुक्तं ब्रह्माण्ड-
दाने । “इत्थंनिवेश्यामरशैलमग्र्यं मेरोश्च विष्कम्भगि-
रीन् क्रमेण । तुरीयभागेण चतुर्द्दिशन्तु संस्थापयेत्
पुष्पविलेपनाट्यान् । पूर्वेण मन्दरमनेककलैश्च युक्तं
युक्तं गणैः कनकभद्रकदम्बचिह्नम् । कामेन काञ्चनम-
येन विराजमानमाकारयेत् कुसुमवस्त्रविलेपनाढ्यम् ।
क्षीरारुणोदसरसाऽथ वनेन चैव रौप्येण शक्तिघटितेन
विराजमानम् । याम्येन गन्धमदनश्च निवेशनीयो
गोधूमसञ्चयमयः कलधौतजम्बा । हैमेन यक्षपतिना
घृतमानसेन वस्त्रैश्च राजतवनेन च संयुतः स्यात् ।
पश्चात्तिलाचलमनेकसुगन्धिपुष्पसौवर्ण पिप्पल-हिरण्मय-
हंसयुक्तम् । आकारयेद्रजतपुष्पवनेन तद्वद्वस्वन्वितं दधि-
सितोदसरस्तथाग्रे । संस्थाप्य तं विपुलशैलमथोत्तरेण
शैलं सुपार्श्वमपि माषमयं सवस्त्रम् । पुष्पैश्च हेमवटपाद-
पशेखरन्तमाकारयेत्कनकधेनुविराजमानम् । माक्षीकरद्र-
सरसा च वनेन तद्वद्रौप्येण भास्करवता च युतं विधाय” ।
इत्थन्निवेश्येत्यादि, एवं मेरुं निवेश्य तच्चतुर्थभागपरि-
मेतेन पृथग्द्रव्येण एकैकं विष्कम्भगिरिं कुर्यात् न तु
[Page3883-a+ 38]
चगुर्थभागेन चतुरोऽपीति, तथाच लवणाचले वक्ष्यति
“चतुर्थांशेन विष्कम्भपर्वतान् कारयेत्, पृथगिति” । पूर्वेण
मन्दरमिति, सन्निधानान्मन्दरोऽपि व्रीहिमय एव,
गणैर्युक्तमिति, पुरुषाकृतिगणत्रयान्वितमित्यर्थः । अने-
कफलालीयुक्तं यवैरिति क्वचित्पाठः । तस्य समूलत्वे
यवानुष्ठानमपि कार्यम् । कनकघटितेन भद्रकदम्बाख्येन
वृक्षेण लक्षितम् । कामलक्षणमाह विश्वकर्मा “चाप-
वाणधरः कामो रतिप्रेयान् सुमध्यमः । आलीढो
नन्दनी वाजी चापवान् विश्वमादकः” इति । क्षीरपूरि-
तेन, अरुणोदसंज्ञितेन रूप्यघटितेन, सरसा वनेनापि
रूप्यघटितेन विराजमानमिति सम्बन्धः । याम्येने-
त्यादि, गन्धमदनो, गन्धमादनः, कलधौतजं येति,
सुवर्णजम्बुवृक्षेण । यक्षपतिरूपमुक्तं श्रीप्रश्ने “ह्रस्व-
मापिङ्गाक्षञ्च गदिनं पीतविग्रहम् । पुष्पकस्थन्धनाध्यक्षं
ध्यायेत् शिवसखं सदेति” । घृतमानसेनेति घृतपूरितेन
मानसाभिधानेन राजतेन सरसा । पश्चादिति, पश्चिम-
देशे दधिपूरितसितोदं नाम रजतनिर्मितं सर इति,
विपुलशैलं, विपुलं नाम पर्वतं माक्षीकभद्रसरसेति, मा-
क्षीकं, मधु तत्पूरितेन रजतमयेन भद्राभिधानेन सरसा
युतमित्यर्थः । अत्र च कामदेवस्य प्रत्यङ्मुखत्वं हंसस्य
प्राङ्मुखत्वं कनकधेनोर्दक्षिणामुखत्वं यक्षपतेरुदङ्मुखत्वं
च शर्कराचलस्थितदिग्विशेषापेक्ष्यं दैवतेषु सर्वशैलेषु
वेदितव्यं, चरमव्यवस्था कुतोऽपि शास्त्राद्व्यवस्थितिरिति ।
एते च कामदेवादयः कदम्बादीनां निजपर्वतवृक्षाणामध-
स्तात्कर्त्तव्याः । “होमैश्चतुर्भिरथ वेदपुराणविद्भिर्दान्तै-
रनिन्द्यचरिताकृतिभिर्द्विजेन्द्रैः । पूर्वेण हस्तमितमत्र
विधाय कुण्डं कार्यस्तिलैर्यवघृतेन समित्कुशैश्च । रात्रौ च
जागरमनुद्धतगीततूर्यैरावाहनञ्च कथयामि शिलोच्चया-
नाम्” । पूर्वेणेत्यादि मण्डपस्य पूर्वभागे हस्तमात्रं कुण्डं
विधाय तस्य पूर्वोत्तरदिग्विमागे तुलापुरुषोक्तलक्षणां
देवतावेदिं कृत्वा तत्र विनायकादिदेवताभ्यः पूर्बवत् पूजां
विदध्यात् अनन्तरमृत्विजाऽग्निस्थापनान्ते ग्रहाणां
लोकपालानामित्यादिवक्ष्यमाण देवताभ्यस्तत्तल्लिङ्गमन्त्रै-
स्तिलादिद्रव्येण होमं कुर्युः । “सहस्रे त्वथ होतव्ये
कुर्यात् कुण्डं करात्मकम्” इत्युक्तेरत्र हस्तपरिमितकुण्डो-
पदेशादाहुतिसहस्रं होतव्यमिति दानविवेककारः । अत्र
विनायकादयो द्वात्रिं शद्देवा, द्वादशादित्याः, एकादश-
रुद्राः, दश लोकपालाः, अष्टौ वसवः, ब्रह्म--विष्णु--शिव-
[Page3883-b+ 38]
सूर्याश्चत्वारः काम धनद--हंस--कामधेनव श्चत्वारः इत्येव-
मेकाशीतिसंख्यकेभ्यो देवेभ्यः ग्रहादीनां प्रतिदैवतं त्रयो-
दशाहुतिहोमे त्रिपञ्चाशदधिकमाहुतिसहस्रं सम्पद्यते ।
अष्टशतन्तु होतव्यमिति ब्रह्माण्डपुराणे वक्ष्यति । तिला-
दीनि चत्वार्येव हविर्द्रव्याणि घृताक्तानीत्यवगन्तव्यम् ।
समिधः, साधारण्यादुदुम्बरस्य । होमादनन्तरं पुष्पोपहारा-
नादाय वक्ष्यमाणमन्त्रैर्यथाक्रमं पर्वतानावाहयेत्, तत्र
मेरोरावाहनमन्त्रः । “त्वं सर्वदेवगणधामनिधे! विरुद्ध-
मस्मद्गृहेऽप्यमरपर्वत! नाशयाशु । क्षेमं विधत्स्व कुरु-
शान्तिमनुत्तमां नः सम्पूजितः परमभक्तिमता मया हि ।
त्वमेव भगवानीशो ब्रह्मा विष्णुर्द्दिवाकरः । मूर्त्तामूर्त्तपरं
वीजमतः पाहि सनातनः । यस्मात्त्वं लोकपालानां
विश्वमूर्त्तेश्च मन्दिरम् । रुद्रादित्यवसूनाञ्च तस्माच्छान्तिं
प्रयच्छ मे । यस्मादशून्यममरैर्नारीभिश्च समं तथा ।
तस्मान्मामुद्धराशेषदुःखसंसारसागरात् । एवमभ्यर्च्य तं मेरुं
मन्दरञ्चाभिपूजयेत् । अथ मन्दरस्य । यस्माच्चैत्ररथेन त्वं
भद्राश्ववर्षकेण च । शोभसे मन्दर! क्षिप्रमतः पुष्टिकरो
भव । अथ गन्धमादनस्य । यस्माच्चूडामणिर्जम्बुद्वीपे त्वं
गन्धमादन! । गन्धर्ववनशोभावानतः कीर्त्तिर्दृढास्तु मे ।
अथ विपुलपर्वतस्य । यस्मात्त्वं केतुमालेन वैभ्राजेन वनेन
च । हिरण्मयाश्वत्थशिखस्तस्मात् पुष्टिर्ध्रुवास्तु मे ।
अथ सुपार्श्वस्य । उत्तरैः कुरुभिर्यस्मात् सावित्रेण वनेन
च । सुपार्श्व! राजसे नित्यमतः श्रीरक्षयास्तु मे ।
एवमामन्त्र्य तान् सर्वान् प्रभाते विमले पुनः । स्नात्वाथ
गुरवे दद्यात् मध्यमं पर्वतोत्तमम् । विष्कम्भपर्वतान्
दद्यादृत्विग्भ्यः क्रमशो नृप । गावोदद्याच्चतुर्विंशादथ
वा दश पार्थिव! । शक्तितः सप्त वाष्टौ वा पञ्च दद्या-
दशक्तिमान् । एकां वा गुरवे दद्यात् कपिलाञ्च पय-
स्विनीम्” । एवमामन्त्र्येति, दानदिनात् पूर्वदिवसे सर्व-
मिदमामन्त्रणादि विधाय गीतवादित्रादिभिर्निशामति-
बाह्य ततः प्रभाते गुरुप्रभृतयो विहितस्नानादिक्रियाः
पूर्णाहुतिपर्यन्तं सकलकर्म्मशेषं समाप्य कुण्डसमीप-
स्थापितकलसजलेन पूर्ववद्यजमानं स्नपयेयुः । यजमा-
नोऽपि शुक्लाम्बरपरिधानः प्रदक्षिणीकृत्य वक्ष्यमाणम-
न्त्रेण यथाक्रमं पर्वतान् प्रतिपादयेत् ।
“पर्वतानामशेषाणामेष एव विधिः स्मृतः । त एव पूजने
मन्त्रास्त एवोपस्कराः स्मृताः । ग्रहाणां लोकपालानां
ब्रह्मादीनाञ्च सर्वशः । स्वमन्त्रेणैव सर्वेषु होमः ५-
[Page3884-a+ 38]
लेषु पठ्यते । उपवासो भवेन्नित्यमशक्तौ नक्तमिष्यते”
सर्वत्राक्षारलवणमश्नीयादिति वक्ष्यमाणत्वादक्षारल-
वणं नक्तं वेदितव्यम्” “विधानं सर्वशैलानां क्रमशः शृणु
पार्थिव! दानकालेषु ये मन्त्रा पर्वतेषु च यत्फलम्”
अथ मन्त्रः “अन्नं ब्रह्म यतः प्रोक्तमन्ने प्राणाः प्रति-
ष्ठिताः । अन्नाद्भवन्ति भूतानि जगदन्नेन वर्त्तते । अन्न-
मेव यतोलक्ष्मीरन्नमेव जनार्दनः । धान्यपर्वतरूपेण
पाहि तस्मान्नमोनमः” । एवमाचार्यादीन्, सम्पूज्य तद-
नुज्ञया अन्येभ्योऽपि दद्यात् ततोयजमानो वेद्यां
पूर्ववद्देवताः सम्पूज्य नमस्कुर्यात् । गुरुस्तान्विसर्जयेत्,
ततो “यथाशक्ति ब्राह्मणभोजनम् कृतोपवासस्य यज-
मानस्य दानदिने क्षारलवणवर्जनं सर्वपर्वतोपस्करा-
णाञ्च ब्राह्मणगृहप्रापणं शर्कराचलोक्तं सर्वत्र द्रष्ट-
व्यम् । “अनेन विधिना यस्तु दद्याद्धान्यमयङ्गिरिम् ।
मन्वन्तरशतं सार्द्धं देवलोके महीयते । अप्सरोगण-
गन्धर्वैराकीर्णेन विराजितः । विमानेन दिवः पृष्ठ-
मायाति सुरसेवितः । कर्मक्षयाद्राजराज्यं प्राप्नोतीह
न संशयः” । इत्थमेव मत्स्यपु० । धान्यपर्वतादयोऽप्यत्र ।
ब्रह्माण्डभविष्यपुराणोक्तो विधिश्च ततःपरं तत्र दृश्यः ।
<LEND>
