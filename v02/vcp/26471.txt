<L>26471<pc>3786,a<k1>द्रुपदात्मज<k2>द्रुपदात्मज
द्रुपदात्मज¦ पु० ६ त० । १ द्रुपदस्य राज्ञो नन्दने शिखण्डिनि
२ धृष्टद्युम्ने ३ याज्ञसेन्यां स्त्री । शिखण्डी च स्त्रीरूपेण
पूर्यं जातः पश्चात् स्थूणयक्षवरेण पुंस्त्वमाप तत्कथा
भा० उद्यो० १९२ । ९३ अ० दृश्या “रवमेव महाराज!
स्त्रीपुमान् द्रुपदात्मजः । स सम्भूतः कुरुश्रेष्ठ! शि-
खण्डी भरतर्षभ!” इत्यन्त ग्रन्थे द्रुपदशब्दे दर्शिते
द्रोणद्रुपदयो वैरे जाते तन्मूलनिर्वेदात् द्रुपदस्य द्रोणा-
न्तकपुत्रेच्छया याजोपयाजाभ्यां यज्ञस्य करणे अग्निम-
ध्यात् धृष्टद्युम्न कृष्णयोरुत्पत्तिकथा भा० आ० १६७ अ०
<फ्>“द्रोणाद्विशिष्टमासाद्य भवन्तं ब्रह्मवित्तमम् । द्रोणा-
न्तकमहं पुत्रं लभेयं युधि दुर्जयम् । तत् कर्म कुरु मे
याज! वितराम्यर्वुदं गवाम् । तथेत्युक्त्वा तु तं याजो
याज्यार्थमुपकल्पयन् । गुर्वर्थ इति चाकाममुपयाजमचो-
दयत् । याजो द्रोणविनाशाय प्रतिजज्ञे तथा च सः ।
ततस्तस्य नरेन्द्रस्य उपयाजो महातपाः । आचख्यौ
कर्म वैतानं तदा पुत्रफलाय वै । स च पुत्रो महावीर्य्यो
महातेजा महाबलः । दृष्यते यद्विधो राजन्! भविता
ते तथाविधः । भारद्वाजस्य हन्तारं सोऽभिसन्धाय
भूपतिः । आजह्रे तत्तथा सर्वं द्रुपदः कर्मसिद्धये । या
जस्तु हवनस्यान्ते देवीमाज्ञापयत्तदा । प्रैहि मां राज्ञि
पृषति! मिथुनं त्वामुपस्थितम् । राज्ञ्युवाच । अवलिप्त
मुखं ब्रह्मन्! दिव्यान गन्धान् बिभर्म्मि च । सुतार्थे
नोपलब्धास्मि तिष्ठ याज मम प्रिये । याज उवाच ।
याजेन श्रपितं हव्यमुपयाजाभिमन्त्रितम् । कथं कामं
न सन्दध्यात् सा त्वं विप्रेहि तिष्ठ वा । ब्राह्मण
उवाच । एवमुक्त्वा तु याजेन हुते हविषि सत्कृते ।
उत्तस्थौ पावकात्तस्मात् कुमारो देवसन्निभः । ज्वाला-
वर्णो घोररूपः किरीटी वर्म्म चोत्तमम् । बिभ्रत सं०
खड्गः सशरो धनुष्मान् विनदन्मुहुः । सोऽध्यारोह-
द्रथवरं तेन च प्रययौ तदा । ततः प्रणेदुः पाञ्चालाः
प्रहृष्टाः साधु साध्विति । हर्षाविष्टांस्ततश्चैतान्नेयं सेहे
वसुन्धरा । भयापहो राजपुत्रः पाञ्चालानां यशस्करः ।
राज्ञः शोकापहो जात एष द्रोणबधाय वे । इत्युवाच
महद्भूतमदृश्यं खेचरं तदा । कुमारी चापि पाञ्चाली
येदीमध्यात् समुत्थिता । सुभगा दर्शनीयाङ्गी स्वसिता-
[Page3786-b+ 38]
यतलोचना । श्यामा पद्मपलाशाक्षी नीलकुञ्चितमूर्द्धजा ।
ताम्रतुङ्गनखी सुभ्रूश्चारुपीनपयोधरा । मानुषं विग्रहं
कृत्वा साक्षादमरवर्णिनी । नालोत्पलसमो गन्धो यस्याः
क्रोशात् प्रधावति । या विभर्त्ति परं रूपं यस्या नास्त्यु-
पमा भुवि । देवदानवयक्षाणामीप्सिता देवरूपिणी ।
ताञ्चापि जातां सुश्रोणीं वागुवाचाशरीरिणी । सर्वयो-
षिद्वरा कृष्णा निनीषुः क्षत्त्रियान् क्षयम् । सुरकार्य्य-
मियं काले करिष्यति सुमध्यमा । अस्या हेतोः कौर-
वाणां महदुत्पत्स्यते भयम् । तं श्रुत्वा सर्वपाञ्चालाः
प्रणेदुः सिंहसङ्घवत् । न चैतान् हर्षसम्पूर्णानियं
सेहे वसुन्धरा । तौ दृष्ट्वा पार्षती याजं प्रपेदे वै सुता-
र्थिनी । न वै मदन्यां जननीं जानीयातामिमाविति ।
तथेत्युवाच तां याजो राज्ञः प्रियचिकीर्षया । तयोश्च
नामनी चक्रुर्द्विजाः सम्पूर्णमानसाः । धृष्टत्वादतिधृष्णु-
त्वाद्द्युम्नादुत्सम्भवादपि । धृष्टद्युम्नः कुमारोऽयं द्रुप-
दस्य भवत्विति । कृष्णेत्येवाब्रुवन् कृष्णां कृष्णाभूत् सा
हि वर्णतः । तथा तन्मिथुनं जज्ञे द्रुपदस्य महामखे ।
धृष्टद्युम्नन्तु पाञ्चाल्यमानीय स्वं निवेशनम् । उपाकरो-
दस्त्रहेतोर्भारद्वाजः प्रतापवान् । अमोक्षणीयं दैवं हि
भावि मत्वा महामतिः । तथा तत् कृतवान् द्रोण
आत्मकीर्त्त्यनुरक्षणात्” । द्रुपदसुतादयोऽप्यत्र ।
<LEND>
