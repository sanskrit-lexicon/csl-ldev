<L>8752<pc>1073,a<k1>उतङ्क<k2>उतङ्क
उतङ्क¦ पु० आयोदधैम्यशिष्यवेदनामकस्य मुनेः शिष्यमेदे तदु-
पाख्यानञ्च” भा० आ० ३ अ० । वेदमुनिं प्रक्रम्य “स
कदाचित् याज्यकार्य्येणाभिप्रस्थित उतङ्कनामानं शिष्यम्
नियोजयामास” इत्युपक्रम्य “तत्सौम्य! गम्यतामनुजाने
भवन्तं श्रेयोऽवाप्ससीति स उपाध्यायेनानुज्ञातो भग-
वानुतङ्कः क्रुद्धस्तक्षकं प्रतिचिकीर्षुर्हास्तिनपुरं प्रतस्थे”
इत्यन्तेन विस्तरेण तच्चरितमुपवर्ण्णितम् । तस्यायं संक्षेपः ।
गुरुदक्षिणादानार्थं गुरवे उतङ्केन निवेदिते गुरुणा स्वप-
[Page1073-b+ 38]
त्नीयचनात् पौष्यनृपबधूधृतकुण्डलद्वयमेव गुरुदक्षिणात्वेन
कल्पितम् तच्च पौष्यनृपपत्नीधृतं कुण्डलद्वयं प्रार्थ्य आन-
यतस्तस्य प्रमादतस्तक्षकेणापहृतम् अथ वह्नितो लब्धवरप्र-
सादात् नागलोकं गत्वा धूमप्राचुर्य्येण नागलोकावरणे
तद्भयात्तत्कुण्डलद्वयं नागैर्दत्तमानीय पुरुपत्न्यै दत्तमिति
<फ्>२ भार्गवे गौतमस्य शिष्यभेदे च तत्कथा भारते
“उतङ्को महता युक्तस्तपसा जनमेजय! । गुरुभक्तः
स तेजस्री नान्यत् किञ्चिदपूजयत् । सर्वेषामृषिपुत्रा-
णामेष आसीन्मनोरथः । औतङ्कीं गुरुवृत्तिं वै प्राप्नुया-
मेति भारत! । गौतमस्य तु शिष्याणां बहूनां जनमेजय ।
उतङ्केऽभ्यधिका प्रीतिः स्नेहश्चैवाभवत्तदा । स तस्य
दमशौचाभ्यां विक्रान्तेन च कर्मणा । सम्यक् सेवो-
पचारेण गौतमः प्रीतिमानभूत् । अथ शिष्यसहस्राणि
समनुज्ञातवानृषिः । उतङ्कं परया प्रीत्या नाभ्यनुज्ञातु-
मैच्छत । तं क्रमेण जरा तात! प्रतिपेदे महामुनिम् ।
न चान्वबुध्यत तदा स मुनिर्गुरुवत्सलः । ततः कदा-
चिद्राजेन्द्र! काष्ठान्यानयितुं ययौ । उतङ्कः काष्ठाभारञ्च
महान्तं समुपानयत् । स तद्भाराभिभूतात्मा काष्ठभारमरि-
न्दम! । निष्पपेष क्षितौ राजन्! परिश्रान्तो बुभुक्षितः ।
तस्य काष्ठे विलग्नाऽभूज्जटा रूप्यसमप्रभा । ततः काष्ठैः
सह तदा पपात धरग्णीतले । ततः स भारनिष्पिष्टः क्षु-
धाविष्टश्च मारत! । दृष्ट्वा तां वयसोऽवस्थां रुदोदार्त्तस्वर
स्तदा । ततो गुरुसुता तस्य पद्मपत्रमिभानना । जग्रा-
हाश्रूणि सुश्रोणी करेण पृथुलोचना । पितुर्नियोगा-
द्धर्मज्ञा शिरसाऽवनता तदा । तस्या निपेततुदग्धौ करौ
तैरश्रुविन्दभिः । न हि तानश्रुपातांस्तुं शक्ता धारयितुं
मही । गौतमस्त्वब्रवीद्विप्रमुतङ्कं प्रीतमानसः । कस्मात्तात!
तवाद्येह शोकोत्तरमिदं मनः । सस्वैरं ब्रूहि वि-
प्रर्षे! श्रोतुमिच्छामि तत्त्वतः । उतङ्क उवाच । एवङ्गतेन
मनसा भवत्प्रियचिकीर्षया । भवद्भक्तिगतेनेह भवद्भावानु-
गेन च । जरेयं नावबुद्धा मे नाभिज्ञातं सुखञ्च मे ।
शतवर्षोषितं मां हि न त्वमभ्यनुजानीयाः । भवता
त्वभ्यनुज्ञाताः शिष्याः प्रत्यवरा मम । उपपन्ना द्विजश्रे-
ष्ठाः शतशीऽथ सहस्रशः । गौतम उवाच । त्वत्प्रीति-
युक्तेन मया गुरुशुश्रूषया तव । अत्यंक्रामन्महान् कालो
नाबबुद्धो द्विजर्षभ! । किन्त्वद्य यदि ते श्रद्धा गमनं प्रति
भार्गव! । अनुज्ञां प्रतिगृह्य त्वं स्वगृहान् गच्छ मा
चिरम् । उतङ्क उवाच । गुर्वर्थं कं प्रयच्छामि ब्रूहि
[Page1074-a+ 38]
त्वं द्विजसत्तम । तमुपाहृत्य गच्छेयमनुज्ञातस्त्वया विभो! ।
गीतम उवाच । दक्षिणा परितोषो वै गुरूणां सद्भिरुच्यते ।
तव ह्याचतरतो ब्रह्मंस्तुष्टोहं वै न संशयः । इत्थञ्च
परितुष्टं मां विजानीहि भृगूद्वह! । युवा षोडशवर्षो
हि यद्यद्य भविता भवान् । ददानि पत्नीं कन्याञ्च स्वां
ते दुहितरं द्विज! । एतामृतेऽङ्गना नान्या त्वत्तेजोऽर्हति
सेवितुम् । ततस्तां प्रतिजग्राह युवा भूत्वा यशस्विनीम् ।
गुरुणा चाभ्यनुज्ञातो गुरुपत्नीमथाब्रवीत् । कं भवत्यै
प्रयच्छामि गुर्वर्थं विनियुङ्क्ष्व माम् । प्रियं हितञ्च का-
ङ्क्षामि प्राणैरपि धनैरपि । यद्दुर्लभं हि लोकेऽस्मिन्
रत्नमत्यद्भुतं महत् । तदानयेयं तपसा न हि मेऽत्रास्ति
संशयः । अहल्योवाच । परितुष्टाऽस्मि ते विप्र! नित्यं
भक्त्याऽनयाऽनघ! । पर्य्याप्तमेतद्भद्रन्ते गच्छतात! ययेप्सि-
तम् । वैशम्पायन उवाच । उतङ्कस्तु महाराज पुनरेवाव्र-
वीद्वचः । आज्ञापयस्व मां मातः! कर्त्तव्यञ्च तव प्रियम् ।
अहल्योवाच । सौदासपत्नीविधृते दिव्ये ये मणिकुण्डले ।
ते समानय भद्रन्ते गुर्व्वर्थः सुकृतो भवेत् । स तथेति
प्रतिश्रुत्य जगाम जनमेजय! । गुरुपत्नीप्रियार्थं वै ते
समानयितुं तदा । स जगाम ततः शीघ्रमुतङ्को ब्राह्मण-
र्षभः । सौदासं पुरुषादं वै भिक्षितुं मणिकुण्डले ।
गौतमस्त्वब्रवीत् पत्नीमुतङ्को नाद्य दृश्यते । इति पृष्टा
तमाचष्ट कुण्डलार्थं गतञ्च सा । ततः प्रोवाच पत्नीं स न
ते सम्यगिदं कृतम् । शप्तः स पार्थिवो नूनं ब्राह्मणं तं
बधिष्यति । अहल्योवाच । अजानत्या नियुक्तः स भग-
वन्! ब्राह्मणोमया । भवत्प्रसादान्न भयं किञ्चित्तस्य भवि-
ष्यति । इत्युक्तः प्राह तां पत्नीमेवमस्त्विति गौतमः ।
उतङ्कोऽपि वने शून्ये राजानं तं ददर्श ह” ।
आश्व० ५६ अ० । इतःपरं तत्कुण्डलानयनादिकं ना-
गतक्षकविघ्नमुपवर्ण्य वह्निप्रमादात्तत् नागलोकादानीय
गुरुपत्न्यै तद्दानमुक्तमित्ययं संक्षेपो विस्तरस्तत्र दृश्यः ।
अस्यैव तोयाभिलाषपूरणार्थमीश्वरेण उतङ्कमेघः प्रव-
र्त्तितः तत्कथा उतङ्कमेशषब्दे दृश्या ।
<LEND>
