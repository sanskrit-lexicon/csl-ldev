<L>24865<pc>3565,a<k1>दाहक<k2>दाहक
दाहक¦ त्रि० दहति दह--ण्वुल । १ दाहकर्त्तरि “क्षेत्रवेश्म
<>वनग्रामविवीतखलदाहकः” याज्ञ० स्त्रियां ङीपि अत
<>इत्वम् । दाहिका “शक्तिर्यथाग्नौ खलु दाहिका स्थिता”
<>ब्रह्म० वै० पु० । २ वह्नौ पु० ३ चित्रके वृक्षे च ४ रक्तचित्रकवृक्षे
<>पु० राजनि० । वह्नौ च दाहिका शक्तिरतिरिक्तेति मीमां-
<>सकाः । तन्मतं च अनुमानचिन्तामणौ अतिरिक्तशक्तिवाद-
[Page3565-b+ 38]
<>निरासे उत्थाप्य दूषितं प्रसङ्गादत्र दिङ्मात्रं दर्श्यते यथा
<P>“स्यादेतत् ईश्वरवत् कार्य्येणैव शक्तिरप्यनुमीयते तथा
<>हि यादृशादेव करानलसंयोगाद्दाहो जायते तादृशा-
<>देव सति प्रतिबन्धके न जायते अतो यदभावात् कार्या-
<>भावस्तद्वह्न्यादावम्युपेय तेन विना तदभावात् यत्तद्भा-
<>वानुपपत्तेर्व्यतिरेकमुखेन शक्तिसिद्धिः । न चादृष्टवैगुण्यं
<>दृष्टसाङ्गुण्ये तदभावात् तस्य तदर्थत्वात् अन्यथा दृढदण्ड-
<>द्वन्द्वमपि चक्रं न भ्राम्येत । अथादृष्टविलम्बादपि विलम्बो
<>यथा बन्ध्यास्त्रीप्रयोगे, परमाणुकर्मणि, अध्ययनतुल्यत्वे
<>एकत्र फलतारतम्यमिति चेन्न अदृष्टविलम्बे हि न तन्ना-
<>शानुत्पादौ मण्यपसारणानुपदं दाहाभावप्रसङ्गात् ।
<>किञ्च नियमतो मणिसद्भावे कार्याभावस्तदभावे कार्य्य-
<>मिति दृष्टत्वात् मण्याद्यभाव एव कारणम् अन्यथा क-
<>दाचित् मण्याद्यभावेऽपि तदभावान्न कार्यं स्यात् बन्ध्या
<>संप्रयोगे तु दृष्टव्यभिचाराददृष्टविलम्बादेव विलम्बः ।
<>अदृष्टञ्च क्वचित् साक्षाज्जनकम् अन्यथा परम्परया हेतु
<>रपि न स्यात् । न च समप्रज्ञयोः समञ्च निरपवादमभ्य-
<>स्यतोरेकप्रगल्भते नापर इति दृश्यते । न च सर्वोत्पत्ति-
<>मतामदृष्टं निमित्तं कारणम् अगम्यागमनसाध्ये सुखे
<>तदभावात् तद्विनाऽधर्मात् सुखं स्यात् न धर्मात् । एतेन
<>सुगम्यागमनादुत्पाद्यं सुखमप्युक्तं तथा चागम्यागमन-
<>कारणत्वेन न स धर्मः श्येनापूर्ववन्निषिद्धफलकत्वेनान-
<>र्थत्वात् । दाहप्रतिकूलादृष्टादेव तदभाव इति चेन्न
<>तस्योत्तेजकाभावसहितमण्यजन्यत्व तत्र दाहार्थिनोऽ-
<>प्रवृत्तिप्रसङ्गात् तज्जन्यत्वे ततस्तदुत्पादकादेव दाहाभाव
<>इति नियमस्यादृष्टेन प्रथमोपस्थितीपजीव्यत्वाच्च । पति-
<>बन्धकाभावहेतुत्वस्य तेनाभ्युपगमात् अदृष्टात् शौचाचम-
<>नादेश्च साधारणस्यात्राप्यन्वयः स्यात् । अशुचेरेव तदुत्-
<>पत्तौ, शौच सति तदभावापत्तेः प्रतिपक्षसन्निधापकस्य
<>तत्त्वे, अदृष्टे सति मण्यप्रयोगेऽपि दाहानापत्तिः अग्रि-
<>मकाल एव सन्निधिदर्शनेन तदसिद्ध्यभावात् । अस्तु
<>तर्ह्युत्तेजकाभावसहकृतप्रतिबन्धकाभावस्यान्वयव्यतिरेका-
<>भ्यां हेतुत्वम् एवं च केवलोत्तेजकसद्भावे उभयसत्त्ये उ-
<>भयाभावे च विशिष्टाभावोऽनुमितोहेतुः प्रतिबन्धकत्वञ्च
<>कारणीभूताभावप्रतियोगित्वं तच्च मण्याद्यभावत्वेन, न
<>तु पतिबन्धकाभावत्वेनेति नान्योन्याश्रयः । एवं प्रति-
<>बन्धकत्वाभिमतमण्यादीनामभावकूट् एव कारणं तेन
<>सणिसद्भावे मण्याद्यभावेऽपि न कार्यम् । अनतिरि-
[Page3566-a+ 38]
<>क्ताभाववादिमते च व्यवहारार्थं तत्स्थानाभिषिक्तस्य हे-
<>तुत्वम् । न चाभावी न कारणं, भाववद्ग्राहकतौल्यात् ।
<>दृष्टञ्च कुड्यसंयोगाभावस्य गतौ, अनुपलम्भस्याभाववि-
<>ज्ञाने, विहिताकरणस्य प्रत्यवाये, निर्दोषत्वस्य वेदप्रा-
<>माण्ये जनकत्वमिति प्राञ्चः । मैवं विशिष्टं हि ना-
<>र्थान्तरं येन तदभावोऽनुगतः स्यात् किन्तु विशेषणविशे-
<>ष्यसम्बन्धा इति तेषां प्रत्येकाभावस्य हेतुत्वे क्वचित् विशे-
<>षणस्याभावः क्वचित् मण्यभावः क्वचिदुभयं कारणमिति
<>व्यभिचारान्नैकमपि हेतुः स्यात् । स्यादेतत् प्रतियोगिभे-
<>दादिव प्रतियोगितावच्छेदकविशेषणभेदेऽप्यभावो भिद्यते
<>अन्यथा पृथिव्यां प्रत्येकरूपाभावेऽवगतेऽपि वायौ रूप-
<>संशयो न स्यात् । एवञ्च यथा केवलदण्डसद्भावे, द-
<>ण्डपुरुषसद्भावे, द्वयाभावे च विशेषणविशेष्योभयाभाव-
<>प्रयुक्तः केवलपुरुषाभावोऽबाधितानुगतव्यवहारबलात्
<>प्रतीतिसिद्धः तथा विशेष्यस्य प्रतिबन्धकस्याभावे विशेषण-
<>स्योत्तेजकाभावस्याभावे द्वयाभावे च केवलप्रतिबन्धका-
<>भावो विशेष्यविशेषणोभयाभावव्यापकोऽनुगत एव दाह-
<>कारणमस्तु । अथ विशेषणाद्यभावादेव केवलपुरुषा-
<>भावव्यवहार एकशक्तिमत्त्वादिति चेन्न अनुगतव्यव-
<>हारस्यानुगतज्ञानसाध्यत्वात् शक्तेश्चातीन्द्रियत्वात् ।
<>अथोत्तेजकप्रयोगकाले मणेः कोऽभावः? न तावत्
<>प्राग्ध्वंसाभावतु तयोः प्रतियोगिसमानकालत्वात् न च
<>श्यामोऽयमासीदित्यत्र यथा श्यामध्वंसप्रयुक्तश्यामघ-
<>टत्वेन पक्वघटस्य ध्वंसएव, तथोत्तेजकाभावध्वंसप्रयुक्त
<>उत्तेजकाभावत्वेन मणिध्वंस एवेति वाच्यं ध्वंसस्या-
<>नन्तत्वे उत्तेजकापनयेऽपि दाहप्रसङ्गाभावात् । नाप्यत्य-
<>न्ताभावः, तस्य कादाचित्कत्वाभावादिति चेत् यथा
<>दण्डोपनयापनयदशायां केवलपुरुषाभाव उत्पादवि-
<>नाशवान् अबाधितकेवलपुरुषाभावतदभावव्यवहारयो-
<>रुपपादयितुमन्यथाऽशक्यत्वात् तथोत्तेजकोपनयापनय-
<>शृङ्खलायां प्रतिबन्धकाभावोऽपि तथैव स्वीकरणीयः तु-
<>ल्य न्यायत्वात् । यदि च संसर्गाभावत्रयवैधर्म्यात्तत्र
<>नान्तर्भवति तदा तुरीय एव संसर्गाभावोऽस्तु न हि
<>कॢप्तविशेषबाधे सामान्यबाधो, विशेषान्तरमादायापि तस्य
<>सम्भवात् अन्यथा कॢप्तानादिसंसर्गाभाववैधर्म्येण ध्वं-
<>सीऽपि न सिद्ध्येत् व्यवहारानुपपत्तिश्च तुल्यैब सीऽय-
<>मस्माकं सगोत्रकलहो न तु शक्तिवादः । अस्तु वा
<>ध्वंसएवासौ संसर्गाभावविभागे जन्याभावत्वेन ध्वंसस्य
[Page3566-b+ 38]
<>विभजनात् न चैवं विनाशवत्त्वेन प्रागभाव एव सः
<>परिभाषाया अपर्यनुयोज्यत्वात् । यद्वाऽत्यन्ताभाव प-
<>वासौ तस्य नित्यत्वेऽपि कादाचित्कप्रतीतिकार्य्यानु-
<>दयौ प्रत्यासत्तिकादाचित्कत्वात् प्रत्यासत्तिश्च विशेषणा
<>भावो विशेष्याभाव उभयाभावश्च तथैव विशिष्टात्यन्ता-
<>भावसत्त्वादिति तन्न यदि प्रतीतविशेषणावच्छेदेन
<>विद्यमानस्यैव विशेषस्य ध्वंसः स्यात् तदा क्षणरूपाती-
<>तविशेषणावच्छिन्नत्वेनं प्रतिक्षणं घटस्य विनाशः स्यात्
<>इति क्षणभङ्गापत्तिः विद्यमानस्य विनष्टत्वे चाप्रतीतेः
<>शिखा विनष्टा पुरुषो न विनष्ट इति विपरीताबाधित
<>प्रत्ययाच्च न विशेषणाभावेऽपि विशेष्यध्वंसः श्यामोऽ-
<>यमासीत् पुरुष इत्यादौ सविशेषणे इति न्यायेन विशे-
<>ष्यवति श्यामकैवल्यध्वंस एव प्रतीयते ध्वंसस्य ध्व-
<>सानुपपत्तेः न विद्यमानस्य ध्वंसः । एतेनोत्तेजकस-
<>द्भावे सत्युत्तेजकाभावविशिष्टमणेरुत्पन्नध्वंसस्य उत्तेज-
<>कापनयसमये ध्वंसो जातोऽध्वस्तश्च सः कारणमिति न
<>विफल उत्तेजकापनय इत्यपास्तं, विद्यमानध्वंसस्य ध्व
<>साभावात् । न च ध्वंसान्यः संसर्गाभावो विशिष्टाभाव
<>इति वाच्यम् उत्पन्नाभावस्य विशिष्टप्रत्ययहेतुतया
<>ततोऽपि विद्यमानस्य विनष्टत्वप्रत्ययापत्तेः । नापि वि-
<>शिष्टाभावोऽत्यन्ताभावः । तथा हि स एव क्वचित्विशेष-
<>णाभावसहितः क्वचिद्विशेष्याभावसहितो दाहकारण-
<>मिति अननुगमस्तदवस्थ एव विशेषणविशेष्याभावयोः
<>प्रत्यासत्तिव्यवच्छेदकानुगतधर्माभावात् । अथ विशिष्ट-
<>विरोधित्व विशेषणविशेष्याभावयोरनुगतं तदवच्छेद-
<>कमस्ति तयोश्च सत्त्व एव विशिष्टात्यन्तामावसत्त्वादिति
<>चेत्तर्हि विशिष्टविरोधित्वेनानुगतेन तयोरेव विशिष्टा-
<>भावत्येन दाहव्यवहारादौ जनकत्वमस्तु कृतं तदुप-
<>जीविनातिरिक्तविशिष्टाभावेन । अथोत्तेजककाले विद्य-
<>मानात्यन्ताभावानुवृत्तावप्युत्तेजकापनये उत्तेजकाभाव-
<>व्यक्तिर्या जाता तदवच्छिन्नमणेरभावो न तत्रेति तदा
<>न कार्योदयः तत्तदुत्तेजकाभावविशिष्टमणेरभावकूटस्य
<>जनकत्वादिति चेन्न तत्तदुत्तेजकाभावानामननुगतत्वे-
<>नानुगतविशिष्टाभावव्यवहारानुपपत्तेः उत्तेजकाभावत्वे-
<>नानुगमेऽतिप्रसङ्गः । अथ विशेष्यविशेषणाभावयोर्वि-
<>शिष्टविरोधित्वमनुगतं कारणतावच्छेदकं यत्र तदन्य-
<>तराभावस्तत्र न विशिष्टं यत्र विशिष्टं तत्र न तयोर-
<>भाव इति सहानवस्थाननियमस्य विरोधस्यानुभवसिद्ध-
[Page3567-a+ 38]
<>त्वादिति चेन्न सहानवस्थाननियमो न परस्परविरह-
<>रूपतया विशेषणविशेष्याभावस्य प्रत्येकं विशिष्टाभाव-
<>तया तत्प्रत्येकाभावाभावस्य विशिष्टत्वापत्तेः तथा च
<>विशेष्यविशेषणयोः प्रत्येकं विशिष्टत्वापत्तेः तदभावस्य
<>तत्त्वात् न चोभयाभाव उभयविशिष्ट एवं ह्यभावद्वयं
<>विशिष्टाभावो न तु प्रत्येकभावरूप इति प्रत्येकाभावा-
<>द्विशिष्टव्यवहारो न स्यात् । नापि परस्परविरहव्या-
<>यत्वं तदाक्षेपकत्वं वा विशेषणविशेष्याभावस्य विशिष्टा-
<>भावत्वेन तदव्याप्यत्वात् तदनाक्षेपकत्वाच्च अमेदे तयी-
<>रभावात् । एतेनान्यदपि विशिष्टव्यवहारविरोधित्वा-
<>दिनानुगतत्वमपास्तं केनाप्यनुगतेन विशेषणविशेष्या-
<>भावस्य विशिष्टाभावत्वे प्रत्येकाभावस्य विशिष्टाभावत्वेन
<>तदव्याप्यत्वात् तदनाक्षेपकत्वाच्च अभेदे तयोरभावात् ।
<>विशेषणविशेष्यान्यतरमात्रस्य विशिष्टत्वापत्तेः तदभावा-
<>भावस्य तत्त्वादित्युक्तत्वात् तस्माद्विशेयणविशेष्याभावो
<>विशेषणावच्छिन्नविशेष्याभावो न विशिष्टाभाव इति ।
<P>“अत्रोच्यते विशेषणविशेष्ययोः सम्बन्धाद्विशिष्ट-
<>व्यवहार इति तयोः सम्बन्धाभावाद्विशिष्टाभावव्यवहार
<>इति घटतदभावव्यवहाराविव घटसत्त्वासत्त्वाभ्याम् । न
<>हि तयोरसम्बन्धे विशिष्टव्यवहारः । न च तदभावे
<>सति न विशिष्टाभावव्यवहारः । यस्य च यत्र सम्बन्धः
<>स एव तत्र तस्य वैशिष्ट्यम् स च सम्बन्धाभावोविशेषणा-
<>भावाद्विशेष्याभावादुभयाभावात् सर्वत्राविशिष्ट एकस्तेषां
<>व्यापकोऽनुगतविशिष्टाभावव्यवहारकारणम् इह दण्डी
<>पुरुषो नास्तीत्यत्र तथा दर्शनात् । अतएव दण्डमात्र-
<>सद्भावे दण्डपुरुषसद्भावे च कैबल्यपुरुषयोः सम्बन्धाभावः
<>अर्वत्रास्तीत्यनुगतः केवलपुरुषतो व्यवहारः । एवञ्च प्रति-
<>बन्धकोत्तेजकाभावयोः सम्बन्धाभावो दाहकारणं स च
<>प्रतिबन्धकाभावे प्रतिबन्धकोत्तेजकसद्भावे उभयाभावे
<>चास्ति सर्वत्र प्रतिबन्धकोत्तेजकाभावयोः सम्बन्धो ना-
<>स्तीति प्रतितेः । नन्वेवं यत्र प्रतिबन्धकोत्तेजकाभावौ
<>तत्रापि दाहः स्यात् अधिकरणाभावयोरतिरिक्तसम्बन्धा-
<>भावादिति चेन्न तदभावेऽपि स्वरूपसम्बन्धास्याभावात् सर्वत्र
<>स्वरूपसम्बन्धादेवाधिकरणाभावयोर्वौशष्ट्यप्रतीतेः तथापि
<>प्रतिबन्धकोत्तेजकाभावावेव स्वरूपसम्बन्धः तयोरभावश्च
<>प्रतिबन्धकाभाव उत्तेजकञ्च दाहकारणं तथाचोभया-
<>भावे उत्तेजकसत्त्वे पर दाहः स्यात् उत्तेजकवति च
<>प्रतिबन्धके दाहो न स्यादिति चेन्न अधिकरणाभावावेव
[Page3567-b+ 38]
<>खरूपसम्बन्धस्तयोर्घटबद्भूतलचत्वरीयतदभावयोर्विशिष्टप्र-
<>त्ययजननयोग्यत्वमस्ति घटवति कदापि घटाभावप्रत्यया-
<>नुदयात् तदिहापि प्रतिबन्धकोत्तेजकाभावयोर्विशिष्ट-
<>प्रत्ययजननयोग्यत्वं स्वरूपसम्बन्धः, अन्यथोत्तेजकवति
<>प्रतिबन्धके चत्वरीयोत्तेजकाभावविशिष्टप्रत्ययापत्तेः ।
<>तादृशस्वरूपसम्बन्धाभावश्च प्रतिबन्धकाभावे प्रतिबन्धकी-
<>त्तेजकसद्भावे उभयाभावे चाविशिष्ट एव । यद्वा अदण्ड-
<>पुरुषस्याभावे दण्डी पुरुषो न प्रतियोगी तस्य दण्डित्वा-
<>भावात् किन्तु तदन्यः, तस्य चाभावे दण्डिसद्भावेऽपि
<>दण्डमात्रसत्त्वे उभयासत्त्वे चाविशिष्ट इति । तस्मात्
<>केवलपुरुषाभावव्यवहारोऽनुगतः तदुक्तं न हि दण्डिनि
<>सति अदण्डानामन्येषां नाभावः किन्तु दण्डाभावस्यैवेति
<>युक्तम् अन्यथा तत्रान्येषामिति पदस्य व्यर्थत्वापत्तेः । तथा
<>केवलप्रतिबन्धकाभावे उत्तेजकसहकृतः प्रतिबन्धको न
<>तु प्रतियोगी तस्य केवलत्वाभावात् किन्तु तदन्यः, तद-
<>न्यस्य च प्रतिबन्धकस्याभावे उत्तेजकसहितप्रतिबन्धक-
<>सत्त्वे उत्तेजकमात्रसत्त्वे उभयासत्त्वे विशिष्ट इति
<>नाननुगमः उत्तेजकापनये केवलप्रतिबन्धकोऽस्तीति न
<>तदभाव इति दाहो न भवति ! ननु न प्रतिबन्धका-
<>भावः कारणम् एकदण्डान्वये घटोत्पत्तिवत् प्रतिप्रति-
<>बन्धकसत्त्वेऽपि तदन्यप्रतिबन्धकाभावेऽपि कार्य्यानुदयात्
<>न हि यावत्कारणतावच्छेदकावच्छिन्नं तावदन्वयेऽपि
<>कार्य्यमिति चेन्न प्रतिबन्धकाभावत्वेत न हेतुत्वं अन्यो-
<>न्याश्रयात् किन्तु तत्तन्मण्याद्यभावत्वेनेत्युक्तत्वात् तत्त्वे-
<>ऽपि वा घटे दण्डसलिलादिकप्रतिबन्धकाभावकूटहेतु-
<>त्वात् । यद्वा प्रतिबन्धकतावच्छिन्नप्रतियोगिक एक एवा-
<>भावः कारणं स च यावद्विशेषाभावनियत इति न
<>प्रतिबन्धकसत्त्वेऽपरप्रतिबन्धकाभावेऽपि कार्य्योदयः प्रति-
<>बन्धकस्य च संसर्गाभावो हेतुः तेन तत्सत्त्वे तदन्योन्या-
<>भावेऽपि न कार्य्यम् अन्वयव्यतिरेकाभ्यां व्याप्तकारण-
<>त्वयोर्ग्रहे संसर्गाभावस्य त्वयाऽपि हेतुत्वाङ्गीकारात्
<>अन्यथा सामग्रीव्यापकयोः सत्त्वे तदन्योन्याभावे च
<>कार्य्यव्याप्याभावापत्तौ कार्य्यकारणयोर्व्याप्यव्यापकभावा-
<>भावे व्याघातात् । किञ्च तवापि प्रतिवन्धकाभावे शक्ति-
<>रस्तीति तत्सत्त्वे तदन्योभावमादाय शक्तिसत्त्वप्रसङ्गः ।
<>न च स दुर्वचः न वा प्रागभावत्वादिनाननुगमव्यभिचारौ ।
<>प्रतियोग्यधिकरणयोः संसर्गमारोप्य यो निषेधः स
<>संसर्गाभावः भूतलं घटसंसर्गो नोयत्र भूतले घटसंसर्गस्य
[Page3568-a+ 38]
<>संसर्गो नारोप्यते किन्तु तादात्म्यम् । वयन्तु ब्रूमः यत्र
<>प्रतियोगिनमधिकरणे समारोप्य निषेधागमः स संसर्गा-
<>भावः यत्र चाधिकरणे प्रतियोगितावच्छेदकमारोप्य
<>निषेधावगमः सोऽन्योन्याभावः भूतलं न घट इत्यत्र
<>भूतलस्य घटत्वावगमात् घटत्वमेव च घटतादात्म्यम् ।
<>आरोपस्य हेतुत्वे किं मानमिति चेत् मा भूत्तावदन्यथा,
<>इदमिह, नेदमित्यबाधितविलक्षणव्यवहारस्यैव तत्र
<>मानत्वादिति । ननु प्रतिबन्धकात्यन्ताभावो न हेतुः
<>तस्मिन् सत्यपि संसर्गाभावात् न हि करादौ मण्य-
<>त्यन्ताभावः तत्संयोगात्यन्ताभावो वा मणेः स्वावयव-
<>वृत्तित्वात् संयोगस्य चाव्याप्यवृत्तित्वात् अतएव न तत्-
<>प्रध्वंसप्रागभावौ हेतू तयोः करादाववृत्तेः गुणकर्मा-
<>देश्च प्रतिबन्धकत्वानापत्तेश्च तस्य जन्यधर्मानाश्रयत्वेन तत्र
<>तयोरभावात् न चान्यः संसर्गाभावोऽस्तीति चेन्न संसर्गा-
<>वच्छिन्नप्रतियोगिकस्याभावविशेषस्य प्रतिबन्धकेऽन्तर्भावात्
<>न च समयावच्छेदेन संसर्गितया अत्यन्ताभाव एव तथै-
<>वान्वयव्यतिरेकावधारणात् । अथैवं प्रागभावप्रध्वंस-
<>स्थले समयविशेषावच्छिन्नात्यन्ताभावेनैवोपपत्तौ न तयोः
<>सिद्धिः अत्यन्ताभावोह्यव्याप्यवृत्तिः तस्य चैकत्र भावाभावे
<>क्वचिद्देशोऽवच्छेदकः क्वचित्काल इति चेन्न तत्र विद्य-
<>मानताविरोधित्वेनैव कपाले न घट इति प्रतीतिवैल-
<>क्षण्यात् नत्वेवं भूतले घटाभावप्रतीतिः । अन्ये तु
<>भविष्यति घटो घटो नष्ट इति विलक्षणप्रतीत्या अत्य-
<>न्ताभावेनैकेन समयितुमशक्यत्वात् अन्य एवायं संसर्गा-
<>भाव इत्यप्याहुः । एतेन विशेषणाभावविशेष्यभावतदु-
<>भयाभाववटितसामग्रीत्रयमेवास्तु हेतुः दाहे च जाति-
<>त्रयकल्पनमिति प्रत्युक्तं अनुगतहेतुसत्त्वात् ढ्यहवैजा-
<>त्यम्य याग्यानुपलब्धिबाधितत्वात् व्यक्तियोग्यतैव जाति-
<>याग्यत्वे मानं योग्येऽयोग्यजात्यभावात् । ननु प्रहर-
<>मा दहेत्यादौ सावधिमन्त्रपाठे मन्त्रविनाशे दाहः स्यात्
<>न च सकल्पविषयकालविशेष एव तत्र प्रतिबन्धकः
<>संकल्पनाशसमयस्य स्वतोऽविशेषात् । न च मन्त्रपाठजनि-
<>तमदृष्टमेव तत्र प्रतिबन्धक तत्कालदाहाप्राप्तिकफल
<>नाश्यत्बेनाग्रे दाहाप्रतिबन्धादिति वाच्यं प्रतिबन्धक-
<>स्याविहितत्वेनानिषिद्धत्वेनादृष्टाजनकत्वात् । तदाचार-
<>स्याविगोतत्वेन श्रुत्याद्यनुभावकत्वादिति चेत् मैवम् उद्दे-
<>श्यज्ञानाहितसंस्कारविषयकालस्य प्रतिवन्धकत्वात् प्रति-
<>बन्धमकुवतामप्रतिबन्धकत्वात् न शक्तिमनपकुर्वतां मन्त्रा-
[Page3568-b+ 38]
<>दीनां प्रतिबन्धकत्वमतः शक्तिसिद्धिः । न च कार्यानु-
<>त्पाद एव प्रतिबन्धः तज्जनकमेव प्रतिबन्धकमिति वाच्यं
<>कार्यानुत्पादो हि तत्र न प्रागभावो न वा तदुत्तरकाल
<>संसर्गः तस्य मन्त्राद्यजन्यत्वात् इति चेन्न मन्त्रदीक्षाप्र-
<>तिवन्धकत्वात् तत्प्रयोक्तारस्तु प्रतिबन्धकाः ते च किञ्चि-
<>त्करा एव मन्त्रादौ कार्यकारणोपचारात् स्वार्थिकफल-
<>प्रत्ययात् वा तथा व्यपदेशः । प्रतिबन्धकश्च सामग्रीविरहः
<>मन्त्राद्यभाबघटितसामग्रीविरहः स च मन्त्रादिरेव तदभा-
<>वाभावस्य तत्त्वात् । नव्यास्तु प्रतिबन्धकाभावो न कारणं
<>न वा शक्तिः, किन्तु तत्तत्कालीनदाहविशेपं प्रति
<>तत्तत्कालप्रतिवन्धीत्तरवह्नेः कारणत्वमिति प्रतिबन्धका-
<>भावः कारणतावच्छेदको न तु कारणं दण्डत्ववत्
<>आकाशाद्येकव्यक्तिके न यथा कारणत्वं क्वचित् प्रतिबन्धे
<>ऽप्यन्यत्र शब्दोत्पत्तेः किन्तु भेर्य्यादेस्तथा कारणत्वमिति
<>तत्प्रतिबन्धे शब्दोत्पत्तिर्नेत्याहुः । तन्न वह्निप्रति-
<>बन्धकाभावयोरन्वयव्यतिरेकतौल्येनोभयस्यापि कारण-
<>त्वात् नत्वेकमवच्छेदककं विनिगमकाभावात् । किञ्च
<>यस्मिन् सत्यपि यदभावात् कार्य्याभावस्तस्य कारणत्व-
<>मायाति न तु तदवच्छेदकत्वं न हि कार्प्येऽयोगव्यव-
<>च्छेदः कारणत्वं किन्तु नियतपूर्वसत्त्वं तच्च सहकारि-
<>विरहप्रयुक्तकार्य्याभावेऽप्यक्षतम् । अन्यथा चक्रसहित-
<>दण्डत्वेन कारणत्वे सहकार्य्युच्छेदः । यस्य यद्धर्म्म-
<>मवगत्यैव नियतपूर्ववर्त्तित्वमवगम्यते तदवच्छेदकं दण्डत्व-
<>मिव । सहकारी तु न तथा । ननु मा भूत् अर्थापत्तिः
<>शक्तौ मानमनुमानन्तु स्यात् । तथाहि स्थिरोऽवयवी
<>जनकदशाविशिष्टबह्निरजनकदशाव्यावृत्तभावभूतधर्मवान्
<>जनकत्वात् कुण्ठकुठारात्तीक्ष्णकुठारवत् दाह्यासंयुक्तवह्ने-
<>र्दाह्यसंयुक्तवह्नित्वादेः प्रतिबन्धकसत्त्वं संयोगादेरजनकदशा-
<>व्यावृत्तत्वेन तदतिरिक्तातीन्द्रियभावभूतधर्मसिद्धिः । यद्यपि
<>शक्तेर्भावहेतुत्पेन नाजनकदशाव्यावृत्तत्वं तथाप्युक्त-
<>विशिष्टाया मुख्यत्वम् यद्वा धर्मेऽतीन्द्रियत्वं विशेषणं न
<>च दृष्टान्तासिद्धिः तुल्यधारत्वेऽपि लौहविशेषघटित-
<>कुठारे विलक्षणच्छिदाक्रियारूपकार्य्यबद्यादतीन्द्रियत्व-
<>सिद्धे० । अथ वा तथाभूत एव वह्निः कार्य्यानुकूल-
<>विशिष्टातीन्द्रियधर्मसमवायी जनकत्वात् आत्मवत् । अती-
<>न्द्रियत्वञ्च यद्यपि न साक्षात्काराविषयत्वं अनित्य-
<>साक्षात्काराविषयत्वं योगजधर्मजन्यसाक्षात्कारविषयत्वं
<>वा परं स्वं वा प्रत्यसिद्धेः सयोगादिपञ्चकजन्यज्ञाना-
[Page3569-a+ 38]
<>विषयत्वमैन्द्रियकाणामपि । तथापि संयोगाद्यन्यतर-
<>प्रत्यासत्तिजन्यसाक्षात्काराविषयत्वमुभयवादिसिद्धम् अन्य-
<>तरच्च तदन्यान्यत्वं न चाभावातीन्द्रियत्वं तस्यासिद्धेः ।
<>न च वह्नौ स्थितिस्थापकेनार्थान्तरं तत्र तदभावात्
<>क्रियाया वेगेनादृष्टवदात्मसंयोगे वा उत्पत्तेः, नचात्मत्वं
<>नित्यत्वं वोपाधिः स्पर्शैकत्वादिमति द्व्यणुके साध्या-
<>व्यापकत्वात् यद्वा पिण्डीभूतोवह्निः दाहानुकूलाती-
<>न्द्रियभावभूतधर्मवान् दाहजनकत्वात् आत्मवत् । नचा-
<>र्थत्वमुपाधिः अदृष्टस्य दाहानुकूलत्वेनादृष्टसाध्याव्यापक-
<>त्वात् । अथ वा करवह्निसंयोगः कार्य्यानुकूलातीन्द्रिय-
<>धर्मसमवायी जनकत्वात् आत्मवत् द्व्यणुकवच्च । न
<>चात्मत्वं द्रव्यत्वं वीपाधिः द्व्यणुकैकत्वस्पर्शादौ साध्या-
<>व्यांपकत्वात् । यद्वा प्रतिबन्धकदशायां प्रत्यक्षसकल-
<>दाहहेतुसमवहितोदाहाजनकोवह्निर्जनकदशावृत्तिकार्या-
<>नुकूलभावभूतधर्मशून्यः अजनकत्वात् तीक्ष्णात् कुण्ठवत्
<>यद्वा तथाभूतोवह्निः दाहजनकदशावृत्तिदाहानुकूल-
<>भावभूतधर्म्मशून्यः दाहाजनकत्वात् दाह्यासंयुक्तवह्नि-
<>वत् अनुकूलत्वञ्च कार्य्याभावव्याप्याभावप्रतियोगित्व
<>कारणतदवच्छेदकसाधारणं दृडदण्डत्वेन कारणत्वदृढ-
<>त्वाभावादपि कार्य्याभावदर्शनादिति । उच्यते । साध्यं
<>विनाप्युभयसिद्धप्रतिबन्धकाभावादेव जनकत्वादिहेतुसम्भ-
<>वात् विपक्षबाधकाभावेनानुमानानामप्रयोजकत्वं यदि च
<>सहचारदर्शनव्यभिचारादर्शनोपाध्यनुपलम्भमात्रादेव व्या-
<>प्तिग्रहस्तदा शक्तिसिद्ध्यनन्तरं तेनैव हेतुना शक्त्यति-
<>रिक्तत्वाक्षेपेण शक्त्यतिरिक्तदाहानुकूलातीन्द्रियधर्म्म-
<>मिद्धिः एवं तत्तदतिरिक्तत्वस्य प्रक्षेपात्तेनैव हेतुनाऽनन्त-
<>तादृशधर्म्मसिद्धिप्रसङ्गः । द्वितीयादितादृशधर्म्मं वि-
<>नापि प्रथमानुमितशक्त्यैव जनकत्वाद्युपपत्तेः न तादृशा-
<>नन्तसिद्धिरिति चेत् हन्तैवं शक्तिं विनापि तदर्थसिद्धेः
<>किं शक्त्या । यत्त्वीश्वरानन्त्यवन्न शक्त्यानन्त्यमित्युक्तं
<>तदबोधात् कार्य्यमात्रे हि कर्तृत्वेन कारणत्वं नत्वी-
<>श्वरत्वेन द्विकर्तृकत्वादिना वा गौरवात् घटे त्वार्थः
<>समाजः । एवञ्च जनकदशाव्यावृत्तत्वेनैव प्रयोजकत्वं
<>न तु भावभूतत्वेनेति गौरवात् । अपि च भावकार्य्य-
<>मात्रस्य समवायिकारणजन्यत्वेन शक्तेरपि तथात्वात्
<>शक्त्यनुकूला शक्तिरपरा समवायिकारणे मन्तव्या एवं
<>सापि समवायिक्वारणजन्येऽपि तदनुकूलशक्तिस्वीकारे
<>शक्त्यनवस्था । किञ्च प्रथमानुमाने जनकत्व न स्वरूप-
[Page3569-b+ 38]
<>योग्यत्वं वह्नौ कुठारे च तदभावात् किन्तु कार्य्यानुप-
<>धानं तथा च तदुपधानदशायामपि वह्नौ शक्तिः कुठारे
<>तैक्ष्ण्यमिति बाधोदृष्टान्तासिद्धिश्च । लौहविशेषाणामेव
<>सातिशयच्छिदाजनकत्वमतोनातीन्द्रियतैक्ष्ण्यसिद्धिः । अ-
<>ग्निमचतुर्षु बहिरिन्द्रियाप्रत्यक्षत्वमुपाधिः तुल्ययोगक्षेम-
<>त्वेऽपि सन्दिग्धोपाधित्वेन दूषकत्वात् । अपिच जनक-
<>त्वस्य केवलान्वयित्वेन व्यतिरेकाप्रसिद्ध्या नान्वयव्यतिरेकी
<>न च जनकत्वाभावस्य शक्तावेव प्रसिद्धिः अन्योन्याश्रयात्
<>न च गुरुवचनपरम्परातएव वाक्यार्थतया तत्मिद्धिः
<>अन्वये सिद्धार्थस्याप्रमाणत्वात् । न च परार्द्धसंख्यायां
<>साध्यजनकत्वव्यतिरेकयोः प्रसिद्धिः अप्रत्यक्षायाः शब्दैक-
<>वेद्यायास्तस्याः प्रत्यक्षेण साध्यहेतुव्यतिरेकयोर्ग्रहीतु-
<>मशक्यत्वात् । एतेन पण्डापूर्बेऽपि तत्प्रसिद्धिरपास्ता ।
<>स्यादेतत् तृणारणिमणीनां वह्नौ कारणत्वादेकशक्तिमत्त्व-
<>मुखेयमेकता एकजातीयकार्य्ये एकजातीयकरणत्वनिप्य-
<>भात् । वह्न्यवान्तरजातीये तेषां प्रत्येकं कारणत्वमिति
<>चेन्न वह्निजातीयत्वस्याकस्मिकतापत्तेः कारणगतैकरूप-
<>मपहाय कार्य्यगतबहुतररूपकल्पने गौरवात् तृणा-
<>रणिमणिप्रभववह्नित्वावान्तरजातेरनुपलब्धिबाधितत्वाच्च ।
<>यत्र च तत्तदिन्धनप्रयोज्यं प्रदीपदारुदहनादौ वैजात्य-
<>मनुभूयते तत्र कारणे त्वेकशक्तिसत्त्वमपि नास्ति, किञ्च
<>गोमयवृश्चिकप्रभववृश्चिकादिषु वैजात्यकल्पने तत्प्रभव-
<>वृश्चिकेऽपि वैजात्यं कल्प्यम् एवं तत्प्रभवत्वं तत्प्रभवे-
<>ष्वपीति वैजात्यानन्त्यं विजातीयकारणानां विजातीय-
<>कार्य्यजनकत्वनियमात् । न च तयोर्नैको वृश्चिको
<>बुद्धिव्यपदेशयोरविशेषात् । यदि विजातीयेष्वेककार्य्या
<>शक्तिः समवेयात् न कार्य्यविशेषात् कारणविशेषः तद-
<>भावात्तदभावः क्वाप्यनुमीयेत तदभावेऽपि तज्जातिशक्ति-
<>मतोऽन्यस्मादपि तत्त्वापत्तिसम्भवादिति चेत् वह्निवृश्चि-
<>कादावेवमेतन्निरूपितनियतवह्न्यादिकारणत्वे धूमादौ
<>कुतो न तदनुमानम् अन्यथा कार्य्यवैजात्येऽपि तृणस्य
<>वह्निविशेष इव वह्नित्वेन धूमविशेष एव कारणत्वं न
<>तु धूममात्रे तृणादिप्रभवत्वग्रहानन्तरं वह्न्यवान्तर-
<>जातिग्रहवत् वह्नि--तदन्यजन्यत्वज्ञानानन्तरं धूमावान्तर-
<>जातिग्रहो भविष्यतीत्यप्याशङ्क्येत । बाधकं विना
<>धूमत्वेन वह्निकार्य्यतेति चेत्तर्हि बाधकं विना धूमं प्रति
<>वह्नित्वेन कारणतेत्यपि तुल्यम् । यत्तु तृणत्वेन कार-
<>णत्वग्रहस्योपजीव्यत्वात्तद्रक्षार्थं वह्नौ जातिविशेष एव
[Page3570-a+ 38]
<>कल्प्यते इति तन्न वह्नित्वेन कार्य्यत्वग्रहात्तद्रक्षार्थं
<>तृणादौ शक्तिकल्पनौचित्यात् । यथा चान्वयव्यतिरेकाभ्यां
<>तृणफुत्कारयोः परस्परसहकारित्वं तथैव तच्छक्त्योरपि
<>परस्परसहकारित्वेन वह्न्यनुकूलत्वं तथैव कार्य्यदर्शनात
<>एवं तृणारणिमणिफुत्कारनिर्मन्थनतरणिकिरणाना
<>वह्न्यनुकूलशक्तिमत्त्वेन कारणत्वेऽपि फुत्कारेण तृणा-
<>देव, निर्मन्यनेनारणेरेव प्रतिफलिततरणिकिरणैर्मणे-
<>रेवाग्न्युत्पत्तिः न तु मणिफुत्कारादिभ्यो, मणिफुत्कार-
<>शक्त्योः परस्परसहकारित्वविरहात् । यत्तु तृणफुत्-
<>कारादिस्तोमत्रये विशिष्टे शक्तिरिति तन्न तृणत्वेन
<>ग्रहीतकारणताभङ्गप्रसङ्गादिति । उच्यते । तृणारणि
<>मणिफुत्कारादिव्यक्तीनामानन्त्येन प्रतिव्यक्ति भावहेतु-
<>जानन्तशक्तिस्वीकारे गौरवं तावदनन्तव्यक्तिजन्यावान्तर-
<>वह्निव्यक्तिषु जातित्रयकल्पने लाघवमिति तदेव कल्प्यते
<>न च जातौ योग्यानुपलब्धिवाधः गोमयप्रभववृश्चिक-
<>प्रभववृश्चिकयोर्वा पाटलत्वकपिलत्वव्यङ्ग्यवैजात्यस्य प्रत्य-
<>क्षसिद्धत्वात् तृणजन्यनानावह्निषु तृणजन्यत्वज्ञानान-
<>न्तरं मणिजन्यव्यावृत्त्याऽनुगतबुद्धिरस्ति । जातिविषया
<>तृणजन्यत्वेनोपाधिनाऽसाविति चेन्न बाधकं विनानुगत-
<>बुद्धेस्तद्व्यङ्ग्यजातिविषयत्वनियमात् न च । गोमयवृश्चिक-
<>प्रभववृश्चिकजातिपरम्परायामननुगतजात्यापत्तिः गोमय-
<>जन्यवृश्चिक--प्रभवत्वजातेः सत्त्वात् वह्निमात्रे च दाह-
<>स्पर्शवानवयवः तत्संयोगः सेवनादिश्च कारणानि न तु
<>तृणादिकं विनापि, तदुत्पत्तिप्रसङ्गः विशेषसामग्रीमादा-
<>यैव सा, साध्यसामग्र्याजनकत्वात् । ननु तृणारणि-
<>मणीनां वह्नौ कारणत्वग्रहे शक्तिवैजात्ययोरन्यतरकल्पनं
<>तद्ग्रहश्च नान्वयव्यरिरेकाभ्यां व्यभिचारात् । अथारणि-
<>मण्यभाववति स्तोमविशेषे तृणं विना वह्निव्यतिरेकः
<>तृणान्वयवह्निरित्यन्वयव्यतिरेकाभ्यां तत्रैव स्तोमे तदि-
<>तरहेतुसकलसमवधाने तृणान्वयेऽवश्यं वह्निरिति नियता-
<>न्वयेन रासभादिव्यावृत्तेन तृणादिकारणत्वग्रह इति
<>चेन्न तृणं विनापि वह्निरिति ज्ञाने सति नियतपूर्ववर्त्ति-
<>त्वस्य कारणस्यग्रहीतुमशक्यत्वात् । तृणाजन्येवह्नौ मणेः
<>कारणत्वग्रह इति चेत् व्यभिचारेण वह्नौ तृणजन्यत्वाग्रहे
<>तदजन्यत्वस्याप्यग्रहात् वह्निमात्रस्यैव उपजन्यत्वाच्च । न च
<>मण्यजन्यत्वेन तृणजन्यत्वग्रह इति, अन्योऽन्याश्रयात् ।
<>यत्तु यत्र कारणताग्राहकं नास्ति तत्र व्यभिचारस्तद्-
<>ग्रहपरिपन्धीति तन्न अवाधितनियतपूर्ववर्त्तिताभावग्रहे
[Page3570-b+ 38]
<>तद्ग्रहस्यासम्भवात् अभावप्रमायां भावज्ञानानुदयादति
<>उच्यते उक्तग्राहकैर्वह्निंनिष्ठकार्य्यतानिरूपितकारणताव-
<>च्छेदकरूपवत्त्वं तृणस्य तृणनिष्ठनिरूपितकार्य्यताव-
<>च्छेदकरूपवत्त्वं वह्नेर्वाऽकार्य्यकारणव्यावृत्तं परिच्छि-
<>द्यते । न तु तृणत्वेन कारणत्वं वह्नित्वेन वा कार्य्यत्वं
<>तच्चोभयथापि सम्भवति वह्नित्वेन कार्य्यतया तदनु-
<>कूलशक्तिमत्त्वेन तृणादीनां कारणतया वह्नित्वावान्तर-
<>जातिविशेषेण कार्य्यतया वा अत्र च विनिगमकमुक्तमेव ।
<>अथ तृणारणिमणीनामभावत्रयेण कार्य्यमित्यन्वयव्यति-
<>रेकाभ्याम् अभावत्रयाभावत्वेन तृणादीनां कारणत्थमिति
<>न व्यभिचारः अभावाभावत्वस्य भावपर्य्यवसन्नत्वादिति
<>चेत् अभावत्रयाणामभावः किं तृणदिप्रत्येकव्यापकेऽप्येक
<>एव उत तृणादि प्रत्येकमेव । आद्येऽभावस्य कारणत्व-
<>मिति किमायातं तृणादिकारणत्वे, द्वितीये तृणस्य
<>नारणिमण्यभावाभावत्वं भावाभावत्वतदुभयापत्तेः ।
<>एतेनाभावत्रये कार्य्यं न तदभावे कार्य्यमित्यन्वयव्यति-
<>रेकाभ्यां तृणादिप्रत्येकस्य कारणत्वग्रह इति परास्तम्” ।
<LEND>
