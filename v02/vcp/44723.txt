<L>44723<pc>5176,b<k1>संविद्व्यतिक्रम<k2>संविद्व्यतिक्रम
संविद्व्यतिक्रम¦ पु० संविदाऽङ्गीकारस्य व्यतिक्रमा यत्र ।
<>कृताङ्गीकारस्योल्लङ्घनहेतुके विवादभेदे वीरमि० तन्निरूपणं
<>यथा “तस्य स्वरूप व्यतिरेकस्खेन दर्शयति” नारदः
<>“पाषण्डनैगमादीनां स्थितिः समय उच्यते । समयस्या-
<>नपाकम तद्विवादपदं स्मृतमिति” । पाषण्डाः वैदिक-
<>मार्गद्वेषिणः क्षपणकादयः । नैगमाः सार्थिका वणिज
<>इति मदनरत्ने । नैगमाः षेदप्रामाण्याभ्यु पगन्तारः
<>पाशुपतादय इति मिताक्षरायाम् । आदिशब्देन विद्वद्-
<>ब्रह्मणसमूहादीनां ग्रहणम् । समयस्यानपाकर्म व्य-
<>तिक्रमः संमयापरिपालनमिति यावत् तद्व्यतिक्रम्य-
<>माणं विवादपदम्भवतीत्यर्थः । तद्रूपयोग्यार्थमाह
<>वृहस्यतिः “वेदविद्याविदा विप्राः तेषां वृत्ति०
<>प्रकल्पयेत्” इति । याज्ञवल्क्योऽपि “राजा कृत्वा पुरे
<>स्थानं ब्रह्मण्यं न्यस्य तत्र तु । त्रैविद्यं वृत्तिमद् ब्रू-
<>यात् स्वघर्मः पाल्यतामिति” । ब्रह्मणानां समूहो ब्रह्म-
<>ण्यम् । “ब्राह्मणमानववाडवाद्यदिति” पा० सूत्रेण यत् ।
<>विद्या वेदा तिसृणां विद्यानां समाहारस्त्रिविद्यम् ।
<>त्रिविद्यमधीते इति । तेषां वृत्तिं प्रकल्ययेदित्यस्या-
<>ऽर्थो वृहस्पतिनैव विवृतः “अनाच्छेद्यकरास्तेभ्यः प्रद-
<>द्याद् गृहभूमिकाः । युक्तभाव्यश्च नृपतिर्लेखयित्वा
<>स्वाशासनम्” इति । अनाच्छेद्यकराः अग्राह्य-
<>कराः । एतदुक्तम्भवति । आगामिनृपतिभिरग्राह्य-
[Page5177-a+ 38]
<>कराः तेभ्यो सिसृष्टकराश्च गृहभूमिकाः प्रदद्यादिति ।
<>एवं नियुक्तैर्यत्कर्तव्यं तदाह याज्ञवल्क्यः “निजधर्मा-
<>विरोधेन यस्तु सामयिको भवेत् । सोऽपि यत्नेन सरक्ष्यो
<>धर्मो राजकृतश्च यः” इति । निजधर्माविरोधेन श्रौ-
<>तस्मार्त्तकर्माविरोधेन सामयिकः समयान्निष्पन्नो यो धर्मो
<>गोप्रचारोदकरक्षणदेवगृहपालनादिरूपः सोऽपि यत्नेन
<>रक्षणीयः । यश्च राज्ञा कृतो निजधर्माविरोधेनैव यः
<>सामयिको धर्मो यावत्पथिकम्भोजनन्देयमस्मदरातिम-
<>ण्डले तुरगादयो न प्रस्थापनीया इत्येवंरूपः सोऽपि
<>यत्नेन रक्षणीय इत्यर्थः । वृहस्पतिरपि “नित्यं नैमि
<>त्तिकं काम्यं शान्तिकम्पौष्टिकन्तथा । पौराणां कर्म कु-
<>र्य्युस्ते सन्दिग्धे निर्णर्य तथेति” । पौराणां पुरवासि-
<>नामित्यर्थः । एवं राजनियुक्तसमुदायविशेषस्य कार्य्य-
<>विशेष उक्तः । सर्वसमुदायाताञ्च कार्य्यमाह स एव
<>“ग्रासश्रेणिगणानाञ्च सङ्केतः समयक्रिया । बाधाकाले
<>तु सा कार्थ्या धर्मकार्य्ये तथैव च । चाटचोरभये वाधाः
<>सर्वसाधारणाः स्मृताः । तत्रोपशमनं कार्य्यं सर्वेश्चैकेन
<>केनचिदिति” । गणानाञ्चेत्यत्र चशब्दः पाषण्डनैग-
<>मादीनां समुच्चयार्थः । ततशच गणपाषण्डनैगमादीनां
<>लमयकरणमन्तरेण यद्युपद्रवो दुःपरिहरः धर्मकार्य्यं च
<>दुःसाध्यन्तदा पारिभाषिकी समयक्रिया सर्वोर्मलितैः
<>कार्य्या । चाटोवृकः । चाटचोरादिभ्यो भये प्राप्ते
<>तदुपशमनं सर्वैः कार्व्यमित्यर्थः । धर्मकार्य्यमपि सम्भूय
<>कार्य्यमित्युक्तं तेनैव “मभाप्रपादेवगृहतटाकारामसं
<>स्कतिः । तथाऽनाथदरिद्राणां संस्कारो यजनक्रिवा ।
<>कुलायननिरोधश्न कार्य्यमस्माभिरंशतः । यत्रैतल्लिखितं
<>पत्रे धर्म्या सा समयक्रिया । पालनीयाः समस्तैस्तैर्यः
<>समर्थो विसंवदेत् । सर्वस्वहरणं दण्डस्तस्य निर्वासनं
<>युरादिति” । समा मण्डपः । प्रपा पानीयशालिका ।
<>आरासः उपवनम । संस्कतिः जीर्णोद्धारः । संस्कार
<>उपनयनादिकः प्रेददहमादिकश्च । यजनक्रिया सोम-
<>यागादिकर्त्तृभ्यो दानम । कुलायननिरोधः । कुलायनस्य
<>दुर्भिक्षाद्यपगमपर्यन्तस्य धारणम् । कुल्यायनविरोधश्चेति
<>कल्पतरौ पाठः । कुल्यायननिरोधः कुल्यायाः प्रवर्त्तन-
<>मप्रतिसन्धश्च । एवं कृता समुयक्रिया न केवलं सयुदायि-
<>भिरेव पालनीया अपि तु राज्ञापि इत्याह नारदः
<>“पाषण्डनैगनश्रेणिपूगव्रातगणादिषु । संरक्षेत् समयं
<>राजा ष्टुर्गं जनपदे तथेति” । पाषण्डा । वेदोक्तलिङ्ग-
[Page5177-b+ 38]
<>धारणव्यतिरिक्ताः सर्वे लिङ्गिमः । तेषु विहित-
<>भिक्षाचरणाद्याः सन्ति । नैगमाः सार्थिका वणिक्-
<>प्रभृतयः । तेषु सकञ्चुकसन्देशहरपुरुषतिरस्कारिणो
<>दण्ड्या इत्येवमादयोबहवः समया विद्यन्ते । अथ वा
<>नैगमाः आप्तप्रणेतृत्वेन ये वेदप्रामाण्यमिच्छान्त पाशु-
<>पतादयः । श्रेणयः एकशिल्पोपजीविनः । तास्विदभनयैव
<>श्रेण्या विक्रेयमित्येवमादिकाः समया वरीवर्त्तन्ते ।
<>पूगा हस्त्यश्वारोहादयः । व्रातगणशब्दयारर्थमाह
<>कात्यायनः “नानायुधधरा व्राताः समवेतास्तु की-
<>र्त्तिताः । कुलानां हि समूहस्तु गणः सम्परिकीर्त्तितः”
<>इति । पूगे व्राते वास्त्रमुत्सृज्य समरे न गन्तव्यमित्ये-
<>वमादयः समया वर्त्तन्ते । गणे तु पञ्चमे दिने पञ्चमे
<>वर्षे वा कर्णवेधः कर्त्तव्य इत्येवमादि समयः समस्ति ।
<>गणादीत्यत्रादिशब्देन ब्रह्मपुरीनिविष्टस्य महाजनादेः
<>परिग्रहः । तत्र गुरुदक्षिणाद्यर्थमागता माननीय इ-
<>त्यादिः समयोऽस्ति । दुर्गे तु धान्यादिकं गृहीत्वा अन्यत्र
<>न तद्विक्रेयमित्यादिरस्ति समयः । जनपदे तु क्वचि-
<>द्विक्रेतृसकाशाच्छुल्कग्रहणमित्याद्यनेकविधः समयो
<>वरोवर्त्तते । तदेवं समयजातं यथा न भ्रश्यति तथा
<>राजा कुर्य्यादित्यर्थः । समूहादिपुरुषविषये विशेषमाह
<>वृहस्पतिः “कोशेन लेख्यक्रियया मध्यस्थैर्वा परस्परम् ।
<>विश्वासं कृत्वा यः कुर्य्युः कार्य्याणि समनन्तरम्” इति ।
<>कोशेन देवतास्नानोदकपानेन । लेख्यक्रियया समयप-
<>त्रेण । मध्यस्थैः प्रतिभूभिः कार्य्याणि समूहतार्य्याणि ।
<>एतदक्तं भवति । समुदायिभिः परस्परं समयातिक्र-
<>माभावाय कोशादिभिर्विश्वासमुत्पाद्य सामयिककार्य्याणि
<>कर्त्तव्यानीति । कात्यायनोऽपि “समूहानां तु यो धर्म-
<>स्तेन धर्मेण ते सदा । प्रकुर्युः सर्वकर्माणि स्वधर्मेषु
<>व्यवस्थिताः” इति । सामयिकधर्मनिजधर्मानतिक्रमेण स-
<>र्वकार्य्याणि समुदायिनः कुर्युरित्यर्यः । याज्ञवल्क्योऽषि
<>“निजधर्माविरोधेन यस्तु सामयिको भवेत् । सोऽपि
<>यत्नेन संरक्ष्यी धर्मो राजकृतश्च यः” इति । निजघर्मावि-
<>रोधेनेत्यनेन निजधर्माविरोधी सामयिको धर्मा यथा
<>सन्व्यावन्दनवेलायां सर्वैरेव स्वव्यापारप्ररिहारेण, राज-
<>भवनं प्रत्यागन्तव्यं यो नायास्यति प्रथमसाहसं दण्ड्यः
<>इति नासौ रक्ष्य इत्यर्थादुक्तम् । कात्यायनोऽपि “अ-
<>वरोधेन धर्मस्य निर्जितं राजशासनम् । तस्यैवाचरणं
<>पूर्वं सर्त्तव्यन्तु नृपाज्ञयेति” । धर्मस्य श्रौतस्मार्त्तादि
[Page5178-a+ 38]
<>धर्मस्य निर्जितं कृतमित्यर्थः “राज्ञा प्रवर्त्तितान् धर्मान्
<>यो नरो नानुपालयेत् । गर्ह्यः स पापो दण्ड्यश्च लोप
<>यन् राजशासनम्” इति । विचित्रबुद्धिभिः समुदा
<>यिभिरनेकैरैकमत्येन कार्य्यकरणासम्भवात् द्वित्राः पञ्च
<>वा कार्य्यचिन्तकाः कर्त्तव्या इत्याह वृहस्पतिः “द्वौ
<>त्रयः पञ्च वा कार्य्याः समूहाहतवादिनः । कर्त्तव्यं
<>वचनन्तेषां ग्रामश्रेणिगणादिभिरिति” । कार्य्यचिन्त-
<>केषु हेयोपादेयान्दर्शयति स एव “विद्वेषिणो व्यसनिनः
<>शालीनालसभीरवः । लुब्धातिवृद्धबालाश्च न कार्य्याः
<>कार्य्यचिन्तकाः । शुचयो वेदधर्मज्ञाः दक्षा दान्ताः
<>कुलोद्भवाः । सर्वकार्य्यप्रवीणाश्च कर्त्तव्याञ्च महात्तमाः”
<>इति । शालीनाः अधृष्टाः कार्य्यचिन्तकाः स
<>मुदायकार्य्यसाधकविचारकाः । कार्य्याचिन्तकानामपि
<>समूहहितवादिनां वचनं सर्वैः समूहिभिः कार्य्यामि-
<>त्याह याज्ञवल्क्यः “कर्त्तव्यं वचनं सर्वैः समूहहित-
<>वादिनाम्” इति । समूहप्रतिकूलस्य प्रथमसाहसं
<>दण्ड इत्याह स एव “यस्तत्र विपरीतः स्यात् स दाप्यः
<>प्रथमं दमम्” इति । प्रथमं पूर्वसाहसम् । कात्यायनो-
<>ऽपि “युक्तियुक्तं वचो हन्याद् वक्तुर्योऽनवकाशतः ।
<>अयुक्तञ्चव यो व्रूयात् स दाप्यः पूर्वसाहसम्” इति ।
<>वृहस्पतिरपि “यस्तु साधारणं हिंस्यात् क्षिपेत्त्रैविद्यमेव
<>वा । सन्धिक्रियां विहन्थाच्च स निर्वास्यस्ततः पुरात्”
<>इति । साधारणम् समुदायग्राह्यं दण्डादि द्रव्यम् ।
<>हिंस्यात् । दण्ड्यादेः साहाय्यकरणान्नाशयेत् क्षिपेत् वा
<>तिरष्कुर्य्यादित्यर्थः । समूहिनामप्यधर्मेण द्वेषादिना
<>कार्य्यकरणे दण्डमाह स एव “बाधां कुर्युर्य एकस्य
<>सम्भूता द्वेषसंयुताः । राज्ञा तु विनिवार्यास्ते शास्या
<>श्चैवानुवन्धतः” इति । अनुबन्धतः निग्रहतारतम्यानु
<>सारेण । मुख्यानाम्नपराक्षविशेषे दण्डविशेषमाह याज्ञ-
<>वल्क्यः “गणद्रव्यं हरेद्यस्वु स विदं लङ्घवेच्च यः ।
<>सर्वस्वहरणं कृत्वा तं राष्ट्राद्विप्रवासयेत्” इति । मुख्य
<>दण्डने समूहस्यैवाधिकारः । अतएव कात्याद्धनः “साह-
<>सी भेदकारी च गणद्रव्यविनाशकः । उच्छेद्याः सर्व
<>एवैते विख्याप्यैव नृपे भृगुरिति” । नृपे विख्याप्य गणे-
<>नोच्छेद्या इत्यर्यः । समूहाशक्तौ तस्य दण्डो राज्ञा
<>विधयः । अतएव ममुः “यो ग्रामदेशमङ्घननां कृत्वा
<>सत्येन संविदम् । विसंवदेन्नरो लोभात्तं राष्ट्राद्विप्र-
<>वाद्धयेत् । निगृह्य दापयेच्चैगं समयष्यभिवारिणम् ।
[Page5178-b+ 38]
<>चतुःसुवर्णान् षण्णिष्काश्छतमानञ्च राजतम् । एवं द-
<>ण्डविधिं कुर्य्याद्धार्मिकः पृथिवीपतिः । ग्रामजातिसमू-
<>हेषु समयव्यभिचारिणाम्” इति । एतेषां प्रवासन-
<>चतुः सुवर्णषण्णिष्कशतमानरूपाणाञ्चतुर्णां दण्डानाञ्चाति
<>विद्यागुणाद्यपेक्षया व्यवस्था कल्पनीया । यत्तु कञ्चि-
<>देतेषाञ्चतुर्णां दण्डानां क्रमेण ब्राह्मणादिचतुर्वर्ण-
<>विषयत्वमित्याह तदज्ञानविलसितम् । एतादृशव्यवस्थायां
<>प्रमाणाभावात् । ब्राह्मणस्य प्रवासन क्षत्रियादीनाञ्च-
<>तुःसुवर्णादि दण्ड इत्यस्यानुचितत्वाच्च । मर्मोद्घाटका-
<>दीनां पुरान्निर्वासनमेव दण्ड इत्याह वृहस्पतिः “अरु-
<>न्तुदः सूचकश्च भेदकृत्साहसी तथा । श्रेणिपूगनृपद्विष्टः
<>क्षिप्रं निर्वास्यते ततः” इति । अरुन्तुदः मर्मोद्घाटकः ।
<>सूचकः पिशुनः । पिशुनौ खलसूचकावित्यभिधानात् ।
<>भेदकृत् समुदायिषु वैमत्यकृत् । समूहस्थानान्निर्वास्यते
<>समूहेनेति शेषः । न च समूहस्य दण्डकरणेऽनधिकारात्
<>समूहेनेति शेषकरणमयुक्तमिति वक्तव्यम् । पूर्वोक्तकात्या-
<>यनवचनेन समुहस्यैव मुख्यदण्डनेऽधिकारस्य प्रतिपा-
<>दितत्वात् “पूगश्रेणिगणाध्यक्षाः पुरदुर्गनिवासिनः ।
<>वाग्धिग्दण्डपरित्यागं प्रकुर्युः पापकारिणम् । तैः
<>कृतं यत् सधर्मेण निग्रहानुग्रहं नृणाम् । तद्राज्ञ मनु-
<>मन्तव्यं निसृष्टार्था हि ते स्मृताः” इति वृहस्पति-
<>नामभिधानाच्च । वाग्दण्डः पापिष्ठोऽसीत्यादि भाष-
<>णम् । धिग्दण्डोधिक्त्वामिति भाषणम् । परित्यागोऽस-
<>द्व्यवहार्य्यत्व करणं निर्वासनं वा । उभयत्रापि लोके
<>परित्यागशब्दप्रयोगदर्शनात् । एतच्चार्थदण्डादेरुपलक्ष-
<>णार्थम् । निग्रहानुग्रहमित्येतेन पुनः साम्येनाभि-
<>धानात् निसृष्टार्था अज्ञातकार्याः । नारदोऽपि “पृथग्-
<>गणांस्तु ये भिन्द्युस्ते विनेया विशेषतः । आवहेयुर्भयं
<>घोरं व्याधिवत्तेह्युपेक्षिता” इति । गणान् श्रेण्यादि-
<>रूपान् । वृहस्पतिरपि “तत्र भेदमुपेक्षां वा यः कश्चित्-
<>कुरुते नरः । चतुःघवर्णं षणिष्कांस्तख दण्डो विधी-
<>यते” इति । मुवर्णचतुष्टयषण्णिष्कयोः शक्त्यादितारत-
<>न्यानुनारेण गुणवदगुणवद्विषयत्वेन वा व्यवस्वा मन्तव्या ।
<>पाषण्डादिसवसमूहेषु राज्ञा यथा वर्त्तितव्यन्तदाह ना-
<>रदः “यो धर्मः कर्म यच्चैषामुपव्याटविधिश्च यः ।
<>यच्चैषां प्रत्युपादानमभुमत्येत् तत्तथेति” । धर्मः सत्य-
<>वदनादिः । कर्म प्रातःप्रर्धु षितमिक्षादनादिः उपस्यन-
<>बिधिः षमूहकार्थार्थं मृदङ्गादिध्वनिमाकर्ण्यं मण्ड-
[Page5179-a+ 38]
<>पादौ मेसनम् । प्रत्थुपादानञ्जीवनाय तापसवेषपरि-
<>ग्रहः । एषां पाषण्डिनामित्यर्थः । अन्यदपि राजकृत्य
<>माह स एव “प्रतिकूलरु यद्राज्ञः प्रकृत्या च मतञ्च यत् ।
<>बाधकञ्च यदर्थानां तत्तेम्बोऽपि निवर्त्तयेत्” इति ।
<>यद्राज्ञः प्रतिकूलम् “यथा यस्य राज्ञर्स्तु कुरुते शूद्रोधर्म
<>विवेचगम् । तस्य प्रक्षुभ्यते राद्रं बलं कोशश्च नश्यति”
<>इति । एवञ्च सार्थिकादिशूद्रविवादे घर्मविवेचनं
<>च यद्राज्ञ इत्यस्योदाहरणम्मन्तव्यम् । प्रकृत्या स्वभा-
<>वत एव मतम् अवज्ञातार्थं पाषण्डादिषु ताम्बू-
<>लभक्षणादिकम् । यच्चार्थानां वाधकन्धननाशकचौरादि-
<>संबाधादिकं तत्तेभ्योऽपि निवर्त्तयेत् । यथा ते न कुर्वन्ति
<>तथा कुर्व्यादित्यर्थः । अन्यदपि निवर्त्त्यमाह स एव
<>“दोषंवत्करणं यत्स्यादनाभ्रायप्रकल्पितम् । प्रवृत्तमपि
<>तद्राजा श्रेयस्कामो निवर्त्तयेत्” । लोमादिदोषवत्करण
<>श्रुतिस्मृतिविरुद्धं विधवादौ वेश्यात्वादिकं पाषण्डा-
<>दिभिः प्रकल्पितम् । तद्बहुकालप्रवृत्तमपि राज्ञा निव-
<>र्त्तनीयमित्यर्थः । त्रैविद्यानां प्रतिपादितं धर्मं श्रेण्या-
<>दिष्वतिदिशति याज्ञवल्क्यः “श्रोणिनैगमपाषण्डिगणा-
<>नीमप्ययं विधिः । भेदञ्चैषां नृपोरक्षेत् पूर्ववृत्तिं च
<>पालयेत्” इति । समूहकार्यार्थमागताय यद्राज्ञा समूह
<>पूजार्थं दत्तन्तद्यदि समूहायासौ न ददाति तदा त-
<>द्दत्तं एकादशगुणं दाप्य इत्याह स एव “समूहकार्य्य
<>आयातान् कृतकार्यान् विसर्जयेत् । सदानमानसत्कारैः
<>पूजयित्वा महीपतिः । समूहकार्य्यं प्रहिता यल्लभेत
<>तदर्पयेत् । एकादशगुणं दाप्यो यद्यसौ नार्पयेत् स्वयम्” ।
<>इति । यल्लभेत समूहसम्भाननार्थमिति शेषः । यतो रा-
<>जदत्तं सर्वसाधाराणमतो यथांशतो विभागं कृत्वा ग्राह्यं
<>निस्वादिभ्यो वा दातव्यमित्याह वृहस्पतिः “ततो लभ्येत
<>यत्किञ्चित् सर्वेषामेव तत्समम् । षण्मासिकं मासिकं वा
<>विभक्तव्यं यथांशतः । देयं वा निःस्पवृद्धान्घस्त्रीयाला
<>तुररोगिषु । सान्तानिकादिषु तथा धर्म एव सतातनः”
<>इति । एकस्य पुरुषस्य षण्मासनिर्वाहाय पर्य्याप्तं कुटु-
<>म्बस्य वैकस्य षण्मासनिर्वाहाय पर्य्याप्तं, लब्धं वा यथां-
<>शतः स्वस्वांशानुरूपेण विभजनीयन्निस्वादिभ्यो वा देय-
<>मिति तात्पर्यार्थः राजप्रसादलब्धवदृणमपि सर्वेषां सम-
<>मित्पाह स एव “यत्तैः प्राप्तं रपितं वा गणार्थं वा
<>वा ऋणं कृतम् । राजप्रसादलब्धञ्च सर्वेषामेव तत्समम्”
<>इति । अयमर्थः । तैः समूहकार्य्यार्थं प्रहितैर्यत्सीमा-
[Page5179-b+ 38]
<>विवादावधिं क्षेत्रारामादिकं धर्माधिकरणे त्यायतः पा-
<>प्तम् । यच्च परैरपह्रियमाणं रक्षितं यच्च लमूहप्रयो-
<>जनार्थमुपात्तमृणम्, यच्च राजप्रसादलब्धं तत् सर्वं
<>सर्वेषां समुदायिनां सममिति । गणकृतमृणं सर्वेषां
<>सममित्यस्य क्वचिदपवादमाह कात्यायनः “गणमुद्दिश्य
<>यत्किञ्चित् कृत्वर्णं भक्षितं भवेत् । आत्मार्थं विनियुक्तं
<>वा दैयं तैरेव तद्भवेत्” इति । तैः मुख्यैः । ये तु समुदा-
<>यानुग्रहात्तदन्तर्भावं प्राप्ताः ये च समुदायक्षोभादिना
<>ततो बहिर्भूतास्तान् प्रत्याह स एव “गणानां श्रेणि-
<>वर्गाणां गताः स्युर्य्येऽपि मध्यताम् । प्राकृतस्य घनर्णस्य
<>समाशाः सर्व एवेति । तथैव भोज्यवैभव्यदानधर्मक्रि-
<>यासु च । समूहस्थोऽंशभागी स्यात् प्राग्गतस्त्वंशभा-
<>ङ्नत्विति” ।
<LEND>
