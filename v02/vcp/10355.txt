<L>10355<pc>1394,b<k1>ऊष्मन्<k2>ऊष्मन्
ऊष्मन्¦ पु० ऊष--मनिन् । १ ग्रीष्मे २ तेजोद्रव्यस्य सूक्ष्मावयवे
<>(भाप) “भुवा सहोष्माणममुञ्चदूर्द्ध्वगम्” कुमा० “यथाग्नेर्धूम
<>उदयते एवमेषामूष्मोदयते” शत० ब्रा० १, ६, २, १, ५ ।
<>व्यारणोक्तेषु सोष्मवायुनोच्चार्य्यमाणेषु शषसहरूपेषु वर्णेषु ।
<>“स्वराणामूष्मणाञ्चैव विवृतं करणं मतम्” शिक्षा । “शष-
<>सहा ऊष्माणः” सि० कौ० । “सर्वे स्वरा घोषवन्तो
<>बलवन्तो वक्तव्याः इन्द्रे बलं ददानीति । सर्व्वऊ-
<>ष्माणोऽग्रस्ता अनिरस्ता विवृता वक्तव्याः प्रजापतेरात्मानं
<>परिददानीति” छा० उ० । “सर्व्व ऊष्माणोऽग्रस्ता
<>अन्तरप्रवेशिता अनिरस्ता अबहिराक्षिप्ता विवृता वि-
<>वृतप्रयत्नोच्चारिताः प्रजापतेरात्मानं परिददानि प्रय-
<>च्छामि” शा० भा० । “अथ यद्येनमूष्मसूपालभेत प्रजापतेः
<>शरणोऽभूवं स त्वा प्रतिपेक्ष्यतोत्येनं ब्रूयात्” छा० उ० ।
<>“स्पर्शस्तस्याभवज्जीवः स्वरोदेह उदाहृतः । उष्माणमि-
<>न्द्रियाण्याहुरन्तस्था बलमात्मनः । स्वराः सप्त विहारेण
<>भवन्ति स्म प्रजापतेः” भाग० ३, १२, ३०, ऊष्माणं शषसह
<>इति चतुष्टयम् अन्तः स्था यरलवाः सप्त स्वराः षड्जादयः
<>विहारेण क्रीडया” श्रीधरः । “खे खानि वायौ निश्वासां
<>स्तेजःसूष्माणमात्मवान् । अप्स्वसृक्श्लेष्मशुक्राणिक्षितौ
<>शेषं यथोद्भवम्” भाग० ७, १२, २४, । अत्र तेज रूष्माण
<>मिति स्वकारणे लयाभिधानात् तस्य तेज कार्य्यता गम्यते ।
<>सुश्रुते च तस्य तेजः कार्य्यत्वदुक्तं तच्च उष्णशब्दे दर्शितम् ।
<>देहस्योष्मां च ब्रह्माभिन्न कौक्षेयानलोपाधिकजीवसंयोगेनैव-
<>भवति यथोक्तं छा० उ० भाष्ययोः । “अथ यदतः परोदिवो-
<>ज्योतिर्दीप्यते विश्वतः पृष्ठेषु सर्व्वतः पृष्ठेषु अनुत्तमेषूत्तमेषु
<>लोकेष्विदः वाव तद्यदिद मस्मिन्नन्तः पुरुषे ज्योतिस्तस्यैषा
<>दृष्टिः विजानाति” उप० । “इदं वावेदमेव तद्यदिदमस्मिन्
<>पुरुषेऽन्तर्मध्ये ज्योतिः चक्षुःश्रोत्रग्राह्येन लिङ्गेनोष्णि-
<>म्रा शब्देन वावगम्यते । यत्त्वचा स्पर्शरूपेण गृह्यते
<>तच्चक्षुषैव । दृढप्रतीतिकरत्वात्त्वचोऽविनामूतत्वाच्च रूप-
[Page1395-a+ 38]
<>स्पर्शयोः । कथं पुनस्तस्य ज्योतिषो लिङ्गं त्वग्दृष्टिगोच-
<>रत्वमापद्यते? इत्याह यत्र यस्मिन् काले एतदिति क्रिया-
<>विशेषणं अस्मिन् शरीरे हस्तेनालभ्य संस्पर्शेनोष्णिमानं
<>रूपसहभाविनमुष्णस्पर्शभावं विजानाति स ह्युष्णिमा
<>नामरूपव्याकरणाय देहमनुप्रविष्टस्य चैतन्यात्मज्योतिषो
<>लिङ्गमव्यभिचारात् । न हि जीवन्तमात्मानमूष्णिमा व्यभि-
<>चरति । “उष्ण एव जीविष्यन् शीतो मरिष्यन्निति” हि वि-
<>ज्ञायते । मरणकाले च “तेजः परस्यां देवतायामिति”
<>परेणाविभागत्वोपगमादतोऽसाधारणं लिङ्गमौष्ण्यमग्ने-
<>रिव धूमः । अतस्तस्य परस्यैषा दृष्टिः साक्षादिव दर्शनं
<>दर्शनोपाय इत्यर्थः” ।
<>एतद्वाक्यञ्च कौक्षेयानलोपाघिकजीवाभिन्नब्रह्मपरं तस्यैव
<>ज्योतिःशब्दाभिधेयत्वेन तत्सम्पर्कादेव देहस्यौष्ण्यसम्भवः
<>तदेतत् शा० सू० भाष्ययोः समर्थितं यथा “ज्योतिश्चरणा-
<>भिधानात्” शा० सू० “इदमामनन्ति अथ यदतः परोदिवो
<>ज्योतिर्दीप्यते विश्वतः पृष्ठेषु सर्वतः पृष्ठेष्वनुत्तमेषूत्तमेषु
<>लोकेष्विदं वाव तद्यदिदमस्मिन्नन्तः पुरुषे ज्योतिरिति” तत्र
<>संशयः किमिह ज्योतिःशब्देनादित्यादिकं ज्योतिरभिधी-
<>यते? किं वा पर आत्मेति? । अर्थान्तरविषयस्यापि शब्दस्य
<>तल्लिङ्गाद्ब्रह्मविषयत्वमुक्तम् इह तल्लिङ्गमेवास्ति नास्ति वेति
<>विचार्यते किन्तावत् प्राप्तं आदित्यादिकमेव ज्योतिःश-
<>ब्देन परिगृह्यते इति । कुत? प्रसिद्धेः तमो ज्योति-
<>रिति हीमौ शब्दौ परस्परप्रतिद्वन्द्विविषयौ प्रसिद्धौ ।
<>चक्षुर्वृत्तेर्निरोघकं शार्वरादिकन्तम उच्यते । तस्याएवानु-
<>ग्राहकमादित्यादिकं ज्योतिः । तथा दीप्यते इतीयमपि
<>श्रुतिरादित्यादिविषया प्रसिद्धा न हि रूपादिहीनं ब्र-
<>ह्म दीप्यत इति मुख्यां श्रुतिमर्हति । किञ्च द्युमर्यादत्व-
<>श्रुतेश्च । न हि चराचरवीजस्य ब्रह्मणः सर्बात्मकस्य द्यौर्म-
<>र्य्यादा युक्ता कार्यस्य तु ज्योतिषः परिच्छिन्नस्य द्यौर्मर्या-
<>दा स्यात् “परोदिवो ज्योतिरिति” च ब्राह्मणम् ननु का-
<>र्यस्यापि ज्योतिषः सर्व्वत्र गम्यमानत्वात् मर्यादावत्त्व-
<>मसमञ्जसं अस्तु तर्ह्यत्रिवृत्कृतन्तेजः प्रथमजम् । न
<>अत्रिवृत्कृतस्य तेजसः प्रयोजनाभावादिति । इदमेव
<>प्रयोजनं यदुपास्यत्वमिति चेन्न प्रयोजनान्तरप्रयुक्तस्यैवा-
<>दित्यादेरुपास्यत्वदर्शनात् । “तासां त्रिवृतं त्रिवृतमेकैकां
<>करवाणीति” चाविशेषश्रुतेः । नचात्रिवृत्कृतस्यापि ते-
<>जसोद्युमर्यादत्वं प्रसिद्धम् । अस्तु तर्हि त्रिवृत्कृतमेव
<>तेजो ज्योतिः शब्दम् । ननूक्तमर्वागपि दिवो गम्यतेऽग्न्या-
[Page1395-b+ 38]
<>दिकं ज्योतिरिति नैष दोषः सर्वत्रापि गम्यमानस्य ज्यो-
<>तिपः परोदिव इत्युपासनार्थः प्रदेशविशेषपरिग्रहो न
<>विरुध्यते न तु निःप्रदेशस्य ब्रह्मणः प्रदेशविशेषकल्पना-
<>भागिनी । सर्व्वतः पृष्ठेष्वनुत्तमेषूत्तमेषु लोकेष्विति
<>चाधारबहुत्वश्रुतिः कार्ये ज्योतिष्युपपद्यतेतराम् ।
<>“इदं वाव तद्यदिदमस्मिन्नन्तः पुरुषे ज्योतिरिति” च कौ-
<>क्षेये ज्योतिषि परं ज्योतिरध्यस्यमानं दृश्यते सारूप्यनि-
<>मित्ताश्चाध्यासा भवन्ति यथा “तस्य भूरिति शिरः एकं शिर
<>एकमेतदक्षरमिति” कौक्षेयस्य तु ज्योतिषः प्रसिद्धमब्रह्मत्वं
<>तस्यैषा दृष्टिस्तस्यैषा श्रुतिरिति चौष्ण्यघोषविशिष्टत्वश्रव-
<>णात् “तदेतद्दृष्टञ्च श्रुतञ्चेत्युपासीतेति” च श्रुतेः । “चक्षुष्यश्च
<>श्रुतो भवतीति य एवं वेदेति” चाल्पफलश्रवणादब्रह्मत्वं
<>महते हि फलाय ब्रह्मोपासनमिष्यते । नचान्यदपि कि-
<>ञ्चित् स्ववाक्ये प्राणाकाशवत् ज्योतिषोस्ति ब्रह्मलिङ्गम् ।
<>न च पूर्वस्मिन्नपि वाक्ये व्रह्म निर्दिष्टमस्ति । “गायत्री वा
<>इदं सर्वं भूतमिति” छन्दोनिर्देशात् । अथापि कथञ्चित्
<>पूर्व्वस्मिन् वाक्ये व्रह्म निर्दिष्टं स्यात् एवमपि न तस्येह
<>प्रत्यभिज्ञानमस्ति । तत्र हि त्रिपादस्यामृतं दिवीति
<>द्यौरधिकरणत्वेन श्रूयते । अत्र पुनः परोदिवो ज्योति-
<>रिति द्यौर्मर्यादात्वेन । तस्मात् प्राकृतं ज्योतिरिह ग्रा-
<>ह्यमित्येवं पाप्ते ब्रूमः । ज्योतिरिह ब्रह्मग्राह्यं कुतः?
<>चरणाभिघानात् पादाभिधानादित्यर्थः । पूर्व्वस्मिन्
<>ह वाक्ये चतुष्पाद् ब्रह्म निर्दिष्टं “तावानस्य महिमा
<>ततोज्यायांश्च पुरुषः पादोऽस्य सर्वाभूतानि त्रिपादस्यामृतं
<>दिविं” इत्यनेन मन्त्रेण । तत्र यत् चतुषपदो ब्रह्मणः
<>त्रिपादमृतं द्युसम्बन्धिरूपं निर्दिष्टं तदेवेह द्युसम्बन्धा-
<>न्निर्दिष्टमिति प्रत्यभिज्ञायते तत् परित्यज्य प्राकृतं ज्योतिः
<>कल्पयतः प्रकृतहानाप्रकृतप्रक्रिये प्रसज्येतायाम् । न के-
<>वलं ज्योतिर्वाक्य एव ब्रह्मानुवृत्तिः परस्यामपि हि शा-
<>ण्डिल्य विद्यायामनुवर्त्तिष्यते ब्रह्म । तस्मादिह ज्योति-
<>रिति ब्रह्म प्रतिपत्तव्यम् । यत्तूक्तं ज्योतिर्दीप्यते इति
<>चैतौ शब्दौ कार्ये ज्योतिषि प्रसिद्धाविति, नायन्दोषः प्रक-
<>रणाद्ब्रह्मावगमे सत्यनयोः शब्दयोरविशेषकत्वात् दीप्यमान
<>कार्यज्योतिरुपलक्षिते ब्रह्मण्यपि प्रयोगसम्भवात् “येन
<>सूर्यस्तपति तेजसेद्धः” इति च मन्त्रवर्ण्णात् । यद्वा नाय
<>ज्योतिःशब्दश्चक्षुर्वृत्तेरेवानुग्राहके तेजसि वर्त्तते । अन्य-
<>त्रापि प्रयोगदर्दनात् “वाचैवायं ज्योतिषास्ते” मनोज्यो-
<>तिर्जुषतामिति” च । तस्माद्यद्यत्कस्य चिदवभासकन्तत्तत्
[Page1396-a+ 38]
<>ज्योतिःशब्देनाभिवीयते । तथा सति ब्रह्मणोपि चैत-
<>न्यस्वरूपस्य समस्तजगदवभासहेतुत्वादुपपन्नो ज्योतिशब्दः
<>“तमेव भान्तमनुभाति सर्वं तस्य भासा सर्व्वमिदं विभाति” ।
<>“तद्देवा ज्योतिषां ज्योतिरायुर्होपासतेऽमृतम्” इत्यादिश्रु-
<>तिभ्यश्च । यदप्युक्तंद्युमर्यादत्वंसर्व्वगतस्य ब्रह्मणोनोपपद्यते
<>इति । अत्रोच्यते सर्व्वगतस्यापि ब्रह्मणौपासनार्थः प्रदे
<>शविशेषपरिग्रहो न विरुध्यते । ननूक्तं निःप्रदेशस्य ब्र-
<>ह्मणः प्रदेशविशेषकल्पना नोपपद्यत इति । नायं
<>दोषः निष्प्रदेशस्यापि ब्रह्मण उपाधिविशेषसम्बन्धात्
<>प्रदेशविशेषकल्पनोपपत्तेः । तथार्हि आदिव्ये चक्षुषि
<>हृदय इति प्रदेशविशेषसम्बन्धीनि ब्रह्मण उपासनानि-
<>श्रूयन्ते । एतेन “विश्वतः पृष्ठेष्वित्याघारबहुत्वमुपपादि-
<>तम् । यदप्येतदुक्तं औष्ण्यघोषाभ्यामनुमिते कौक्षेये
<>कार्ये ज्योतिष्यध्यस्यमानत्वात् परमपि दिवः कार्य्यं
<>ज्योतिरेवेति । तदप्ययुक्तं परस्यापि ब्रह्मणोनामादि
<>प्रतीकत्ववत् कौक्षेयज्योतिःप्रतीकत्वोपपत्तेः । “दृष्टञ्च
<>श्रुतञ्चेत्युपासीतेति” तु प्रतीकद्वारकं दृष्टत्वं श्रुतत्वञ्च भ-
<>विष्यति । यदप्यल्पफलश्रवणान्न ब्रह्मेति तदप्यनुपपन्नम् ।
<>न हि इयते फलाय ब्रह्माश्रयणीयमियते नेति नियमे
<>हेतुरस्ति । तत्र हि निरस्तसर्वविशेषसम्बन्धं परं ब्रह्मा-
<>त्मत्वेनोपदिश्यते तत्रैवंरूपमेव फलं मोक्ष इत्यवगम्यते
<>यत्र तु गुणविशेषसम्बन्धं प्रतीकविशेषसम्बन्धं वा ब्रह्मो-
<>पदिश्यते तत्र संसारगोचराण्येवोच्चावचानि फलानि
<>दृश्यन्ते “अन्नादो वसुदानोविन्दते वसु य एवंवेद” इत्याद्या-
<>सु श्रुतिषु । यद्यपि न स्ववाक्ये किञ्चित् ज्योतिषो ब्रह्म-
<>लिङ्गमस्ति तथापि पूर्वस्मिन् वाक्ये दृश्यमानं ग्रहीतव्यं
<>भवति । तदुक्तं सूत्रकारेण ज्योतिश्चरणाभिधानादिति ।
<>कथं पुनर्वाक्यान्तरगतेन ब्रह्मसन्निधानेन ज्योतिःश्रुतिः
<>स्वविषयात् प्रच्याव्य शक्या व्यावर्त्तयितुम् । नैष
<>दोषः । “यदतः परोदिवो ज्योतिरिति” प्रथमतरपठितेन
<>यच्छब्देन सर्व्वनाम्नाद्युसम्बन्धात् प्रत्यभिज्ञायमाने पूर्व्व-
<>वाक्यनिर्दिष्टे ब्रह्मणि स्वसामर्थ्येन परामृष्टे सत्यर्थात्
<>ज्योतिःशब्दस्यापि तद्विषयत्वोपपत्तेः । तस्मादिह
<>ज्योतिरिति ब्रह्म प्रतिपत्तव्यम्” भा० । श्रुत्यन्तरे तु
<>कौक्षेयाग्निसंबन्धात् देहस्यौष्ण्यमुक्तम् । तत्रापि कौक्षे
<>याग्नेरपि जीवस्थितिनियतत्वात् जीवाधीनत्वं कल्प्य-
<>मित्याकरे प्रपञ्चः
<LEND>
