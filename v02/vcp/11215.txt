<L>11215<pc>1599,a<k1>ॡ<k2>ॡ
ॡ¦ ॡकारं परमेशानि! पूर्णचन्द्रसमप्रभम् । पञ्चदेवात्मकं वर्णं
<>पञ्चप्राणात्मकं सदा । गुणत्रयात्मकं वर्णं तथा विन्दु-
<>त्रयात्मकम् । चतुर्व्वर्गप्रदं देवि! स्वयं परमकुण्डलीम् ।
<>एकारादीनां ध्येयरूपाण्येकारादिशब्देषु उक्तानि” ।
<>इति वाचस्पत्ये स्वरविभागादि ।
<>व्यञ्जनवर्ण्णविभागादि
<P>व्यञ्जनवर्ण्णाः त्रिविधाः स्पर्शान्तस्थोष्मभदात् तत्र कादयो
<>मावसानाः स्पर्शाः, यरलवा अन्तःस्था शषसहा ऊष्माणः ।
<>“आत्मा बुद्ध्या समेत्यार्थान् मनोयुङ्क्ते विवक्षया । मनः
<>कायाग्निमाहन्ति स प्रेरयति मारुतम् । सोदीर्ण्णोमूर्द्ध्न्य-
<>भिहतो वक्त्रमापद्य मारुतः । वर्ण्णान् जनयते तेषां विभागः
<>पञ्चधा मतः । स्वरतः कालतः स्थानात् प्रयत्नानुपदानतः”
<>इति शिक्षोक्तेः सर्वेषां वर्ण्णाना प्राणवायुजन्यत्वम् । तथाहि
<>चेतनेन ज्ञातार्थविवक्षया तद्बोधकशब्दनिष्पादनाय प्रे-
<>रितमन्तःकरण मूलाधारस्थितमनलं चालयति तच्चालित-
<>श्चानलस्तत्स्थलस्थानिलचालनाय प्रभवति तच्चालितेन
[Page1599-b+ 38]
<>चानिलेन तत्रैव सूक्ष्मरूपेणोत्पादितः शब्दः परा वा-
<>गित्यभिधीयते । ततोनाभिदेशपर्य्यन्तं चलितेन तेन तद्द श
<>संयोगादुत्पादितः शब्दः पश्यन्तीति कीर्त्त्यते एतद्द्व-
<>यस्य सूक्ष्मसूक्ष्मतरतया ईश्वरयोगिमात्रगम्यता नास्म-
<>दीयश्रुतिगोचरता । ततस्तेनैव हृदयदेशं परिसरता हृ-
<>दयसंयोगेन निष्पादितः शब्दो मध्येत्युच्यते सा च
<>स्वकर्णपिधानेन ध्वन्यात्मकतया सूक्ष्मरूपेण कदाचिदस्मा-
<>कमपि समधिगम्या । ततो मूर्द्धपर्य्यन्तमाक्रमता तेन
<>आहत्य मूर्द्धानं तत्प्रतिघातेन ततः परावृत्य मुखविवरे
<>कण्ठादितत्तत्स्थानेषु स्वाभिघातेनोत्पादितः शब्दो
<>वैखरीत्युच्यते । इत्येवं वर्ण्णोत्पत्तिस्तेषाञ्च विभागः पञ्चधा
<>तद्यथा स्वरतः १ उदात्तानुदात्तस्वरितभेदात् अचां
<>त्रैविध्यम् तथाकालतोऽपि २ त्रैविध्यम् “उदात्तमनुदात्तञ्च
<>स्वरितञ्च स्वरास्तथा । ह्रस्वोदीर्घः प्लुतश्चेति कालतो
<>नियमा अचि” इत्युक्तेः अचामेव स्वरवत्त्वात्तथात्वम्
<>कालस्तु उच्चारणकालभेदः स च यद्यपि अचामेवोक्तस्तथापि
<>“एकमात्रोभवेद् ह्रस्वोद्विमात्रोदीर्घ उच्यते । त्रिमात्रस्तु
<>प्लुतोज्ञेयो यञ्जनञ्चार्द्धमात्रकम्” इत्युक्तेः व्यञ्जनाना-
<>मप्यर्द्धमात्राकालेनोच्चार्य्यत्वात् कालकृतविभागोऽस्त्येव ।
<>मात्राकालस्तु “दशगुर्वक्षरैः पाणःषड्भिः प्राणैर्विनाडिका”
<>इत्युक्तेः विनाडिकायाः पलात्मिकायाः षष्टितमभागरूपका-
<>लार्द्धभागो मात्रा “द्विमात्रो दीर्घ उच्यते” इत्युक्तेः दीर्षस्य
<>गुरुतया पलषष्टितमभागत्वात् तथा च १५ पञ्चदशानु-
<>पलात्मककालः अर्द्धमात्राकालः त्रिंशदनुपलात्मकः कालः
<>एकमात्राकालः, विपलात्मकः कालः द्विमात्रकालः
<>सार्द्धविफलात्मक कालः त्रिमात्रकालः । तत्तत्कालो-
<>च्चार्य्यत्वात् वर्ण्णानां कालकृतविभागवत्त्वम् । इत्यास्तु
<>विशेषः स्वराणामिव व्यञ्जनानां न ह्रस्वादिविभागः
<>किन्तु सर्वेषामर्द्धमात्रत्वमेवेति । स्थानतो(३)विभागो
<>यथा “कष्टौ स्थानानि वर्ण्णानामुरः कण्ठः शिरस्तथा ।
<>जिह्वामूलञ्च दन्ताश्च नासिकौष्ठौ च तालु चेति” सामा-
<>न्यत उक्त्वा वर्णभेदेन स्थानविशेषः शिक्षायामुक्तः यथा
<>“हकारं पञ्चमैर्य्युक्तमन्तःस्थाभिश्च संयुतम् । औरस्यन्तं
<>विजानीयात् कण्ठ्यमाहुरसंयुतम् । कण्ठ्यावहाविचुय-
<>शास्तालव्या ओष्ठजावुपू । स्युर्मूर्द्धन्या ऋट्रषा हन्त्या
<>ऌतुलसाः स्मृताः । जिह्वामूले तु कुः प्रोक्तः दन्तोष्ठ्यो
<>वः स्मृतो वुधैः । ए ऐ तु कण्ठ्यतालव्यावोऔ कण्ठो
<>ष्ठजौ स्मृतौ । अर्द्धमात्रा तु कण्ठ्या स्यादेकारैकारयो
[Page1600-a+ 38]
<>र्भवेत् । ओकारौकारयोस्तद्वदिति” “अनुस्वारयमानाञ्च
<>नासिका स्थानमुच्यते । अयोगवाहा विज्ञेया आश्रय-
<>स्थानभागिनः” इति च । यद्यपि सर्व्वेषां वर्णानामुच्चारणे
<>कण्ठव्यापार आवश्यकस्तथापि चकाराद्युच्चारणे ताल्वा-
<>दिव्यापारोऽधिकोऽप्यपेक्षित इति तन्मात्रामात्रकृतत्वेन
<>वर्णानां वैलक्षण्यम् । “जिह्वामूले तु कुः प्रोक्तः” इति
<>पाणिनिशिक्षाभिधानात् कवर्गस्य कण्ठमूलीयत्वम् कण्ठ्य-
<>त्वव्यवहारस्तु कण्ठशब्दस्य कण्ठमूलपरतया भाक्त एव तव-
<>र्गस्य दन्तभूलीयत्वेऽपि दन्त्यत्ववत् अन्यथा भग्नदन्तस्य तद-
<>नुच्चारापत्तेः । जिह्वामूलीयस्य आश्रयस्थानभागित्वेनोक्तेः
<>तदाश्रयस्य कोरपि जिह्वामूलस्थानत्वौचित्यात् । दन्तो-
<>ष्ठ्योवैत्यादाबुभयोरेव वकारस्थानत्वं नतु प्रत्येकस्थ तथासति
<>दन्त्यौष्ठ्यैत्येव परिशिक्ष्येत । अतस्तस्य दन्तौष्ठोभवकार्य्य-
<>भाक्त्वम् एवमग्रेऽपि द्रष्टव्यम् । यमानां प्रातिशाख्यप्रसि-
<>द्धानां कँखँगँघँ इत्येषां यम्प्रत्त्याहारसंज्ञाबोधितानाञ्च
<>नासिकापि स्थानमधिकमुपदिश्यते । तत्र च यमेत्युपलक्षणम्
<>“अमोऽनुनासिका नह्रौ” इत्युक्त्या हकाररकारभिन्नानाम्
<>अम्प्रत्याहारबोधितानाम् नासिकास्थानत्वविधानात्
<>नासामनुगतः स्थानत्वेनेत्यनुनासिक शब्दव्युत्पत्त्या नासि-
<>कास्थानत्वप्राप्तेश्च । तत्र नह्राविति पुनः हकाररकारयोः
<>पर्य्युदासः । “मुखनासिकावचनोऽनुनासिकः” पा० सूत्रे
<>मुखपदस्य कण्ठादितत्तत्स्थानपरतया यमानामुभयस्था-
<>नत्वम् । अयोगवाहा अनुस्वाराः विसर्गाश्च जिह्वामूली-
<>योपाध्मानीययोरपि विसर्गविशेषरूपत्वेनाश्रयस्थान भागि-
<>त्वम् । आश्रयस्थानभागित्वञ्च यमाश्रित्यैते उच्चार्य्यन्ते
<>तत्स्थानभागित्वमतः विसर्गस्य कखयोः परयोर्जिह्वामूलो-
<>च्चार्य्यमाणयोराश्रयत्वेन तत्स्थानभागित्वात् जिह्वामूलीय-
<>रूपान्वितनामता समुन्नेया । पफयोः परयोरोष्ठोच्चार्य्यमा-
<>णायोराश्रयत्वेनोपाध्मानीयता । उश्च पश्च आध्मायेते अ-
<>नेन स्थानेनेति व्युत्पत्तेः उपाध्मानशब्द ओष्ठवचनः ।
<>तत्स्थानोच्चार्य्यत्वादन्वितनामता चावधेया । अतएव कौ-
<>मुद्यां “जिहुमूलीयस्य जिह्वामूलमुपाध्मानीयस्योष्ठौ” इत्यु-
<>क्तम् । यद्यपि सर्व्वेषां वर्णानामाकाशस्थानत्वं करण-
<>त्वञ्च कण्ठादीनां तदुत्पत्तौ युक्तं तथापि तेषां स्थानत्व-
<>व्यवहारः ताल्वादौ वर्णाभिव्यञ्जकवर्णजनकवायुसंयोगा-
<>धारे वर्णाधारत्वारोपेण भाक्त एव । तत्तत्स्थानेषु जि-
<>ह्वाग्रादिसम्बन्धेन वर्णोत्पत्त्या जिह्वाग्रादिस्थिते तत्-
<>सम्बन्धजनकप्रयत्नविशेषे आभ्यन्तरप्रयत्नवाच्ये स्पृष्टता-
[Page1600-b+ 38]
<>दावेव करणत्वव्यवहारः इति मञ्जूषायां स्थितम् ।
<>प्रयत्नाः ४ आभ्यन्तरप्रयत्नाः अनुप्रदानानि ५ बाह्यप्रयत्नास्त
<>रपि वर्ण्णानां विभागः । तत्र वर्ण्णभेदे प्रयत्नभेदादिकं
<>बाह्याभ्यन्तरप्रयत्नस्वरूपनिरूपणपूर्व्वशं शब्दार्थरत्नेऽणा-
<>भिर्निरूपितं यथा
<>आभ्यन्तरप्रयत्नास्तु वर्णोत्पत्तेः प्राग्भाविनः, बाह्यास्तु
<>तदुत्पत्तेः पश्चाद्भाविन इति विवेकः । तथा हि नाभि-
<>देशात् प्रयत्नप्रेरितः प्राणवायुरूर्द्ध्वमाक्रमन्नुरःप्रभृतीनि
<>स्थानान्याहत्य वर्णान् तदभिव्यञ्जकध्वनींश्च उत्पाद-
<>यति तत्र वर्णोत्पत्तेः प्राक् जिह्वाग्रोपाग्रमध्यमूलानि
<>तत्तद्वर्णोत्पत्तिस्थानं ताल्वादिकं यदा सम्यक् स्पृशन्ति
<>तदा स्पृष्टता प्रयत्नः, यदा ईषत् स्पृशन्ति तदा ईषत्-
<>स्पृष्टता, तेषां समीपावस्थाने संवृतता, दूरावस्थाने विवृतता
<>इत्येवनाभ्यन्तरप्रयत्नभेदैः वर्णानां भेदाः । अतएव
<>इचवर्गयशानां तालव्यत्वाविशेषेऽपि चवर्गोच्चारणे कर्त्तव्ये
<>तालुस्थाने जिह्वाग्रादीनां सम्यक्स्पर्शः, यकारो-
<>च्चारणे तु ईषत्स्पर्शः, शकारोच्चारणे समीपावस्थानम् इव-
<>र्ण्णोच्चारणे दूरावस्थानमिति भेदः । एतेषां चाभ्यन्तरत्वम्
<>ओष्ठप्रभृतिकाकलीध्वनिजनककाकलस्थानपर्य्यन्तरूपास्या-
<>न्तर्गततत्तत्स्थानेषु जिह्वाग्रादीनां प्रागुक्तस्पर्शादिचतुष्टय-
<>रूपाभ्यन्तरकार्य्यकारित्वात् वर्णोत्पत्त्यव्यवहितप्राग्भावि-
<>त्वाच्च बोध्यम् । विवारसंवारौ तु गलबिलस्य विकाशावि-
<>काशात्मकौ बाह्यौ प्रयत्नौ विवृतसंवृताभ्यां भिन्नायेव
<>तयोः समीपदूरावस्थानात्मकत्वादिति विवेक्तव्यम् ।
<>अथ वर्ण्णभेदेनाभ्यन्तरप्रयत्नभेदस्तावदभिधीयते । तत्र का-
<>दिमावसानानां स्पृष्टता, अतएव तेषां सम्यक्स्पर्श-
<>वत्त्वेन स्पर्शपदवाच्यता । यणः ईषत्स्पृष्टता । तेषा-
<>ञ्च स्पृष्टविवृतयोर्म्मध्यस्थितत्वेन लौकिकव्यवहारेष्वपि
<>शषसहानां वर्ग्याणाञ्च मध्यस्थितत्वेन चान्तःस्थाशब्द-
<>वाचाता । शसषहानाम् अचाञ्च विवृतता । शषसहानाञ्च
<>ऊष्मशब्दाभिधेयवायुप्रधानत्वात् ऊष्मशब्दवाच्यता । अचाञ्च
<>स्वयंराजमानत्वात् उदात्तादिस्वरवत्त्वाच्च स्वराभिधेयता
<>“अचः स्वयं विराजन्ते” इत्युक्तेः “उदात्तमनुदात्तञ्च
<>स्वरितञ्च स्वरास्त्रयः । ह्रस्वोदीर्घः प्लुतश्चेति कालतो नि-
<>यमा अचि” इति चोक्तेः । तत्र ह्रस्वस्य संवृतता । “संवृतं
<>त्वेकमात्रंस्यात् विवृतन्तु द्विमात्रकम्” इत्युक्तेः ह्रस्वस्यैक-
<>मात्रतया प्रयोगे संवृतता प्रक्रियायान्तु विवृततैव । तत्र
<>मूलं “अचोऽस्पृष्टा यणस्त्वीषन्नेमस्पृष्टाः शतस्तथा ।
[Page1601-a+ 38]
<>शेषाः स्पृष्टा हलः प्रोक्ता” इति शिक्षावाक्यमेव वोध्यम् ।
<>अत्राचः स्पर्शाभावरूपविवृतत्ववन्तः यणः यरलवास्त्वीषत्
<>पृष्टा इत्यर्थः नेमैत्यर्द्धवाची । शलः शषसहा नेमस्पृष्टा
<>अर्द्धस्पृष्टा अर्थादर्द्धविवृताः “स्वराणामूष्मणाञ्चैव विवृतं
<>करणं स्मृतम्” इत्येकवाक्यत्वात् । एते च स्थानप्रयत्नाः
<>सवर्णसंज्ञायामुपयुक्ताः । बाह्यप्रयत्नास्तु आन्तरतम्यपरी-
<>क्षायामेवोपयोगिनैति “तुल्यास्यप्रयत्नं सवर्णमिति” पा०
<>सूत्रभाष्यादौ स्पष्टम् । तेन तकारस्थाने विवारश्वासघो-
<>षाल्पप्राणरूपबाह्यप्रयत्नसाम्येन चकारटकारादेश इति
<>“स्थानेऽन्तरतमः” इति सूत्रभाष्ये स्पष्टम् बहुसमान-
<>धर्म्मत्वमेवान्तरतम्ये हेतुरिति बोध्यम् ।
<>बाह्याः प्रयत्नाश्चाष्टविधाः काकलकाधास्थलगलबिल
<>सङ्कोचविकाशश्वासोत्पादकध्वनिविशेषघोषाल्पघोषप्राणा-
<>ल्पचमहत्त्वरूपकार्य्यकरा यथाक्रमं विवारसंवारश्वास-
<>नादघोषाघोषाल्पप्राणमहाप्राणनामानो मन्तव्याः ।
<>प्रयत्नप्रेरितो बायुर्व्वर्णानभिव्यञ्ज्य यत्नविशेषेण गलबिल-
<>विकाशादीनपि सम्पादयति अतो गलबिलविकाशादि-
<>करत्वादास्यवहिर्द्देशकार्य्यकरत्वात् चैते बाह्या इति ।
<>ते च “खयां यमाः खयः + कँपौ विसर्गः शरएव च ।
<>एतेश्वासानुप्रदाना अघोघाश्च बिवृण्वते । कण्टम्, अन्ये
<>तु घोषाः स्युः संवारा नादमागिनः । अयुग्मा वर्गयम-
<>गायणश्चाल्पासवः स्मृताः” इतिसिद्धान्तकौमुद्युक्तदिशाव-
<>सेयाः । खयां स्थाने जाता ये यमाः कँ खँ गँ घँ इत्येते
<>प्रातिशाख्यप्रसिद्धाः स्वयः, जिह्वामूलोयोपध्मानीयविसर्गाः
<>शरः शषसाश्च एते श्वासा अघोषाः कण्ठं विवृण्वत च ।
<>अन्ये एतद्भिन्नाः सर्वेवर्णा घोषसंवारनादरूपबाह्यप्रयत्न-
<>वन्तः । वर्गीयप्रथमतृतीयपञ्चमवर्णाः पूर्व्वोक्ताः प्रथम-
<>तृतीयवर्गजातयमाश्च यणः यरलवाः एते अल्पप्राणा-
<>स्तद्भिकाः सर्व्वे महाप्राणाः इति विवेकः ।
<>तदेवं परस्परविभाजकैर्बाह्याभ्यन्तरप्रयत्नैः स्वरकाल-
<>विशेषैर्वर्ण्णानां परस्परविलक्षणरूपता । प्रासद्धा हि वर्ण्णाः
<>पुरस्कृत्यैव कञ्चिद्विशेषम् विलक्षणतामासादयन्ति तत्र
<>वर्ण्णविभाजकानि सूचोपत्रे दृश्यानि
<>ताव्यादौ विन्यस्तवर्ण्णानां फलमुक्तं वृत्तरत्ना० टी० यथा
<>गणप्रसङ्गेनाक्षरशुद्धिरप्यभिधीयते “अक्षरे परिश्रुद्धे च
<>नायको भूतिमृच्छात इत्युक्तेरक्षरश्रुर्द्धेरावश्यकत्वात् ।
<>“अवणात् सस्पत्तिर्भवति शमिवर्णाद्धनशतान्युवर्णाद-
<>ख्यातिः, सरभसमृवर्णात् वराहतात् । तथाह्येचः सौख्यं
[Page1601-b+ 35]
<>ङ्ञणरहितादक्षरगणात् पदादौ विन्यासात् भरबह-
<>लपूर्बैर्विरहितात्” । भरबहलास्तत्पूर्वाणि यान्यच
<>राणि तैर्विरहितादित्यर्थः । हल्वर्णानां फलान्युक्तानि-
<>तत्रैव । “कः खो गो घश्च लक्ष्मीं वितरति, वियशोङ,
<>स्तथा चः सुखं छः प्रीतिं, जोमित्रलाभं, भयमरण-
<>करौ झ्ञो, टठौ खेददुःखे, । डः शोभां, ढो विशोभां,
<>भ्रमणमथ च णस्तस्तु ख, थस्तु युद्धं, दो, धः, सौख्यं,
<>मुदं, नः, सुखभयमरणक्लेशदुःखं पवर्गः । या लक्ष्मीं,
<>रस्तु दाहं, व्यसनमथ लवौ शः सुखं, षस्तु खेदं, सः-
<>सौख्यं, हस्तु खेदं, विलयमपि च लः, क्षः समृद्धिं
<>करोति । संयुक्तं चेह न स्यात् सुखभरणपटुर्वर्णविन्या-
<>सयोगं पद्यादौ, गद्यवक्त्रे, वचसि च सकले, प्राकृतादौस-
<>मोऽयम्” । एतेषां फलाधारनिरूपणमपि तत्रैव “नायको
<>वर्ण्यते यत्र फलं तस्य समादिशेत् । अन्यथा तु कृते
<>काव्ये कवेर्दोषावहं फलम्” । तस्य प्रतिप्रसवोऽप्युक्तः ।
<>“देवता वर्ण्यते यत्र क्वापि काव्ये कवीश्वरैः । मित्रामित्र-
<>विचारा वा न तत्र फलकल्पना । देवतावाचकाः शब्दा ये
<>च भद्रादिवाचकाः” ।
<>इति वाचस्पत्ये व्यञ्जनवर्णविभागादि ।
<LEND>
