<L>43595<pc>5117,a<k1>शिवारुत<k2>शिवारुत
शिवारुत¦ न० ६ त० । शृगालीशब्दे दिग्भेदे तस्य शुभाशुभ-
<>फलं वसन्तराजशाकुने उक्तं यथा
<>“शोभनं शुभफलाप्तिसूचकं कथ्यते त्ववितथं शिवारुतम् ।
<>शान्तदीप्तककुभां विशेषतो ज्ञानमत्र च सदापयुज्यते ।
<>दग्धा दिगुक्ता दिननाथयुक्ता विवस्वताप्ता भवति प्रदीप्ता ।
<>सा धूमिता यां सविता प्रयातः शेषा दिगन्ताः फिल पञ्च
<>शान्ताः । दग्धा दिगैशी ज्वलिता दिगैन्द्रो प्रधूमिता
<>चानलदिक्क्रमेण । आद्ये दिनस्य प्रहरे प्रवृत्ते महेश-
<>देवेशहुताशदिक्षु । शिवा रटन्ती कुरुते नराणां संत्रा-
<>सकायव्ययबन्धनानि । अह्नो द्वितीये प्रहरस्य भागे
<>सहस्रनेत्रानलकालदिक्षु । शिवा रटन्ती कुरुते इत्यादि ।
<>ब्राह्म्ये तृतीये प्रहरे दिनस्य हुताशवैवस्वतयातुदिक्षु ।
<>शिवा रटन्ती कुरुते इत्यादि । समागतेऽह्नः प्रहरे
<>तुरीवे प्रेतेशरक्षःपतिपाशिदिक्षु । शिवा रटन्ती कुरुते
<>इत्यादि । आद्ये निशायाः प्रहरेप्रवृत्ते रक्षाऽधियादः-
<>पतिवातदिक्षु । शिवा रटन्ती कुरुते इत्यादि । ततो
<>द्वितीयप्रहरे रजन्यास्तोयाधिनाथानिलसोमदिक्षु । शिवा
<>रटन्ती कुरुते इत्यादि । यामेन्तृतीयेऽपि च यामवत्याः
<>समीरदोषाकरशम्भुदिक्षु । शिवा रटन्ती कुरुते इत्यादि ।
<>समागते रात्रितुरीययामे निशाकरेशानसुरेशदिक्षु ।
<>शिवा रटन्ती कुरुते इत्यादि । इतीरितं दिक्त्रय-
<>यामयोगात् फलं विरुद्धं विरुतैः शिवायाः । ब्रूमो-
<>ऽथ दिक्पञ्चकयामयोगात् फलानि पुंसां क्रमतः शु-
<>भानि । कृतान्तरक्षोवरुणानिलेन्दुदिक्ष्वाद्ययामे रवितैः
<>शृगाल्याः । स्यादिष्टवार्त्ताश्रुतिरिष्टसिद्धिर्लाभः सु-
<>भिक्षं प्रियलोकसङ्गः । रक्षःप्रचेतोऽनिलसोमशम्भुदिक्षु
<>द्वितीये प्रहरे रुतेन । स्यादिष्टवार्त्ताश्रुतिरित्यादि ।
<>जलेशवातेन्दुशिवामरेशदिक्ष्वारवेण प्रहरे तृतीये ।
<>स्यादिष्टवार्त्ताश्रुतिरित्यादि । समीरसोमेशसुरेशवह्निदिक्षु
<>स्वरेण प्रहरे चतुर्थे । स्यादिष्टवार्त्ताश्रुतिरित्यादि । शशा-
<>ङ्करुद्रेन्द्रहुताशकालदिक्ष्वारवैः पञ्चमयामभागे । स्यादि-
<>ष्टवार्त्ताश्रुतिरित्यादि । ईशानशक्राग्निकृतान्तरक्षोदिक्षु
<>स्वरेण प्रहरे च षष्ठे । स्यादिष्टवार्त्ताश्रुतिरित्यादि ।
<>इन्द्राग्निकालासूपपाशपाणिदिक्ष्वारवैः सप्तमयामकाले ।
[Page5117-b+ 38]
<>स्यादिष्टवार्त्ताश्रुतिरित्यादि । अत्यन्तकृन्नैरृतषाशिवात-
<>दिक्ष्वष्टमे च प्रहरे रवेण । स्यादिष्टवार्त्ताश्रुतिरित्यादि ।
<>“एकादिकानां निधनाष्टमानां शिवारुतानामधुना यद-
<>र्थम् । प्राच्यादिकास्वष्टसु दिक्ष्वशेषं यद्यत् फलं
<>तत्तदुदीरयामः । धनान्यभीष्टाप्तिमभीष्टलाभं ध्रुवं
<>ततोऽर्थस्य फलं शुभञ्च । भयं प्रलापं सकलञ्च सो-
<>ख्यमेकादिशब्दैः कुरुते प्रशान्ते । भयान्यनिष्टश्रुति-
<>रर्थहानिरिष्टैर्वियोगो महती च भीतिः । स्याद्वि-
<>ग्रहाप्तिर्मरणञ्च दीप्ते त्वेकादिना चेत् कृतसप्तकेन ।
<>ऐश्यां निनादे प्रथमेऽर्थलाभो भवेद्द्वितीये निधिदर्शनञ्च ।
<>कन्यां तृतीये लभते चतुर्थे त्वध्वागमं पञ्चमकेऽथ सि-
<>द्धिम् । षष्ठे रवे कुप्यति भूमिनाथा भोः सप्तमे स्याद्विफ-
<>लोऽष्टयस्तु । त्रासोऽग्निभागे प्रथमे द्वितीये नराधिपः
<>कुप्यति भीस्तृतीये । घातश्चतुर्थे नगरस्य शब्दे शिवा-
<>कृते पञ्चमके च युद्धम् । वदन्ति तज्ज्ञाः कलहश्च षष्ठे
<>भीः सप्तमे स्याद्विफलोऽष्टमस्तु । आद्ये शुभ स्यादशुभ
<>द्वितीये याम्ये महाव्याधिभयं तृतीये । स्वरे चतुर्थे स्व-
<>जनागमः स्यात् पुत्रा भवेत् पञ्चसु फेत्कृतेषु । जायेत
<>कन्या रटिते च षष्ठे भीः सप्तमे स्याद्विफलोऽष्टमस्तु ।
<>ग्रामस्य घातो दिशि राक्षसानामाद्ये द्वितीयेऽपि च
<>गोकुलस्य । मृत्युस्तृतीये द्विचतुष्पदानां हानिश्चतुर्थे-
<>ऽपि च पञ्चमेऽत्र । चौराद्भयं राजभयञ्च षष्ठे भीः
<>सप्तमे स्याद्विफलोऽष्टमस्तु । शब्दे शिवाया वरुणस्य भागे
<>आद्ये भयं हानिरथ द्वितीये । स्याद्राजदूतागमनं तृतीये
<>वादश्चतुर्थे खलु चौरभीतिः । स्यात् पञ्चमे राजभयञ्च
<>षष्ठे भीः सप्तमे स्याद्विफलोऽष्टमस्तु । वायव्यभागे भय-
<>मेकशब्दे भयातिरेको भवति द्वितीये । वृष्टिस्तृतीये
<>भहती चतुर्थे मेधागमे वर्षति पञ्चमे च । क्रोधं वि-
<>घत्ते नृपतेश्च षष्ठे भीः सप्तमे स्याद्विफलोऽष्टमस्तु ।
<>दिश्युत्तरस्यां बिहिते विरावे म्रियेत कश्चित् प्रथमे द्वि-
<>तीये । महाभयं, विप्रबधस्तृतीये क्षत्रं चतुर्थे खलु
<>हन्यते च । विट् पञ्चमे षष्ठरवे च शूद्रा भीः सप्तमे स्या-
<>द्विफलोऽष्टमस्तु । राहोस्तथा दर्शनमाद्यशब्दे केतो-
<>र्द्वितीये च तथोत्तरेण । उल्कापपातस्त्रिषु दुर्दिनञ्च
<>चतुर्षु भद्रं खलु पञ्चमे च । सङ्गो भवेद्वैरिजनैश्च
<>षष्ठे भोः सप्तमे स्याद्विफलोऽष्टमस्तु । आद्ये भवेद्दुर्दि-
<>नमोशदेशे वृष्टिर्द्वितीये च रवे शिवायाः । वातस्तृतीये
<>त्वशनिश्चतुर्थे म्रियेत कश्चित् खलु पञ्चमे च । लभेत
[Page5118-a+ 38]
<>पृथ्वीं निनदे च षष्ठे भीः सप्तमे स्याद्विफलोऽष्टमस्तु”
<>“क्षेमलाभपुनरागमनानां निश्चयं यमधिगम्य विशङ्कः ।
<>येन याति पथिकः परदेश तं शिवारुतमथ प्रथयामः । यं
<>यं देशं गन्तुमभ्युद्यतानां पुंसां शब्दानुच्चरन्ती शृगाली ।
<>शान्तायां सा सिद्धये वाञ्छितानां दीप्तायान्तु स्यादभी-
<>ष्टक्षयाय । प्राचीं दिशं सम्मुखभानुविम्बं प्रतिष्ठमानस्य
<>नरस्य यस्य । शब्दं सृगाली पुरतः करोति बन्धं बधं
<>वा प्रकरोति तस्य । प्राचीदिगीशाभिमुखस्य पुंसः
<>व्रस्थानकामस्य शिवा सशब्दा । भियेऽर्थनाशाथ च द
<>क्षिणा स्याद्वामा पुनर्वाञ्छितकार्य्यसिद्ध्यै । प्रत्यर्कमाशां
<>चलितस्य पूर्वां शिवा विरावं पुरुषस्य यस्य । करोति
<>पृष्ठे प्रकरोति तस्य सर्वप्रकारामभिलाषसिद्धिम् । प्रस्था-
<>यिनो यस्य च दक्षिणाशां शिवा रतं मुञ्चति दक्षिणेन ।
<>आदित्यमुक्ता यदि नो तदानीं ध्रुवं भवेत्तस्य महीपति-
<>त्वम् । वैवस्वताशाचलितस्य यस्य दिवाकरस्तिष्ठति
<>दक्षिणेन । शिवा च वामा कुरुते विरावं सम्पद्यते तस्य
<>समस्तमिष्टम् । पुमान् यदा याम्यककुप्प्रवासी क-
<>रोति शब्दं पुरतः शृगाली । आस्ते विवस्नानपि
<>सम्भुखश्चेत् भवेत् तदानीमचिरेण मृत्युः । नरस्य
<>याम्यां ककुभं यियासोः शृगालभार्य्या यदि पृष्ठभामे ।
<>फेत्कारमामुञ्चति मानवस्य मृत्युश्च पुत्रेण भवत्यवश्यम् ।
<>दिशं प्रतीचीं व्रजतः शृगाली नरस्य यस्याभिमुखी
<>विरौति । शान्तास्थिता शान्तफलादात्री दीप्तास्थिता दीप्त-
<>फलं तनोति । प्राचेतसीं सञ्चलितस्य काष्ठां शृगालिका
<>जल्पति दक्षिणेन । यदा वदानीं सुबहूननर्थान् करोति
<>चार्थानपि हन्ति पुंसः । दिशं प्रचेतःपरिपाल्यमानां
<>नरस्य यस्य व्रजतः शृगाली । वामा विरार्व प्रकरोति
<>शान्ता भवन्त्यभिप्रेतफलानि तस्य । यो वारुणीं याति
<>दिशं भनुष्यः शृण्वन् शिवायारटितानि पृष्ठे । गतस्य
<>तस्याशु हृताशभीतिरसंशयं स्यात् द्रविणक्षयश्च । यस्यो-
<>त्तराशां चलितस्य पुंसः प्राच्यां शिवा मुञ्चति फेत्कृतानि ।
<>भानुः प्रतीच्यां विहितस्थितिश्चेदपेक्षितं सिध्यति तत्-
<>क्षणेन । मुञ्चत्युदीचीं चलितस्य पृष्ठे शिवा विरावं
<>पुरुषस्य यस्य । आस्ते च मध्ये नभसो विवस्वांस्तस्यार्थ-
<>हानिर्मरणं प्रदिष्टम् । कुवेरकाष्ठां प्रति यः प्रयाति
<>ज्वालामुखी चाभिमुखी विरौति । तस्याध्वगस्याभि-
<>मत्यर्थसिद्धिर्भवेच्च सम्पत् पुनरागमश्च । तिष्ठति तीव्रकरो-
<>दिशि यस्यां फेत् कुरुते यदि तत्र शृगाली । तद् व्रजतः
[Page5118-b+ 38]
<>पथिकस्य भवेतां निश्चयतो धनजीवितनाशौ । दक्षिणतः
<>प्रथमं यदि पश्चात् वामगता पथिकस्य शृगाली । फेत्
<>कुरुते कुरुते तदवश्यं क्षेमधनाप्तिगृहागमनानि । अ-
<>थास्य शान्तां ककुभं नरस्य वामा शृगाली यदि वा
<>रटन्ती । तदार्थलाभं वितरत्यवश्यमर्थक्षयं दक्षिणती
<>रटन्ती । वामा प्रदीप्ते ककुभः प्रदेशेऽलाभं तथानर्थमुपा-
<>दिशन्ति । शिवा रटन्ती पथि दक्षिणा तु क्षिपत्यनर्थानथ-
<>सङ्कटेषु । शान्ते दिगन्ते यदि वा प्रदीप्ते पृष्ठे प्रयाणे
<>प्रतिषेधयित्री । शब्दायमाना तु शिवा पुरस्तात् निम-
<>ज्जयत्यापदगाधसिन्धौ । वामेऽपसव्ये पुरतोऽथ पृष्ठे
<>पुंसः शिवा जल्पति यत्र तत्र । आयान्ति चौराः प्रथमे
<>विरावे द्वयोर्भवेत्तस्करदर्शनञ्च । नृपादरोऽर्थागमनं तृतीये
<>तुर्य्ये क्षतिः पञ्चमकेऽर्थलाभः । वाणिज्यसेवादिफलाय
<>षष्ठे भीः सप्तमे स्याद्विफलोऽष्टमस्तु । हाहारवं मुञ्चति
<>हृष्टभावा हास्यं तु तस्यास्तदुदाहरन्ति । अग्रेसरा वा
<>पथि या यियासोः सा द्बिप्रकाराषि मनोरथाप्त्यै ।
<>नृपस्य यात्रासमये पुरस्तात् प्रायाति चेद्वर्त्मनि वेदयन्ती ।
<>कुर्य्याच्छिवा वैरिपराभवं तज्जयश्रियञ्चाभिमतं विद-
<>ध्यात् । कार्य्यान्तरेष्वप्यनुगम्यमाना श्रेयःप्रदा शान्त-
<>दिशि प्रदिष्टा । शिवा प्रदीप्ते तु दिशि प्रदेशे समारटन्ती
<>महते भयाय । भवोद्गमे दीप्तदिशि प्रदीप्तैर्नादैर्नृणां
<>हन्ति भयानि देवी । महान्ति सर्वाण्यपि, शान्तनादा
<>शान्तस्थिता सर्वभयप्रदात्री । यदा च नद्युत्तरगा नराणां
<>शब्दं शृनाली कुरुते कदाचित् । तटद्वये तत्परिरक्षणीयं
<>महद्भथं भावि जलेचरेभ्यः” । “स्थानस्पितानामपि योग-
<>भाजां नैमित्तिकानासुपदिश्यते तु । शिवाविरावैरशिवं
<>शिवञ्च सुनिश्चितार्थं मुनिसम्मतेन । करोति फे फे इति
<>सर्वदिक्षु यदा तदा स्थानविघातयुद्धे । शिवो विधत्ते
<>क्षुधिता त्वसंख्यान् रौद्रान् स्वरान् मुञ्चति चेदुपेक्षाम् ।
<>निरन्तरं रौति विदिक्षुदिक्षु समन्दकारुण्यवरातुरा चेत् ।
<>अपत्यमोहेन यदा शृगाली त्यक्तस्पृहा सा कथितेह
<>तज्ज्ञैः । स्थित्वा प्रदीप्ते ककुभो विभागे ज्वालामुखी
<>फेत्कुरुतेऽतिरौद्रम् । ग्रामस्य तस्य प्रकरोति नाशं
<>तस्याथ वा तिष्ठति यस्य मध्ये । ग्रामस्य मध्यं समवाप्य
<>यस्य ज्वालामुखी मुञ्चति फेत्कृतानि । स शून्यतां
<>गच्छति निश्चयेन लोकस्य वा स्यादसुखं प्रभूतम् । ग्रामा-
<>न्तिके सप्तदिनानि यावत् महाभयोत्पादितफेत्कृतानि ।
<>विरौति चेत्तत् कुरुते शृगालो तद्वासिलोकस्य भयं
[Page5119-a+ 38]
<>प्रभूतम् । मध्यंदिने यावदहानि पञ्च शिवा समीपे
<>नगरस्य यस्य । विरौति घातं विदधाति तस्य भयञ्च
<>बह्निप्रभवं प्रभूतम् । पञ्चार्द्धरात्राणि कथञ्चिदेषा क्रूरा-
<>रवा व्याहरते शृगाली । यस्यान्तिके तं बहवो हठेन
<>मुष्णन्ति चौरा जनसन्निवेशे । स्थानस्य यस्योपगता
<>समीपं दिनानि पञ्चोच्चरति प्रभाते । स्वरेण रौद्रेण शृ-
<>गालभार्य्या स्यात्तत्र हानिर्महती नराणाम् । सुरक्षित-
<>स्यापि मनुष्यलक्षैर्ग्रामस्य शीघ्रं हरणं विधत्ते । त्रयं
<>दिबानां दिवसावसाने शिवारटन्ती परुषस्वरेण । दिक्ष्वा-
<>रटन्ती सकलासु रौद्रं भ्रमत्यखिन्ना परितः पुरश्चेत् ।
<>शृगालभार्य्या खलु तद्ब्रवीति युद्धं महत्तत्र महाभि-
<>घातम् । ज्वालां विमुञ्चत्यतिरौद्रनादा समाकुला
<>धावति या समन्तात् । कौमारक था जनयत्यकस्मात्
<>कुर्य्याच्छिवा सा युवराजपातम् । रोमोद्गमं या जनयत्य-
<>कस्मात् फेइत्यतिक्रूररवा नराणाम् । मूत्रं पुरी-
<>षन्तु तुरङ्गमाणां सा सर्वदा स्यादशिवा शिवेह ।
<>तरङ्गिणोरोधसि सौम्यरूपांस्त्रीन् पञ्च वा मुञ्चति
<>या निनादान् । शिवां शिवां तां नृपतित्वदात्रीं
<>वन्देत देवीमभिवन्दनीयाम् । श्मशानभूमौ दिनमध्यभागे
<>मध्ये रजन्याः स्वगृहप्रदेशे । सा रौति तस्यै बलिमर्घ्य-
<>युक्तं भक्त्या प्रदद्याद् यदि भष्ट्रमिच्छेत् । सर्वेषु कार्येषु
<>समुद्यतेषु बलिः शिवाया विमियेदनीयः । गृह्णाति
<>यस्मिन् विषयेऽभ्युपेत्य देवी बलिं जल्पति तत्र सिद्धिम्”
<>“कथ्यते बलिविधानमिदानीं शाकुनागममतेन शिवायाः ।
<>दिव्यमन्त्रबलिबाधितदोषं साधिताखिलसमुद्यतकार्यम् ।
<>शून्यालयं रुद्रगृहं श्मशानं चतुष्पथं मातृगृहं
<>जलान्तम् । बन्ध्यावनिश्चत्वरमेवमाद्या वलिप्रदानाय
<>मताः प्रदेशाः । तेषाञ्च मध्यादुचितप्रदेशे विशो-
<>धितं मण्डलिकं विदध्यात् । पौराणिकश्लोकपरी-
<>क्षितायाः सगृह्य गोर्गोमयमन्तरीक्षात् । अत्यन्तजीर्ण-
<>देहाया बन्ध्यायाश्च विशेषतः । रोगार्त्तनवसूताया न
<>गोर्गोमयमाहरेत् । तस्मिन् विचित्रं विततं विदध्यात्
<>पिष्टाक्तकेनाष्टदलं सरोजम् । संपूजयेत् तत्र सुराधि-
<>पादीन् क्रमेण सर्वानपि लोकपालान् । मध्ये सुतैः
<>पञ्चभिरभ्युपेता शिवान्विता पिष्टमयी प्रसन्ना । पूज्या
<>शिवा तुष्यति भक्तियोगात् प्रभूतपुष्पाक्षतधूपदीपैः ।
<>साज्यगुडौदनमाषकुलत्थं र्यावकपूपलिकामिषमद्यैः । संभृ-
<>तिरत्र नराशनमात्रं बुद्धिमता बलिकर्मणि कार्य्या ।
[Page5119-b+ 38]
<>प्राप्याष्टमीं वामचतुर्दशीं वा संमन्त्र्य मन्त्रेण च सप्त
<>कृत्वः । बलिं शिवाया निशि निश्चयेन दद्यान्मनुष्यो
<>यदि भद्रमिच्छेत्” ।
<LEND>
