<L>4967<pc>0439,b<k1>अवरोह<k2>अवरोह
अवरोह¦ पु० अव + रुह--घञ् । १ अवतरणे, (नामा) ऊर्द्ध्व-
<>देशान्निम्नदेशगमने । कर्त्तरि संज्ञायां घ । तरोर्मूला-
<>दग्रपर्य्यन्तमारूढायां २ गुडूच्यादिलतायाम् । ३ अपादाने
<>घञ् । चन्द्रादिलोके स्वर्गे, तत्रो हि भोगावसाने
<>सर्व्वेऽवतरन्ति । तत्र देहिनां चन्द्रलोकादवरोह-
<>प्रकारस्तावदुक्तः शा० सूत्रे तद्भाष्ये च यथा “कृतात्यये-
<>ऽनुशयवान् दृष्टस्मृतिभ्यां यथेतमनेवञ्च” शा० सू० ।
<>“इष्टादिकारिणां धूमादिवर्त्मना चन्द्रमण्डलमारूढानां
<>ततः प्रत्यवरोह आम्नायते “तस्मिन् यावत्सम्पातमुषित्वा-
<>ऽथैतमेवाध्वानं पुनर्निवर्त्तन्ते यथेत” मित्यारभ्य यावत् “रम-
<>णीयचरणाब्राह्मणादियोनिभावमापद्यन्तेकपूयचरणाः श्वा-
<>दियोनिमिति” । तत्रेदं विचार्य्यते किं निरनुशया भुक्तकृत्स्न
<>कर्म्माणोऽवरोहन्ति? आहोस्वित् सानुशयाः? इति । किं तावत्
<>प्राप्तं निरनुशया इति । कुतः? यावत्सम्पातमितिविशेष-
<>णात् । सम्पातशब्देनात्र कर्म्माशय उच्यते सम्पतत्यनेना-
<>स्माल्लोकादमुं लोकं फलभोगायेति । यावत्सम्पातमुषि-
<>त्वेति च कृत्स्नस्य तस्य तत्रैव भुक्ततां दर्शयति । “तेषां यदा
<>तत्पर्य्यवैतोति” च श्रुत्यन्तरेणैष एवाथेः प्रदर्श्यते । स्यादे-
<>तत् यावदमुष्मिंल्लोक उपभोक्तव्यं कर्म्म तावदुपभुङ्क इति
<>कल्पयिष्यामीति नैवं कल्पयितुं शक्यते यत् किञ्चेत्यन्यत्व
<>परामर्शात् । “प्राप्यान्तं कर्म्मणस्तस्य यत् किञ्चेह करोत्य-
<>यम् । तस्माल्लोकात् पुनरत्यस्मै लोकाय कर्म्मणे” इति
<>ह्यपरा श्रुतिर्यत्किञ्चेत्यविशेषपरामर्शेन कृत्स्नस्यैवेह कृतस्य
<>कर्म्मणस्तत्र क्षयितां दर्शयति । अपि च प्रायणमनारब्ध-
[Page0440-a+ 38]
<>फलस्य कर्म्मणोऽभिव्यञ्जकंप्राक् प्रायणादारब्धफलेन कर्म्मणा
<>प्रतिबद्वस्य अभिव्यक्त्यनुपपत्तेः । तच्चाविशेषेण यद्यावत्
<>किञ्चिदनारब्धफलं तस्य सर्व्वस्याभिव्यञ्जकं न हि साधा-
<>रणे निमित्ते नैमित्तिकमसाधारणं भवितुमर्हति नह्य
<>विशिष्टे प्रदीपसन्निधौ घटोऽभिव्यज्यते, न पटैत्युपपद्यते ।
<>तस्मान्निरनुशया अवरोहन्तीत्येवं प्राप्ते ब्रूमः “कृतात्यये
<>अनुशयवानिति” । येन कर्म्मवृन्देन चन्द्रमसमारूढाः फलो-
<>पभोगाय तस्मिन्नुपभोगेन क्षयिते तेषां यदम्मयं शरीरं
<>चन्द्रमस्युपभोगायारब्धं तदुपभोगक्षयदर्शनशोकाग्निसंप-
<>र्कात् प्रलीयते सवितृकिरणसंपर्काद्धिमकरकाइंव हुतभ्यु-
<>गर्च्चिःसंपर्कादिव च घृतकाठिन्यम् । ततः कृतात्यये कृत-
<>स्येष्टादेः कर्म्मणः फलोपभोगेनोपक्षयेसति सानुशया एवेममव
<>रोहन्ति । केन हेतुना? दृष्टस्मृतिभ्यामित्याह । तथाहि
<>प्रत्यक्षा श्रुतिः सानुशयानामवररोहं दर्शयति “तद्य
<>इह रमणीयवरणा अभ्यासो ह यत्ते रमणीयां योनिमा-
<>षद्येरन् ब्राह्मणयोनिं वा क्षत्रिययोनिं वा वैश्ययोनिं
<>वा अथ य इह कपूयचरणा अभ्यासो हयत्ते कपूयां योनि-
<>मापद्येरन् श्वयोनिं वा शूकरयोनिं वा चाण्डालयोनिं
<>वेति” । चरणशब्देनानेनानुशयः सूच्यत इति वर्ण्णयिष्यति ।
<>दृष्टश्चायं जन्मनैव प्रतिप्राण्युच्चावचरूपौपभोगः प्रविभज्य-
<>मानः आकस्मिकत्वासम्भवात् अनुशयसद्भावं सूचयति
<>अभ्युदयप्रत्यवाययोः सुकृतदुःकृतयोः हेतुत्वस्य सामान्यतः
<>शास्त्रेणावगमितत्वात् । स्मृतिरपि वर्ण्णा आश्रमाश्च स्व-
<>कर्म्मनिष्ठाः प्रेत्य कम्म फलमनुभूय ततः शेषेण विशिष्टदेश-
<>जातिकुलरूपायुःश्रुतवृत्तवित्तसुखमेधायै जन्म प्रतिपद्यन्त
<>इति सानुशयानामेवावरोह दर्शयति । कः पुनरनुशयी
<>नामेति केचित्तावदाहुः स्वर्गार्थस्य कर्म्मणो भुक्तफलस्याव-
<>शेषः कश्चिदनुशयो नाम भाण्डानुसारिस्नेहवत् यथाहि
<>स्नेहभाण्डं विरिच्यमानं न सर्व्वात्मना विरिच्यते भाण्डानु-
<>सार्य्येव कश्चित् स्नेहशेषोऽवति ते तथानुशयोऽपीति । ननु-
<>कार्य्यविरोधित्वाददृष्टस्य न भुक्तफलस्यावशेषेणाव-
<>स्थानं न्थाप्यम् । नायं दोषः न हि सर्व्वात्मना
<>भुक्तफलत्वं कर्म्मणः प्रतीजानीमहे । ननु निरवशेष-
<>कर्म्मफलभोगाय चन्द्रमण्डलमारूढः । वाढं तथापि
<>स्वल्पकर्म्मावशेषमात्रेण तत्रावस्थातुं न शक्यते यथा
<>किल कश्चित् सेवकः सकलैः सेवोपकरणैः राजकुल-
<>मुपसप्तः चिरप्रवासात् परिक्षीणबहूपकरणः छत्रपादु-
<>कादिमात्रावशेषो न राजकुलेऽवस्थातुं शक्नोति, एव-
[Page0440-b+ 38]
<>मनुशयलेशमात्रपरिग्रहो न चन्द्रमण्डलेऽवस्थातुं शक्नो-
<>तीति । न चैतद्युक्तमिव न हि स्वर्गार्थस्य कर्म्मणो
<>भुक्तफलस्यावशेषानुवृत्तिरुपपद्यते कार्य्यविरोधित्वादित्युक्तम् ।
<>नन्वेतदप्युक्तं न स्वर्गफलस्य कर्मणोनिखिलस्य भुक्तफलत्वं
<>भविष्यतीति । तदेतदपेशलं स्वगांर्थं किल कर्म स्वर्गस्थस्यैव
<>स्वर्गफलं निखिलं जनयति स्वर्गच्युतस्यापि कञ्चित् फललेशं
<>जनयतीति” न शब्दप्रमाणकानामीदृशी कल्पनावकल्पते ।
<>स्नेहभाण्डे तु स्नेहलेशानुवृत्तिर्दृष्टत्वादुपपद्यते । तथा
<>सेवकस्योपकरणलेशानुवृत्तिर्दृश्यते न त्विह तथा स्वर्ग-
<>फलस्य कर्म्मणोलेशानुवृत्तिर्दृश्यते नापि कल्पयितुं
<>शक्यते स्वर्गफलत्वशास्त्रषिरोधात् । अवश्यञ्चैतदेवं विज्ञेयं
<>न स्वर्गफलस्येष्टादेः कर्मणो भाण्डानुसारिस्नेहवदेक-
<>देशोऽनुवर्त्तमानोऽनुशय इति यदि हि येन सुकृतेन कर्म-
<>णेष्टादिना स्वर्गमन्वभूवन् तस्यैव कश्चिदेकदेशोऽनुशयः
<>कल्प्येत ततो रमणीयएवैकोऽनुशयः स्यान्न विपरीतः ।
<>तत्रेयमनुशयविभागश्रुतिरुपरुध्येत “तद्य इह रमणीय-
<>चरणाः अथ य इह कपूयचरणा इति” । तस्मादामुद्मिक
<>फले कर्मजाते उपभुक्तेऽवशिष्टमैहिकफलं कर्मान्तरजात
<>मनुशयः तद्वन्तोऽवरोहन्ति । यदप्युक्तं यत्किञ्चित्यवि-
<>शेषेण परामर्शात् सर्वस्येहकृतस्य कर्मणः फलोपभोगेनान्तं
<>प्राप्य निरनुशया अवरोहन्तीति । नैतदेवम् अनुशयसद्भा-
<>वस्यावगमितत्वात् । यत्किश्चिदिहकृतमामुष्मिकफलं कर्मा-
<>रब्धभोगं तत् सर्वं फलोपभोगेन क्षपयित्वेति गम्यते ।
<>यदप्युक्तं प्रायणमविशिष्टत्वादनारब्धफलं कृत्स्नमेव कर्माभि
<>व्यनक्ति तत्र केनचित् कर्मणामुष्मिल्लोँके फलमारभ्यते
<>केनचिदस्मिन्नित्ययं विभागो न सम्भवतीति । तदप्यनु-
<>शयसद्भावप्रतिपादनेनैव प्रत्युक्तम् । अपि च केन
<>हेतुना प्रायणमनारब्धफलस्य कर्मणोऽभिव्यञ्जकं “प्रतिज्ञायत
<>इति वक्तव्यम् आरब्धफलेन कर्म्मणा प्रतिबद्धस्येतरस्य
<>वृत्त्युद्भवानुपपत्तेस्तष्टुपशमात् प्रायणकाले वृत्त्युद्भवो भव-
<>तीति यद्युच्येत” ततोवक्तव्यं यथैव हि प्राक्प्रायणादारब्ध-
<>फलेन कर्म्मणा प्रतिबद्धस्येतरस्य वृत्त्युद्भवानुपपत्तिरेवं
<>प्रायणकालेऽपि विरुद्धफलस्यानेकस्य कर्म्मणः युगपत्फला-
<>रम्भामम्भावाद्वलवता प्रतिवृद्धस्य दुर्बलस्य वृत्त्युद्भवानुपप-
<>त्तिरिति । नह्यनारब्ध्वफलत्वसामान्ये जात्यन्तरोपभोग्य
<>फलमप्यनेककर्म्मैकस्मिन् प्रायणे युगपदभिव्यक्तं सदेकां जाति-
<>मारभतैति शक्यं वक्तु प्रतिनियतफलत्वविरोधात् । नापि-
<>कस्यचित् कर्म्मणः प्रायणे अभिव्यक्तिः कस्यचिदुच्छेद इति
[Page0441-a+ 38]
<>शक्यं वक्तुम् ऐकान्तिकफलत्वविरोधात् । नहि प्राय-
<>श्चित्तादिभिर्हेतुभिर्विना कर्म्मणोऽनुच्छेदः सम्भाव्यते ।
<>स्मृतिरपि विरुद्धफलेन कर्म्मणा प्रतिबद्धस्य कर्मान्तरस्य-
<>चिरमप्यवस्थानं दर्शयति । “कदाचित् सुकृतं कर्म्म
<>कूटस्थमिह तिष्ठति । पच्यमानस्य संसारे यावद्दुःखाद्विमु-
<>च्यते” इत्येवंजातीयका । यदि च कृत्स्नमनारब्धफलं
<>कर्म्मैकस्मिन् प्रायणेऽभिव्यक्तं सदेकां जातिमारभेत ततः
<>सर्गनरकतिर्य्यग्योनिष्वधिकारानवगमात् धर्म्माधर्म्मानुत्-
<>पत्तौ निमित्ताभावान्नोत्तरा जातिरुपपद्येत ब्रह्महत्या-
<>दीनां चैकैकस्य कर्म्मणोऽनेकजन्मनिमित्तत्वं स्मर्य्यमाण-
<>मुपरुध्येत । नच धम्माधर्म्मयोः स्वस्वरूपफलसाधनतादि
<>समधिगमे शास्त्रादतिरिक्तं कारणं शक्यं सम्भावयितुम् ।
<>नच दृष्टफलस्य कर्म्मणः कारीर्य्यादेः प्रयाणमभिव्यञ्जकं
<>सम्भवतीत्यव्यापिकापीयं प्रायणस्याभिव्यञ्जकत्वकल्पना ।
<>प्रदीपोपन्यासोऽपि कर्म्मबलाबलप्रदर्शनेनैव प्रतिनीतः ।
<>स्थूलसूक्ष्मरूपाभिव्यक्तिवच्चेदं द्रष्टव्यं यथा हि प्रदीपः
<>समानेऽपि सन्निधाने स्थूलरूपमभिव्यनक्ति न सूक्ष्मम्, एवं
<>प्रायणं समानेऽप्यनारब्धफलस्यकर्म्मजातस्य प्राप्तावसरत्वे
<>बलवतः कर्म्मणोवृत्तिमुद्भावयति न दुर्बलस्येति ।
<>तस्मात् श्रुतिस्मृतिन्यायविरोधादश्लिष्टोयमशेषकर्म्माभिव्यक्ते-
<>रभ्युपगमः । शेषकर्म्मसद्भावेऽनिर्मोक्ष प्रसङ्ग इत्ययमप्य
<>स्थाने संभ्रमः सम्यग्दर्शनादशेषकर्मक्षयश्रुतेः । तस्मात्
<>स्थितमेतदनुशयवन्तोऽवरोहन्तीति । ते चावरहन्तो यथेत-
<>मनेवञ्चावरोहन्तीति । यथेतमिति यथागतमित्यर्थः ।
<>अनेवमिति तद्विपर्य्ययणेत्यर्थः । धूमाकाशयीः पितृयाने-
<>ऽध्वन्युपात्तयोरवरोहे सङ्कीर्त्तनात् यथेतंशब्दाच्च यथागत-
<>मिति प्रतीयते । रात्र्याद्यसंकीर्त्तनादभ्रादिसंख्यानाच्च
<>विपर्प्ययोऽपि प्रतीयते” भा० । अनतिदूरे च तत्रैव
<>“स्वाभाव्यापत्तिरुपपत्तेः” शा० सू० । “इष्टादिकारिण-
<>श्चन्द्रमसमारुह्य तस्मिन् यावत्संम्पातमुषित्वा ततः सानु-
<>शया अवरोहन्तीत्युक्तम् अथावरोहप्रकारः परीक्ष्यते
<>तत्रेयमवरोहश्रुतिर्भवति “अथैतमेवाध्वानं पुनर्निवर्त्तन्ते
<>यथेतमाकाशमाशाद्वायुं वायुर्भूत्वा धूमोभवति धूमोभूत्वा
<>ऽभ्रं भवति अभ्रं भूत्वा प्रवर्षतीति” । तत्र संशयः किमा-
<>काशादिस्वरूपमेवावरोहन्तः? प्रतिपद्यन्तेकिं वाऽकाशादि-
<>साम्यमिति? तत्र प्राप्तन्तावदाकाशादिस्वरूपमेव प्रतिपद्यन्ते
<>इति कुतः? एवं हि श्रुतिर्भवति इतरथा लक्षणा स्यात्
<>श्रुतिलक्षणाविषये च श्रुतिर्न्याय्या न लक्षणा, तथा च वायु-
[Page0441-b+ 38]
<>र्भूत्वा धूमो भवतीत्येवमादीन्यक्षराणि तत् स्वरूपोपपत्तावेव-
<>कल्पन्ते तस्मादाकाशादिस्वरूपप्रतिपत्तिरित्येवं प्राप्ते ब्रूमः
<>आकाशादिसाम्यं प्रतिपद्यन्त इति । चन्द्रमण्डले यदन्मयं
<>शरीरमुपभीगार्थमारब्धं तदुपभोगक्षये सति प्रलीयमानं
<>सूक्ष्ममाकाशसमं भवति ततोवायोर्वशमेति ततो धूमा-
<>दिभिः संसृज्यत इति तदेतदुच्यते यथेतमाकाशाद्वायुमित्या-
<>दिना । कुतः एतत्? उपपत्तेः एवं ह्युपपद्यते । नह्य-
<>न्यस्यान्यभावोमुख्य उपपद्यते । आकाशस्वरूपप्रतिपत्तौ
<>च वाष्वादिक्रमेणावरोहोनोपपद्यते । विभुत्वाच्चाकाशे-
<>न नित्यसंबन्धान्न तत्सादृश्यापत्तेरन्यस्तत्संबन्धो घटेत ।
<>श्रुत्यसम्भवे च लक्षणाश्रयणं न्याय्यमेव अत आकाशादि-
<>तुल्यत्वापत्तिरेवात्राकाशादि भाव इत्युपचर्य्यते” भा० । नाति-
<>चिरेण विशेषात्” शा० सू० “तत्राकाशादिप्रतिपत्तौ प्राग्-
<>व्रीह्यादिप्रतिपत्तेर्भवति विशयः किं दीर्घं कालं पूर्व्व-
<>पूर्व्वसादृश्येनावस्थायोत्तरोत्तरसादृश्यंगच्छन्ति? उताल्पमल्प-
<>मिति? । तत्रानियमः, नियमकारिणः शास्त्रस्याभावादित्येवं
<>प्राप्ते इदमाह नातिचिरेणेति । अल्पमल्पकालमाकाशादि
<>भावेनावस्थाय वर्षधाराभिः सहेमां भुवमापतन्ति । कुत
<>एतत्? विशेषदर्शनात् । तथा हि व्रीह्यादिभावापत्तेरनन्तरं
<>विशिनष्टि “अतो वै खलु दुर्न्निष्प्रपतरमिति” । तकार एकः
<>छान्दस्यां प्रक्रियायां लुप्तोमन्तव्यः दुर्निप्रपततरं दुर्निः
<>क्रमतरं दुःर्खतरमस्माद्व्रीह्यादिभावान्निःसरणम्भवती-
<>त्यर्थः । तदत्र दुःखनिःप्रपतनं प्रदर्शयन् पूर्व्वेषु सुख
<>निःप्रपतनं दर्शयति । सुखदुःखताविशेषश्चायं निः-
<>प्रपतनस्य कालाल्पत्वदीर्घत्वनिमित्तः तस्मिन्नवधौ शरी-
<>रानिष्पत्तेरुपतापासम्भवात् । तस्माद्व्रीह्यादिभावा-
<>पत्तेः प्रागल्पेनैव कालेनावरोहः स्यादिति” भा० । “अन्या-
<>धिष्ठिते पूर्व्ववदभिलापात्” सू० “तस्मिन्नेवावरोहे प्रवर्ष-
<>णानन्तरं पठ्यते “इह व्रीहियवाओषधिवनस्पतयस्तिलमाषा
<>जायन्त” इति । तत्र संशयः किमस्मिन्नवधौ स्थावरजात्या-
<>पन्नाः स्थावरसुखदुःखभाजोऽनुशयिनी भवन्ति? आहोस्वित्
<>क्षेत्नज्ञान्तराधिष्ठितेषु संश्लेषमात्रंगच्छन्तीति? किं तावत्
<>प्राप्तं स्थावरजात्यापन्नास्तत्सुखदुःखभाजोऽनुशयिनो भव
<>न्तीति । कुतः एतत्? जनेर्मुख्यार्थत्वोपपत्तेः स्थावर-
<>भावस्य च श्रुतिस्मृत्योरुपभोगस्थानत्वप्रसिद्धेः पशुहिंसादि
<>योगाच्चेष्टादेः कर्मजातस्यानिष्टफलत्वोपपत्तेः । तस्मान्-
<>मुख्यमेवेदमनुशयिनां व्रीह्यादिजन्म श्वादि जन्मवत् ।
<>यथा श्वयोनिं वा शूकरयोतिं वा चाण्डालयोनिं वेति
[Page0442-a+ 38]
<>मुख्यमेवानु शयिनां श्वादिजन्म सुखदुःखान्वित म्भवति
<>एवं व्रीह्यादिजन्मापीत्येवं प्राप्ते ब्रूमः । अन्यैर्जी वैरधि-
<>ष्ठितेषु ब्रीह्यादिषु संसर्गमात्रमनुशयिनः प्रतिपद्यन्ते न तत्-
<>मुखदुःखभाजो भवन्ति पूर्ब्धवत् । यथा वायुधूमादिभावोऽ-
<>नुशयिनान्तत्संप्लेषमात्नमेवं व्रीह्यादिभावोऽपि स्थावरैः
<>संश्लेषमात्रम् । कुत एतत्? तद्वदेवेहास्याभिलापात् कोऽ-
<>भिलापस्यतद्वद्भावः! कर्तव्यापारमन्तरेण संकीर्त्तनं यथाऽ-
<>काशादिषु न कञ्चित् कर्मव्यापारं परामृशति एवं
<>व्रीह्यादिजन्मन्यपि । तस्मान्नास्त्यत्र सुखभाक्त्वमनुशयिनाम्
<>यत्र तु सुखदुःखभाक्त्वमभिप्रति, परामृशति तत्र कर्मव्या-
<>पारं “रमणीय चरणाः कपूयचरणा” इति च । अपि च
<>मुख्येऽनुशयिनां व्रीह्यादिजन्मनि व्रीह्यादिषु लूयमानेषु
<>भज्यमानेषु पच्यमानेषु भक्ष्यमाणेषु च तदभिमानि-
<>नोऽनुशयिनः प्रवसेयुः यो हि जीवोयच्छरीरमभि-
<>मन्यते स तस्मिन् पीड्यमाने प्रवसतीति प्रसिद्धम् ।
<>तत्र व्रीह्यादिभावाद्रेतःसिग्भावोऽनुशयिनां नाभिलप्येत,
<>अतः संसर्गमात्रमनुशयिनामन्याघिष्ठितेषु ब्रीह्यादिषु
<>भवति । एतेन जनेर्मुख्यार्थत्वं प्रतिब्रूयात् उपभोगस्थान
<>त्वञ्च स्थावरभावस्य । न च वयमुपभोगस्थानत्वं स्थावरभा-
<>वस्यावजानीमहे । भवत्वन्येषां जन्तूनामपुण्यसामर्थ्येन
<>स्थावरभावमुपगतानामेतदुपभोगस्थानं, चन्द्रमसं त्ववरो-
<>हन्तोऽनुशयिनो न स्थावरभावमुपभुञ्जत इत्याचक्ष्महे” भा० ।
<>“अशुद्धमिति चेन्न शब्दात्” सू० । “यत् पुनरुक्तं पशु-
<>हिंसादियोगादशुद्धमाध्वरिकं कर्म तस्यानिष्टमपि फल-
<>मवकल्पत इत्यतो मुख्यमेवानुशयिनो व्रीह्यादिजन्मास्तु
<>तत्र गौणी कल्पनाऽनर्थिकेति तत् । परिह्रियते ।
<>न शास्त्रहेतुत्वाद्धर्माधर्मविज्ञानस्य अयं धर्मः अयमधर्म
<>इति शास्त्रमेव विज्ञाने कारणम् अतीन्द्रियत्वात्तयोर-
<>नियतदेशकालनिमित्तत्वाच्च । यस्मिन्देशे काले निमित्ते
<>च योधर्मोऽनुष्ठीयते स एव देशकालनिमित्तान्तरेषु
<>अघर्मो भवति तेन न शास्त्रादृते धर्मावर्मविषयंज्ञानं
<>कस्यचिदस्ति । शास्त्राच्च हिंसानुग्रहाद्यात्मकोज्योतिष्टो-
<>मोधर्म्म इत्यवधारितं स कथमशुद्ध इति शक्यते वक्तुम् ।
<>ननु “मा हिंस्यात् सर्व्वाभूतानीति” शास्त्रमेव भूतविषयां
<>हिंसामधर्म इत्यवगमयति” । वाढं उत्सर्गस्तु सः ।
<>अपवादः “अग्नीषोमीयं पशुमालभेतेति” उत्सर्गापवादयोश्च
<>व्यवस्थितविषयत्वम् तस्माद्विशुद्धं वैदिकं कर्म शिष्टैरनु-
<>ष्ठीयमानत्वादनिन्द्यमानत्वाच्च । तेन न तस्य प्रतिरूपं
[Page0442-b+ 38]
<>फलं जातिस्थावरत्वम् । नच श्वादिजन्मवदपि ब्रीह्यादि-
<>जन्म भवितुमर्हति तद्धि कपूयचरणानधिकृत्योच्यते नैवमिह
<>वैशेषिकः कश्चिदधिकारोऽस्ति । अतश्चन्द्रस्थलात् स्खलिता-
<>नामनुशयिनां व्रीह्यादिसंश्लेषमात्रं तद्भाव इत्युपचर्य्यते”
<>भा० “रेतःसिग्योगोऽथ” सू० । “इतश्च व्रीह्यादि
<>संश्लेषमात्रं तद्भावः यत्कारणं ब्रीह्यादिभावस्या-
<>नन्तरमनुशयिनां रेतःसिगभाव आम्नायते । “योयोह्य-
<>न्नमत्ति योरेतः सिञ्चति तद्भूय एव भवतीति” । न चात्र
<>मुख्योरेतःसिग्भावः सम्भवति चिरजातो हि प्राप्तयौवनो-
<>रेतःसिग्भवतीति कथमिवानुपचरिततद्भावमद्यमानान्नानु-
<>गतोऽनुशयी प्रतिपद्येत तत्रावश्यं रेतःसिग्योग एव
<>रेतःसिग्भावोऽभ्युपगन्तव्यः । तद्वद्व्रीह्यादिभावोऽपि
<>व्रीह्यादियोग एवेत्यविरोधः” भा० ॥ “योनेःशरीरम्”
<>सू० ॥ “अथ रेतःसिग्भावस्यानन्तरं योनौ सिक्ते रेतसि
<>योनेरधिशरीरमनुशयिनामनुशयफलोपभोगायतनम् इत्या
<>ह शास्त्रम् “तद्य इह रमणोयचरणा” इत्यादि ।
<>तस्मादप्यवगम्यते नावरोहे ब्रीह्यादिभावावसरे तच्छरीरमेव
<>सुखदुःखान्वितं मवतीति । तस्माद्व्रीह्यादिसंश्लेषमात्र-
<>मनुशयिनां तज्जन्मेति सिद्धम्” भा० । संज्ञायां कर्त्तरि घञ्
<>“वटादितरोः शाखातो मूलावघि अवतारकेऽंशभेदे च ।
<>“अवरोहगताकीर्ण्णं वटमासाद्य तस्थतुः” रामा० ।
<>ज्योतिषोक्ते दशाभेदे स्त्री अवरोहिशब्दे उदा० ।
<LEND>
