<L>21530<pc>3161,a<k1>ज्येष्ठस्थान<k2>ज्येष्ठस्थान
ज्येष्ठस्थान¦ न० । काशोस्थे तीर्थभेदे तत्स्थानमाहात्म्यादि
कथा काशीख० ६३ अ० ।
“यमनेहसमारभ्य मन्दराद्रौ विनिर्यये । अद्रीन्द्र-
सुतया सार्द्धं रुद्रेणोक्षेन्द्रगामिना । तं वासरं पुर-
स्कृत्य जग्राह नियमं दृढम् । जैगीषव्या महामेधाः
कुम्भयोने! महाकृती । विषमेक्षणपादाब्जं समीक्षिष्ये
यदा पुनः । तदाम्बुविप्रुषमपि भक्षयिष्यामि चेत्थहो ।
कुतश्चिद्धारणायोगादथ वा शम्भ्वनुग्रहात् । अनश्नन्नपिबन्
योगी जैगीषव्यः स्थितो मुने! । तं शम्भुरेव जानाति
नान्यो जानाति कश्चन । अतएव ततः प्राप्तः प्रथमं
प्रमथाधिपः । ज्यैष्ठशुक्लचतुर्दश्यां सोमवारानुराधयोः ।
तत्पर्वणि महायात्रा कर्त्तव्या तत्र मानवैः । ज्येष्ठ-
स्थानं ततः काश्यां तदाभूदतिपुण्यदम् । तत्र लिङ्गं
समभवत् स्वयं ज्येष्ठेश्वराभिधम् । तल्लिङ्गदर्शनात्
पुंसां पापं जन्मशतार्ज्जितम् । तमोऽर्कोदयमाप्येव तत्-
क्षणादेव नश्यति । ज्येष्ठवाप्यां नरः स्नात्वा तर्प-
यित्वा पितामहान् । ज्येष्ठेश्वरं समालोक्य न भूयो
जायते भुवि । आविरासीत् स्वयं तत्र ज्येष्ठेश्वरसमीपतः ।
सर्वसिद्धिप्रदा गौरी ज्येष्ठा नाम समन्ततः । ज्यैष्ठे
मासि सिताष्टम्यां तत्र कार्य्यो महोत्सवः । रात्रौ
जागरणं कार्य्यं सर्वसम्प्त्समृद्धये । ज्येष्ठां गौरीं
नमस्कृत्य ज्येष्ठवापीपरिप्लुता । सौभाग्यभाजनं भूयाद्
योषा सौभाग्यभागपि । निवासं कृतवान् शम्भुस्तस्मिन्
स्थाने यतः स्वयम् । निवासेश इति ख्यातं लिङ्गं
तत्र परं तपः । निवासेश्वरलिङ्गस्य सेवनात् सर्व-
सम्पदः । निवसन्ति गृहे नित्यं नित्यं प्रैति पदं पुनः ।
कृत्वा श्राद्धं विधानेन ज्येष्ठस्थाने नरोत्तमः । ज्येष्ठां
तृप्तिं ददात्येव पितृभ्यो मधुसर्पिषा । ज्येष्ठतीर्थेश्वरे
काश्यां दत्त्वा दानानि शक्तितः । ज्येष्ठान् स्वर्गान-
वाप्नोति नरोमोक्षञ्च गच्छति । ज्येष्ठेश्वरोऽच्च्यः प्रथमं
काश्यां श्रेयोऽर्थिभिर्नरैः । ज्येष्ठा गौरी ततोऽभ्यर्च्च्या
सर्वज्येष्ठमभीप्सुभिः” ।
तत्रत्यं ज्योतिःस्वरूपलिङ्गन्तु ज्येष्ठेश्वराभिधं महादेवस्य
नितम्बभूतम् तथोक्तं काशीख० ३२ अ० ।
“सर्वेषामपि लिङ्गानां मौलित्वं कृत्तिवाससः । अओङ्का-
[Page3161-b+ 38]
कारेशः शिखा ज्ञेया लोचनानि त्रिलोचनः । गोकर्ण-
भारभूतेशौ तत्कर्णौ परिकीर्त्तितौ । विश्वेश्वरावि-
सुक्तौ च द्वावेतौ दक्षिणौ करौ । कर्णेशमणिकर्णीशौ
द्वौ करौ दक्षिणेतरौ । कालेश्वरकपद्दीर्शौ चरणा-
वतिनिर्म्लौ । ज्येष्ठेश्वरो नितम्बश्च नाभिर्वै मध्यमेश्वरः ।
कपर्दोऽस्य महादेवः शिरोभूषा श्रुतीश्वरः । चन्द्रोशो
हृदयन्तस्य आत्मा वीरेश्वरः परः । लिङ्गं तस्य तु
केदारः शुक्रं शुक्रेश्वरं विदुः । अन्यानि यानि लि-
ङ्गानि परःकोटिमितानि च । ज्ञेयानि नखलोमानि
वपुषो भूषणान्यपि । यावेती दक्षिणौ हस्तौ नित्यं
निर्वाणदौ हि तौ । जन्तूनाममयं दत्त्वा पततां
मोहसागरे” ।
<LEND>
