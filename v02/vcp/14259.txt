<L>14259<pc>2128,a<k1>कुलकुण्डलिनी<k2>कुलकुण्डलिनी
कुलकुण्डलिनी¦ स्त्री कौ पृथिवीतत्त्वाधारे मूलाधारे लीयते
ली--ड कर्म्म० । तन्त्रोक्ते मूलाधारे सर्पीवदवस्थिते
शिवशक्तिभेदे कुलकुण्डलीत्यप्यत्र स्त्री । तत्स्वरूपा-
दिकं शारदायामुक्तम् यथा “ततश्चैतन्यरूपा सा सर्व्वगा
विश्वरूपिणी । शिवसन्निधिमासाद्य नित्यानन्दगुणो-
दया । दिक्कालाद्यनवच्छिन्ना सर्व्ववेदार्थगा शुभा ।
परापरविभागेन परशक्तिरियं स्मृता । योगिनां हृद-
याम्भोजे नृत्यन्ती नित्यमञ्जसा । आधारे सर्व्वभूतानां
स्फुरन्ती विद्युदाकृतिः । शङ्खावर्त्तक्रमाद्देवी सर्व्वमा-
वृत्य तिष्ठति । कुण्डलोभूतसर्पाणामङ्गश्रियमुपेयुषी ।
गुणिता सर्व्वगात्रेषु कुण्डली परदेवता । विश्वात्मना प्र-
बुद्धा सा सूते मन्त्रमयं जगत् । सर्व्वदेवमयी देवी सर्व
मन्त्रमयी शिवा । सर्वतत्त्वमयी सालात् सूक्ष्मा सूक्ष्म-
तरा विभुः । त्रिधामजननी देवी सोमसूर्य्याग्निरूपिणी ।
त्रिभेदनेजसां कर्त्री शब्दब्रह्मस्वरूपिणी । द्विचत्वारिंश-
द्वर्ण्णामा पञ्चाशद्वर्ण्णरूपिणी” । विवृतमेतत् पदार्थादर्शे
राघवभट्टेन यथा “कुण्डलिनोत उत्पत्तिमाह तत-
श्चैतत्येति । तदुक्तं “मूलाधारात् प्रथममुदितोयस्तु
शब्दः पराख्यः पश्चात् पश्यन्त्यघ हृटयगोबुद्धियुग्
[Page2128-b+ 38]
मध्यमाख्यः । वक्त्रे वैखरर्य्यथ रुरुदिषोरस्य जन्तोः
सुषुम्णाबद्धस्तस्माद्भवति पवनप्ररितोवर्णसंघः” । ततः
शरीरोत्पत्त्यनन्तरं चैतन्यरूपा अतएव शब्दब्रह्मयी
सा देवी कुण्डली परदेवता सर्वगात्रेण गुणिता अतएव
विश्वात्मना सर्वात्मना प्रबुद्धा जातप्रबोधा मन्त्रमयं
जगत् सूत इति दूरेण सम्बन्धः । तत्र मूलाधारे कु-
ण्डलीभूतसर्पवन्नाडीवर्त्तते तन्मध्ये वायुवशादस्याः स-
ङ्करणमेव गुणनम् । चैतन्यरूपेति स्वरूपाख्यानं सा
प्रसिद्धा सर्वमावृत्य तिष्ठतीत्यनेन कर्त्तृव्याप्तिर्दर्शिता विश्व-
रूपिणीत्यनेन विषयव्याप्तिः । शिवसन्निधिमासाद्य स्थि-
तेति शेषः अनेन शैवसिद्धान्ते शक्तिशब्दवाच्येयमि-
त्युक्तं सन्निधिशब्दोऽप्यौपचारिवः तन्मते शिवशक्त्योर-
भेदात् तदुक्तमभिनवगुप्तपादाचार्य्यैः “शक्तेश्च शक्ति-
मद्रूपाद्व्यतिरेकंन वाच्छति । तादात्म्यमनयोर्नित्यं वह्नि
“हनयोरिव” । यद्वा सम्पस्यङ्निधिस्वरूपं शिवस्वरूपं
प्राप्येत्यर्थः वक्ष्यति च “पिण्डम्भवेत् कुण्डलिनी शिवा-
त्मेति” गुणानां सत्वरजस्तमसामुदयोयस्याः सा नित्या-
नन्दा चासौ गुणोदया च सा नित्यानन्दगुणोदया तेन
कुण्डलिनीस्वरूपमुक्त गुणोदयेत्यनेन साङ्ख्यमते प्रकृति
वाच्येयमित्युक्तं यदाहुः “प्रधानमिति यामाहुर्या शक्ति-
रिति कथ्यते” इति इदानीमध्यात्माधिभूताधिदैवादि
विषयादिज्योतिषक्रमेण तस्या व्याप्तिमाह दिक्वालेति
सर्व्वदेहानुगेति देहव्याप्तिः परापरविभागेन काचन परा
शक्तिः काचनापरा तद्विभागेनापीयं परशक्तिरेव यदाहुः
“भूमिरापोऽनलोवायुः खंमनोबुद्धिरे व च । अहङ्कार
इतीयं मे भिन्ना प्रकृतिरष्टधा । अपरेयमितस्त्वन्यां प्रकृतिं
विद्वि मे पराम् जीवभूतां महावाहो । ययेदं धार्प्यते
जगत्” (गीता) । यद्वा परः स्थूलः अपरः महास्थूलः
महदादिः तद्विभागेन परशक्तिः स्थूला शक्तिः स्थूलात्-
स्थूलेत्युक्तेः । अनेन महदादिव्याप्तिः यद्वा सव्व देहानुगेत्य-
नेन प्राकृतशब्दतोर्थ तश्व पुंस्त्रीनपुं सकलिङ्गव्याप्तिर्द्दर्शित
शब्दतो यथा शिव इत्युच्यते कण्डलिनीत्युच्यते प्रधानमिति
एवंभूतापि सा स्त्रीत्वेनैव निर्द्दिश्यत इव्याह परापरेति
परा पुंप्रकृतिः अपरं नपुंसकप्रकृतिस्तद्विभागेन इयं
परशक्तिःस्मृता अयमर्थः यद्यपि लिङ्गत्रयवाच्या तथापि
तूर्णमेवाचलभक्तिभारपरिश्रान्तमक्तजनसमस्ताकाङ्क्षाक-
ल्पबल्ली परशक्तिषब्दवाच्येति । अत एव शुभा रमणी-
या यदाहुराचार्य्याः” पुंनपुंसकयोस्तुल्याप्यङ्गनायां वि-
[Page2129-a+ 38]
शिष्यत” इति नित्यक्लिन्नाम्नायेऽपि “सर्व्वत्रावच्छिता-
प्येषा कामिनीषु विशेषतः । प्रकाशते ततस्तासामतिवृत्तिं
न कारयेदिति” अञ्जसा तत्त्वं न योगिनां हृदयाम्भोजे
नृत्यन्तीत्यस्य तैरेव गुरूपदेशेन ज्ञायते इत्यर्थः । “दृश्या
तैरेव सा देवी सदा देशकदेशितैरित्युक्तेः सर्वभूतानाम् आधारे
मूलाधारचक्रे स्फुरन्ती अनेन स्थाननिर्देशः विद्युदाकृति-
रित्यनेन ध्यानमुक्तं यदाहुः “तडित्कोटिप्रख्यां स्वरुचि-
जितकालानलरुचिमिति” अथ बानेन अनेकशब्दोत्-
पत्तिहेतुत्वेनानेकधा भवतीत्युक्तं ङ्खमध्ये य आवर्त्तः
स यथा शङ्खमध्यमावृत्य तिष्ठति तद्वदियमपि देवीत्यर्थः ।
इदमवान्तरवाक्यं भिन्नमेव शङ्खेति कुण्डलीत्यनयोर्हे
तुहेतुमद्भावेन योजना । कुण्डलीभूता कुण्डलाकारतां
प्राप्ता ये सर्पा तथाभूता । केचन कुण्डलीति भिन्नं पदं
वर्णयन्ति भूतानि सर्पाश्च ते यथा कुटिलगतयस्तद्वदिय-
मपीत्यर्थः इति तत्र कुण्डली परदेवतेत्यनेन पुनरुक्तिः ।
सर्व्वदेवमयीति देवव्याप्तिः दीव्यतीति देवी तेजोरूपेत्यर्थः
अनेन तेजोव्याप्तिः । सर्वमन्त्रमयीति मन्त्रव्याप्तिः । शिवा
शिवरूपेत्यर्थः यद्वा शिवा कल्याणरूपा । साक्षात् सर्व-
तत्त्वमयीति तत्त्वव्याप्तिः । सूक्ष्मा सूक्ष्मतरा विमुरिति
विरोधः परिहारस्तु सूक्ष्मा स्वरूपतः सूक्ष्मतरा दुर्ज्ञाना
यद्वा सूक्ष्मात् त्रसरेणोरपि सूक्ष्मतरा अणुतरा अनेना
ण्वादिव्याप्तिर्द्दर्शिता तदुक्तं “बालाग्रस्य सहस्रधा वि-
दलितस्यैकेन भागेन या सूक्ष्मत्वात् सदृशी त्रिलो जन
नीति” विभुः इयत्तया ज्ञातुमशक्या । त्रिधामेति सूर्यसो-
माग्निरूपा । यद्वा त्रिधामेति स्थानत्रयं पातालभूखर्गरूपा
अनेन स्थानव्याप्तिर्दर्शिता द्विचत्वारिंशद्वर्ण्णात्मा भूतलि
पिमन्त्रमयी पञ्चाशद्वर्णरूपिणीति मातृकामयी” ।
तस्या ध्यानादिकमुक्तं प्रयोगसारे यथा
“मूलाधारे कुण्डलिनीं ध्यात्वा संपूजयेन्नरः । ध्यानं
तस्याः प्रवक्ष्यामि येन योगी प्रजायते । प्रसुप्तभुज-
गाकारां स्वयम्भूलिङ्गमाश्रिताम् । विद्युत्कोटिप्रभां
देवीं विचित्रवसनान्विताम् । शृङ्गारादिरसोल्लासां सर्व्व-
दा कारणप्रियाम् । एवंध्यात्वा कुण्डलिनीं ततोयजेत्
समाहितः । मनसा गन्धपुष्पाद्यैः संपूज्य वाग्भवं जपेत् ।
ततोवै तोषयेत्ताञ्च स्तवेनानेन साधकः । “रुद्रजामले” अ-
थ प्रातः समुत्थाय पशुरुत्तमपण्डितः । गुरूणां चरणा-
म्भोजं मङ्गलं शीर्षपङ्कजे । विभाव्य पुनरेवं हि श्रीपदं
भावयेधृदि । पूजयित्वा च विविधैरुपचारैर्नमेत् स्तवैः ।
[Page2129-b+ 38]
त्रैलोक्यं तेजसा व्याप्तां मण्डलस्थां महात्सवाम् । तडि-
त्कोटिप्रभादी प्तिंचन्द्रकोटिसुशीतलाम् । सार्द्धत्रिबलया-
कारां स्वयम्भूलिङ्गवेष्टिताम् । उत्थापयेन्महादेवीं म-
हावक्त्रां मनोन्मनीम् । श्वासोच्छ्वासादुद्गच्छन्तीं द्वाद-
शाङ्गुलरूपिणीम् । योगिनीं खेचरी वायुरूपां मूलाम्बु-
जस्थिताम् । चतुर्व्वर्णस्वरूपां तां वकारादिकसान्तकाम् ।
कोटिकोटिसहस्रार्ककिरणोज्ज्वलमोहिनीम् । महासू-
क्ष्मपथप्रान्तरन्तरान्तरगामिनीम् । त्रैलोक्यरक्षितां वाक्य
देवतां शब्दरूपिणीम् । महाबुद्धिप्रदां देवीं सहस्रदल
गामिनीम् । महासूक्ष्मपथेतेजोमयीं मृत्युस्वरूपिणीम् ।
कालरूपां ब्रह्मरूपां सर्वत्र सर्वचिन्मयीम् । ध्यात्वा पुनःपुनः
शीर्षे सुधाब्धौ विनिवेशिताम् । सुधापानंकारयित्वा
पुनःस्थाने समानयेत् । समानयनकाले तु सुषुण्मामध्य-
मध्यके । अमृताभिप्लुतां कृत्वा पुनःस्थानेषु पूजयेत् ।
ऊर्द्ध्वोद्गमनकाले तु महातेजोमयींस्मरेत् । प्रतिप्रयाण
काले तु सुधाधाराभिराप्ल्ताम् । कुलकुण्डलिनीं देवी
ममृतानन्दविग्रहाम् । ध्यात्वा ध्यात्वा पुनर्ध्यात्वा सर्व-
सिद्धीश्वारोभवेत् । तस्मिन् स्थाने महादेवौ विभाव्य
किरणोज्ज्वलाम् । अमृतानन्दमूर्त्तिं तां पूजयित्वा
शुभां मुदा । मानसोच्चारवीजेन मायां वा कामवीज-
कम् । पञ्चाशद्वर्णमालाभिर्जत्वानुलोमतस्तथा । विलोमेन
पुनर्जत्वेति”
<LEND>
