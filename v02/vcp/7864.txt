<L>7864<pc>0879,a<k1>आसत्ति<k2>आसत्ति
आसत्ति¦ स्त्री आ + सद--क्तिन् । १ नैकट्यसंबन्धे २ प्राप्तौ न्यायमते
<>३ प्रत्यक्षजनकसन्निकर्षे “आसत्तिराश्रयाणां तु सामान्यज्ञान-
<>मिष्यते” भाषा० । ४ शाब्दबोधोपयोगिन्यामव्यवधानेन
<>षदजन्यपदार्थोपस्थितौ । “आसत्तियोग्यताकाङ्क्षातात्-
<>पर्य्यज्ञानमिष्यते । कारणसन्निधानन्तु पदस्यासत्तिरुच्यते,
<>भाषा० “यत्पदार्थस्य यत्पदार्थेनान्वयोऽपेक्षितस्तयोरव्यव-
<>धानेनोपस्थितिः कारणम् । तेन गिरिर्भुक्तमग्निभान् देव-
<>दत्तेनेत्यादौ न शाब्दबोधः । नीलो घटो द्रव्यं पट इत्या-
<>दावासत्तिभ्रमाच्छाब्दबोधः । आसत्तिभ्रमाच्छाब्दभ्रमा-
<>भावेऽपि न क्षतिः । ननु यत्र छत्री कुण्डली वासस्वी देव-
<>दत्त इत्युक्तं तत्रोत्तरपदस्मरणकाले पूर्वपदस्मरणस्य नाशात्
<>अव्यवधानेन उत्तरपदस्मरणासम्भव इति चेन्न प्र-
<>त्येकपदसंस्कारैश्चरमतावद्विषयकस्मरणस्याव्यवधानेनोत्पत्तेः
[Page0879-b+ 38]
<>नानासन्निकर्षैरेकप्रत्यक्षस्येव नानासंस्कारैरेकस्मरणोत्पत्ते-
<>रपि सम्भवात् । तावत्पदसंस्कारसहितचरमवर्ण्ण ज्ञानस्यी-
<>द्बोधकत्वात् । कथमन्यथा नानावर्णकपदस्मरणम् । परन्तु
<>तावत्पदार्थानां स्मरणादेकदैव खलेकपोतन्यायात् ताव-
<>त्पदार्थानां क्रियाकर्म्मभावेनान्वयबोधरूपः शब्दबोधो
<>भवतीति केचित्” मुक्ता० ।
<P>शाब्दबोधतुहेः आसत्तिश्च शब्दचिन्तामणौ निरूपिता
<>यथा । “आसत्तिश्चाव्यवधानेनान्वयप्रतियोग्युपस्थितिः सा
<>च स्मृतिर्नानुभवोऽतोनान्योन्याश्रयः अथ नानाविशेषण-
<>ककर्म्मकर्तृकरणाधिकरणक्रियादिपदज्ञानजन्यक्रमिकपदार्थ-
<>स्मृतीनां न यौगपद्यं सम्भवति आशुतरविनाशिनां
<>क्रमिकाणां मेलकानुपपत्तेरिति कथन्तावत्पदार्थान्वय-
<>बोधः विशेषणज्ञानसाध्यत्वाद्विशिष्टज्ञानस्येति चेत् श्रौत्र-
<>प्रत्येकवर्ण्णानुभवजन्यसंस्कारमेलकादेव तावत्पदस्मृतिः
<>तत एकदैव तावत्पदार्थस्मृतौ सत्यां वाक्यार्थानुभवः न
<>चान्यविषयसंस्कारेणान्यस्य न स्मरणमिति वाच्यं वाक्या-
<>र्थानुभवानुपपत्त्या फलबलेन संस्काराणां परस्परसहकारेण
<>तत्रैकस्मरणकल्पनात् प्रत्येकवर्ण्णसंस्काराणामिवानन्यगति-
<>कतया पदस्मरणे । अथ “यद्यदाकाङ्क्षितं योग्यं सन्नि-
<>धानं प्रपद्यते । तेन तेनान्वितः स्वार्थः पदैरेवावगम्यते”
<>नचैवमन्वयान्तराभिधानं न स्यात् विरम्य व्यापाराभावा-
<>दिति वाच्यं एवमपि प्रथममन्वये हेत्वनुपन्यासात्
<>उत्तरस्य हीदं सामग्रीवैकल्यं न पूर्व्वस्येति चेत् अस्तु-
<>तावदेवं तथापि चरमन्तावत्पदार्थघटितवाक्यार्थानुभवे
<>उक्तैव गतिरनन्यगतिकत्वात् । अत्र वदन्ति । सन्निधानं-
<>पदजन्मैवान्वयबोधहेतुः द्वारमित्यादावध्याहृतेनापि पिधा-
<>नादिनान्वयबोधदर्शनात् न च द्वारं पिधेहीतिशब्द एवाध्या
<>ह्रियते अनुपयोगात् अर्थस्यैवान्वयप्रतियोगित्वादा-
<>वश्यकत्वाच्च अर्थापत्तेरुपपादकविषयकत्वात् । न च शब्द-
<>मात्रमुपपादकमपि तु तदर्थः । अवश्यं कल्प्यार्थसाहच-
<>र्य्येण दैववशसम्पन्नशब्दस्मृतेरन्यथासिद्धेः अन्यथा पद-
<>बोधितस्यैवार्थस्यान्वयबोधकत्वमिति नियमशक्तिकल्पना-
<>पत्तिः स्वार्थान्वयपरत्वाच्छब्दानां द्वारमिति न पिधानान्व-
<>यबोधकमिति तदन्वयबोधार्थमवश्यं शब्दकल्पनमिति
<>चेत् लक्षणायां व्यभिचारात् तत्राक्षेपाक्षिप्तेन कर्त्रा-
<>ऽन्वयबोधाच्च अथ द्वारपदसहभावमात्रं पिधेहि
<>शब्दस्य कल्प्यते लाघवात् न च पिधानाभिधायकानेक
<>शब्दोपस्थितौ विनिगमकविरहः संस्कारतारतम्यात्-
[Page0880-a+ 38]
<>पदविशेषस्मृतेरिति चेत् न आकाङ्क्षादिमत्प्रतियोग्य-
<>न्वितस्वार्थपरत्वस्य कॢप्तत्वाल्लाघवेनार्थाध्याहारात् न च
<>श्रुतपदानि लब्धप्रयोजनानीति कथमध्याहृते तेषां तात्-
<>पर्य्यमिति वाच्यं श्रुतार्थान्वयानुपपत्त्याध्याहृते तात्पर्य्यात्
<>कथन्तर्होदनं पचतीत्यत्र समभिव्याहृतमात्रादन्वयबोधः
<>कलायादेरपि स्मृतत्वादिति चेत् न तात्पर्य्यनियमादित्य-
<>वेहि “यत्परः शब्दः सशब्दार्थः” इति न्यायात् अन्यथा
<>तवापि दैवशात् स्मृतकलायपदोपस्थानेनान्वयबोधः
<>स्यात् अथ देवदत्त ओदनमित्यादिवाक्ये क्रियापदाध्या-
<>हाराभावेन कर्त्तुरनभिधानात् तृतीया स्यादिति चेत्
<>न अध्याहृतेनापि पचतिपदेन कर्त्तुरनभिधानात् । कर्तृ-
<>संख्याभिहितेति चेत् न, देवदत्तस्य पाकैत्यत्र तृतीयापत्तेः
<>तात्पर्य्यतस्तत्र व्यवस्थेति चेत् तुल्यं मनु द्वारं पिधेहीत्यादौ
<>पिधानशाब्दानुभवे पिधानोपस्थापकपदत्वे नान्वयबधो
<>जनकत्वमिति चेत् न अन्वयप्रतियोग्युपस्थापकपदत्वेन-
<>जनकत्वात् न तु तदुपस्थापकयावत्पदत्वेन गौरवात् एवंपि-
<>धानान्वयबोधेऽपि अन्यथा गौणलाक्षणिकयोरन्वयबोधोन
<>स्यात् तयोरननुभावकत्वादिति उच्यते क्रियापदोपस्था-
<>पिता क्रिया कारकपदोपस्थापितं च कारकं परस्परमाका-
<>ङ्क्षति न तूपस्थितिमात्रम् अन्यथा द्वारं कर्भता पिधेहि
<>द्वारं पिधानङ्कृतिरित्यत्रापि क्रियाकर्माध्याहार इवान्वयबोध-
<>प्रसङ्गः क्रियाकर्म्मणोरुपस्थितेस्तुल्यत्वात् एवंविधपदोपस्थापि-
<>ते परस्परमाकाङ्क्षा नास्तीति चेत् तर्ह्याकाङ्क्षायां पद विशेषो
<>पस्थापितत्वं तन्त्रं नतूपस्थितिमात्रम् । अर्थविशेषेऽसाधुत्वात्
<>न तत्रान्वयबोध इति चेत् न पिधेहीति पदं विना द्वार
<>मित्यस्याप्यसाधुत्वात् तदर्थप्रयोगे साधुत्वस्य तुल्यत्वात् सा-
<>धुत्वज्ञानस्यान्वयबोधेऽप्रयोजकत्वाच्च गोणीत्याद्यपभ्रंशादाव
<>प्यन्वयबोधाच्च न चात्रासंसर्गाग्रहोबाधकाभावात् ।
<>तस्मात् क्रियापदस्य कारकपदेन, कारकपदस्य च क्रियापदेन
<>सहान्वयबोधकत्वं नत्वेकं विनापरस्य । अपि च सकर्म्मक-
<>क्रियापदप्रयोगं विना द्वितीयानुपपत्तिः क्रियाप-
<>दार्थयोगे द्वितीया चेत् षटः आनयनं कृतिरित्यत्रापि
<>द्वितोयापत्तेः तथा पुष्पेभ्य इत्यत्र स्पृहयतिपदाध्याहारं
<>विना चतुर्थ्यनुपपत्तिः यदि च स्मृहयतिपदार्थयोगे चतुर्थी
<>तदा पुष्पमिच्छतीत्यत्रापि स्यात् स्पहयतीच्छति पदयोरेका-
<>र्थत्वात् । अथ साधुत्वार्थं द्वारं पुष्पेभ्य इत्यत्र पिधेहि स्पृह
<>यति पदाध्याहारोऽनुमन्यते नत्वम्बयबोधार्थं तस्यान्वय
<>प्रतियोगिज्ञानादेवोत्पत्तेरिति चेत् तर्हि क्रियापदप्रयोगं
[Page0880-b+ 38]
<>विना न कारकविभक्तिः कारकपदप्रयोगं विना न तदन्वय
<>योग्यं क्रियापदमिति केबलकारके क्रियापदाध्याहारः
<>केवलक्रियायाञ्च कारकपदाध्याहारः साधुत्वार्थमावश्यक
<>इति तज्जन्यैवोपस्थितिरन्वयबोधौपयिकी । तस्मात् क्रिया
<>कारकपदोपस्थापितयोरेव क्रियाकारकयोः परस्परान्वय
<>इति शब्दाध्याहारएव कर्त्त्राक्षेपे वक्ष्यामः” ।
<P>व्याख्यातं चैतत् मथुरानाथेन दिङ्मात्रमत्रोदाह्रियते
<>“आसत्तिं निरूपयति आसत्तिश्चेति अन्वयप्रतियो-
<>गिनोःपदार्थयोरव्यवधानेनोपस्थितिरासत्तिरित्यर्थः स्वा-
<>व्यवहितत्वसम्बन्धेन तत्पदार्थोपस्थितिमती तत्पदार्थो-
<>पस्थितिस्तत्पदार्थे तत्पदार्थस्यासत्तिरिति फलितार्थः
<>नचैवमासन्नानासन्नविभागव्याघातः समूहालम्बनरूपपदा-
<>र्थोपस्थितेरेव सर्वत्र शाब्दाबोधोपयोगितया गिरिर्भुक्त-
<>मग्निमान् देवदत्तेनेत्यादावपि शाब्दानुभवाव्यवहित-
<>पूर्व्ववर्त्तिसमूहालम्बनोपस्थितिमादायैवाव्यवधानेनोपस्थिति
<>सत्त्वात् उपस्थितेरैक्येन व्यवधानासम्भवादिति वाच्यं
<>भेदगर्भाव्यवधानस्य पूर्वोत्तरक्षणसाधरणस्यात्र प्रवेशात् तच्च
<>खध्वं साधिकरणभिन्नत्वे सति यः स्वप्रागभावाधिकरणसमय
<>प्रागभावानधिकरणक्षणस्तदवच्छेदेन खसमवायिदेशोत्पत्तिक
<>त्वेसति स्वभिन्नत्वम् । इत्थञ्च प्रथमं या प्रत्येकपदेभ्यः प्रत्येक
<>पदार्थानां क्रमिका स्मृतिःसैवासत्तिरन्ववयबोधाव्यवहित-
<>पूर्व्ववर्त्तिसमूहालम्बनरूपीपस्थितिः । अतएवासत्तिज्ञानं
<>हेतुः प्रत्येकपदजन्यपदार्थोपस्थितीनामाशुविनाशिनीनां
<>युगपच्छाब्दबोधात् पूर्व्वमसम्भवेन स्वरूपसद्धेतुत्वासम्भवात्
<>नचैवं दण्डी कुण्डली खड्गी देवदत्तैत्यादावेकविशेष्य-
<>कनानाविशेषणकान्वयबोधस्थले आसत्त्यभावप्रसङ्कः तत्र वि-
<>शेषणो पस्थितेर्विशेषणान्तरोपस्थित्या व्यवधानादिति वाच्यं
<>प्रकृतान्वयबोधाननुगुणायः स्वध्वंसाधिकरणक्षणस्तद्भिन्न-
<>त्यस्याव्यवधानघटकीभूतसत्यन्तदलार्थत्वात् विशेषणान्तरो-
<>पस्थिरिक्षणश्च न प्रकृतान्वयबुद्ध्यननुगुणः अननुगुणत्वञ्च
<>फलबलकल्प्य यादृशयादृशक्षणेन व्यवधानेऽप्यन्वयबोधोऽ-
<>नुभवसिद्धस्तत्क्षणभिन्नत्वस्यैवाननुगुणत्वरूपत्वात् । अतएव
<>गिरिर्भुक्तमित्यादौ भुक्तादिपदार्थोपस्थितिक्षणोयत्रैक-
<>पदोच्चारणानन्तरं चिरतरं विलम्ब्यान्यपदमुच्चारितं तत्रा
<>व्यवधायकक्षणोऽप्रिचाननुगुणस्तत्रान्वयबोधानुत्पत्तेरिति-
<>तदुभयत्र नासत्तिः । नचैवं यत्र पदोपस्थितिर्व्यवधानेन,
<>पदार्थोपस्थितिश्चाव्यवधानेन, तत्राष्यासत्त्यापत्तिरिति वाच्यं
<>तत्पदोपस्थित्यव्यवहिततत्पदोपस्थितिकन्या तत्पदार्थो
[Page0881-a+ 38]
<>पस्थितेरव्यवधानेन तत्पदार्थोपस्थितिस्तत्पदद्वयजन्यतत्-
<>पदार्थयोरन्वयबोधे आसत्तिरिति विवक्षितत्वात् । एवञ्च
<>यत्र पदोपस्थितिरव्यवधानेन, पदार्थोपस्थितिश्च व्यवधानेन,
<>यत्र वा पदार्थोपस्थितिरव्यधानेन, पदोपस्थितिश्च व्यवधानेन,
<>तत्रोभयत्रापि नासत्तिः किन्त्वेकपदोपस्थितिजन्यपदार्थोप-
<>स्थितिरपरपदोपस्तितिश्च समूहालम्बनरूपा ततोऽपरपदा-
<>र्थोपस्थितिः पदान्तरोपस्थितिश्च समूहालम्बनरूपेत्या-
<>दिक्रमेण पदार्थोपस्थितिस्तत्रैवासत्तिः पदोपस्थिते
<>रव्यवधानमपि पूर्वोत्तरक्षणसाधारणं प्रकृतान्वयबोधा-
<>ननुगुणलक्षणघटितं बोध्यम् ननु आसत्तिभ्रमादन्वबोध
<>इति सर्वैर्गीयते स कुत्रेति वाच्यं यत्र व्यवहितपदोप-
<>स्थितावव्यवहितत्वधीर्व्यवहितायां पदार्थोपस्थितौ अव्य-
<>वहितत्वधीर्वा तत्र तत्सम्भवात् । अथैवमासत्तिज्ञानस्य
<>शाब्दकोधहेतुत्वेरूपसत्याः पदजन्यपदार्थोपस्थितेः पृथक्-
<>कारणत्वे किं मानं, न च विशेषणज्ञानसाध्यं विशिष्ट-
<>ज्ञानमिति विशेषणज्ञानत्वेन कारणमिति वाच्यम् आस-
<>त्तिज्ञानस्यैव पदार्थविषयकत्वेन विशेषणज्ञानत्वादिति
<>चेन्न तद्विलम्बेनापि शाब्दधीविलम्बात् तस्यापि पृथक्-
<>कारणत्वात् न च तद्व्यतिरेकस्थाने आसत्तिविलम्बादेव
<>शाब्दधीविलम्ब इति वाच्यं नह्यासत्तिः स्वरूपसती
<>हेतुः किन्तु तज्ज्ञानमेव तद्व्यतिरेकस्थानेऽपि सम्भवादिति
<>निर्णयकृतस्तदसत् एकलडुपस्थाप्यकृतिवर्त्तमानत्वयोरन्वय-
<>बोधस्थानेऽव्याप्तेर्यत्रानुमित्यादिना एकदैव पदजात
<>मनुमितं स्मृतं वा ततश्च समूहालम्बनपदार्थस्मरणं
<>जातं तत्राव्याप्तेश्च तत्र प्रत्येकपदार्थोपस्थितेरभावात् नच
<>तत्रापि क्रमिकप्रत्येकपदार्थोपस्थितिः कल्पनीयेति वाच्यम्
<>अनुभवविरोधात् प्रत्येकपदार्थोपस्थितिमन्तरेणापि तत्र
<>शाब्दबोधस्यानुभविकत्वात् किञ्चैतस्याः स्वरूपसद्धेतुत्वं स्वय-
<>मेव निराकृतं क्रमिकप्रत्येकपदार्थोपस्थितेः शाब्दबो-
<>धात् पूर्व्वं चिनष्टत्वात् नाप्येतज्ज्ञानं कारणं
<>मानाभावात् नह्यपस्थितिज्ञानविलम्बात् शाब्दबोधविलम्ब-
<>आनुभविकः न च दैवाददृष्टादिना पदार्थोपस्थितौ पद-
<>जन्यत्वभ्रमेण शाब्दबोधानुदयात् तज्ज्ञानस्यापि हेतुत्वमिति
<>वाच्यं वृत्त्या पदजन्यपदार्थोपस्थितेः स्वरूपसतोहेतुत्वा-
<>त्तद्भ्रमे शाब्दबोधाभावात् अव्यवधानांशवैयर्थ्याच्च न
<>चैतद्भ्रमानन्तरं शाब्दानुभवदर्शनादेतज्ज्ञानं हेतुरिति
<>वाच्यं नहि यत्सत्त्वे यदुत्पद्यते तदेव तत्कारणं,
<>घटाव्यवहितपूर्व्ववर्त्तियावत्पदार्थानामेव घटहेतुत्वापत्तेः
[Page0881-b+ 38]
<>न च पदजन्यपदार्थोपस्थितौ अव्यवहितत्वाव्यवहितपद-
<>जन्यत्वयोः संशये व्यवहितत्वव्यवहितपदजन्यत्वनिश्चये च
<>शाब्दबोधानुत्पत्तेस्तन्निश्चयोहेतुः तयोः प्रतिबन्धकत्वकल्पने
<>गौरवादिति वाच्यं तात्पर्य्यज्ञानसत्त्वे व्यवहितत्वव्य-
<>वहितपदजन्यत्वग्रहेऽपि शाब्दबोधदर्शनादनुत्पत्तेरेवा-
<>सिद्धेः नचैवं व्यवहितपदकदम्बात्मकश्लीकादौ योजनायां
<>कारितायामेवान्वयवोधोनत्वन्थथा इत्यत्र किं वीजमिति
<>वाच्यं योजनायास्तात्पर्य्यग्राहकत्वात् । अतएव यस्य
<>योजनां विनैव तात्पर्य्यग्रहस्तस्य न योजनापेक्षा । एतेन
<>अन्वयप्रतियोगिपदं तदुपस्थापकपरं तथा च तदुपस्थाप-
<>कपदोपस्थित्यव्यवधानेन तदुपस्थापकपदोपस्थितिस्तयो
<>रासत्तिः न तु पदार्थोपस्थितीनामव्यवधानमपेक्षितमिति
<>केषाञ्चिन्मतमप्यपास्तं वक्ष्यमाणान्योन्यश्रयाशङ्कानुत्थितेः
<>समूहालम्बनोपस्थितिमादाय सर्व्वत्रास्याः सत्त्वेन
<>आसन्नानासन्नार्थविभागव्याषासापत्तेः । न च भेदगर्भमव्य-
<>वधानं विवक्षणीयं पूर्व्वोक्तदोषाणामपि वृत्तेः । एतज्-
<>ज्ञानस्य कारणत्वेउक्तरूपेण मानाभावाच्च । केचित्तु अव्यव-
<>धानेनेति विशेषणे तृतीया अन्वयप्रतियोगिपदञ्च अन्व-
<>प्रतियोगिन उपस्थिति र्यस्मात् इति व्युत्पत्या अन्वय-
<>प्रतियोग्युपस्थापकपरं तथा च तत्पदार्थान्विततत्पदा-
<>र्थशाब्दवुद्धौ तत्पदे तत्पदाव्यवधानमासत्तिः नतूप-
<>स्थितीनामव्यवधानं विवक्षितं मौतिश्लोकादौ लिप्यादि-
<>रूपदीषविशेषात् अव्यवधानभ्रमेणान्वयबोधः । न चैवं
<>श्लोकादौ योजनायामप्यन्वयबोधो न स्यात् वक्त्रेदंव्यव-
<>धानेनोच्चारितमिति विशेषदर्शनेन भ्रमासम्भवात् इति
<>वाच्यं योजनयोपस्थितवाक्यान्तरादेव तत्रान्वयबोधात्
<>न तु श्लोकादितः । अव्यवधानञ्चाननुगुणक्षणभेदाभेद
<>साधारणं स्वपरसाधारणञ्च वाच्यं तेनैकपदाद्युपस्थि-
<>तयोः कृतिवर्त्तमानत्वयोरन्वयबोधेऽपि न काप्यनुपपत्ति-
<>रित्याहुः तदप्यसत् वक्ष्यमाणान्योन्याश्रयशङ्कानुत्थितेस्तात्
<>पर्य्यादिज्ञानसत्त्वे अव्यवधानज्ञानाभावेऽपि शाब्दबुद्धेरानु-
<>भविकत्वाच्च नव्यास्तु वृत्त्या पदधोजन्यपदार्थोपस्थितिरा-
<>सत्तिरियञ्च स्वरूपसत्येव हेतुः अत एव त्रिसूत्र्याम् आस-
<>त्तिस्तु यद्यपि स्वरूपसत्येव प्रयोजिका इत्यादिप्रभाक-
<>रोपाध्यायेनोक्तं न च एतप्या अपि कारणत्वे-
<>मानाभाव इति वाच्यं तथासति आनयेति वाक्यमा-
<>कर्ण्णयतः प्रत्यक्षेण घटं पश्यतोघटस्य शाब्दबोधापत्तेः
<>घटमानयेति वाक्यमाकर्ण्णयतः कारणतया घटपदकारणा
[Page0882-a+ 38]
<>काशस्मरणवत आकाशस्य शाब्दबोधापत्तेः नचैवं गिरि-
<>र्भुक्तमग्निमान् देवदत्तेनेत्यादितोगिरिरग्निमान् भुक्तं
<>देवदत्तेनेत्यन्वयबोधापत्तिरिति वाच्यं तथा तात्पर्य्य-
<>ग्रहसत्त्वे इष्टापत्तेः कदाचित्तु तत्र तथान्वयबोधस्य
<>सर्वैरेव इष्टत्वात् नचैवं क्वचिद्योजनायाः कथमुपयोग-
<>इतिवाच्य तात्पर्य्यग्रहार्थं तदुपयोगितेत्युक्तत्वादिति प्राहुः
<>अव्यवधानेनान्वयप्रतियोग्युपस्थितिरासत्तिरुक्ता सा च
<>शाब्दबोधादेव तथा च तस्यापि आसत्तिः कारणं सा च
<>शाब्दबुद्धिरूपा तस्याञ्च यद्यपरासत्तिः कारणं तदा अत-
<>वस्था फलीभूता चेत् अन्योन्याश्रय इत्यतआह सा चेति
<>प्रसङ्गादन्वयबोधनिर्वाहकपदजन्यपदार्थोपस्थितिपरिपाटीं
<>प्रदर्शयितुमाशङ्कते अथेति नव्यास्तु ननु वृत्त्या पद जन्यप-
<>दार्थोपस्थितिश्चेदासत्तिस्तदा नानाविशेषणकस्थाने कथमन्वय-
<>बोधः? सर्व्वासां पदार्थोपस्थितीनाम् एकदाऽसम्भवादि-
<>त्याशङ्कते अथेति इत्याहुः । मेलकं मेलनम् । विशेषणज्ञान-
<>साध्यत्वादिति विशेषणं पदार्थस्तदुपस्थितिसाध्यत्वात् इत्यर्थः
<>वृत्त्या पदधीजन्येयादिः । विशिष्टज्ञानस्य शाब्दबोधानुभ-
<>वस्य । मेलकात् समूहात् एकदैव तावत्पदस्मृतिः न च सक-
<>लपदगोचरस्मरणाभावेऽपि प्रत्येकपदानुभवजनितप्रत्येकपदार्थ-
<>स्मरणाहितसंस्कारेभ्य एव सकलपदार्थगोचरमनेकं स्मरणं
<>सम्भवति तथा च सकलपदगोचरैकर्म्मरणपर्य्यन्तानुधा-
<>वनं विफलमिति वाच्यं प्रकारान्तरेण पदार्थोपस्थितेः
<>शाब्दबोधाहेतुत्वात् पदज्ञानजन्यत्वोपपत्तये तदनुधावनात्
<>ननु श्रोत्रेण प्रत्येकपदानुभवोऽपि न सम्भवति तथाहि
<>आदौ घोत्पत्तिस्ततो द्वितीयकाले घघत्वनिर्विकल्पकोत्पत्तिः
<>अकारोत्पत्तिश्च अथ तृतीयकाले अकारतत्त्व निर्विकल्पक-
<>घत्वविशिष्टधीटोत्पत्तिघनाशाः ततश्चतुर्थकाले अत्वविशिष्टधी
<>टटत्वनिर्विकल्पकाकारनाशचरमाकारोत्पत्तयः इदानीञ्च
<>घकारभानं न सम्भवति प्रत्यक्षं प्रति विषयस्य हेतुत्वात् ततः
<>पञ्चमकाले टत्वविशिष्टबोधाकारतत्त्वनिर्विकल्पकटकारनाशाः
<>इदानीं प्राथमिकाकारभानं न सम्भवति तदभावात् ततः
<>षष्ठक्षणे अत्वविशिष्टबोधाकारनाशौ इदानीं टकारभानं
<>न सम्भवति तदभावात् तथा च कथं वर्णसमूहात्मकपद-
<>गोचरश्रौत्रानुभवः न च पूर्व्वपूर्व्ववर्णोपनयसहितान्त्य-
<>वर्ण्णसन्निकर्षात् श्रौत्रान्भवसम्भव इति वाच्यं बहि-
<>रिन्द्रियजप्रत्यक्षे उपनीतं विशेषणतयैव भासते इति
<>नियमात् प्रत्येकवर्ण्णसमूहमुख्यविशेष्यकपदप्रत्यक्षस्योपनय-
<>मर्य्यादया श्रवणसम्भवात् पदप्रत्यक्षे प्रत्येकं सर्वस्य वर्ण्णस्य
[Page0882-b+ 38]
<>मुख्यविशेष्यत्वात् न च पूर्व्ववर्ण्णोऽन्त्यवर्ण्णविशेषणतया
<>भासत इति वाच्यं पूर्व्ववर्ण्णेऽन्यवर्ण्णविशेषणत्वनियामकस्य
<>तत्सम्बन्धस्याभाबात् इति चेत् मैवं घादिसमुदायमात्रं न
<>घटादिपदं टघादेरपि घटपदत्वापत्तेरपि तु अव्यवहितो-
<>त्तरत्वसम्बन्धेन पूर्वपूर्ववर्णवदुत्तरोत्तरवर्ण एव पदं तच्च श्रव-
<>सा न दुर्ग्रहं पूर्व्वपूर्बवर्ण्णोपनयसहकारेणाव्यवहितोत्तरत्व-
<>सम्बन्धेन उत्तरोत्तरवर्णविशेषणतया पूर्बपूर्बवर्णग्रहसम्भवात्
<>वैयाकरणास्तु पूर्व्ववर्ण्णज्ञानरूपाया उपनयसामग्र्याः सत्त्वे-
<>ऽपि पूर्ववर्णस्यैवोत्तरवर्णे विशेषणत्वेन भाने नियाम-
<>काभात् विनिगमनाभावेन अव्यवहितपूर्व्वत्वसम्बन्धेनैव
<>उत्तरोत्तरवर्णस्यापि विशेणतया भानस्य र्दुर्वारतया
<>अत्तशब्दयोस्तुल्यपदत्वापत्तेः तथा च अत्पदोच्चारणे
<>तपदस्य श्रवसा ग्राह्यत्वापत्तिरित्यतोवर्ण्णसमुदयादन्यः स्फोट-
<>एव पदमित्याहुः तद्विशेषश्च स्फोटशब्दे वक्ष्यते ।
<>अत्रायं विशेषः । चिन्तामणिमते शब्दाध्याहारएव मथु-
<>रानाधेन तु आसत्तिग्रन्थशेषे आर्थाध्याहारोऽपीति
<>व्यवस्थापितम् । यथा “अस्तु वा शब्दाध्यहार एवावश्यक
<>स्तथापि तज्जन्यपदार्थोपस्थितित्वेन कुतोहेतुत्वं लाघ-
<>वात् पदार्थोपस्थितित्वेन हेतुत्वस्योचितत्वात् तथा च
<>ओदनं पचनीत्यादौ सति तात्पर्य्यग्रहे यथाकथञ्चिदुप-
<>स्थितकलायादेरप्यन्वयबोध इत्यर्थाध्वाहारपक्ष एव सम्यक्”
<>“वाक्यं स्याद्योग्यताकाङ्क्षासत्तियुक्तः पदोच्चयः” सा० द० ।
<>“आसत्तिक्रमेणान्वयः” रघु० ।
<LEND>
