<L>15745<pc>2352,b<k1>क्षणभङ्ग<k2>क्षणभङ्ग
क्षणभङ्ग¦ पु० क्षणात्परः भङ्गः ५ त० । सर्व्वषां भावानां
क्षणिकत्वे क्षणनश्वरत्वे । स च सर्व्व० द० दर्शिगोयथा ।
<ःई>“तत्र क्षणिकत्वं नीलादिक्षणानां सत्त्वेनानुमातव्यं
यत् सत् तत् क्षणिकं यथा जलधरपटलं सन्तश्चामी भावा
इति । न चयमसिद्धो हेतुः अर्थक्रियाकारित्वलक्षण
सत्त्वस्य नीलादिक्षणानां प्रत्यक्षसिद्धत्वात् व्यापकव्यावृत्त्या
व्याप्यव्यावृत्तिन्यायेन व्यापकक्रमाक्रमव्यावृत्तावक्षणिकात्
सत्त्वव्यावृत्तेः सिद्धत्वाच्च । तच्चार्थक्रियाकारित्वं क्रमा-
क्रमाभ्यां व्याप्तं न च क्रमाक्रमाभ्यामन्यः प्रकारः
समस्ति “परस्परविरधे हि न प्रकारान्तरस्थितिः । नैक-
तापि विरुद्धानामुक्तिमात्रविरोधतः इति न्यायेन व्याघात-
स्योद्भटत्वात् । तौ च क्रमाक्रमौ स्थायिनः सकाशाद्व्या-
वर्त्तमानौ अर्थक्रियामपि व्यावर्त्तयन्तौ क्षणिकत्वपक्ष एव
सत्त्वं व्यवस्थापयत इति सिद्धम् । नन्वक्ष णकस्यार्थक्रि-
याकरित्वं किं न स्यात्? इति चेत् तदयुक्तं विकल्पासह-
त्वात् तथा हि वर्त्तमानार्थक्रियाकरणकाले अतीताना-
गतयोः किमर्थक्रिययोः स्थायिनः सामर्थ्यमस्ति? न
वा? । आद्ये तयोरनिराकरणप्रसङ्गः समर्थस्य क्षेपा-
योगात् यत् यदा यत्करणसमर्थं तत् तदा तत्करोत्येव
यथा सामग्री स्वकार्य्यं समर्थश्चायं भाव इति प्रसङ्गानु-
मानाच्च । द्वितीयेऽपि कदापि न कुर्य्यात् सामर्थ्यमात्रा-
नुबन्धित्वादर्थक्रियाकारित्वस्य, यत् यदा यन्न करोति तत्
तदा तत्रासमर्थं यथा शिलाशकलमङ्कुरे, न चैवं
वर्त्तमानार्थक्रियाकरणकाले वृत्तवर्त्तिष्यमाणे अर्थक्रिये-
करोतीति तद्विपर्य्ययाच्च । ननु क्रमवत्सहकारिलाभात्
स्थायिनः अतीतानासतयोः क्रमेण क्रमणमुपपद्यते इति
चेत् तत्रेदं भवान् पृष्टो व्याचष्टां, सहकारिणः किं
भावस्योपकुर्वन्ति? न वा? । नो चेत् नापेक्षणीयास्ते अ-
किञ्चित्कुर्व्वतां तेषां तादार्थ्यायोगात् । उपकारकत्वशक्षे
सोऽयमुपकारः किं भावाद्भिद्यते? न वा? । भेदपक्षे-
आगन्तुकस्यैव तस्य कारणत्व स्यात् न भावस्याक्षणिकस्य
[Page2353-a+ 38]
आगन्तुकातिशयान्क्वयव्यतिरेकानुविधायित्वात् कार्य्यस्य ।
तदुक्तम् “वर्षातपाभ्यां किं व्योम्नश्चर्म्मण्यस्ति तयोः
फलम्? । चर्म्मोपमश्चेत् सोऽनित्यः खतुल्यश्चेटसत्फलः”
इति । ०अथ भावस्तैः सहकारिभिः सहैव कार्य्यं करो-
तीति स्वभाव इति चेत् अङ्ग तर्हि सहकारिणो न ज-
ह्यात् प्रत्युत पलायमानानपि गले पाशेन बद्ध्वा कृत्यं
कार्य्यं कुर्य्यात् स्वभावस्वानपायात् । किञ्च सहकारिज-
न्योऽतिशयोऽतिशयान्तरमारभते? न वा? उभयथापि
प्रागुक्तदूषणपाषाणवर्षणप्रसङ्गः । अतिशयान्तरारम्भपक्षे
बहुमुखानवस्थादौस्थ्यमपि स्यात् । अतिशये जनयितव्ये
सहकार्य्यन्तरापेक्षायां तत्परम्परापातैत्येकानवस्था ऽऽ-
स्थेया । तथाहि सहकारिभिः सलिलपवनादिभिः पदा-
र्थसार्थैराधीयमाने वीजस्यातिशये वीजमुत्पादकमभ्युपेयम्
अपरथा तदभावेऽव्यतिशयः प्रादुर्भवेत्, वोजञ्चातिशयमादधानं
सहकारिसापेक्षमेवाधत्ते अन्यथा सर्वदोपकारापत्तौ अ-
ङ्कुरस्यापि सदोदयः प्रसज्येत । तस्मादतिशयार्थमपेक्ष्य-
माणैःसहकारिभिरतिशयान्तरमाधेयं वीजे, तस्मिन्नप्युपकारे
पूर्वन्यायेन सहकारिसापेक्षस्य वीजस्य जनकत्वे सहका-
रिसम्पाद्यवीजगतातिशयानवस्था प्रथमा व्यवस्थिता ।
अथोपकोरः कार्य्यार्थमपेक्ष्यमाणोऽपि वीजादिनिरपेक्षः
कार्य्यं जनयति तत्सापेक्षो वा । प्रथमे वीजादेरहेतुत्व-
मापतेत् । द्वितीये अपेक्ष्यमाणेन वीजादिना उपकारे
अतिशय आधेय एवं तत्र तत्रापोति वीजादिजन्यातिशय-
निरातिशयपरम्परापात इति द्वितीयानवस्था स्थिरा भ-
वे । एवमपेक्ष्यमाणेनोपकारेण वीजादौ धर्म्मिण्युप-
कारान्तरमाधेयमित्यु पकाराधेयवीजातिशयाश्रयातिशयप
रम्परापातैति तृतीयानवस्था दुरवस्था स्यात् । अथ
भावाद्भिन्नोऽतिशयः सहकारिभिराधीयत इत्यभ्युपग-
म्यते तर्हि प्राचीनो भावो ऽनतिशयात्मा निवृत्तः अन्य-
श्चातिशयात्मा कुर्वद्रूपादिपदवेदनीयो जायत इति फलितं
ममापि मनोरथद्रुमेण । तस्मादक्षणिकस्यार्थक्रिया दुर्घटा ।
नाप्यक्रमेण घटते विकल्पासहत्वात् । तथाहि युगपत्स-
कलकार्य्यकरणसमर्थः स भावस्तदुत्तरकालमनुवर्त्तते न बा ।
प्रथमे तत्कालवत् कालान्तरेऽपि तावत्कार्य्यकरणमापते-
त् । द्वितीये स्थायित्वपत्याशा मूषिकभक्षितवीजादाव-
ङ्कुरादिजननप्रार्थनामनुहरेत् । यत् विरुद्धधर्म्माध्यस्त
तन्नामा यथा शीतोष्णे विरुद्धर्म्माध्यस्तश्चायमिति ज-
लधरे प्रतिबन्धसिद्धिः । न चायमसिद्धो हेतुः स्थायि-
[Page2353-b+ 38]
नि कालभेदेन सामर्थ्यासामर्थ्ययोः प्रसङ्गतद्विपपर्य्यय
सिद्धत्वात् । तत्रासामर्थ्यसाधकौ प्रसङ्गतद्विर्य्ययौ प्रागुक्तौ
सामर्थ्यसाधकावभिधीयेते यद्यदा यज्जननासमर्थं तत्तदा
तन्न करोति यथा शिलाशकलमङ्कुरम् असमर्यश्चायं व-
र्त्तमानार्थक्रियाकरणकाले अतीतानागतयोरर्थकिययो
रिति प्रसङ्गः यद्यदा यत् करोति तत्तदा तत्र समर्थं
यथा सामग्री स्वकार्य्ये, करोति चायमतीतानागतकाले
तत्कालवर्त्तिन्यावर्थक्रिये भाव इति प्रसङ्गव्यत्ययः विप-
र्य्ययः । तस्माद्विपर्क्ष क्रमयौगपद्यव्यावृत्त्या व्यापकानु
पलम्भेनाधिगतव्यतिरेकव्याप्तिकं प्रसङ्गतद्विपर्य्ययबलात्
गृहीतान्वयव्याप्तिकं सत्त्वं क्षणिकत्वपक्ष एव व्यवस्थास्य-
तीति सिद्धम् । तदुक्तं ज्ञानश्रिया “यत् सत्तत् क्षणिकं
यथा जलधरः सन्तश्च भावा अमी सत्ताशक्तिरिहार्थकर्म्मणि
मिते सिद्धेषु सिद्धा न सा । नाप्येकैव विधान्यथा पर-
मतेनापि क्रियादिर्भवेत् द्वेधापि क्षणभङ्गसङ्गतिरतः
साध्ये च विश्राम्यतीति” । न च कणभक्षादिपक्षकक्षी
कारेण सत्तासामान्ययोगित्वमेव सत्त्वमिति मन्तव्यं, सा-
मान्यविशेषसमवायानामसत्त्वप्रसङ्गात् । न च तत्र स्वरू-
पसत्तानिबन्धनः सद्व्यवहारः, प्रयोजकगौरवापत्तेः अनुग-
तत्वाननुगतत्वविकल्पपराहतेश्च सर्षपमहीधरादिषु विल-
क्षणेषु क्षणेष्वनुगतस्याकारस्य मणिषु सूत्रवद्भूतगणेषु गु-
णवच्चाप्रतिभासनाच्च । किञ्च सामान्यं सर्व्वगतं, स्वाश्रय-
सर्व्वगतं वा? प्रथमे सर्ववस्तुसङ्करप्रसङ्गः अपसिद्धान्ताप-
त्तिश्च यतः प्रोक्त प्रशस्तपादेन “स्वविषयसर्वगतसिति”
किञ्च विद्यमाने वटे वर्त्तमानं सामान्यमन्यत्र जायमा-
नेन सम्बध्यमानं तस्मादागच्छत् सम्बध्यते अनागच्छद्वा
आद्ये द्रव्यत्वापत्तिः द्वितीये सम्बन्धानुपपत्तिः । किञ्च
विनष्टे घटे सामान्यमवतिष्ठते? विनश्यति? स्थानान्तरं
गच्छति? वा प्रथमे निराधारत्वापत्तिः, द्वितीये नित्यत्व-
वाचोयुक्त्ययुक्तिः, तृतीये द्रव्यत्वप्रसक्तिः इत्यादि दू-
षणग्रहग्रस्तत्वात् सामान्यमप्रामाणिकम् । तदुक्तम् “अ-
न्यत्र वर्त्तमानस्य ततोऽन्यस्थानजन्मनि । तस्मादचलतः
स्थनाद्घृत्तिरित्यतियुक्तता । यत्रासौ वर्त्तते भावस्तेन
सम्बध्यते न तु । तद्देशिनञ्च व्याप्नोति किमप्येतन्महा-
द्भुतम् । न याति न च तत्रासीदस्ति पश्चान्नचांशवत् ।
जहाति पूर्वं नाधारमहो व्यसनसन्ततिरिति” । अनुवृत्त
प्रत्ययः किमालम्बन इति चेत् अङ्ग अन्यापोहालम्बन
एवेति सन्तोष्टव्यमायुष्मतेति अलमतिप्रसङ्गेन” ।
[Page2354-a+ 38]
विवरणेपन्यासे चायं पक्षः पूर्व्वपक्षीकृत्य दूषितो यथा
“अथैवं वटादिषु क्षणिकत्वं साध्येत विमताः उपान्त्या-
दयो घटसत्ताक्षणाः स्वस्वानन्तरक्षणभाविघटनाश-
व्याप्ताः घटसत्ताक्षणत्वादन्त्यघटक्षणवदिति” तन्न वि-
मतो घटनाशक्षणो घटसत्तावान् कालत्वात् सम्मतवदि-
त्याभासमानत्वात् । अत्र घटाभावानुभवविरोध इति चेत्
तर्हि क्षणिकत्वानुमानेऽपि सोऽयं घट इति प्रत्यभिज्ञा-
विरोधोऽस्त्येव । ननु सर्वे भावाः क्षणिकाः अर्थक्रिया
कारित्वात् व्यतिरेकेण शशविषाणवत् विपक्षे स्थायिनोऽर्थ
क्रियानुपपत्तिर्बाधिका । न च स्थायिनएव पदार्थस्य नि-
मित्तसंयोगादन्यथाभूतस्यार्थक्रियापूर्व्वकं कार्य्यमुत्पाद-
यितुं सामर्थ्यं न क्षणिकस्येति काव्यम् किमसौ स्थायी
पदार्थ एकमेव कार्य्यमुत्पादयेत्? उत युगपदनेकानि?
अथवा क्रमेणानेकानि?, तत्र प्रथमद्वितीययोः कृतं स्था
यित्वेनासत्कार्य्योत्पादनस्य क्षणिकेनैव सिद्धेः । न तृतीयः
समर्थस्य क्षेपायोगात् । अतोभावानामेकस्मिन्नेव क्षणे-
ऽर्थक्रियाकारित्वं सत्त्वमिति, नैतद्युक्तं त्वन्मते अर्थ
क्रियायादुर्निरूपत्वात् । किमर्थक्रिया नाम संविदां स्वगो-
चरज्ञानजननं? किंवा क्षणान्तरोत्पादनम्? आदोऽपि
स्वसन्ताने तज्जननं? पुरुषान्तसन्ताने वा? सर्वज्ञसन्ताने वा?
नाद्यः संविदां स्वप्रकाशत्वेन तदसम्भवात्, अस्तु तर्हि
द्वितीयः, देवदत्तसवेदनं हि स्वप्रकाशमपि यज्ञदत्तसंवे-
दनस्य विषयत्वाज्जनकं भविष्यतीति, तदसत् न तावत् प्रत्य-
क्षज्ञानस्य विपयतया जनकमिति शक्यं वक्तूं, न हि पुरुषा-
न्तरज्ञानं प्रत्यक्षतया क्वचिद्दृष्टं । नाप्यनुमानज्ञानविषय-
तया जनकं त्वया पुरुषान्तरप्रत्यक्षज्ञानमेव विषयजन्यमित्य-
ङ्गीकारात् । ननु तर्हि तृतीयोऽस्तु सर्वज्ञस्य हि प्रत्यक्षज्ञानं
सर्वपुरुषगतसंवेदनानि विषयीकुर्वत् तैर्जन्यते, मैवं तथा-
सति सोपप्लवैः सांसारिकसंवेदनैरीश्वरसंवेदनमप्युपप्लुतं
स्यात् तन्मते ज्ञानज्ञेययोरसेटात् । अथ ईश्वरज्ञानमुपप्लुत-
मपि नोपप्लवदोपं भजते तत्त्वज्ञानेनोपप्लवस्य बाधादिति चेत्
मैवं न तदेव ज्ञानं सोपप्लवं बाधते उपप्लवस्येकस्मि-
नेव क्षणे प्राप्तिबाधयोरसम्भवात् नापि ज्ञानान्तरमुत्पाद्य
उपप्लवं बाधितुं क्षमते पूर्व्वज्ञानोपप्लवस्य ज्ञानान्तरा
विषयत्वात् विषयत्वे पूर्व्वज्ञानान्तरम्प्युपप्लुतं सत् कथं
वाधकं स्वात्? नचोपप्लवांशं विहाय संवेदनांशस्यैवेश्वर-
ज्ञामं प्रति विपयतया जनकत्वं, तस्मिन् सत्युपप्लवानमिज्ञः
कथमीश्वर उपदिशेत् । नापि क्षणान्त्रोत्पादनमर्थक्रियेति
[Page2354-b+ 38]
द्वितीयः पक्षः, त्वत्प्रक्रियया चरमक्षणस्यासत्त्वप्रस-
ङ्गात् तथा हि विज्ञानानि स्थायित्वकल्पनया द्रव्यगुणा-
दिदोषैर्विषयैश्चोपप्लुतानि पूर्व्वपूर्व्वसजातीयविज्ञानलक्ष-
णेभ्यः संस्कारेभ्य उत्तरोत्तराण्युत्पद्यन्ते तत्र सर्वमिदं
क्षणिकमिति भावनया स्थायित्वकल्पना निवर्त्तते स्वलक्ष-
णमिति भावनया द्रव्यगुणादिकल्पना नश्यति दुःख-
मिति भावनया रागादिदोषप्रवृत्तिसुखदुःखोपप्लवाः
क्षीयन्ते, शून्यमिति भावनया विषयोप्लवविगमः । ततश्च
भावनाभेदैश्चतुर्विधैश्चतुर्विधसंस्कारविरोधिभिश्चतुर्विधोप-
प्लवे क्रमेण मन्दीकृते भावनाप्रकर्षस्यान्त्यभूतादुपान्त्य
प्रत्ययात् सर्वोपप्लवविरहि विज्ञानमुत्पद्यत तच्च संस्कार
सन्तानान्त्याच्चरमक्षण इति गीयते, तस्य च कार्य्या-
भावादसत्त्वापत्तौ तथैव क्रमेण पूर्व्व पूर्व्वज्ञानानामप्यसत्त्वं
प्रप्नुयात् । चरमक्षण ईश्वरज्ञानस्य जनकस्तद्वियत्वादिति-
चेत् तर्हि चरमक्षणसर्वज्ञज्ञानयोर्विशुद्धतया तुल्यस्वभाव-
योरेकसन्तानत्वं स्यात् तल्यस्वभावयोः कार्यकारणभावस्यै-
कसन्तानलक्षणत्वात् ततश्च सन्तानाविच्छेदादनिर्मोक्षः
स्यात् । सर्वज्ञसन्तानप्रवेशएव मोक्ष इति चेत् एवमपि चर-
मक्षणस्य ईश्वरज्ञानविषयत्वं दुर्निरूपमिति, तज्जनकत्वं
दूरापास्तं, भेदे हि सति संविदो र्वषयविषयिभावः नचेत
भेदोऽस्ति । न तावत् संवित् संविदन्तरात् संविदाकारेण
भिद्यते तथासति वैलक्षण्यसिद्धये प्रतियोगिनोऽसंवित्त्व
प्रसङ्गात् नाप्यसंविदाकारेण धर्म्मिणोरसंवित्त्वप्रसङ्गात्
तस्माच्चरमक्षणस्य सर्वज्ञज्ञानोत्प दनलक्षणयाऽर्थक्रियया
सत्त्वं दुःसम्पादम् । यद्यस्यर्थक्रिया कल्प्येत तदापि
सा किं कारणस्य सत्त्वं सम्पादयति? उत प्रतीतिम्?
नाद्यः कार्य्यात पूर्वमेव कारणस्य सत्त्वात अन्यथा कारण
त्वायोगात् । द्वितीये तत् कार्य्यं स्वकार्य्येण प्रतिभासितं
सत् कारणप्रत्यायकं तदपि तथैवेत्यनवस्था स्यात् । संवित्
स्वयमेव स्वात्मान प्रकाशयतीति नानवस्थेति चेत् तर्ह्यर्थ-
क्रिया प्रतीतिहेतुरिति पक्षोहीयेत । स्वयमेव स्यार्थक्रिये-
ति वदन आत्माश्रयंदुनिर्वारम् । तदेवं न सत्त्वेनार्थक्रिया-
कारित्वं किन्तु स्वाभाविकः कश्चिद्धर्मः, तथा चैकस्मिन्
क्षणेऽर्थक्रियां कृत्वा पुनस्तूष्णींभूतस्यापि स्थायिनः सत्त्वं
न विरुध्यते । यदुक्तं स्थायिनः क्रमेणानेककार्य्योत्पाद
कत्वं नास्ति समर्थस्य क्षेपायोगात् इति तदसत शक्तस्या
पि सहकारिसन्निधानविशेषव्रमापेक्षया कार्य्यक्रमौपपन्नः
लोके तथैवानुभकात् । अथ मतम् शक्तस्य सहकार्य्य-
[Page2355-a+ 38]
पेक्षाया अप्ययुक्तत्वात् अशक्ता एव सर्वे पदार्थाः परस्प-
रापेक्षया सामग्रीं जनयन्ति सा च शक्ता कार्य्यमुत्पाद-
यति, तदप्ययुक्तं सामग्रीं प्रत्यपि शक्तत्वे पदार्थानाम-
न्योन्यापेक्षा न युक्ता अशक्तत्वे च तदजनकत्वात् निष्फ-
लाऽन्योन्यापेक्षेति अनपेक्षैव सर्वत्र स्यात् । मा भूत्तर्हि
कस्यापि सहकार्य्यपेक्षति चेत् न अनुभवविरोधात् । नचा-
नुभवोभ्रान्तः, बाधाभावात्, । यद्यपि शक्तस्याशक्तस्य वाऽ
पेक्षा न युक्तेत्युक्तं तथापि शक्तत्वाशक्तत्वविनिर्मुक्तवस्तु
मात्रस्य सहकार्य्यपेक्षा स्यात् न्यायस्यास्य त्वयाप्यङ्गी कार्य्य-
त्वत् । तथा हि कार्य्यसत्त्वेऽसत्त्वहानिः असत्त्वे चासंब-
द्धता कारणबिशेषेण कार्य्यविशेषस्य समवायानिरूपणात् सर्वं
सर्वस्मादत्पद्येतेति परेण चोदिते सत्त्वासत्त्वसम्बद्धत्वा-
संबद्धत्वविशेषं विमुच्य नियतपूर्व्वभाबि कारणं नियतो
त्तरभावि कार्यमिति त्वया निरूपणीयम् अन्वयव्यतिरेकौ
तत्र निरूपकौ स्त इति चेत् सहकारिण्यपि तौ स्त एव तस्मा-
दस्त्येव सहकार्यपेक्षा तत्कृतस्योपकारबिशेषश्चिन्त्यताम् ।
यत्त्वत्रेकदेशी मन्यते अन्वयव्यतिरेकसिद्वा भूम्युदकादिसह
कारिणो वीजाख्ये कारणे विशेषमुच्छूनताख्यं जनयन्ति
ततस्तद्वीजमुङ्कुराख्ये कार्ये शक्तम् अन्यथामुपकारी भूम्या-
दिर्वीजेन नापेक्ष्येतेति, तदसत् वीजं स्वगतविशेषोत्पत्तौ
शक्तं न चेत् सहस्रसन्निधानमपि न तं जनयेत् ततो-
नाङ्कुरोत्पादनेऽपि शक्ष्यति । अथ शक्तं तदापि यदि स-
हकारिसहकृतः विशेषान्तरं प्राप्योच्छूनतायां शक्नुयात्
तदाऽनवस्था स्यात् । अथ तदप्राप्यैव तत्र शक्तं तदाङ्कुरेऽपि
विशेषमन्तरेणैव शक्तं स्यात् । अथ मतम् अङ्कुरोत्पत्ति
रुच्छूनत्वजन्मपूर्व्विका उच्छूनतोत्पत्तिस्तु सहकारि
सन्निधिमात्रसाध्या तथैव दृष्टत्वादिति चेत् न तथासति
शक्तिमता कारणेन स्वात्मन्यनुपकुर्वन्नपि सहकार्यपेक्ष्यत
इति त्वयैव स्वमतव्याघात आपादितः स्यात् । तस्मान्नैक
देशिपक्षो युक्तिसहः । नन्वत एवास्मन्मतमादरणीयं न हि
वयं तद्वत्कारणस्वरूपे सहकार्युपकारं ब्रूमः किं त-
र्हि क्षणिकान्मूलकारणादुत्पद्यमानं कार्यं सहकारिण
मपेक्षते कार्यस्य बहुकारणसाध्यत्वादिति ब्रूमः ।
यद्यपि स्थायिकारणमतेऽप्येतावत् समानं तथापि तन्मते
थावत् कारणसत्त्वं नैरन्तर्य्येण कार्योत्पत्तिर्दुर्वारा नि-
यामकाभावात् । न च सहकारिसम्बन्धो नियामकः स-
म्बन्धस्यापि यावत्सम्बन्धिसत्त्वं भवितव्यत्वात् । न च तस्य
सम्बन्धान्तरं नियामकम् अनवस्थापातात् । न च वाच्यं
[Page2355-b+ 38]
क्षणिकपक्षेऽपि न कारणसत्त्वक्षणे कार्यंजायते तयोर्यौग
पद्यप्रसङ्गात् अन्यदा जन्माङ्गीकारे चानियमापत्तिरिति,
कारणान्तरक्षणस्य कार्यनियामकत्वात् अतः क्षणिक-
त्वपक्षएव श्रेयान्, मैवं सर्वत्र हि कार्यकारणभावो व्याप्ति
बलेन निश्चेतव्यः तत्र किं त्वन्मते कार्य्यकारणव्याप्ति र्धू-
माग्निव्यक्त्योः? उत तत्सन्तानयोः? । नाद्यः क्षणिकयोर
न्वयव्यतिरेकबुद्धिद्वयकालावस्थानायोगात् । द्वितीयेऽङ्गा-
रावस्थादप्यग्नेर्धूमोजायेत तत्सन्तानपातित्वाविशेषात् का-
ष्ठाभावात्तदा जन्मनेति चेत् तस्यापि स्वसन्ताने विद्यमान-
त्वात् नचाग्निकाष्ठयोः सम्बन्धाभावः सन्तानद्वयनित्य-
त्वेन तस्याप्यनिर्व्वाव्यत्वात् । सम्बन्धः सम्बन्धान्तरपूर्व्वक
त्वात् न सदातन इति चेत् न अनवस्थापत्तेः त्रिचतुरक-
क्षाविश्रान्त्यभ्युपमेन नानवस्था इति चेत् तर्हि स्थायिका-
रणाभ्युपगमेऽप्यनवस्थाया । सुपरिहरत्वान्नोक्तदोषः ।
ननु स्थिरकारण उपकारकत्वाङ्गीकारे यदि स्थायित्ववादी
स्वमतमपि समीकुर्यात् तर्हि तन्नाङ्गीकुर्म्म इति चेत्
धूमकाष्ठयोः कार्यसहकारिणोरुपकार्योपकारकभाव-
स्यान्वयव्यतिरेकसिद्धस्यावर्ज्जनीयत्वादन्वयव्यतिरेकयोश्चो-
पकार्योपकारकभावसाधकत्वं मूलकारणतत्कार्ययोरग्नि-
धूमयोर्दृष्टं तस्मादुपकारके सहकारिणि मतद्वयेऽप्यपे-
क्षा समाना । तथा च क्षणिकपक्षं यथैकस्य वह्नेः सह-
कारिभेदात् देशभेदाच्च युगपदनेककार्यममभ्युपेयते वह्निः
स्वदेशे वह्न्यन्तरं जनयति उपरिष्टाद्धूमम्, अधस्ता-
द्भस्म, पुरुषे विज्ञानञ्चेति तथा स्थायिपक्षेऽप्येकस्य का-
रणस्य कालभेदात् सहकारिभेदाच्चानेककार्यजनकत्वत्
तत्र क्रमकारित्वं किं न स्यात् । नचेताबता क्षणिकस्था
यिवादिनोर्मतसाङ्कर्यं शङ्कनीपं पूर्वस्य प्रतिकर्म्मव्यव-
स्थवादस्यान्ते निराकृतत्वात् । तदेवमतिदुष्टं क्षणिक
विज्ञानवादिमतमुपेक्ष्य कूटस्थनित्यचैतन्ये सर्व्वमध्यस्त-
तया प्रतीयत इत्ययमेव वेदान्तवादोऽतिनिर्दोषत्वादादर-
णीय” इति ।
आत्मतत्त्वविवेके च “अथ बाधकं भवदात्मानि क्षणभङ्गो-
वेत्यादिना” पञ्चविप्रतिपत्तीनाद्भावितानां मध्ये प्रथम-
विप्रप्रतिनिरासेऽस्य विवृतिर्दृश्या
<LEND>
