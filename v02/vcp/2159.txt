<L>2159<pc>0192,b<k1>अनेकवर्णसमीकरण<k2>अनेकवर्णसमीकरण
अनेकवर्णसमीकरण¦ न० अनेकवर्णाः अज्ञातविशेषसंख्यका-
<>नेकराशयः समीक्रियन्ते ज्ञातसंख्यकसमतया क्रियन्ते यत्र ।
<>वीजभेदे यथोक्तं भास्करवीजगणिते “अथानेकवर्णसमीकरणं
<>वीजम् । तत्र सूत्रं सार्द्धवृत्तत्रयम् ।” “आद्यं वर्ण्णं शोध-
<>येदन्यपक्षादन्यान् रूपाण्यन्यतश्चाद्यभक्ते । पक्षेऽन्यस्मिन्नाद्य-
<>वर्णोन्मितिः स्याद्वर्णस्यैकस्योन्मितीनां बहुत्वे ॥ समीकृत-
[Page0193-a+ 38]
<>च्छेदगमे तु ताभ्यस्तदन्यवर्ण्णोन्मितयः प्रसाध्याः । अन्त्यो-
<>न्मितौ कुट्टविधेर्गुणाप्ती ते भाज्यतद्भाजकवर्ण्णमाने ॥ अन्ये-
<>ऽपि भाज्ये यदि सन्ति वर्ण्णास्तन्मानमिष्टं परिकल्प्य
<>साध्यम् । विलोमलोत्थापनतोऽन्यवर्ण्णमानानि भिन्नं यदि
<>मानमेवम् ॥ भूयः कार्य्यः कुट्टको ऽत्रान्त्यवर्ण्णं तेनोत्थाप्यो-
<>त्थापयेद्व्यस्तमानात्” । “इदमनेकवर्ण्णसमीकरणं वीजं यत्रो-
<>दाहरणे द्वित्र्यादयोऽव्यक्तराशयो भवन्ति तेषां यावत्ता-
<>वदादयो वर्ण्णाः मानेषु कल्प्यास्तत्र पूर्व्वाचार्य्यैः कल्पिताः
<>यावत्तावत्, कालक, नीलक, पीतक, लोहितक, श्वेतक,
<>चित्रक, कपिलक, पिङ्गलक, धूम्रक, पाटलक, शवलक,
<>श्यामलक, मेचका, इत्यादि । अथ वा कादीन्यक्षराणि
<>अव्यक्तानां संज्ञाः असङ्करार्थं कल्प्याः । अतः प्राग्वदुद्देश-
<>कालापवद्विघिं कुर्वता गणकेन पक्षौ समौ कार्य्यौ पक्षा वा
<>समाः कार्य्याः । ततः सूत्रावतारोऽयं तयोः समयोरनेकस्मात्
<>पक्षादितरपक्षस्याद्यं वर्ण्णं शोधयेत्तदन्यवर्णान् रूपाणि च
<>इतरपक्षाच्छोधयेत्ततः आद्यवर्ण्णशेषेणेतरपक्षे भक्ते भाजक-
<>वर्णोन्मितिः । बहुषु पक्षेषु ययोर्ययोः साग्यमस्ति तयोरेवं
<>कृते सति अन्या उन्मितयः स्युः । ततस्तासून्मितिषु एकवर्ण्णो-
<>न्मितयो यद्यनेकधा भवन्ति ततस्तासां मध्ये द्वयोर्द्वयोः समी
<>कृतच्छेदगमेनाद्यं वर्ण्णं शोधयेदित्यादिनान्यवर्ण्णोन्मितयः
<>स्युः । एवं यावत्सम्भवस्ततोऽन्त्योन्मितौ भाज्यवर्ण्णे योऽङ्कः
<>स भाज्यराशिः, यो भाजके स भाजकः, रूपाणि क्षेपः,
<>अतः कुट्टकविधिना यो गुण उत्पद्यते तद्भाज्यवर्ण्णमानं, या
<>लब्धिस्तद्भाजकवर्णमानं, तयोर्मानयोर्द्दढभाजकभाज्याविष्टेन
<>वर्णेन गुणितौ क्षेपकौ कल्प्यौ । ततः स्वस्वमानेन सक्षेपेण
<>पूर्व्ववर्णोन्मितौ वर्ण्णावुत्थाप्य स्वच्छेदेन हरणे यल्लभ्यते तत्
<>पूर्व्ववर्णस्य मानम् । एवं विलोमकोत्थापनतोऽन्यवर्णमा-
<>नानि भवन्ति । यदि तु अन्योन्मितौ द्व्यादयी वर्ण्णा
<>भवन्ति तदा तेषामिष्टानि मानानि कृत्वा स्वस्वमानै-
<>स्तानुत्थाप्य रूपेषु प्रक्षिप्य कुट्टकः कार्य्यः । अथ यदि विलो-
<>मकोत्थापने क्रियमाणे पूर्व्ववर्ण्णोन्मितौ तन्मितिर्भिन्ना
<>लभ्यते तदा कुट्टकविधिना यो गुण उत्पद्यते स क्षेपः स
<>भाज्यवर्णमानं तेनान्यवर्णमानेषु तं वर्णमुत्थाप्य पूर्व्वोन्मि-
<>तिषु विलोमकोत्थापनप्रकारेणान्यवर्णमानानि साध्यानि ।
<>इह यस्य वर्णस्य यन्मानमागतं व्यक्तमव्यक्तं, व्यक्ताव्यक्तं
<>वा तस्य मानस्य व्यक्ताङ्केन गुणने कृते तद्वर्ण्णाक्षरस्य निर-
<>सनमुत्थापनमुच्यते” तद्व्याख्या । उदाहरणं तत्रैव दृश्यम् ।
<LEND>
