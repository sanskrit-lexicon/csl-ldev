<L>8732<pc>1071,a<k1>उडुचक्र<k2>उडुचक्र
उडुचक्र¦ न० उडूनां चक्रमिव मण्डलम् । १ नक्षत्रमण्डले
भचक्रे तस्य संस्थितिश्च” सि० शि० उक्ता उच्चशब्दे
तच्च दर्शितम् । उडुचक्रस्वरूपादि सू० सि०
उक्तम् यथा “ब्रह्माण्डमध्ये परिधिर्व्योमकक्षाभिधी
यते । तन्मध्ये भ्रमणं भानामधोऽधः क्रमशस्तथा ।
मन्दामरेज्यभूपुत्रसूर्य्यशुक्रेन्दुजेन्दवः । परिभ्रमन्त्यधोऽधस्थाः
सिद्धविद्याधरा धनाः” । “ब्रह्माण्डान्तःपरिधिस्तत्तुल्य
मानं वृत्तं व्योमकक्षा वक्ष्यमाणाकाशकक्षोच्यते । तन्मध्ये
ब्रह्माण्डमध्य आकाशे भानां नक्षत्राणां सर्वेषां सर्वतस्तु-
ल्योर्ध्वान्तरितानां भ्रमणं भवति । तथा तुल्योर्ध्वान्तरेणा-
धोधोनक्षत्रेभ्यः शनिवृहस्प तिभौमार्कशुक्रबुधचन्द्राअधस्तात्
परिभ्रमन्ति । सिद्धा विद्याधाराघनाश्चाधस्थाश्चन्द्रादधः-
स्थिता अधोऽधः क्रमेणाकाशे स्थिताः । प्रवहवायावव-
स्थानाभावाश्चन्द्रवन्न तेषां परिभ्रमः” र० ना० । तस्योत्पत्ति-
विभागस्तत्रैव । “पुनर्द्वादशधात्मानं व्यभजद्राशिसञ्ज्ञकम् ।
नक्षत्ररूपिणं भूयः सप्तविंशात्मकं वशी” सू० सि० । “पुनरनन्त
रमात्मान द्वादशधा द्वादशस्थानेषु राशिसंज्ञकं व्यभजत्
मनःकल्पितं वृत्तं द्वादशविभागं राशिवृत्तमकरोदित्यर्थः ।
भूयो द्वितीयवारमात्मानं नक्षत्ररूपिणं सप्तविंशात्मकं
व्यभजत् । मनःकल्पितं तदेव वृत्तं सप्तविंशतिविभागं
चाकरोदित्यर्थः । ननु न्यूनाधिकविभागाः कथं न
कृताः? उक्तसङ्ख्यायां नियामकाभावादित्यत आह
वशीति । इच्छाविषपं वशं विद्यते यस्येति वशी स्वतन्त्रे
च्छस्य नियोगानर्हत्वात् । स्वेच्छया तत्सङ्ख्याका विभागाः
कृता इति भावः । सप्तविंशतिविभागव्यञ्जकानि नक्षत्राणि
[Page1071-b+ 38]
तारात्मकानि निर्मितानीत्यर्थसिद्धम्” र० ना० । तत्र राशि-
नक्षत्रनामानि ज्योति० त० उक्तानि यथा “मेषवृषमिथुनकर्क-
टसिंहाकन्थातुलाधरवृश्चिकभम् । धनुरथ मकरः कुम्भोमीन
इति च राशयः कथिताः” । “अश्विन्या सह भरणी
कृत्तिकापादः कीर्त्तितोमेषः । वृषभः कृत्तिकाशेषं
रौहिण्यर्द्धञ्च मृगशिरसः । मृगशिरसोऽर्द्धं चार्द्रा पुन-
र्व्वसोस्त्रिपादं मिथुनम् । पादः पुनर्व्वसोरन्त्यः पुष्योऽ-
श्लेषा च कर्कटः कथितः । सिंहोऽथ मघा पूर्वफल्गुनीपाद
उत्तरायाः । तच्छेषं हस्ता च चित्रार्द्धं कन्यकाख्यः स्यात् ।
तौलिनि चित्रार्द्धं स्वातिविशाखायाश्च पादत्रयम् । अलिनि
विशाखापादस्तथानुराधान्विता ज्येष्ठा । मूलं पूर्व्वाषाढा
प्रथमश्चाप्युत्तरांशको धन्वी । मकरस्तत्परिशेषं श्रयणा-
चार्द्धं कनिष्ठायाः । कुम्भोऽथ धनिष्ठार्द्धं शतभिषापौर्व्व-
भाद्रपदत्रयम् । भाद्रपदायाः शेषस्तथोत्तरा रेवती मीनः”
अश्विन्यादिनक्षत्राणां तारासंख्यातत्सन्निवेशस्वरूपं च
श्रीपतिनोक्तम् । “वह्नित्रिऋत्विषुगुणेन्दुकृतानि भूतवा-
णाश्विनेत्रशरभूकुयुगाग्निरामाः । रुद्राब्धिरामगुणवे-
दशतद्वियुग्मदन्ता बुधैर्निगदिताः क्रमशो भताराः ।
तुरगमुखसदृक्षं योनिरूपं क्षुराभं शकटनिभमथैणस्योत्त-
माङ्गेन तुल्यम् । मणिगृहशरचक्राभानि शालोपमं च
शयनसदृशमन्यच्चात्र पर्य्यङ्करूपम् । हस्ताकारमजस्रमौ-
क्तिकसमं चान्यत् प्रवालोपमं धिष्ण्यं तोरणवत् स्थितं
बलिनिभं स्यात् कुण्डलाभं परम् । क्रुध्यत्केसरिविक्रमेण
सदृशं शय्यासमानं परं चान्यद्दन्तिविलासवत् स्थितमतः
शृङ्गाटकव्यक्ति च । त्रिविक्रमाभं च मृदङ्गरूपं वृत्तं ततो-
ऽन्यद्यमलद्वयाभम् । पर्य्यङ्गतुल्यं मुरजानुकारमित्येवमश्व्या-
दिभचक्ररूपम्” ।
भचक्रपरिधिमानम् सि० शि० उक्तम् “अभ्रेष्विभाङ्कगजवुञ्ज-
रगोऽक्षपक्षाः” (२५९८८९८८५० योजनानि) कक्षां गृणन्ति
गणका भगणस्य चेमाम्” । तस्य भूमध्यातुच्छ्रितियो-
जनानि तु तत्रोक्तानि यथा “नागाक्षषड्द्वयरसाग्निकुवे-
दसंख्यो” (४१२६३६५८) नक्षत्रमण्डलभवः श्रवणो
निरुक्तः” । अस्य च द्वादशधा विभक्तस्य प्रवहवायुना
भ्राम्यमाणस्य दिने षणामुदयः रात्रौ च षणामिति भेदः ।
“स्यादुद्गमो निजनिजोदयभानुतुल्ये सूर्य्येऽस्तभास्करस-
मोऽस्तमयश्च भानाम्” सि० शि० उक्तेः । २ ताराणां
समूहे च “वप्रेण पर्य्यन्तचरोडुचक्रः” माघः ।
<LEND>
