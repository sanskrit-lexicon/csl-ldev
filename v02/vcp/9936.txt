<L>9936<pc>1348,b<k1>उपाधि<k2>उपाधि
उपाधि¦ पु० उप + आ--धा--कि । अन्यथास्थितस्य वस्तुनोऽन्यथा
<>प्रकाशनरूपे १ कपटे, उपधिशब्दे उदा० । उपाधीयते
<>स्वधर्म्मोऽनेन करणे वा० कि । स्वसामीप्यादिना अन्यस्मिन्
<>स्वधम्मारोपसाधने विशेषणभेदे । २ उपाधिभेदेऽप्येकस्य
<>नानायोगः आकाशस्येव घटादिना” गतिश्रुतिरप्युपा-
<>धियोगादाकाशवत्” सा० सू० “उपाधिना क्रियते भिन्न
<>रूपः” इति श्रुतिः “कार्न्नोपाधिरयं जीवः कारणो-
<>पाधिरीश्वरः” पञ्चद० कार्यमन्तःकरणं कारणमज्ञानमिति
<>वक्ष्यमाणोपाधिवादे उदा० ३ उपलक्षणरूपे विशेषणे च ।
<>स च जात्यादिस्तद्भिन्नश्च पदार्थवृत्तिधर्म्मः । “पदार्थविभा-
<>लकोपाधिमत्त्वम्” मुक्ता० । पदार्थविभाजकाश्च द्रव्यत्व
<>गुणत्वकर्म्मत्वसामान्यत्वविशेषत्वसमवायत्वभावत्वरूपाः तत्र
<>द्रव्यत्वादयो जातिरूपाः सामान्यत्वादयस्तद्भिन्नाः तत्र
<>नित्यत्वे सति ससवेतत्वम् जातित्वम् परमसीमावर्त्तित्वे
<>सति नित्यद्रव्यमात्रवृत्तित्वं विशेषत्वम् । नित्यत्वे सति
<>सम्बन्धत्वम् समवायत्वम् । भावभिन्नत्वमभावत्वमन्योन्या-
<>श्रयभावात् अखण्डोपाधिरभावत्वमिति नव्याः । एवं
<>प्रतियोगित्वादयोऽपि अखण्डोपाधयः तैः कल्प्यन्ते ।
<>“उपाधिभेदादेकापि प्राच्यादिव्यपदेशभाक्” भाषा०
<>४ कुटुम्बव्यापृते । उपाधीयते नामसमीपे कर्म्मणि कि ।
<>५ उपनामनि यथा भट्टाचार्य्यमिश्रादयः उपाधीयतेमनोऽत्र
[Page1349-a+ 38]
<>आधारे कि । ६ धर्मचिन्तायाम् ७ वाभिचारोन्नायके
<>न्यायमतसिद्धे पदार्थभेदे च । “सर्वे साध्यसमानाधिकरणाः-
<>सदुपाधयः हेतोरेकाश्रये येषां स्वसाध्यव्यभिचारिता भाषा०
<>उपाधिपदार्थनिरूपणग्रन्थस्य प्रायेण वङ्गदेशादौ पठन-
<>पाठनाभावेन लुप्तप्रायतया प्रचारो नास्तोति अनुमान-
<>चिन्तामणिकृता यथा उपाधिवादे तन्निरूपितं यथा च
<>तस्य दूषकतायां वोजं निरूपितं तदत्र प्रदर्श्यते ।
<>“तत्रोपाधिः साध्यत्वाभिमतव्यापकचे सति साधनत्वाभि-
<>मताव्यापकः । अनौपाधिकत्वज्ञानञ्च न व्याप्तिज्ञाने हेतुरतो
<>व्यापकचादिज्ञानेन नान्योऽन्याश्रयः । यद्वा व्यापकत्वं
<>तद्वन्निष्ठात्यन्ताभावापतियोगित्वं तत्प्रतियोगित्वञ्चाव्या-
<>पकत्वं प्रतियोगित्वञ्च तदधिकरणानधिकरणत्वमिति व-
<>दन्ति तन्न साधनपक्षधर्मावच्छिन्नसाध्यव्यापकोपाध्यव्याप्तैः
<>न च तयोरनुपाधित्वं दूषकतावीजसाम्यात् मित्रातनय-
<>त्वेन श्यामत्वसाधने शाकपाकजत्वस्य, प्रत्यक्षस्पर्शाश्रय-
<>त्वेन वायोः पत्यक्षत्वे साध्ये उद्भूतरूपवत्त्वस्य च शास्त्रे
<>ऽप्रयोजकचेनोपाधिन्वस्वीकारात् पक्षेतरेऽतिव्याप्तेश्च ।
<>न च व्यतिरेके पर्वतेतरान्यत्वादित्यत्र इतरान्यत्वम्यासिद्धि-
<>वारणार्थं पर्वतपदं विशेषणमिति व्यतिरेके व्यर्थविशेष-
<>अत्वान्न स उपाधिः, बाधोन्नीतस्याप्यनुपाधितापत्तेः । न
<>चेष्टापत्तिः इतरान्यत्वस्यापसिद्ध्या विशेषणं विना व्याप्त्य-
<>ग्रहेण तत्सार्थकत्वात् । वस्तुगत्या साध्यव्यापकः पक्षेतर
<>उपाधिरिति चेत् अस्तु तथा, तथापि पक्षातिरिक्ते सा-
<>ध्यव्यापकताग्रहादुपाधेर्दूषकत्वं तच्च तत्राप्यस्ति, अन्यथा
<>पक्षे साध्यसन्देहादलपाधित्वे उपाधिमात्रमुच्छिद्येत वि-
<>पक्षाव्यावर्त्तकविशेषणशून्थत्वं विशेषणं तेन बाधोन्नीतप-
<>क्षेतरस्य परिग्रहः तत्र पक्षस्यैव विपक्षत्वात् न तु पर्वते-
<>तरत्वादेरिति चेन्न न हि वस्तु विपक्षव्यावर्तकविशेषणशून्यं
<>सर्व्वत्र प्रमेयत्वादेः सत्त्वात्तत्रीपात्तेति विशेषणे सिद्ध्य-
<>सिद्धव्याधातः तथापि च साध्यव्यापकत्वसाधनाव्यापकत्वे
<>तत्र स्त इति तद्द्य वृत्त्या पक्षे साध्यव्यावृत्तिरतो हेतोर्व्य-
<>भिचार एव व्यभिचारे चावश्यमुपायिरिति पक्षेतरएव
<>तत्रोपाधिः स्यात् तावन्मात्रस्यैव दूषकत्वाच्च व्यर्थं विशे-
<>षणम् । अतएवानुमानमात्रोच्छेदकतया जातित्वान्न पक्षे-
<>तर उपाधिरित्यपास्तम् दूषणसमर्थत्वेन जातित्वाभावात् ।
<>एतेन पक्षेतरव्यावृत्त्यर्थं प्रकारान्तरमपि निरस्तम्, उपा-
<>धित्वाभावेऽपि दूषणसमर्थत्वात् । अथोपाधिः स्वव्यतिरे-
<>केण सत्प्रतिपक्षोत्थापकतया दूषणं, पक्षेतरत्वव्यातरेकश्च
[Page1349-b+ 38]
<>न साध्याभावमाधकोऽसाधारणत्वात् न तु व्यभिचारोन्ना-
<>यकतया दूषणं यथा हि साध्यव्यापकोपाध्यव्याप्यतया हेतोः
<>साध्याव्याप्यत्वं तथा साध्यव्याप्यहेत्वव्यापकतयोपाधेर्न
<>साध्यव्यापकत्वमपि सिध्येत् व्याप्तिग्राहकस्योभयत्रापि
<>साम्येन विनिगमकविरहात् । तस्माद्यथा साध्यव्याप्येन हे-
<>तुना साध्यं साधनीयं तथा साध्यव्यापकोपाधिव्यावृत्त्या
<>साध्याभावोऽपि साधनीयो व्याप्तिग्रहतौल्यादिति दूष-
<>कतावीजं सोऽयं सत्प्रतिपक्ष एवेति मैवम् एवं हि सत्-
<>प्रतिपक्ष उपाध्युद्भावनं न स्यात् सत्प्रतिपक्षान्तरवत् ।
<>किञ्चैवं बाधोन्नीतोऽपि पक्षेतरो नोपाधिः स्यात् व्यति-
<>रेकेऽसाधारण्यात् । ननु बाधे नोपाधिनियमः धूमेन ह्रदे
<>वह्निसाधते तदभावात् । न च हेतुमति पक्षे बाधे पक्षेतरो-
<>पाधिनियमः प्रत्यक्षे वह्नौ कृतकत्वेनानुष्णत्वे साध्येऽतेज-
<>स्त्वादेरुपाधित्वसम्भवादिति चेत् न तेजोमात्रपक्षत्वेऽ-
<>तेजस्त्वं विनान्यस्य उपाधेरभावात् । किञ्च पर्वतावयववृत्त्य-
<>न्यत्वं पवेतेतरद्रव्यत्वं ह्रदपर्वतसंयोगानाधारत्वं ह्रद-
<>पर्वतान्यचादिकर्मुपाधिः स्यादेव व्यतिरेकेऽसाधारण्याभा-
<>वात् व्यतिरेकिणा सत्प्रतिपक्षसम्मवाच्च । न चासाधारण्यं,
<>तस्यापि सत्प्रतिपक्षोत्थापकतया दोषत्वात् तस्मादुभयो-
<>रपि व्याप्तिग्राहकसाम्ये विरोधान्न व्याप्तिनिश्चयः किन्तू
<>भयत्र व्यभिचारसंशयः तथा च व्यभिचारसंशयाधायक-
<>त्वेनोपाधेर्दूषकत्वं तच्च पक्षेतरेऽप्यस्ति तदुक्तमुपाधेरेव व्य-
<>भिचारशङ्केति । भवतु वोक्तन्यायेन सकलानुमानभङ्ग-
<>भिया पक्षेतरोऽनुपाधिः तथापि लक्षणमतिव्यापकम् ।
<>नापि साध्यसमव्याप्तत्वे सति साधनाव्यापकत्वमुपाधित्वं
<>दूषकतावोजस्य व्यभिचारोन्नयनस्य सत्प्रतिपक्षस्य वा
<>साम्येन विषमव्याप्तस्याप्युपाधित्वात् तथा दूषकतायां सा-
<>ध्यव्याप्यत्वस्यापयोजकत्वाच्च । अथ साध्यप्रयोजकोधर्म्म-
<>उपा धः प्रयोजकत्वञ्च न न्यूनाधिकदेशवृत्तेः तम्मिन् स-
<>त्यभवतस्तेन विनापि भवतस्तदप्रयीजकत्वात् अन्यथा प-
<>क्षेतरस्याप्युपाधित्वप्रसङ्ग इति चेत् न दूषणौपयिकं हि
<>प्रयोजकत्वमिह विवक्षितं तच्च साध्यव्यापकत्वे सति सा-
<>धनाव्यापकत्वमेवेति तदेव प्रयोजकं नत्वधिकं व्यर्थत्वात् ।
<P>अथोपाधिः स उच्यते यद्धर्मोऽन्यत्र प्रतिविम्बते यथा
<>जवाकुसुमं स्फटिकलौहित्य उपाधिः तथा चोपाधिवृत्ति-
<>व्यापत्वं हतुत्वाभिमते चकास्ति तेनासावुपाधिः न च व्य
<>प्यत्वमात्रेण दूषकत्वमिति साध्यव्यापकतापीष्यते तथा
<>च समव्याप्त एवोपाधिरिति चेत् तत् किं विषमव्याप्तस्य
[Page1350-a+ 38]
<>दूषकतावीजाभावान्नोपाधिशब्दवाच्यत्वं तथात्वेऽप्युपा-
<>धिपदप्रवृत्तिनिमित्ताभावाद्वा नाद्यः तस्यापि व्यभिचारा-
<>द्युन्नायकत्वात् । नापरः न हि लोके समव्याप्तएवान्यत्र
<>स्वधर्मपतिविम्बजनक एवोपाधिपदप्रयोगः लाभाद्युपा-
<>धिना कृतमित्यादौ लाभादावुपाधिपदप्रयोगात् । किञ्च
<>न शास्त्रे लौकिकव्यवहारार्थमुपाधिव्यत्पादनं किन्त्वनु-
<>मानदूषणार्थं तच्च साध्यव्यापकत्वे सति साधनाव्यापक
<>त्वमात्रमिति शास्त्रे तत्रैवोप धिपदप्रय गात् । अन्ये तु
<>यदभावोव्यभिचारविरोधी स उपाधिः न च विषमव्या-
<>प्तस्याभावोव्यभिचारं विरुणद्धि तस्याभावेऽपि व्यभिचा-
<>रात् अस्ति ह्यनित्यत्वव्यापकं प्रमेयत्वं तद्द्य प्यञ्च गुणत्वं
<>नचानित्यत्वगुणत्वयोर्व्याप्तिरस्ति समव्याप्तिकस्य च व्यति-
<>रेकस्तथा, न हि साध्यव्यापकव्याप्यीभूतस्य व्याप्यं यत्तत्
<>साध्यं व्यभिचरति व्यभिचारे चान्ततः साध्यमेवोपाधिः
<>अभेदेऽपि व्याप्यव्यापकत्वात् माधनव्यापकत्वादिति स्वी-
<>चक्रुस्तन्न तवापि ह्यव्यभिचारे साध्यव्याप्यव्याप्यत्वं तन्त्र-
<>मावश्यकत्वाल्लाघवाच्च न साध्यव्यापकव्याप्यत्वमपि भवतैव
<>व्यभिचारस्य दर्शितत्वात् । न च साध्यव्याप्यव्याप्यत्वमेवा-
<>नौपाधिकत्वं साध्यव्याप्यमित्यत्रापि ह्यनौपाधिकत्वं त-
<>देव वाच्यं तथा चानवस्थेति । अनौपाधिकत्वे च व्याप्तिल-
<>क्षणे यावदिति पदं साध्यव्यापके विशेषणं दत्तमेव किञ्च
<>यस्मिन् सत्यनुमितिर्न भवति तदेव तत्र दूषणं न तु यद्व्य-
<>रेके न भवत्येवेत्येतद्गर्भं विरुद्धत्वादेरप्यदोषत्वापत्तेः नापि
<>पक्षधर्मावच्छिन्नसाध्यव्यापकत्वे सति साधनव्यापकत्वमुपा-
<>धित्वं साधनावच्छिन्नसाध्यव्यापकोपाध्यव्यापनात् । शब्दो-
<>ऽभिधेयः प्रमेयत्वादित्राश्रावणत्वस्योपाधित्वापत्तेश्च शब्द
<>धर्मगुण वावच्छिन्नाभिधेयत्वं यत्र रूपादौ तत्राश्रावणत्वं
<>व्यापकं पक्षे प्रमेयत्वस्य साधनस्याव्यापकं हि तत् ।
<>आर्द्रेन्धनवत्त्व दावुपाघौ पक्षनियततादृशधर्माभावाच्च ।
<>अथ साधनावच्छिन्नसाध्यव्यापकत्वे सति साधनाव्यापक
<>उपाधि तन ध्वंसस्य जन्यत्वेन ध्वंसप्रतियोगित्वे साध्ये
<>साधनावच्छन्नसाध्यव्यापकं भावत्वमुपाधिः । श्यामत्वे
<>शाकपाकजत्वमुपाघिरिति तन्न पक्षधर्मावच्छिन्नसाध्यव्या-
<>पकपृथिपात्वस्यापाधित्वपसङ्गात् सोपाधित्वादसाधकमित्यत्र
<>साधनावच्छिन्नसाध्यव्यापकव्यभिचारित्वे साधनावच्छिन्ने-
<>त्यस्य व्यर्थत्वप्रसङ्गाच्च । किञ्च पक्षद्वयेऽपि विशिष्टसाध्यव्य-
<>भिचार विशिष्टभाध्यव्यतिरेकं वा प्रसाध्य पश्चात् केव-
<>समाध्यव्याभचारः केवलसाध्यव्यतिरेको वा साधनीय-
[Page1350-b+ 38]
<>स्तथा चार्थान्तरं केवलसाध्ये हि विवादो न तु विशिष्टे ।
<>अथ प्रकृतसाध्यव्यभिचारमिद्ध्यर्थं विशिष्टसाध्यव्यभिचारः
<>साध्य इति चेन्न अप्राप्तक लत्वात् प्रथमं साध्यव्यभिचार
<>एवोद्भाव्यस्तत्रासिद्धावुपाधिरिति चेत् तर्हि प्रकृतानुमाने
<>नोपाधिर्दूषणं स्यात् । किञ्च साध्यव्यभिचारहेतुत्वेन प-
<>क्षघर्मावच्छिन्नसाध्यव्यापकव्य भचार एवोपन्यसनीयोनो-
<>पाधिः । स्यादेतत् पर्यवसितसाध्यव्यापकत्वे सति सा-
<>धनाव्यापक उपाधि पर्यवसितं साध्यं च पक्षधर्मताबल-
<>लभ्यं यथा शब्दोऽनित्यत्वातिरिक्तशब्दधर्मातिरिक्तधर्मवान्
<>मेयत्वादित्यत्र पर्यवसितं यतस ध्यम् अनित्यत्वं तस्य व्या-
<>पकं कृतकत्वमुपाधिः यदि च तथैव कृतकत्वमपि शब्दे
<>साध्यते तदा अनित्यत्वमुपाधिः तदुक्तं वाद्युक्तसाध्यनि-
<>यमच्युतोऽपि कथकैरुपाधिरुद्भाव्यः पर्यवसितं नियम-
<>यन् दूषकत्रावीजसाम्राज्यादि त । अनेन पक्षधर्म्मसा-
<>घनावच्छिन्नसाध्यव्यापकोपाधिः सगृह्यते तादृश साध्यस्य
<>पर्यवसितत्वादिति तन्न एवं हि द्व्यणुकस्य सावयवत्वे
<>सिद्धे द्व्यणुकमनित्यद्रव्यासमवेतं जन्यमहत्त्वानधिकरण-
<>द्रव्यत्वादित्यत्र निस्पर्शद्रव्यसमवेतत्वमुपाधिः स्यात् । भवति
<>हि नित्यद्रव्यसमवेतत्वं पर्यवसितं साध्यं तस्य, व्यापकं
<>साधनाव्यापकञ्च । किञ्च पक्षधर्म्मताबललभ्यसाध्यसिद्धौ
<>निष्फल उपाधिः तदसिद्धौ च कस्य व्यापकः न हि सो-
<>पाधौ पक्षधर्म्मताबलात् साध्यं सिध्यति यस्य व्यापक
<>उपाघिः स्यादिति । अत्रोच्यते यद्व्यभिचारित्वेन साध-
<>नस्य साध्यव्यभिचारित्वं स उपाधिः लक्षणन्तु पर्यवसि-
<>तसाध्यव्यापकत्वे सति साधनाव्यापकत्वं यद्धर्मावच्छे-
<>देन साध्यं स च धर्मः । क्वचित् साधनमेव क्वचिद्द्रव्यत्वादि
<>क्वचिन्महानसत्वादि । तथा हि समव्याप्तस्य विषमव्या-
<>प्तस्य वा साध्यव्यापकस्य व्यभिचारेण साधनस्य साध्यव्य-
<>भिचारः स्फुटएव व्यापकव्यभिचारिणस्तद्व्याप्यव्यभिचा-
<>रनियमात् साधनावच्छिन्नपक्षधर्मावच्छिन्नसाध्यव्यापक-
<>योर्व्यभिचारित्वेन साधनस्य साध्यव्यभिचारित्वमेव यथा
<>ध्वंसस्यानित्यत्वे साध्ये भावत्वस्य, वायोः प्रत्यक्षत्वे साध्ये
<>उद्भूतरूपवत्त्वस्य च विशेषणाव्यभिचारिणि साधने विशि-
<>ष्टव्यभिचारस्य विशेव्यव्यभिचारित्वनियमात् । अतएव
<>नार्थान्तरं, विशेषणाव भिचारित्वेन ज्ञाते साधने विशि-
<>ष्टव्यभिचारः सिध्यन् विशेष्यसाध्यव्यभिचारमादायैव सि-
<>ध्यति पक्षधर्म्मताबलात् । अन्यथा प्रतीतेरपर्यवसानात् ।
<>न च पक्षधर्मताबलात् प्रकृतसिद्धावर्थान्तरम् । यद्वा प्र-
[Page1351-a+ 38]
<>त्यक्षस्पर्शाश्रयत्वं प्रत्यक्षत्वव्यभिचारि द्रव्यत्वाव्यभिचारित्वे
<>सति द्रव्यप्रत्यक्षत्वव्यापकव्यभिचारित्वान्महत्त्ववत् तथा
<>मित्रातनयत्वं श्यामत्वव्यभिचारि मित्रातनयत्वाव्यभिचा-
<>रित्वे सति श्याममित्रातनयत्वव्यापकव्यभिचारित्वात्
<>अघटत्ववत् । अव्यभिचारश्च तत्समानाधिकरणात्यन्ताभा-
<>वाप्रतियोगित्वं तच्चाभेदेऽपि । यद्वा यः साधनव्यभि-
<>चारी साध्यव्यभिचारोन्नायकः स उपाधिः तत्त्वञ्च
<>साक्षात् परम्परया वेति तार्थान्तरम् । किञ्च अर्थान्त-
<>रस्य पुरुषदोषत्वादाभासान्तरस्य तत्राभावादुपाधिरेव
<>भावत्वादिकं दोषः न चैवं शब्दोऽभिधेयः प्रमेयत्वादि-
<>त्यत्राश्रावणत्वं, जलं प्रमेयं रसवत्त्वादित्यत्र पृथिवीत्व-
<>मुपाधिः स्यात् केवलान्वयित्वसाधकप्रमाणेन तत्र साध्य-
<>सिद्धेरुपाधेर्विशिष्टाव्यापकत्वात् न च पक्षेतरे स्वव्याघा-
<>तकत्वेनानुपाधावतिव्याप्तिः तत्रानुकूलतर्काभावेन साध्य-
<>व्यापकत्वानिश्चयात् सहचारदर्शनादेस्तेन विना संशाय-
<>कत्वादित्युक्तं बाघोन्नीते चानुकूलतर्कोऽस्त्येवेति । एवं प-
<>र्व्वतावयववृत्त्यन्यत्वादेरपि नोपाधित्वं पक्षमात्रव्यावर्त्त-
<>कविशेषणवत्त्वात् अतएव धूमे आर्द्रेन्धनप्रभववह्निमत्त्वं
<>बहिरिन्द्रियप्रत्यक्षत्वे उद्भूतरूपवत्त्व मित्रातनयश्या-
<>मत्वे शाकपाकजत्वं जन्यानित्यत्वे भावत्वमुपाधिः तदुत्-
<>कर्षेण साध्योत्कर्षात् अनन्यथासिद्धान्वयव्यतिरेकतो वैद्य-
<>कात् कारणतावगमेन घटोन्मज्जनप्रसङ्गेन साध्यव्यापक-
<>तानिश्चयात् । तत् किं कायकारणयोरेव व्याप्तिः तथा च
<>बहुधा व्याकुलोस्यादिति चेन्न तदुपजीव्यान्येषामप्यनु-
<>कूलतर्केण व्याप्तिग्रहात् यत्र साध्योपाध्योर्हेतुसाध्ययोर्वा
<>व्याप्तिग्राहकसाम्यान्नैकत्र व्याप्तिनिश्चयस्तत्र सन्दिग्धो-
<>पाधित्वं व्यभिचारसंशयोपाधायकत्वात् । यदा च तादृश्ये-
<>कत्रानुकूलतर्कावतारस्तदा हेतुत्वमुपाधित्वं वा निश्चितं
<>पक्षेतरस्य स्वव्याघातकत्वेन न हेतुव्यभिचारसंशायकत्व-
<>मतो न सन्दिग्धोपाधिरपि सः । यत्तु पक्षेतरस्य यथा
<>साध्यव्यापकत्वं तथा साध्याभावव्यापकत्वमपि ग्राहक-
<>साम्यात् तथा चोभयव्यापकनिवृत्त्या साध्यतदभावाभ्यां
<>पक्षे निवर्त्तितव्यम् न चैवम् । तथा च पक्षेतरः सा-
<>ध्यव्यापकतासंशयेन सन्दिग्धः कथं परं दूषयेदिति तन्न
<>तथापि हि साध्यव्यापकता पक्षमालम्ब्य हेतुव्यभिचार
<>संशयाधायकत्वेन दूषणं स्यादेव । ननु यत्रोपाधिस्तत्रा-
<>नुकूलतर्कोयदि नास्ति तदा तदभावेनैव व्याप्तेरग्रहः अ-
<>थास्ति तदा साध्यव्याप्याव्यापकत्वेनोपाधिः साध्यव्या-
[Page1351-b+ 38]
<>पकत्वनिश्चयान्नोपाधिरित्युभयथापि नोपाधिर्दूषणं न च
<>व्याप्यतदभावव्याप्यमुभयमत उपाधिरपि तदभावोन्नयनेन
<>दोष इति वाच्यं उपाधेरात्मलाभार्थमनुकूलतर्काभावोजी-
<>वकत्वेन तस्यैव दोषत्वादिति चेन्न सोपाधावेकत्र साध्यतद-
<>भावसम्बन्धस्य विरुद्धत्वादवच्छेदभेदेन तदुभयसम्बन्धो वाच्यः
<>तथा च साधने साध्यसम्बन्धितावच्छेदकरूपमनुकूलतर्काभा-
<>वोपजीवनमन्तरेणोपाधिरावश्यकस्तथानुकूलतर्काभावोऽप्या-
<>वश्यक इति उभयोरपि विनिगमकाभावाददूषकत्वम् ।
<>अन्ये तु यद्व्यावृत्त्या यस्य साधनस्य साध्यं निवर्त्तते स
<>धर्म्मस्तत्र हेतावुपाधिः स च धर्म्मोयस्याभावात् पक्षे सा-
<>ध्यसाधनसम्बन्धाभावः यथा आर्द्रेन्धनवत्त्वं, व्यावर्त्तते हि
<>तद्व्यावृत्त्या धूमवत्त्वमयोगोलके । अतएव तत्र साध्यसाधन-
<>सम्बन्धाभावा पक्षे । एवं भावत्वव्यावृत्त्या ध्वंसे जन्यत्वानि-
<>त्यत्वयोः सम्बन्धीनिवर्त्तमानः पक्षधर्म्म ताबलादनित्य-
<>त्वाभावमादाय सिध्यति । तथा वायावुद्मूतरूपवत्त्वं निव-
<>र्त्तमानं बहिर्द्रव्यत्वे सन्ति प्रत्यक्षत्वं निवर्त्तयत् प्रत्यक्ष-
<>त्वाभावमादाय सिध्यति तथा चोभयत्रापि पक्षे साध्या-
<>भावसिद्ध्या साध्यसाधनसम्बन्धाभावोऽस्तीति अतएव वा-
<>धानुन्नीतपक्षेतरस्यानुपाधित्वं स्वव्याघातकत्वेन तद्व्यति-
<>रेकस्य साध्याव्यावर्त्तकत्वादिति । यत्तूपापिमात्रस्य
<>लक्षणं व्यतिरेकिधर्म्मत्वं पक्षेतरोऽपि क्वचिदुपाधिः
<>तत्तदुपाधेस्तु तत्तत्साध्यव्यापकत्वे सति तत्तत्साधनाव्याप-
<>कत्वं न च धूमवह्निसम्बन्धोपाधिः पक्षेतरत्वं स्यादिति
<>वाच्यम् आपद्याप्रसिद्धेरिति तन्न अनुमितिप्रतिबन्धकज्ञा-
<>नविषयतावच्छेदकमुपाधित्वमिह निरूप्यं तच्च न व्यतिरे-
<>कित्वमतिप्रसङ्गात् विशेषलक्षणे वह्निधूमसम्बन्धे पक्षेतर-
<>त्वस्योपाधित्वप्रसङ्गाच्च । केचित्तु साधनव्यापकोऽप्युपाधिः
<>क्वचिद्यत्र पक्षावृत्तिर्हेतुः यथा करका पृथिवो कठिनसयो-
<>गात् इत्यत्रानुष्णाशीतस्पर्शवत्त्व न च तत्र स्वरूपासिद्धि-
<>रेव दोषः सर्व्वत्रोपाधेर्दूषणान्तरसङ्करादित्याहुः । सा-
<>ध्यञ्च नोपाधिः व्यभिचारसाधने साध्याविशिष्टत्वात्
<>अनुमितिमात्रोच्छेदप्रसङ्गाच्च ।
<>स चायं द्विविधः निश्चितः सन्दिग्धश्च साध्यव्यापकत्वेन साध-
<>नाव्यापकत्वेन च निश्चितोव्यभिचारनिश्चयाधायकत्वेन नि-
<>श्चितोपाधिः यथा वह्निमत्त्वेन धूमवत्त्वे साध्ये आद्रेन्धन-
<>प्रभववह्निमत्त्वम् । यत्र साधनव्यापकत्वसन्देहः साध्यव्यापक-
<>त्वसंशयो वा तदुभयसन्देहो वा तत्र हेतुव्यभिचारसंशाय-
<>कत्वेन सन्दिग्धोपाधिः यथा मित्रातनयत्वेन श्यामत्वे साध्ये
[Page1352-a+ 38]
<>शाकाद्याहारपरिणतिजत्वं न च तेन हेतुना शाकपा-
<>कजत्वमपि साध्यं तत्र श्यामत्वस्योपाधित्वादुभयस्यापि
<>साधने अर्थान्तरं श्यामत्वमात्रे विवादो नतूभयत्र । न
<>चैवं धूमाद्वह्न्यनुमानेऽपि वह्निसामग्र्युपाधिः स्यात् तत्र
<>वह्निनेव तत्सामग्र्यापि समं धूमस्यानौपाधिकत्वनिश्च-
<>यात् । अत्र तु मित्रातनयत्वव्याप्यश्यामसामग्य्रा स्थात-
<>व्यमित्यत्र कार्यकारणभावादीनां व्याप्तिग्राहकाणामभा-
<>वात् । अतएव साध्यसामग्य्रा सह हेतोरपि यत्र व्याप्तिग्रा-
<>हकमस्ति तत्र सामग्री नोपाधिः यत्र तु तन्नास्ति तत्र
<>साप्युपाधिरित्यभिसन्धाय सामग्री च क्वचिन्नोपाधिर्नतु
<>सर्वत्र इत्युक्तं यथा तुल्ययोगक्षेमयोरुपाधेर्व्यापकतासन्देहे
<>ईश्वरानुमाने शरीरजन्यत्वाणुत्वादिः यथा च शाकपा-
<>कजत्वस्य साध्यव्यापकतासन्देहे मित्रातनयत्वे । यत्तु
<>उपाधिसन्देहो नोपाधिर्न वा हेत्वामासान्तरमिति तदु-
<>द्भावने निरनुयोज्यानुयोग इति तन्न सन्दिग्धानैकान्तिक-
<>व्यभिचारसंशयाधायकत्वेन दूषणत्वादुपाधेरिव व्यभि-
<>चारनिश्चयाधायकतया ।
<P>इदानीमुपाधेर्दूषकतावीजं निरूप्यते । नाप्यस्य
<>व्यतिरेकद्वारा सत्प्रतिपक्षत्वेन दूषकत्वं तदा हि
<>सत्प्रतिपक्षे सत्प्रतिपक्षान्तरवदुपाधेरुद्भावनं न स्यात्
<>न च प्रतिपक्षबाहुल्येनाधिबचार्थमुद्भावनं शतमप्यन्धो
<>न पश्यतीति न्यायात् एकेनापि बहूनां प्रतिबन्धाच्च
<>ब्याप्तिपक्षधर्म्मतेति बलं तच्च तुल्यमेव न तु भूयस्त्व-
<>मपि एकस्मादनुमितेरदर्शनात् । सन्दिग्धोपाधेरदू-
<>षकतापाताच्च तद्व्यतिरेकस्य पक्षे सन्दिग्धत्वात् अपि
<>चैवं बाधोन्नीतपक्षेतरस्योपाधित्वं न स्यात् व्यति-
<>रेकेऽसाधारण्यात् पक्षधर्म्मश्चोपाधिर्न स्यात् यथा घटो-
<>ऽनित्यो द्रव्यत्वादित्यत्र कार्यत्वं, गन्धाधरो द्रव्यं स्वात-
<>न्त्र्येण प्रतीयमानत्वादित्यत्राश्राबणत्वं, तद्व्ययिरेकस्य पक्षा-
<>वृत्तित्वात् । न च नायमुपाधिः, तल्लक्षणसत्त्वात् अन्यथा
<>दूषकत्वसम्भवाञ्च । किञ्च साध्यव्यापकव्याप्यत्वेनोपाधेः
<>साध्याव्यापकत्वे तद्व्यतिरेकेण कथं सत्प्रतिपक्षः, न
<>ह्यव्यापकव्यतिरेकादव्याप्यव्यतिरेकः । नापि व्याप्तिविर-
<>हरूपतया असिद्धत्वेनानौपाधिकत्वस्य व्याप्तित्वनिरा-
<>सात् । नाप्यनौपाधित्वज्ञानस्य व्याप्तिधीहेतुत्वस्य तत्त्वेन
<>व्याप्तिज्ञानकारणविघटकतया व्याप्यत्वासिद्धावन्तर्भावात् ।
<>नह्यन्यस्य साध्यव्यापकत्वसाधनाव्यापकत्वज्ञानमन्यव्या-
<>प्तिज्ञानं प्रति प्रतिबन्धकमित्युक्तम् । न च साध्यव्याप-
[Page1352-b+ 38]
<>कत्वसाध्यव्याप्यत्वज्ञाने विद्यमाने साधनस्य साध्यव्याप-
<>कत्वज्ञानं नोत्पत्तुमर्हतीति वाच्यं न हि साध्यव्यापकव्य-
<>प्यत्वज्ञानं व्याप्तिज्ञानकारणं येन तत् प्रतिवन्धकं स्यात्
<>किन्तु साध्यव्यापकव्यभिचारित्वेन साध्यव्यभिचारित्व-
<>ज्ञानद्वारा, नापि व्यभिचारोन्नायकत्वेन । यथा हि सा-
<>ध्यव्यापकव्यभिचारितया साधनस्य साध्यव्यभिचारित्व-
<>मनुमेयं तथा साध्यव्याप्यव्यभिचारित्वेन साध्यव्यभि-
<>चारित्वमुपाधेरप्यनुमेयं व्याप्तिग्राहकसाम्यात् । नापि
<>साध्यव्यापकाव्याप्यत्वेन व्याप्तिविरहोन्नायकतया, साध्य-
<>व्याप्याव्यापकत्वेनोपाधेरेव साध्याव्यापकत्वसाघनात् त-
<>स्मादुपाधिर्हेत्वाभासान्तरमिति । उच्यते आर्द्रेन्धनलत्त्वा-
<>देस्तर्कादिना साध्यव्यापकत्वसाधने व्यापकत्वे निश्चिते
<>दूषकतावीजचिन्तनं यदि हि साध्यसाधनसहचारदर्श-
<>नेनोपाधौ साध्यव्यापकतानिश्चय एव नास्ति तदोपाधि-
<>त्वनिश्चयाभावात् दूषकतैव नास्तीति क्व बहिर्भावान्तर्भाव-
<>चिन्ता । किञ्च सत्प्रतिपक्षतया व्याप्यत्वासिद्धतया स्वा-
<>तन्त्र्येण वा यदि दोषत्वं सर्वथा साध्यव्यापकतानिश्च-
<>योवाच्यः तेन विना तेषामभावात् । तस्मादुपाधिनि-
<>श्चयाद्व्यभिचारनिश्चयः तत्संशयात् संशय इति वाभिचा-
<>रज्ञानद्वारा साध्यव्यापकाव्याप्यत्वेन व्याप्तिविरहोन्ना-
<>यकतया वोपाधेर्दूषकत्वम् । यद्वा साध्यव्यापकाभाव-
<>वद्वृत्तितया साध्यव्यभिचारित्वमुन्नेयं न च साधनाभा-
<>ववद्वृत्तित्वमुपाधेरिति वाच्यम् उपाधिमात्रोच्छेदप्रस-
<>ङ्गात् सत्प्रतिपक्षे पूर्वसाधनव्यतिरेकवत् अवृत्तिगग-
<>नादौ साध्याव्यापकत्वात् संयोगादौ हेतौ साधनव्याप-
<>कत्वाच्च । अथोपाध्याभासाः । असाधारणविपर्ययो य-
<>थान्वयव्यतिरेकिणि साध्ये बाधोन्नोतान्यपक्षेतरत्वम् ।
<>अप्रसिद्धसाध्यबिपर्ययो यथा केवलान्वयिनि साध्ये पक्षे-
<>तरत्वादिः । बाधितसाधकविपययो यथा वह्निरुष्णस्ते-
<>जस्त्वादित्यत्राकृतकत्वम् । पक्षाविपर्ययो यथा क्षित्या-
<>दिकं सकर्तृकं कार्य्यत्वादित्यत्राणुव्यतिरिक्तत्वम् अत्रा-
<>णुव्यतिरेकव्यतिरेकस्य क्षित्यादेरेकदेशवृत्त्या भागासिद्धेः ।
<>पूर्वसाधनव्यतिरेको यथा शर्करारसोऽनित्योऽनित्यवृत्ति-
<>गुणत्वात्, रसोऽनित्यो रसनेन्द्रियजन्यनिर्विकल्पकविषय-
<>त्वात् रसत्ववदित्यादौ पूर्वसाधनतायाः प्रयोगानुरोधि-
<>त्वेनाव्यवस्थितत्वात् कदाचिन्नित्यत्वसाधनव्यतिरेकस्यो-
<>पाधित्वं कदाचिदनित्यत्वसाधनव्यतिरेकित्वस्येति वस्तुव्य-
<>वस्था न स्यात् उपाधेर्नित्यदोषत्वाच्च । न हि यद्येन
[Page1353-a+ 38]
<>सोपाधिसम्बद्धं तत्तेनानुपाधित्वसम्बद्धं सम्भवति न तु
<>सत्प्रतिपक्षोच्छेदः पूर्व्वसाधनव्यतिरेकस्यानुपाधित्वे वीजं
<>स्थापनाया यत्राभासत्वं तत्र पूर्व्वसाधनव्यतिरेकस्य
<>साध्याव्यापकत्वेनानुपाधित्वात् न च पूर्वहेतोस्तत एवासा-
<>धकत्वात् सत्प्रतिपक्षवैयर्थ्यं तत्रेति वाच्यम् अगृह्यभाण-
<>विशेषदशाया सत्प्रतिपक्षसम्भवात् । पूर्वसाधनव्याप्यव्यति-
<>रेको यथा अकर्तृत्वानुमाने नित्यत्वादिः । पक्षविपक्षान्य-
<>तरान्यी यथा प्रसिद्धानुमाने पर्वतजलह्रदात्यतरान्यत्वम् ।
<>पक्षेतरसाध्याभावो यथात्रैव पर्वतेतराग्निमत्त्वं न चात्र
<>व्यर्थविशेषणत्वं दूषणं सत्त्वेप्युपाधेराभासत्वात् । तत्तु-
<>ल्यश्च यथात्रैव पर्व्वतेतरेन्धनवत्त्वम् । एवं वह्निसामग्थ्रादि-
<>कमूह्यम्” विवरणं दीधित्यादौ दृश्यं विस्तरभयान्नोक्तम् ।
<>उपाधिना निर्मितः ठञ् स्त्रियां ङीप् । औपाधिक
<>उपाधिजनिते मिथ्याभूते आरोपिते स्फटिकलौहित्यादौ
<>जवासन्निकर्षात् स्फटिके च मिथ्याभूतं लौहित्यमुत्पद्यते
<>इति वेदान्तिनः । नैयायिकादयस्तु तत्र लौहित्यस्य
<>भ्रान्तिरित्युररीचक्रुः । प्रमेयवि० संग्रहे तयोः पक्षयो-
<>र्युक्तायुक्तत्वं यथावर्ण्णितं तदत्र दर्श्यते ।
<>“यस्तु लौहित्यमिथ्यात्वं न सहते स वक्तव्यः किं स्फटिक
<>प्रवृत्ता नयनरश्मयः स्फटिकप्रतिफलितजवाकुसुममुप-
<>सर्पेयुः? किंवा कुसुमगतरूपमात्रं स्फटिके प्रति-
<>विम्बितं स्फटिकात्मना भासते? उत पद्मरागादिमणी-
<>प्रभयेव कुसुमप्रभया व्याप्तवात् स्फटिकोलोहितैवा
<>वभासते? । अथ वा तत्र व्याप्तवती प्रभैव लोहिता भाति?
<>आहोस्वित्तया प्रभया स्फटिके नूतनं लौहित्यमुत्पा-
<>दितम्! आद्ये नेत्राभिमुखं कुसुममपि प्रतीयेत ।
<>यदि च दोषवशान्न कुसुमेन संयोगः तर्हि लौहित्य-
<>मपि न भासेत तद्युक्तसभवायस्य तत्राभावात् । न
<>द्वितोयः क्वचिदपि द्रव्यं परित्यज्य रूपमात्रस्य प्रति-
<>विम्बादर्शनात् । तृतीये तु स्फटिकलौहित्ययोः सम्बन्धो-
<>मिथ्येति त्वयाभ्युपगतमेव स्यात् इवशब्दप्रयोगात् ।
<>चतुर्थे स्फटिकशौक्ल्यमपि प्रतीयेत अप्रतीतिकारणाभावात्
<>न च जवाप्रभया विरोधिगुणयुक्तया शौक्ल्यमपसारितं
<>तथासति नीरूपस्य स्फटिकस्याचाक्षुषत्वप्रसङ्गात् न हि
<>रूपं विहाय द्रव्यमात्रस्य चाक्षुषत्वं सम्भवति वायोरपि
<>तत्प्रसङ्गात् । पञ्चमेऽपि प्रभा निमित्तकारणं चेत्तदा
<>प्रभापगमेऽपि स्फटिके लौहित्यमवतिष्ठेत् । उपादानं प्र-
<>भेति चेत् न मणाविव कुमुमे प्रभाया एवादर्शनात् प्रूर्वोक्त-
[Page1353-b+ 38]
<>विकल्पदूषणानामङ्गीकारवादत्वात् तदेवं स्फटिके मिथ्या
<>लौहित्यं कुसुमनिमित्तमित्यङ्गीकर्त्तव्यम् । एवमात्मत्यह-
<>ङ्कारनिमित्तं कर्तृत्वादिकमारोप्यते” । प्रतिविम्बपक्षेऽपि प्र-
<>तिम्बपदार्थस्य यथा मिथ्यात्वं तदपि तत्रैव निर्ण्णीतं यथा
<>ननु जीवस्याहङ्कारस्थप्रतिविम्बत्वे दर्पणस्थमुखप्रति-
<>विम्बवद्विम्बाद्भेदः स्यात् । तत्र हि ग्रीवास्थदर्पणस्थयो-
<>रन्योन्याभिमुखत्वेन भेदोऽनुभूयते । भैवं मदीयमिदं मुख-
<>मित्यैक्यप्रत्यभिज्ञयाभेदानुभवस्य बाधात् । न च प्रत्य-
<>भिज्ञैवेतरेण बाध्येति वाच्यम् सति भेदे प्रतिविम्बास-
<>म्भवात् । किं प्रतिविम्बोनाम मुखलाञ्छितमुद्रा उत दर्प-
<>णावयवा एव विम्बस्य सन्निधिवशात्तथा परिणमन्ते ।
<>नाद्यः दर्पणस्थमुखस्येतरस्मादल्पत्वात् । यत्र तु प्रौढ
<>दर्पणे प्रौढं मुखमुपलभ्यते तत्रापि तस्य न मुद्रात्वम्
<>दर्पणमुखयोः संयोगाभावात् । न द्वितीयः निमित्तका-
<>रणस्य विम्बस्यापायेऽपि तस्यावस्थानप्रसङ्गात् न हि
<>तथावतिष्ठते । तेनैव पुरुषेण दर्पणे तिर्य्यङ्निरीक्षिते पुरु-
<>षान्तरेण सम्यगवलोकिते वा तन्मुखानुपलम्भात् । न
<>चैवं मन्तव्यम् क्वचिन्निमित्तापाये कार्यमप्यपैति हस्त-
<>संयोगजन्यस्य कटप्रसारणस्य हस्तसंयोगापायेऽपाय-
<>दर्शनादिति । न तत्र निमित्तापायात् कायापायः किन्तु
<>चिरकालसंवेष्टनाहितेन संस्कारेण संवेष्टनलक्षणविरुद्ध
<>कार्योत्पादनात् । अन्यथा चिरकालप्रसारणेन संवेष्टनसं
<>स्कारे विनाशितेऽपि हस्तापाये प्रसारणमरेयात् । न
<>चैवमपैति । इह तु चिरकालविम्बसन्निधावप्यन्ते विम्बा-
<>पाये प्रतिविम्बोऽपि गच्छत्येवेति न विम्बं परिणामस्य
<>निमित्तम् । अथ मन्यसे चिरकालावस्थितोऽपि कमलवि-
<>काशः सवितृकिरणस्य निमित्तस्यापायेऽपगच्छतीति ।
<>तन्न तत्रापि प्राथमिकमुकुलत्वे हेतुभिः पार्थिवैराप्यैश्च
<>कमलावयवैः पुनरपि रात्रौ मुकुलत्वे विरुद्धकार्ये जनिते
<>विकासापायात् । अन्यथा तादृगवयवरहिते म्लाने कम-
<>लेऽपि रात्रौ विकासोऽपगच्छेत् । आदर्शे तु मुखाकार-
<>परिणते पुनः केन हेतुना समतलाकारपरिणामः तदवय-
<>वानां कारुकर्मव्यतिरेकेण अकिञ्चित्करत्वात् । अतएव वि-
<>म्बासन्निधिमात्रेण नादर्शावयवा मुखाकारेण परिणमेरन् ।
<>अन्यथा दर्पणद्रव्ये प्रतिमामुखे कर्त्तव्ये सति लौकिकाविम्ब-
<>मेव सन्निधागयेयुर्नतद्धेतुमपक्षेरन् । दर्पणद्रव्यस्यान्याकार
<>परिणामे कारुकर्मापेक्षायामपि प्रतिविम्बपरिणामे पुन
<>स्वरूपपरिणामे वा न तदपेक्षेति चेत् एवमपि न मुख-
[Page1354-a+ 38]
<>प्रतिविम्बाकारपणिणामो युक्तिसहः चक्षुर्नासिकादि
<>निम्नोन्नतभावस्य स्पर्शेनानुपलम्भात् । समतलमेव हि
<>पाणिना स्पृंश्यते । समतलेन व्यवहितं मुखमिति चेत् ।
<>तर्हि चाक्षुषमपि न स्यात् । तत एतत्सिद्धम् । विमत
<>आदर्शोमुखव्यक्त्यन्तररहितः तज्जन्मकारणशून्यत्वात् ।
<>यथा विषाणजन्मकारणशून्यं विषाणरहितं शशमस्तक-
<>मिति । ननु तर्हि शुक्तिरजतवन्मिथ्यात्वापत्तेर्न विम्बैक-
<>त्वसिद्धिः प्रत्यभिज्ञा तु व्यभिचारिणी मिथ्यारजतेऽपि म-
<>दीयमिदं रजतमिति तद्दर्शनादिति चेत् । विषमोदृ-
<>ष्टान्तः नेदं रजतमिति हि तत्र रजतस्वरूपबाधया र-
<>जताभिज्ञाया भ्रमत्वे तत्प्रत्यभिज्ञाया अपि भ्रमत्वमु-
<>चितम् इह तु न तथा नेदं मुखमिति स्वरूपबाधः
<>किन्तु नात्र मुखमिति देशसम्बन्धमात्रबाधे समुत्पन्ना
<>मदीयमेव मुखमिति प्रत्यभिज्ञा कथं भ्रमःस्यात् । न च
<>स्वमुखावयवानामचाक्षुषत्वात् कथं प्रत्यभिज्ञानमिति
<>वाच्यम् नासाग्रादिकतिपयावयवदर्शनादपि घटादि-
<>वदवयविनश्चाक्षुषत्वोपपत्तेः । यः पुनर्द्दर्पणापगमे प्रतिवि-
<>म्बापगमः नासौ स्वरूपबाधः दर्पणेऽपि तत्प्रस-
<>ङ्गात् । ननु तत्त्वमसिवाक्येन जीवरूपः प्रतिविम्बो-
<>बाध्यते यः स्थाणुरसौपुरुष इति वद्बाधायां सामाना-
<>धिकरण्यात् संसार्य्यविनाशे च मोक्षानुपपत्तेः । मै-
<>वम् सोऽयं देवदत्त इति वदैक्यपरत्वेनापि सामाधि-
<>रण्यसम्भवात् विरुद्धांशबाधमात्रेण मोक्षोपपत्तेः ।
<>कृत्स्नस्य जीवस्य बाधे मोक्षस्यापुरुषार्थत्वात् । यस्तु म-
<>न्यते प्रतिबिम्ब एव नास्ति, दर्पणप्रतिस्फालिता नेत्रर-
<>श्मयः परावृत्य विम्बमेव दर्पणादविविक्तं गृह्णन्तीति, स्पष्ट-
<>प्रत्यङ्मुखत्वाद्यनुभवेनैवासौ निराकरणीयः । कथं तर्हि
<>मूर्त्तद्रव्यस्य मुखस्यैकस्य विच्छिन्नदेशद्ववे युगपत् कात्र्स्न्येन
<>वृत्तिः । दर्पणदेशवृत्तेर्मायाकृतत्वादिति ब्रूमः । न हि
<>मायायामसम्भावनोयं नाम स्वशिरच्छेदादिकमपि स्वप्ने
<>माया दर्शयति । नन्वेवमेव जलमध्येऽधोमुखस्य वृक्षप्रति-
<>विम्बस्य तीरस्थवृक्षेणेक्ये सति तीरस्थवृक्षोऽधिष्ठानं तत्र
<>च मायया जलगतत्वमधोमुखत्वं चाध्यस्तमिति वक्तव्यम् ।
<>न चात्राध्यासहेतुरस्ति । अधिष्ठानस्य साकल्येन प्रती-
<>तेस्तत्कथमसावध्यासः । उच्यते । किमत्र वृक्षावरणा-
<>भावादध्यासाभावः? किं वा दोषाभावात् । उतो-
<>पादानाभावात्? आहोस्विदध्यासविरोधिनोऽधिष्ठान-
<>तत्त्वज्ञानस्य सद्भावात्? । नाद्यः । वैतन्यावरणस्यैवा-
[Page1354-b+ 38]
<>ध्यासोपादानतया जडे पृथगावरणानुपयोगात् । एतेन
<>तृतीयोऽपि निरस्तः । न द्वितीयः । सोपाधिकभ्रमेषूपा-
<>धेरेव दोषत्वात् । न चतुर्थः । निरुपाधिकभ्रमस्यैवाधि-
<>ष्ठानतत्त्वज्ञानविरोधित्वात् । तर्हि सोपाधिकभ्रमस्य क-
<>र्तृत्यादेर्नात्मतत्त्वज्ञानान्निवृत्तिः किन्तु अहंकारो-
<>पाध्यपगमादिति चेत् । वाढम् । पारमार्थिकदर्पणाद्यु
<>पाधेस्तत्कृतभ्रमस्य च ज्ञानादनिवृत्तावप्यज्ञानजन्योपा-
<>धेरहङ्कारस्य निरुपाधिकभ्रमरूपस्यात्मतत्त्वज्ञानान्निवृत्तौ
<>कर्तृत्वादेर्ज्ञानान्निवृत्तिरर्थात् सिध्यति” ।
<>परिभाषायां तु उपाधिसन्निकर्षस्थले भ्रममेवाङ्गीचकार न
<>तु तत्र मिथ्यत्वमिति भेदः । “तत्र सङ्केतवन्नाम सैव संज्ञेति
<>कीर्त्त्यते । नैमित्तिकी पारिभाषिक्यौपाधिक्यपि तद्भिदा”
<>इति संज्ञां त्रिधा विभज्य । “उभयावृत्तिधर्म्मेण संज्ञा
<>स्यात् पारिभाषिकी । औपाधिकी त्वनुगतोपाधिना या
<>प्रवर्त्तते” इति “यद्वाधुनिकसङ्केतशालित्वात् पारिभाषिकम् ।
<>जात्या नैमित्तिकं शक्तमौपाधिकमुपाधिना” । “यदुपाध्य-
<>वच्छिन्नशक्तिमन्नाम तदौपाधिकं यथाकाशपश्वादि” इति
<>च शब्दप्र० । अत्र उपाधिना शक्तेरवच्छेदकरणात् तत्कृत-
<>त्वम् इति बोध्यम् ।
<LEND>
