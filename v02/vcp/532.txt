<L>532<pc>0076,a<k1>अङ्गविद्या<k2>अङ्गविद्या
अङ्गविद्या¦ स्त्री अङ्गरूपा व्याकरणादिशास्त्ररूपा विद्या
ज्ञानसाधनम् । ज्ञानसम्पादके व्याकरणादिशास्त्रे ।
प्रश्नकाले अङ्गानां देहावयवानां चेष्टादिना शुभाशुभबोधके
ज्योतिरङ्गे शास्त्रे च । सा च विद्या बृहत्संहितायां दर्शिता
[Page0076-b+ 38]
यथा “अथाङ्गान्यूर्वोष्ठस्तनवृषणपादं च दशना भुजौ
हस्तौ गण्डौ कचगलनखाङ्गुष्ठमपि यत् । सशङ्खं कक्षांस-
श्रवणगुदसन्धीति पुरुषे, स्त्रियां भ्रूनासास्फिग्वलिकटिसु-
लेखाङ्गुलिचयम् ॥ जिह्वा ग्रीवा पिण्डिके पार्ष्णियुग्मं
जङ्घे नाभिः कर्णपाली कृकाटी । वक्त्रं पृष्ठं
जत्रुजान्वस्थिपार्श्वं हृत्ताल्वक्षी मेहनोरस्त्रिकं च ॥
नपुंसकाख्यं च शिरो ललाटम् आश्वाद्यसंज्ञैर-
परैश्चिरेण । सिद्धिर्भवेज्जातु नपुंसकैर्नो रूक्षक्षतै-
र्भग्नकृतैश्च पूर्वैः ॥ स्पष्टे वा चालिते वापि पादा-
ङ्गुष्ठेऽक्षिरुग् भवेत् । अङ्गुल्यां दुहितुः शोकं शिरो-
धत्ते नृपाद्भयम् ॥ विप्रयोगमुरसि स्वगात्रतः कर्पटा
हृतिरनर्थदा भवेत् । स्यात्प्रियाप्तिरभिगृह्य कर्पटं
पृच्छतश्चरणपादयोजितुः ॥ पादाङ्गुष्ठेन विलिखेद्भूमिं
क्षेत्रोत्थचिन्तया । हस्तेन पादौ कण्डूयेत्तस्य दासीमया
च सा ॥ तालभूर्जपटदर्शनेऽंशुकं चिन्तयेत्कचतुषास्थिभस्म-
गम् । व्याधिराश्रयति रज्जुजालकं वल्कलं च समवेक्ष्य
बन्धनम् ॥ पिप्पलीमरिचशुण्ठिवारिदैर्लोध्रकुष्ठवसनाम्बु
जीरकैः । गन्धमांसिशतपुष्पया वदेत् पृच्छतस्तगरकेण
चिन्तनम् । स्त्रीपुरुषदोषपीडितसर्वाध्वसुतार्थधान्यतनया-
नाम् । द्विचतुःषट्पदक्षितीनां विनाशतः कीर्त्तितैर्दृष्टैः ॥
न्यग्रोधमधूकतिन्दु कजम्बूप्लक्षाम्रबदरिजातिफलैः । धनकन-
कपुरुषलोहांशुकरूप्योदुम्बराप्तिरपि करगैः ॥ धान्यपरि-
पूर्णपात्रं कुम्भः पूर्णः कुटुम्बवृद्धिकरौ । गजगोशुनां
पुरीषं धनयुवतिसुहृद्विनाशकरम् ॥ पशुहस्तिमहिषपङ्कज-
रजतव्याघ्रैर्लभेत सन्दृष्टैः । अविधननिवसनमलयज
कौशेयाभरणसङ्घातम् ॥ पृच्छा वृद्धश्रावकसुपरिव्राड्
दर्शने नृभिर्विहिता । मित्रद्यूतार्थभवा गणिकानृपसूति-
कार्थकृता ॥ शाक्योपाध्यायार्हतनिर्ग्रन्थिनिमित्तनिगमकै-
वर्तैः । चौरचमूपतिबणिजां दासयोधापणस्थबध्यानाम् ॥
तापसे शौण्डिके दृष्टे प्रोषितः पशुपालनम् । हृद्गतं
पृच्छकस्य स्यादुञ्छवृत्तौ विपन्नता ॥ इच्छामि प्रष्टुं
भण पश्यत्वार्यः समादिशेत्युक्ते । संयोगकुटुम्बोत्था लाभै-
श्वर्योद्गता चिन्ता ॥ निर्दिशेति गदिते जयाध्वगा,
प्रत्यवेक्ष्य मम चिन्तितं वद । आशु सर्वजनमध्यगं त्वया
दृश्यतामिति च बन्धुचौरजा ॥ अन्तःस्थेऽङ्गे स्वजन
उदितो वाह्यजे बाह्य एवं पादाङ्गुष्ठाङ्गलिकलनया
दासदासीजनः स्यात् । जङ्घे प्रेष्यो भवति भगिनी
नाभितो हृत्स्वभार्या पाण्यङ्गुष्ठाङ्गुलिचयकृतस्पर्शने
[Page0077-a+ 38]
पुत्रकन्ये ॥ मातरं जठरे, मूर्द्ध्नि गुरुं, दक्षिणवामकौ ।
बाहू भ्राताथ तत्पत्नी स्पृष्ट्वैवं चौरमादिशेत् ॥ अन्तरङ्ग-
मवमुच्य वाह्यगस्पर्शनं यदि करोति पृच्छकः । श्लेष्ममूत्र-
शकृतस्त्यजन्नधः पातयेत्करतलस्थवस्तु चेत् ॥ भृशमवना-
मिताङ्गपरिमोटनतोऽप्यथवा, जनधृतरिक्तभाण्डमवलोक्य च
चौरजनम् । हृतपतितक्षतास्मृतविनष्टविभग्नगतोन्मुषित-
मृताद्यनिष्टरवतो लभते न हृतम् ॥ निगदितमिदं यत्तत्
सर्वं तुषास्थिविषादिकैः सह मृतिकरं पीडार्तानां समं
रुदितक्षुतैः । अवयवमपि स्पृष्टान्तःस्थं दृढं मरुदाहरेद्
अतिबहु तदा भुक्त्वान्नं संस्थितः सुहितो वदेत् ॥ ललाट-
स्पर्शनाच्छूकदर्शनाच्छालिजौदनम् । उरःस्पर्शात् षष्टि-
कान्नं ग्रीवास्पर्शे च यावकम् ॥ कुक्षिकुचजठरजानुस्पर्शे
माषाः पयस्तिलयवाग्वः । आस्वादयतश्चौष्ठौ लिहतो
मधुरं रसं ज्ञेयम् ॥ विस्पृक्के स्फोटयेज्जिह्वामम्ले वक्त्रं
विकूणयेत् । कटुतिक्तकषायोष्णैर्हिक्केत्, ष्ठीवेच्च सैन्धवे ॥
श्लेष्मत्यागे शुष्कतिक्तं तदल्पं, श्रुत्वा क्रव्यादं प्रेक्ष्य वा
मांसमिश्रम् । भ्रूगण्डौष्ठस्पर्शने शाकुनं तद् भुक्तं तेने-
त्युक्तमेतन्निमित्तम् ॥ मूर्धगलकेशहनुशङ्खकर्णजङ्घं वस्तिं
च स्पृष्ट्वा । गजमहिषमेषशूकरगोशशमृगमांससयुग्भुक्तम् ॥
दृष्टे श्रुतेऽप्यशकुने गोधामत्स्यामिषं वदेद्भुक्तम् । गर्भिण्या-
गर्भस्य च निपतनमेवं प्रकल्पयेत्प्रश्ने ॥ पुंस्त्रीनपुंसकाख्ये
दृष्टेऽनुमिते पुरःस्थिते स्पृष्टे! तज्जन्म भवति पानान्न-
पुष्पफलदर्शने च शुभम् ॥ अङ्गुष्ठेन भ्रूदरं वाङ्गुलिं वा
स्पृष्ट्वा पृच्छेद्गर्भचिन्ता तदा स्यात् । मध्वाज्याद्यैर्हेमरत्न-
प्रवालैरग्रस्थैर्वा मातृधात्न्यात्मजैश्च ॥ गर्भयुता जठरे करगे
स्याद् दुष्टनिमित्तवशात्तदुदासः । कर्षति तज्जठरं यदि
पीठो त्पीडनतः करगे च करेऽपि । घ्राणाया दक्षिणेद्वारे
स्पृष्टे मासोत्तरं वदेत् । वामे द्वौ कर्ण एवं मा द्विच-
तुर्घ्नः श्रुतिस्तने ॥ वेणीमूले त्रीन् सुतान् कन्यके द्वे
कर्णे पुत्रान् पञ्च हस्ते त्रयं च । अङ्गुष्ठान्ते पञ्चकं
चानुपूर्व्या पादाङ्गुष्ठे पार्ष्णियुग्नेऽपि कन्याम् ॥ सव्या-
सव्योरुसंस्पर्शे सूते कन्यासुतद्वयम् । स्पृष्टे ललाटमध्यान्ते
चतुस्त्रितनयान् वदेत् ॥ शिरोललाटभ्रूकर्णगण्डहनुरदा
गलम् । सव्यापसव्यस्कन्धश्च हस्तौ चिबुकनालकम् ॥
उरः कुचं दक्षिणमप्यसव्यं हृत् पार्श्वमेवं जठरं कटिश्च ।
स्फिक् पायुसन्ध्यू रुयुगं च जानू जङ्घे च पदाविति कृत्ति-
कादौ ॥ इति निगदितमेतद्गात्रसंस्पर्शलक्ष्म प्रकटमभि-
मताप्त्यै वीक्ष्य शास्त्राणि सम्यक् । विपुलमतिरुदारो
[Page0077-b+ 38]
वेत्ति यः सर्वमेतन्नरपतिजनताभिः पूज्यतेऽसौ सदैव ॥
इति बृहत्संहितायामङ्गविद्या प्रकरणम् । “वास्तुविद्या-
ङ्गविद्या चेति” गर्गः । अङ्गविद्याया व्याख्यानो ग्रन्थः
ऋगयना० अण् । आङ्गविद्यस्तद्व्याख्यानग्रन्थे ।
<LEND>
