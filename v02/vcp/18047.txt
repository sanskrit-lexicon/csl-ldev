<L>18047<pc>2698,b<k1>गोत्व<k2>गोत्व
गोत्व¦ न० गोर्भावः त्व । गोशब्दप्रवृत्तिनिमित्ते गवेतरावृत्तौ
<>सकलगोव्यक्तिस्थे जातिभेदे । तल्लक्षणन्तु गवेतरावृत्तित्वे
<>सति सकलगोव्यक्तिवृत्तित्वम् । सत्ताद्रव्यत्वादिजातेः
<>सकलगोव्यक्तिवृत्तित्वात् तद्वारणाय सत्यन्तम् विशेषणं
<>गगनादेर्गवेतरावृत्तित्वात् विशेष्यदलम् । वृत्तिताद्वयञ्च
<>समवायेन ग्राह्यं तेन गवेतरघटादौ कालिकसम्बन्धेन
<>गोत्वस्य सत्त्वेऽपि नासम्भवः ब वा गवेतरासमवेतस्य गग-
<>नादेः कालिकेन सकलगोव्यक्तिवृत्तित्वादतिव्याप्तिः ।
<>तस्याश्च जातेः गोपदप्रवृत्तिनिमित्तत्वमुक्तं काव्य० प्र०
<>वाक्यपदीये “गौः स्वरूपेण न गौर्नाप्यगौः गोत्वाभि-
<>सम्बन्धात्तु गौः” यतो गोत्वसम्बन्धादेव गोर्गोपद-
[Page2699-a+ 38]
<>वाच्यता अतो गोत्वस्य गोपदप्रवृत्तिनिमित्तत्वम् ।
<>तद्व्यञ्जकञ्च गलकम्बलादिमत्त्वरूपआकारभेदः संस्था-
<>नविशेषस्यैव जातिव्यञ्जकत्वात् । तत्र गोपदं गोत्वे
<>शक्तं व्यक्तेर्भानमनुमानात् तुल्यवित्तिवेद्यत्वाद्वेति
<>मीमांसकामन्यन्ते अनुमानञ्च गामानयेत्यादौ गोत्वान-
<>यनमिति शाब्दबोधात् परम् गोत्वकर्मकानयनं गोकर्म-
<>कानयनं विनाऽनुपपन्नमिति व्यतिरेकव्याप्तिग्रहाधीनम् ।
<>गोत्वविशिष्टे शक्तमिति तु नैयायिकाः व्यक्तिमात्रस्य
<>शक्यत्वे व्यक्तीनामानन्त्यात् व्यभिचारः । अतद्व्यावृ-
<>त्तिरूपोऽपोहो वा गोपदशक्य इति तु बौद्धाः
<LEND>
