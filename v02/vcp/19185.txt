<L>19185<pc>2868,b<k1>चतुर्द्दशन्<k2>चतुर्द्दशन्
चतुर्द्दशन्¦ पु० ब० व० । चतुरधिकादश । (चौद्दा) १ चतु-
<>रधिकदशसंख्यायां २ तत्संख्येये च । ततः पूरणे डट् ।
<>चतुर्दश तत्संख्यापूरणे त्रि० स्त्रियां ङीप् । सा च
<>चन्द्रस्य चतुर्दशकलाया ह्रासवृद्धिरूपक्रियारूपायां
<>तिथौ । “चतुर्दश्यष्ठमी तैव अमावास्या च पूर्णिमा”
<>ति० त० पु० ।
<>उभयपक्षयोस्तस्या उभयदिनसत्त्वे कर्म्मभेदे कस्या ग्राह्यता
<>तन्निर्ण्णयः कालमा० चतुर्द्दशीप्रक० यथा
<>“अथ चतुर्दशी निर्णीयते । अत्रापि शुक्लकृष्णपक्षभेदेन
<>व्यवस्था भवति । तत्र युग्मशास्त्रेण शुक्लचतुर्दशी पर-
<>विद्धा ग्राह्या । तथा व्यासोऽपि “शुक्ला चतुर्द्दशी ग्राह्या
<>परविद्धा सदा व्रते” इति । पूर्वविद्धाप्रतिषेध उत्तरविद्धा
<>विधिश्चेत्युभयम्भविष्यत्पुराणे पठ्यते “सदा कार्या
<>त्रयोदश्या न तु युक्ता चतुर्दशी । पौर्णमासीयुता सा
<>स्याच्चतुर्द्दश्या च पूर्णिमेति” । नारदीयेऽपि “तृतीयै-
<>कादशी षष्ठी शुक्लपक्षे चतुर्दशी । पूर्वविद्धा न कर्त्तव्या
<>कर्त्तव्या परसंयुतेति” । यत्तु भाद्रशुक्लचतुर्दश्यामनन्त
<>व्रतम्भविष्योत्तरेऽभिहितम् तत्र पूर्वविद्धा परविद्धा वा
<>मध्याह्नव्यापिनी ग्राह्येति केचिदाहुः । लिङ्गञ्च
<>तत्र प्रमाणत्वेनोदाहरन्ति । “मध्याह्ने भोज्यवेलायां स
<>मुत्तीर्य सरित्तटे । ददर्श शीला सा स्त्रीणां समूहं रक्त
<>वाससाम् । चतुर्दश्यामर्चयन्तम्भक्त्या देवं पृथक् पृथ-
<>गिति” । “अत्र मध्याह्ने भोज्यवेलायामित्यनेन मध्याह्नस्य
<>कर्मकालत्वं प्रतीयते । अतस्तद्व्यापिनी तिथिर्ग्राह्या ।
<>नैतत्सारम् । यथा विनायकव्रते “मध्याह्ने पूजयेन्नृपेति
<>सध्याह्नः कर्मकालत्वेन विहितः । नात्र तथा विधिरस्ति ।
<>उदाहृतं तुं लिङ्गमर्थवादगतत्वान्न स्वातन्त्र्येण कम्यचि
<>दर्थस्य प्रमापकं किन्तु सति प्रमाणान्तरे तस्योपोद्बलकं
<>भवति नचात्र प्रमाणान्तरम्पस्यामः । अढोन
[Page2869-a+ 38]
<>मध्याह्नः कर्मकालः । तथा सति ह्यौदयिकी ग्राह्येति
<>वचनेन युग्मशास्त्रादिभिश्चोदयव्यापिनी ग्राह्या । सा च
<>तिथ्यन्तरवत्त्रिमूहूर्त्तेति मुख्यः कल्पः “द्विमुहुर्त्तेत्यनुकल्पः
<>एवं सति शिष्टाचारोप्यनुगृहीतो भवति । चैत्रश्रावण
<>चतुर्दश्यौ शुक्लपक्षे अपि रात्रियोगिन्यौ ग्राह्येति ।
<>तथा च बौधायनः “मधोः श्रावणमासस्य शुक्ला या तु
<>चतुर्दंशी । सा रात्रिव्यापिनी ग्राह्या परा पूर्वाह्ण
<>गामिनीति” । परा मासान्तर्वर्त्तिनी शुक्लचतुर्दशी ।
<>कृष्णा चतुदशी तु पूवविद्धैव ग्राह्या । तथा चापस्तम्बः
<>“कृष्णपक्षेऽष्टमी चैव कृष्णपक्षे चतुर्दशी । पूर्वविद्धा तु
<>कर्त्तव्या परविद्धा न कस्यचिदिति” । अपराह्णव्यापित्वे
<>तु शुक्लचतुर्दश्यपि पूर्वविद्धा ग्राह्या तथा च स्कन्दपुराणे
<>“चतुर्दशी च कर्त्तव्या त्रयोदश्या युता विभो! ।
<>मम भक्तैर्महाबाहो । भवेद्या चापराह्णिकी । दर्शविद्धा-
<>न कत्त व्या राकाविद्धा कदाचनेति” । अत्र मम भक्तैरि-
<>तीश्वरोक्तिलिङ्गाच्छिबचतुर्दशीविषयत्वं द्रष्टव्यम् । तदेवं
<>व्रतान्तरेषु चतुर्दशी निर्णीता । अथ शिवरात्रिव्रतं
<>निर्णीयते । तत्रेदञ्चिन्त्यते । किमयं शिवरात्रिशब्दः
<>रूढः? । किं वा यौगिकः? । उत लाक्षणिकः? ।
<>अथ वा योगरूढ? इति । किन्तावत्प्राप्तम् । रूढैति ।
<>तिथिविशेषे शिवरात्रिशब्दस्य संज्ञारूपेण स्मरणात् ।
<>तथा च स्क० नागरखण्डे “माघमासस्य शेषे या प्रथमा
<>फाल्गुनस्य च । कृष्णे चतुर्दशी सा तु शिवरात्रिः
<>प्रकीर्त्तितेति” । कामिके “माघमासेऽ सिते पक्षे विद्य-
<>ते या चतुर्दशी । तद्रात्रिः शिवरात्रिः स्यात्सर्वपुण्यशु-
<>भावहेति” । यद्यप्यत्र शिवस्य रात्रिः शिवरात्रिरित्यव-
<>यवार्थः प्रतीयते तथापि योगात् रूढेर्बलवत्त्वाद्योगोऽत्र
<>न ग्राह्यः । प्राबल्यञ्चाश्वकर्णादिशब्देष्ववगम्यते । अश्व-
<>स्य कर्ण इत्यवयवार्थप्रतीतावपि तमुपेक्ष्य रूढ्या वृक्षवि-
<>शेषवाचित्वस्वीकारात् । ननु काकदन्तपरीक्षासमानीऽयं
<>विचारः । यद्ययं शिवरात्रिंशब्दोरूढः यदि वा
<>यौगिकः उभयथाप्यनुष्ठाने विशेषाभावात् । मैवम् ।
<>अस्त्रेव महान्विशेषः । यौगिकत्वे शिवसम्बन्धिब्रतजातं
<>सर्वं यस्यां रात्रावनुष्ठीयते सा सर्वाशवरात्रिः स्यात् ।
<>माघमासादिपदञ्च तदानीमुपलक्षणं भवेत् । रूढि
<>पक्षे तु माघमासादेर्षिशेषणत्वात् तद्विशिष्टाया
<>एकस्याएव तिथेः शिवरात्रित्वम् । अतः कर्त्तव्यएव
<>विचारः । तत्राहीनन्यायेन रूढिमेवाद्रियामहे । तस्य
[Page2869-b+ 38]
<>च न्यायस्य संग्राहकावेतौ श्लोकौ भवतः “अहीनस्य
<>द्वादशेति प्रकृतौ विकृतावुत । न हीन इति योगेन
<>प्रकृतौ तद्विकल्प्यताम् । शीघ्रधीहेतुतो रूढेरहीने
<>विकृताविदम् । उत्कृष्यतां द्वादशत्वं साह्रात् प्रकृत-
<>कर्मणः” । अयमर्थः ज्योतिष्टोमे श्रूयते “तिस्र-
<>एव साह्नस्योपसदोद्वादशाहीनस्य यज्ञस्य सवीर्यत्वायेति” ।
<>अह्ना सह वर्तत इति साह्नः । एकदिननिष्पाद्योज्योति-
<>ष्टोमः । तस्य प्राचीनेषु त्रिषु दिनेष्वङ्गत्वेनानुष्ठेया होमा
<>उपसच्छब्दवाच्याः । तास्तिस्र उपसदो विधाय पुनरहीन-
<>शब्दवाच्यस्य कर्मणो द्वादशोपसदो विधीयन्ते । तत्र
<>संशयः । किमिदं द्वादशोपसत्त्वं द्विरात्राद्यहीनप्रकृति
<>भूते साह्नशब्दवाच्ये प्रकृते ज्योतिष्टोमे निविशते? आहो-
<>स्विदहीनशब्दवाच्ये विकृतिरूपे द्विरात्रादावुत्कृष्यते?
<>इति । तदर्थमिदञ्चिन्त्यते । अहीनशब्दो यौगिको रूढो-
<>वेति । तत्र न हीन इति व्युत्पत्तेर्विस्पष्टं प्रतिभासा-
<>द्यौगिकएवायम् । तदर्थश्च प्रकृतावुपपन्नः । साङ्गप्रधानस्य
<>सर्बस्य साक्षाद्वाचकशब्दैरेवोपदिष्टत्वेन हीनत्वाभावाद्बि-
<>कृतौ तु विशेषएव वाचकशब्दैरुपदिश्यते । इतरत्सर्व-
<>मतिदेशात् प्राप्यते । अत उक्तिसङ्कोचात् विकृतेर्हीन-
<>त्वम् । एवञ्च सत्यहीनशब्दस्य ज्योतिष्टोमेप्रवृत्तिसम्भवा-
<>त्प्रकराणानुग्रहणाच्च तत्रैव द्वादशत्वं निविशते । न च
<>पूर्ववाक्यविहितेन त्रित्वेन बाधः शङ्कनीयः वाक्ययोः
<>समानबलत्वेन व्रीहियववद्विकल्पोपपत्तेः । तस्माद्-
<>ज्योतिष्टोमएव द्वादशत्वविधिरिति प्राप्ते ब्रूमः । विकृति-
<>रूपे द्विरात्रादाविदं द्वादशत्वं विपीयते । कुतः अ-
<>हीनशब्दस्य श्रौतप्रयोगबाहुल्येन तत्रैव रूढत्वात् ।
<>रूढिश्च शीघ्रबुद्धिहेतुत्वेन योगाद्बलीयसी, योगे त्वबय-
<>वार्थं प्रथमतो निश्चित्य पश्चात्समुदायार्थो निश्चेतव्य इति
<>विलम्बः । न चात्रे प्रकरणबिरोधः शङ्कनीयः
<>बलीयसा वावयेन प्रकरणस्य बाधितत्वात् । तस्मादिदं
<>द्वादशत्वं प्रकृतज्योतिष्टोमादुत्कृष्य विकृतिषु तिरात्रा-
<>दिषु निवेशनीयमिति । अत्र यथा रूढोऽहीनशब्द-
<>स्तथा शिवरात्रिशब्दोऽपि रूढ इति प्रथमः पक्षः । अ-
<>पर आह । यौगिकएवायं शिवरात्रिशब्दः । कुतः
<>शिवसम्बन्धमुपजीव्य तच्छब्दस्य प्रवृत्तत्वात् । तथा च
<>स्कन्दपुराणे “माथस्य कृष्णपक्षे या तिथिश्चैव चतुर्द्दशी ।
<>शिवरात्रिस्तु सा ख्याता सर्वपापनिषूदनी” । “तस्य रात्रिः
<>समाख्याता शिवरात्रिः शिवप्रिया । तस्यां सर्वेषु लि-
[Page2870-a+ 38]
<>ङ्गेषु सदा संक्रमते हरः । यानि कानि च लिङ्गानि
<>चराणि स्थावराणि च । तेषु संक्रमते देवि! तस्यां रात्रौ
<>यतोहरः । शिवरात्रिस्ततः प्रोक्ता तेन सा हरवल्ल-
<>भेति” । शिवरहस्ये “तत्प्रभृत्येव देवर्षे । माघकृष्णचतु-
<>र्द्दशी । शिवरात्रिः समाख्याता प्रियेयन्त्रिपुरद्विषः” इति
<>स्क० अवन्तिखण्डे “माघफाल्गुनयोर्मध्ये असिता या
<>चतुर्द्दशी । शिवरात्रिस्तु सा ख्याता सर्वपापनिषूदनी” ।
<>तस्माच्छिवसम्बन्धिनी रात्रिः शिवरात्रिरिति यौगि-
<>कोऽर्थः प्रोक्षणीन्यायेन ग्रहीतव्यः । तस्य च न्यायस्य
<>संग्राहकावेतौ श्लोकौ “संस्कारजातियोगेषु कं ब्रूते
<>प्रोक्षणीरिति । संस्कारं सार्वभौमत्वाज्जातिमुद्वेजनो-
<>क्तितः । अन्योन्याश्रयतो नाद्योन जातिः कल्प्यशक्तितः ।
<>यौगिकः कॢप्तशक्तित्वाकॢप्तिर्व्याकरणे स्थिता” अयमर्थः ।
<>दर्शपूर्ण मासाङ्गतया श्रूयते “प्रोक्षणीरासादयतीति” ।
<>तत्र संशयः । किमयं प्रोक्षणीशब्दोऽभिमन्त्रणासाद-
<>नाद्युदकसंस्कारं ब्रूते? । किं वा जलावान्तरजाति
<>विशेषम्? आहोस्वित् प्रोक्ष्यन्ते पात्राण्याभिरिति यो-
<>गम्? । तत्र संस्कारं ब्रूत इति तावत्प्राप्तङ्कुतः? सार्व
<>भौमत्वात् । सर्वेषु हि संस्कारविधिवाक्यादिप्रदेशेषु
<>प्रोक्षणीशब्दः श्रूयते । “प्रोक्षणीरासादयेध्माबर्हिरुप
<>सादयेति” प्रैषवाक्यप्रयोगः । “प्रोक्षणीरासादयतीति”
<>विधिवाक्ये । एवमभिमन्त्रणादिवाक्यान्यप्युदाहरणी
<>यानि तस्मात्संस्कारं ब्रूतैत्येकः पक्षः । जातिं ब्रूत
<>इति पक्षान्तरम् । लोके हि जलक्रीडासु प्रोक्षणी
<>भिरुद्वेजिताः स्म इत्युदकजातौ प्रयोगो दृश्यते । तत्र न
<>तावत्संस्कारं ब्रूत इत्याद्यः पक्ष उपपद्यते । कुतः?
<>अन्योन्याश्रयत्वात् । नापि जातिं ब्रूत इति द्वितीयः
<>पक्षोयुक्तः उदकजातौ प्रोक्षणीशब्दशक्तेर्व्यवहारे
<>पूर्वमकॢप्तत्वेनातः परं शक्तेः कल्पनीयत्वप्रसङ्गात् ।
<>नच योगेऽपि शक्तिः कल्पनीया व्याकरणेनैव कॢप्तत्वात्
<>व्याकरणे हि उक्ष सेचन इत्यस्माद्धातोः करणे ल्युट्प्रत्य-
<>येन शब्दो व्युत्पादितः । तथा सति प्रकर्षेणोक्ष्यते अने-
<>नेति योगेन सेचनसाधनमुदकादिकं सर्वं प्रोक्षणशब्द
<>वाच्यं सम्पद्यते । प्रकृते तु स्त्रीशब्दवाच्यानामपां
<>सेचनसाधनत्वात् तद्वचनस्य प्रोक्षणशब्दस्य ङीप्प्रत्ययान्त-
<>त्वेन प्रोक्षणीरितिद्वितीयाबहुवचनान्तः शब्दोनिष्प-
<>द्यते । नन्वहीनाधिकरणे रूढेः पाबल्यमुक्तम् ।
<>प्रोक्षण्यधिकरणेच योगस्य प्राबल्यमुच्यते । अतः
[Page2870-b+ 38]
<>परस्परविरोधः । मैवम् लब्धात्मिका हि रूढि
<>र्योगमपहरतीति । नच प्रोक्षणीशब्दे रूढिर्लभ्यते ।
<>वृद्धव्यवहारेण जातावव्युत्पादितत्वात् । अहीनशब्दोऽपि
<>द्विरात्रादिषु न वृद्धैर्व्युत्पादित इतिचेत् न । व्याकरणे
<>व्युत्पादितत्वात् । “अह्नः खःक्रतौ” इत्यनेन घाररुचेन
<>वार्तिकेनाहन्शब्दात् स्वप्रत्ययमुत्पाद्य तस्येनादेशं कृत्वा
<>क्रतुविषयतया व्युत्पादितो अहीनशब्दः । नन्वेवं सति
<>घट्टकुटीप्रभातन्यायस्तव प्रसज्येत यतोऽहीनशब्दे योग-
<>म्परिहर्त्तुकामेन भवता व्याकरणमुपजीव्य योगे पर्यव-
<>सानं कृतम् । नायन्दोषः । पूर्बपक्षिणोऽभिमते समास
<>लक्षणे योगे पर्यवसानस्यानभिधानात् । नच नञ्स
<>मासोऽपि व्याकरणेषु व्युत्पादित इति शङ्कनीयम् ।
<>नञ्समासस्वीकारे सति “अयज्ञोवाएष” इत्यादाविवाऽ-
<>हीनशब्दस्याद्युदात्तत्वप्रसङ्गात् मध्योदात्तोह्ययं शब्द
<>आम्नायते । तस्मात्पक्षद्वये योगसाम्येऽपि समासरूप
<>योगम्पूर्वपक्षाभिमतं निराकृत्य श्रौतरूढिः सिद्धान्तिना स-
<>माश्रिता । तामेव रूढिं प्रकटयितुं वररुचिना वार्त्तिकं
<>कृतम् अतः सत्यपि प्रकृतिप्रत्ययविभागे यौगिकत्वं न
<>शङ्कितुं शक्यते । तथा गोत्वजातौ रूढस्यापि गो
<>शब्दस्यौणादिकसूत्रेषु “गमेर्डोः” इति प्रकृतिप्रत्ययविभा-
<>गङ्कृत्वा गच्छतीति गौरिति व्युत्पत्तिः प्रदर्शिता । तद्व-
<>दत्राप्यवगन्तव्यम् । प्रोक्षणीशब्दे तु न रूढिज्ञापनाय
<>किञ्चित्सूत्रं स्वतन्त्रं विहितमस्ति । किन्तर्हि
<>सर्वधातुसाधारणेनावयवार्थव्युत्पादकेन ल्युट्प्रत्ययेन
<>व्युत्पादितत्वात् । यौगिक एवायं प्रोक्षणीशब्दः ।
<>तस्मात्प्रोक्षणीशब्दावच्छिवरात्रिशब्दो यौगिक इति
<>द्वितीयः पक्षः । अन्ये तु पुनर्मन्यन्ते । लाक्षणिकोऽयं
<>शिवरात्रिशब्दः । तिथिवाचकेन शब्देन तत्तिथौ
<>क्रियमाणस्य व्रतविशेषस्य लक्ष्यमाणत्वात् । अतएवे-
<>शानसंहितायामुक्तम् “शिवरात्रिव्रतन्नाम सर्वपाप
<>प्रणाशनम् । आचाण्डालमनुष्याणां भुक्तिमुक्ति
<>प्रदायकम् । अर्द्धरात्रादधश्चोर्ध्वं युक्ता यत्र चतुर्दशी ।
<>तत्तिथावेव कुर्वीत शिवरात्रिव्रतं व्रती । शिवरात्रि
<>व्रतङ्कायं भूतान्वितमहानिशि । शिवरात्रिव्रतन्देव करि-
<>ष्ये शिवसन्निधौ । निर्विघ्नं कुरु मे देव । भक्तग्राह्य!
<>महेश्वरेति” । नारदीयसंहितायाम् “अर्द्धरात्रयुता-
<>यत्र माघकृष्णचतुर्दशी । शिवरात्रिव्रतं तत्र कुर्या-
<>ज्जागरणं तथेति” । पद्मपुराणेऽपि “अर्द्धरात्रादध-
[Page2871-a+ 38]
<>श्चोर्ध्वं यदि युक्ता चतुर्दशी । तत्तिथावेब कुर्वोत शिव-
<>रात्रिव्रतं व्रती” स्कन्दपुराणे “शिवरात्रिव्रतन्देव!
<>कथयस्व महेश्वरेति” । नच कालवाचकस्य शब्दस्य
<>लक्षकत्वमदृष्टचरमिति शङ्कनीयम् । कालवाचकाभ्या-
<>ममावास्यापौर्णमासीशब्दाभ्यां यागत्रयरूपयोरिष्ट्यो-
<>स्तत्कालसम्बन्धिन्योरुपलक्षितत्वात् । अतएव श्रूयते”
<>“यएवंविद्वान् पौर्णमासीं यजते य एवं विद्वानमावास्यां
<>यजते” इति । स्मृतिष्वपि सर्वत्र तिथिवाचकैः शब्दैस्त-
<>त्सम्बन्धिनो व्रतविशेषा लक्ष्यन्ते । स्कन्दपुराणे “जन्मा-
<>ष्टमी नैव कृता कदाचित्कल्पायुतं पच्यते रौरवेष्विति” ।
<>ऋष्यशृङ्गोऽपि “एकादशीन्तु कुर्वीत क्षीयते द्वादशी
<>यदेति” एवमन्यत्राप्युदाहार्यम् । तस्माल्लाक्षणिकोऽयं
<>शिवरात्रिशब्द इति तृतीयः पक्षः । अथ सिद्धान्तं ब्रूमः ।
<>योगरूढएवायं शिवरात्रिशब्दः । योगोद्वितीयपक्षो-
<>पन्यासेन दर्शितः । रूढिश्च प्रथमोपन्यासेन । तत्रेकस्य
<>स्वीकारे सत्यन्यविषयं शास्त्रन्तदनुग्राहकौदाहृतो
<>न्यायश्च वाध्येत । नच यौगिकत्वे सति शिवव्रतोपेतेषु
<>त्रयोदश्यादितिथ्यन्तरेषु शिवरात्रित्वं प्रसज्येतेति-
<>वाच्यम् । तस्यातिप्रसङ्गस्य रूढ्या निवारणात् । यथा
<>पङ्कजशब्दे पङ्काज्जायत इति योगं स्वीकृत्य भेकादिष्वति
<>पसङ्गो रूढिस्वीकारेण निवार्यते । तद्वदत्रापि योग
<>रूढतायां न कोऽप्यतिप्रसङ्गः । नच मुख्य सम्भवति
<>लक्षणाश्रयणमुचितम् । अथोच्येत । लक्षणाया
<>अभावे ब्रतविषयत्वन्न स्यादिति । तन्न । बहुब्रीहि
<>स्वीकारे योगेनैव तत्सिद्धेः । शिवस्य प्रिया रात्रिर्यस्मिन्-
<>व्रतेऽङ्गत्वेन विहिता तद्व्रतं शिवरात्र्याख्यं तस्मान्नि
<>र्मन्थ्यन्यायेनात्र योगरूढः शिवरात्रिशब्दः । तस्यात्र
<>न्यायस्य संग्राहकः श्लोकः “निर्मन्थ्यो यौगिको योगरूढो
<>वा योगभासनात् । यौगिकोऽचिरजातेऽग्नौ नियते
<>र्योगरूढिभाक्” । अस्यायमर्थः । इष्टकाचयने श्रूयते
<>“निर्मन्थ्येनेष्टकाः पचन्तीति” । तत्र संशयः । किमयं निर्म-
<>न्थ्यशब्दो यौगिकः? किं वा योगरूढः? इति । निःशे-
<>षेण मथ्यत इति योगस्य प्रतीयमानत्वात्प्रोक्षणीन्यायेन
<>योग इति पूर्वःपक्षः । अत्र द्वावग्नी विद्येते चिरमिर्म-
<>थितोऽचिरनिर्मथितश्च । चयनम्प्रक्रम्योस्यां निर्माय तस्या
<>मुखायाङ्कञ्चित्कालन्धारणाय योऽग्निर्निर्मथ्यते सोऽचिर
<>निर्मथितः । तेनेष्टकाः पच्यन्ते तस्यैव पत्यासन्नत्वात् ।
<>तथा च मन्थनस्याग्निद्वितयसाधारण्येऽप्यचिरनिर्मथित
[Page2871-b+ 38]
<>मग्निं नियन्तुं रूढिराश्रयणीया । यथा वा नावनीत-
<>ङ्घृत मित्यत्र नवनीतजन्यत्वयोगस्य चिराचिरयोरुभयोः
<>साधारण्येऽपि नूतनएव वृते नावनीतशब्दो लोके प्रसिद्धे-
<>र्नियम्यते तद्वदत्राप्यवगन्तव्यम् । तथा च सति प्रती-
<>यमानयोगस्यापरिहृंतत्वान्नियत्यै रूढिस्वीकाराच्च योग-
<>रूढोऽयं निर्मन्थ्य इति राद्धान्तः । अनेनैव न्यायेन
<>शिवरात्रिशब्देऽपि योगरूढिराश्रीयते । तत्र शिवस्य
<>रात्रिः शिवरात्रिरिति तत्पुरुषसमासेन योगेन प्रवत्त-
<>मानः शब्दोरूढ्या माघकृष्णचतुर्दशीरूपे कालविशेषे-
<>नियम्यते । शिवस्य रात्रिर्यस्मिन् व्रते इति वहुब्रीहि
<>समासेन योगेन प्रवृत्तः शब्दोरूढ्याव्रतविशेषे नियम्यते ।
<>तच्च शिवरात्रिव्रतमेकदाशीजयन्तीव्रतवत्संयोगपृथक्त्व
<>न्यायेन नित्यङ्काम्यञ्चेत्युभयविधम् । तत्र नित्यत्वमक-
<>रणे प्रत्यवायवीप्सानित्यनिश्चलशब्दैरवगन्तव्यम् ।
<>तत्राकरणे प्रत्यवायः स्कन्दपुराणे पठ्यते “परात्पर
<>तरन्नास्ति शिवरात्रिः परात्परम् । न पूजयति भक्त्ये-
<>शं रुद्रन्त्रिभुवनेश्वरम् । जन्तुर्जन्मसहस्रेषु भ्रभते नात्र
<>संशयः” । बीप्सापि तत्र पठिता “वर्षेवर्षे महादेवि!
<>नरोनारी पतिव्रता । शिवरात्रौ महादेवङ्कामम्भक्त्या
<>प्रपूजयेदिति” । नित्यनिश्चलशब्दौ च तत्रैव “माघ
<>कृष्णचतुर्दश्यां यः शिवं शंसितव्रतः । मुमुक्षुः पूजयेन्नित्यं
<>स लभेदीप्सितम्फल मिति” । “अर्णवो यदि वा शु-
<>ष्येत् क्षीयते हिमवानपि । मेरुमन्दरलङ्काश्च श्रीशैलो-
<>विन्ध्य एव च । चलन्त्येते कदाचिद्वै निश्चलं हि शिव-
<>व्रतमिति” । काम्यत्वञ्च फलश्रवणादवगन्तव्यम् । तच्च
<>स्कन्दपुराणे “शिवञ्च पूजयित्वा योजागर्त्ति च चतु-
<>र्दशीम् । मातुः पयोधररसन्न पिबेत्स कदाचन । यदी-
<>च्छेद्वाञ्छितान् भोगान् दिवि देवमनोरमान् । आग-
<>मोक्तविधिं कृत्वा प्राप्नोति परमम्पदम् । मम भक्तस्ततो
<>देवि । शिवरात्रिमुपोषकः । गणत्वमक्षयन्दिव्यमक्षयं
<>शिवशासनम् । सर्वान्भुक्त्वा महाभोगान्मृतो भूयोन
<>जायते” इति । काम्यव्रतस्येशानसंहितायां वर्षसंख्या-
<>पढ्यते “एवमेतद्वतङ्कुर्यात्प्रतिसंवत्सरं व्रती । द्वाद-
<>शाब्दिकमेतत्स्याच्चतुर्विंशाब्दिकन्तु वा । सर्वान् कामान-
<>वाप्नोति प्रेत्य चेह च मानवः” इति । नित्यकामरूपस्यास्य
<>व्रतस्य सर्वाधिकारित्वमीशानसंहितायामुक्तम् “शिव-
<>रात्रिव्रतन्नाम सर्वपापप्रणाशनम् । आचाण्डाल
<>मनुष्याणां भुक्तिमुक्तिप्रदायकमिति” । अधिकारिणि
[Page2872-a+ 38]
<>यमाः स्कन्दपुराणे दर्शिताः “माघमासे तु कृष्णा या-
<>फाल्मुनादौ चतुर्दशी । सा च पुण्या तिथिर्ज्ञेया सर्व-
<>पातकनाशिनी । अहिंसा सत्यमक्रोधो ब्रह्मचर्यं दया
<>क्षमा । शान्तात्मा क्रोधहीनश्च तपस्वी ह्यनसूयकः ।
<>तस्मै देयमिदन्देवि! गुरुपादानुगोयदि । अन्यथा
<>योददातीदं स तदा नरकं व्रजेदिति” । उक्ताधिकारिणा
<>नुष्ठेयं व्रतस्वरूपं त्रिविधम् “उपवासो जागरणं-
<>पूजा च । तदुक्तं नागरखण्डे “उपवासप्रभावेण
<>बलादपि च जागरात् । शिवरात्रौ तथा तस्य लिङ्गस्यापि
<>च पूजया । अक्षयान्लभते भोगान् शिवसायुज्य
<>माप्नुयादिति” । स्क० सह्यखण्डे “स्वयञ्च लिङ्गमभ्यर्च्य
<>सोपवासः सजागरः । अजानन्नपि निष्पापो निषादो
<>गणतां गतः” । अत्रेदञ्चिन्त्यते किमेता उपवासजागर
<>पूजा व्रतस्य स्वरूपे स्वेच्छया विकल्प्यन्ते? । उत समुच्चि-
<>ताएवेति? । तत्र विकल्प्यन्ते इति तावत्प्राप्तम् । कुतः ।
<>एकैकस्येतरनिरपेक्षतया विधानात् । तथाहि स्कन्द-
<>पुराणे केवलोपबासविधिः पट्यते “अखण्डित
<>व्रतोयोहि शिवरात्रिमुपोषयेत् । सर्वान् कामानवाप्नोति
<>शिवेन सह मोदत इति” । तथा केवलजागरणं पठ्यते
<>“कश्चित्पुण्यविशेषेण व्रतहीनोऽपि यः पुमान् । जागर-
<>ङ्कुरुते तत्र स रुद्रसमतां व्रजेत्” । तथा केवलपूजा प-
<>ठ्यते “यःपूजयति भक्त्येशमनेकफलतां व्रजेदिति” ।
<>तस्मादुपवासादयस्त्रयोऽपि विकल्प्यन्ते । यदि नागर-
<>स्वण्डसह्यखण्डयोः समुच्चयविधिरस्तीत्युच्यते । तर्हि-
<>प्रत्येकं वा समुदायोवा यथेष्टमनुष्ठीयतामिति प्राप्ते-
<>ब्रूमः । वैश्वानरविद्योपासनन्यायेन समुदाय एवात्रा
<>नुष्टेयः । तस्य च न्यायस्य संग्राहकावेतौ श्लोकौ
<>“वैश्वानरमुपास्तेऽत्र प्रत्येकसमुदायतः । विकल्पः समु-
<>दायो वा नियतोद्विविधाद्विधेः । विकल्प इति चेन्मै-
<>त्वं ससमुदायप्रशस्तितः । अवयुत्यानुवादेन प्रत्येकोक्त्यु-
<>पपत्तितः” इति । अयमर्थः । छन्दोगैराम्नायते
<>“बैश्वानरमुपास्ते इति । द्युलोकादित्यवाय्वाकाशोदक
<>पृथिवीरूपैः षड्भिरवयवैरुपेतोऽवयवी सर्वात्मको विराट्
<>पुरुषो वैश्वानरशब्दवाच्यः । तत्र संशयः । किं द्यु-
<>लोकाद्यवयवा अवयवी च प्रत्येकं विकल्पेनोपास्याः?
<>उतावयव्येव नियमेनोपास्यः? इति । विकल्प इति
<>तावत् प्राप्तम् कुतः द्विविधस्य विधेः श्रूयमाण-
<>त्वात् । प्राचीनशालसत्ययज्ञेन्द्रद्युंम्नजनवुडिडोद्दालक
[Page2872-b+ 38]
<>नामभिः षद्भिर्महर्षिभिः क्रमेण द्युलोकादयः षड-
<>वयवाः प्रत्येकमुपासिताः । तद्वृत्तान्तकथनपरेषु
<>वाक्येषु षण्णामवयवानां प्रत्येकमुपस्तिविधये निय-
<>माश्च फलसहिता उपलभ्यन्ते । पुनश्चान्ते षड्भ्यस्तेभ्यो
<>महर्षिभ्योऽश्वपती राजा समुदायोपास्तिमवोचत । अतो-
<>द्विविधविधिबलेन यथेच्छं विकल्प इति प्राप्ते ब्रूमः ।
<>समुदायएवात्र नियमेनीपासितव्यः कुतः प्रस्तुत-
<>त्वात् । अवयवोपास्तिवाक्यान्यवयुत्यानुवादरूपत्वेना-
<>प्युपपद्यन्ते । तस्मात्समुदाय उपास्य इति राद्धान्तः ।
<>अनेन न्यायेन प्रकृतेऽप्युपवासादीनान्त्रयाणां समुदायस्यैव
<>व्रतरूपत्वम् । नमु क्वचिदुपवासादित्रसं विधाय पुनः
<>पक्षान्तररूपेणोपवासव्यतिरिक्तं द्वयं पठ्यते । “अथवा
<>शिवरात्रिञ्च पूजाजागरणैर्नयेदिति” । नायन्दाषः ।
<>अथ वेत्यनुकल्पोपक्रमेणाशक्तविषयत्वोपपक्षे । अत्र व्रते
<>विहितान्त्रयाणां परस्परमङ्गाङ्गिभावबोधकप्रमाणा-
<>भावादाग्नेयादिषड्यागवत्प्रत्येककालसम्बन्धविधानात्फल-
<>विधानाच्च समं प्राधान्यन्द्रष्टव्यम् । अस्यैवोपोद्वलकं
<>लिङ्गमभिधीयते । लुब्धकस्य भद्राश्वजन्म प्राप्तवतो
<>दुर्वाससा सह संवादे पठ्यते “कृष्णपक्षे चतुर्द्दश्यान्न
<>कञ्चिन्मृगमाप्तवान् । अण्वपि प्राणरक्षार्थं क्षुधा-
<>सम्पो डितोऽ वसत्” इत्युपक्रम्य “धनुःकोट्याहतान्येव
<>विल्वपत्राणि मानद! । पतितानि महाराज! शम्भोः
<>शिरसि भूतले । तत्रैव रस्थौ राजेन्द्र! सर्वरात्रमत-
<>न्द्रितः । रात्रिशेषं स्थितोव्याधः स्तब्धवृष्टिरनामिषः ।
<>प्रभाते विमले जाते दृष्ट्वा तत्रैव शङ्करम् । विल्वपत्रैर्नर-
<>श्रेष्ठ! कन्दमूलैश्च पारितः” इति । एतस्मिन् यथोक्तति-
<>थिन्निर्णेतुम् इदं विचार्यते । किंव्रतान्तरेष्विवात्राप्युदयास्त
<>मयवेध आदर्त्तव्यः? किं वा प्रदोषवेधः? आहोस्विन्निशीथ
<>वेध? इति । तत्र पूर्वेद्युरुदये त्रयोदशीवेधः परेद्युरस्त
<>मये दशवेध इत्युदयास्तमये वेधोयुक्तः तस्य व्रतान्तरेषु
<>कॢप्तत्वात् कॢप्तस्य च कल्प्याद्बलीयस्त्वात् । मैवम् ।
<>समान्याद्विशेषस्य बलीयस्त्वात् । समान्यरूपोह्यु
<>दयास्तमयवेधः सर्वतिथिसु समानत्वात् विशेषरूपौ
<>प्रदोषनिशीथवेधौ कृष्णचतुर्दशीलक्षणे तिथिविशेषे
<>शिवरात्र्याख्यं व्रतविशेषमुपजीव्य प्रवृत्तत्वात् । एतदे-
<>वाभिप्रेत्य ईशानसंहितायामुक्तम् । “उदयेऽन्विताः
<>क्वचिद्ग्राह्याः क्वचिदस्तमयेऽन्विताः । व्रतिभिस्तिथयो
<>यस्माद्वर्जयित्वा व्रतन्त्विदमिति” । अस्मिंस्तु व्रते प्रदोष
[Page2873-a+ 38]
<>घेधोवायुपुराणे दर्शितः “त्रयोदश्यस्तगे सूर्ये चतसृ-
<>ष्वेव नाडिषु । भूतविद्धा तु या तत्र शिवरात्रिव्रतञ्चरे-
<>दिति” । स्मृत्यन्तरेऽपि “प्रदोषव्यापिनी ग्राह्या शिव-
<>रात्रिचतुर्दशी । रात्रौ जागरणं यस्मात्तस्मात्तां समु-
<>पोषयेदिति” । कामिके “आदित्यास्तमये काले अस्ति-
<>चेद्या चतुर्दशी । तद्रात्रिः शिवरात्रिः स्यात्सम्भवे
<>दुत्तमीत्तमेति” । निशीथवेधो नारदीयसंहितायां
<>दरितः । “अर्द्धरात्रयुता यत्र माघकृष्णचतुर्दशी ।
<>शिवरात्रिव्रतन्तत्र सोऽश्वमेधफलं लभेदिति” । स्मृत्य-
<>न्तरेऽपि “भवेद्यत्र त्रयोदश्यां भूतव्याप्ता महानिशा ।
<>शिवरात्रिव्रतन्तत्र कुर्याज्जागरणन्तथेति” । ईशान-
<>संहितायाम् “माघकृष्णचतुर्दश्यामादिदेवोमहा-
<>निशि । शिवलिङ्गतयोद्भूतः कोटिसूर्य्यसमप्रभः ।
<>तत्कालव्यापिनी ग्राह्यां शिवरात्रिव्रते तिथिः । अर्द्ध-
<>रात्रादधश्चोर्ध्वं युक्ता यत्र चतुर्दशी । तत्तिथावेव
<>कुर्वीत शिवरात्रिव्रतं व्रती । नार्द्धरात्रादधश्चोर्ध्वं
<>युक्ता यत्र चतुर्दशी । नैव तत्र व्रतङ्कुर्य्यादायुरैश्वर्यहानि
<>देति” । “व्याप्यार्द्धरात्रं यस्यान्तु लभ्यते या चतुर्दशी ।
<>तस्यामेव व्रतङ्कार्यं मत्प्रसादार्थिभिर्नरैः । पूर्वेद्यु-
<>र्वा परेद्युर्वा महानिशि चतुर्दशी । व्याप्ता सा दृश्यते
<>यस्यान्तस्यां कुर्यात्व्रतन्नरः । लिङ्गाविर्भावकाले तु व्याप्ता-
<>ग्राह्या चतुर्द्दशी । तदूर्ध्वाधोन्विता भूता सा कार्य्या
<>व्रतिभिःसदा । मम प्रियकरी ह्येषा माघकृष्णचतुर्द्दशी ।
<>महानिशान्वितायान्तु तत्र कुर्य्यादिदं व्रतमिति” । एवं
<>सति पूर्व्वेद्युरेव यत्र प्रदोषनिशीथोभयव्याप्तिस्तत्र व्रत-
<>माचरणीयम् । पूर्व्वेद्युरेवोमयव्याप्तौ स्कन्दपुराणे प-
<>ठ्यते । “त्रयोदशी यदा देवि! दिनभुक्तिप्रमाणतः । जा-
<>गरे शिवरात्रिःस्यान्निशि पूर्ण्णा चतुर्दशी । दिनभुक्तिरस्त-
<>मयः । परेद्युरेवोभयव्याप्तौ कामिके पठ्यते “निशाद्वये
<>चतुर्द्दश्यां पूर्वा त्याज्या परा शुभेति” । दिनद्वयेऽप्युभय-
<>व्याप्तिस्तु न सम्भव्यते यामद्वयवृद्धेरभावात् । दिन-
<>द्वयेऽप्युभयव्याप्त्यभाबोऽपि न सम्भाव्यते यामद्वयक्षयस्या-
<>भावात् । एकैकस्मिन् दिनएकैकव्याप्तौ तु कथमिति चेत् ।
<>सा ह्येवं प्रसज्यते । पूर्व्वेद्युर्निशीथव्याप्तिः परेद्युः
<>प्रदोषव्याप्तिरिति । तत्रैकव्याप्तेर्दिनद्वये समानत्वेऽपि
<>जयायोगस्य प्रशखत्वाद्दर्शयोगस्य निन्दितत्वाच्च पूर्वेद्यु-
<>रेवोपवासः । जयायोगप्राशस्त्यञ्चानेकवचनैरादृतत्वादवग-
<>स्यते । तथा च स्कन्दपुराणे पठ्यते “कृष्णाष्टमी स्कन्द-
[Page2873-b+ 38]
<>षष्ठी शिवरात्रिचतुर्द्दशी । एताः पूर्व्वयुताः कार्य्यास्ति-
<>थ्यन्ते पारणम्भवेत्” । “जन्माष्टमी रोहिणी च शिव-
<>रात्रिस्तथैव च । पूर्व्वविद्धैव कर्त्तव्या तिथिभान्ते च
<>पारणम्” । “श्रावणी दूर्गनवमी तथा दुर्वाष्टमी च या ।
<>पूर्व्वविद्धा तु कर्त्तव्या शिवरात्रिर्बलेर्दिनमिति” । “जय
<>न्ती शिवरात्रिश्च कार्य्ये भद्राजयान्विते” इति । नागर-
<>खण्डे “माघफाल्गुनयोर्मध्ये असिता या चतु-
<>र्द्दशी । अनङ्गेन समायुक्ता कर्त्तव्या सा सदा तिथि
<>रिति” पद्मपुराणे “अर्द्धरात्रात् पुरस्ताच्चेज्जयायोगो
<>यदा भवेत् । पूर्व्वविद्धैव कर्त्तव्या शिवरात्रिः शिव-
<>प्रियैरिति” । व्रह्मवैवर्त्ते “रुद्रव्रतेषु सर्वेषु कर्त्तव्य
<>संमुखी तिथिः । अन्येषु व्रतकल्पेषु परयुक्तामुपावसे
<>दिति” । दर्शयोगनिन्दा च स्कन्दपुराणे दर्शिता
<>“महतामपि पापानां दृष्टा वै निःकृतिः पुरा । न दृष्टा
<>कुर्वतां पुंसां कुहूयुक्तां तिथिं शिवामिति” । अन्यान्य
<>पि यानि कानिचिद्दर्शयोगनिन्दावचनानि तत्र तत्र
<>स्मर्य्यन्ते । तानि सर्व्वाण्यस्मिन्विषये योजनीयानि ।
<>यदा पूर्व्वेद्युर्निशीथादूर्द्ध्वं पवृत्ताचतुर्द्दशी, परेद्युः क्ष-
<>यवशात्निशीथादर्वागेव समाप्ता तदा पूर्व्वेद्युः प्रदोष
<>निशीथव्याप्त्योरुभयोरप्यसम्भवात्परेद्युः प्रदोषव्याप्ते-
<>रेकस्याः सद्भावाच्च परविद्धैव ग्राह्या । एतदेवाभिप्रेत्य-
<>स्तर्य्यते “माघासिते भूतदिनं कदाचिदुपैति योगं यदि
<>षञ्चदश्या । जयाप्रयुक्तां न तु जातु कुर्य्याच्छिवस्य-
<>रात्रिं प्रियकृच्छिवस्येति” । यदा पूर्व्वेद्युः प्रदोषादूर्ध्व
<>प्रवृत्ता चतुर्द्दशी, परेद्युः क्षयवशात्प्रदोषादर्वागेव समाप्ता
<>तदा परेद्ध्युर्व्याप्तिद्वयाभावात्पूर्वेदुर्निशीथव्याप्तेः स-
<>द्भावाज्जयायोगाच्च पूर्व्वेद्युरेवोपवासः । अत्रायं वि-
<>वेकः सम्पन्नः । दिनद्वये निशीथव्याप्तौ तदव्याप्तौ च
<>प्रदोषव्याप्तिर्नियामिका । तथा दिनद्वयेऽपि प्रदोषव्याप्तौ
<>तदव्याप्तौ च निशीथव्याप्तिर्निर्यामिका एकैकस्मिन्
<>दिन एकैकव्याप्तौ जयायोगो नियामक इति । अस्य
<>शिवरात्रिव्रतस्याहोरात्रसाध्यत्वेनाहनि रात्रौ च सम्बन्धे
<>साधारणे सति अहर्वेधमुपेक्ष्य प्रदोषनिशीथयोरेव
<>कुतः शास्त्राणां पक्षपात इति चेत् । रात्रेरत्र प्रधा-
<>नत्वादिति ब्रूमः । तत्प्राधान्येन चोपपत्तिः स्कन्द-
<>पुराणे पट्यते “निशि भ्रमन्ति भूतानि शक्तयः शूलभृद्-
<>यतः । अतस्तस्यां त्रयोदश्यां सत्यां तत्पूजनम्भवेदिति” ।
<>तस्यान्त्रयोदश्यामिति व्यधिकरणे सप्रम्पौ । तथा
[Page2874-a+ 38]
<>चायमर्थः सम्पद्यते । त्रयोदशीनिशीथे तस्यां चतुर्द्दश्यां
<>विद्यमानायां शिवपूजनम्भवेदिति । नागरखण्डेऽपि
<>“माघमासस्य कृष्णायां चतुर्दश्यां सुरेश्वर! । अहं या-
<>स्यामि भूपृष्ठे रात्रौ नैव दिवा कलौ । लिङ्गेषु च
<>समस्तेषु चरेषु स्थावरेषु च । संक्रमिष्याम्यसन्दिग्धं
<>वर्षपापविशुद्धये । रात्रौ तस्यां हि मे पूजां यः करि-
<>ष्यति मानवः । मन्त्रैरेतैः सुरश्रेष्ठ! विपापः स भवि-
<>ष्यतीति” । सा च शिवरात्रिचतुर्दशी त्रिधा भवति ।
<>एकतिथ्यत्मिका तिथिद्वयात्मिका तिथित्रयात्मिका
<>चेति । तत्र सूर्य्योदयमारभ्य प्रवृत्ता परदिनोदयप-
<>र्य्यन्तैकतिथ्यात्मिका । सा वेधदोषाभावात्प्रशस्ता ।
<>तिथिद्वयात्मकत्वं च द्वेधा भवति । जयायोगेन दर्श-
<>योगे न च । तत्र योगद्वयमेकैकस्मिन्विषये प्रशस्तम् ।
<>स च विषयविशेषः पूर्वमेवोदाहृतः । तिथित्रयात्मकत्व-
<>न्त्वतिप्रशस्तम् । एतदेवाभिप्रेत्य पुराणे पठ्यते “त्रयो-
<>दशीकलाप्येका मध्ये चैव चतुर्दशी । अन्ते चैव सिनी-
<>बाली त्रिस्पृश्यां शिवमर्चयेत्” । यथा त्रिस्पृशी प्रशस्ता
<>तथा वारविशेषेण योगविशेषेण च प्रशस्ता भवति । तथा
<>च स्कन्दपुराणे पठ्यते “माघकृष्णचतुर्दश्यां रविवारो
<>यदा भवेत् । भौमोवाथ भवेद्देवि! कर्त्तव्यं व्रतमुत्त-
<>मम् । शिवयोगस्य योगे वै तद्भवेदुत्तमोत्तमम् । शिव-
<>रात्रिव्रतन्त्वेतत्तद्भवेदुत्तमोत्तममिति” । ननु यदा पूर्व-
<>विद्धायामुपवासस्तदा परेद्युः किं तिथ्यन्ते पारणम्भवति
<>किं वा तिथिमध्ये । शास्त्रन्तु पक्षद्वयेऽपि समानम् ।
<>तत्र तिथ्यन्तपारणघचनानि पूर्वमुदाहृतानि “तिथि
<>मध्यपारणवचनन्तु स्क न्दपुराणे पठ्यते “उपोषणं चतु-
<>र्दश्यां चतुर्दश्यान्तु पारणम् । कृतैः सुकृतलक्षैश्च लभ्यते
<>वाथ बा न वा । ब्रह्मा स्वयं चतुर्वक्त्रैः पञ्चवक्त्वैस्तथाप्यहम् ।
<>सिक्थे सिक्थे फलन्तस्य शक्तौ वक्तुं न पार्वति! । ब्र-
<>ह्माण्डोदरमध्ये तु यानि तीर्थानि सन्ति वै । संस्थितानि
<>भवन्तीह भूतायां पारणे कृते” । “तिथीनामेव सर्वासा-
<>मुपवासव्रतादिषु । तिथ्यन्ते पारणङ्कुर्य्याद्विना शिव
<>चतुर्दशीमिति” । बाढम् । अस्ति हि द्विविधं शास्त्रं
<>तस्य च द्विविधस्य शास्त्रस्य प्रतिपत्प्रकरणोक्तन्यायेन
<>व्यवस्था द्रष्टव्या । यदा यापत्रयादर्वागेव चतुर्दशी परि-
<>समाप्यते । तदा तिथ्यन्ते पारणम् । यदा तु चतुर्दशी
<>यामत्रयमतिक्रामति तदा चतुर्दशीमध्ये पूर्वाह्णे पारण-
<>ङ्कर्य्यात्” । ति० त० अन्यथोक्तं गौडमात्रग्राह्यत्वान्नोक्तम् ।
[Page2874-b+ 38]
<>चतस्रोदशा अस्य । २ चतुर्दशायुक्ते त्रि० । “अधीति-
<>बोधाचरणप्रचारणैर्दशाश्चतस्रः प्रणयन्नु पाधिभिः । चतु-
<>र्दशत्वं कृतवान् कुतः? स्वयं न वेद्मि विद्यासु चतुर्दश-
<>स्वयम्” नैष० । प्रकारे धाच् । चतुर्दशधा चतुर्दश
<>प्रकारे अव्य० । नान्तत्वात् पूरणे डटि प्राप्ते असंख्यादे
<>रिति पर्य्युदासेऽपि क्वचिदार्षे मट् । चतुर्दशम चतुर्दश
<>पूरणे त्रि० । “मनुर्वा इन्द्रसावर्णिश्चतुर्दशम इत्यपि”
<>भाग० ८ । १३ । १५ ।
<LEND>
