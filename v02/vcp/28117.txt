<L>28117<pc>3979,b<k1>नर्म्मद<k2>नर्म्मद
नर्म्मद¦ त्रि० नर्भ ददाति दा--क ६ त० । १ केलिसचिवे मेदि० ।
२ पृक्वायां हेमच० । ३ नदीभेदे स्त्री मेदि० । सा च नदी
कलिङ्गदेशस्य पश्चाद्देशे स्थिता अमरकण्टकपर्वतसन्निकृष्टा
यथाह मत्स्यपु० १८५ अध्यायावधि १९० अ० पर्यन्ते
तत्कथा दिङ्मात्रमत्र दर्श्यते ।
“मार्कण्डेय उवाच नर्मदा सरितां श्रेष्ठा सर्वपापप्रणा-
शिनी । तारयेत् सर्वभूतानि स्थावराणि चराणि च ।
नर्मदायास्तु माहात्म्यं पुराणे यन्मया श्रुतम् । तदे-
तद्धि महाराज! तत्सर्वं कथयामि ते । पुण्या कनखले
गङ्गा कुरुक्षेत्रे सरस्वती । ग्रामे वा यदि वाऽरण्ये
पुण्या सर्वत्र नर्मदा । त्रिभिः सारस्वतं तोयं सप्ताहेन
तु यामुनम् । सद्यः पुनाति गाङ्गेयं दर्शनादेव नार्म-
दम् । कलिङ्गदेशे पश्चार्द्धे पर्वतेऽमरकण्टके । पुण्ये
[Page3980-a+ 38]
च त्रिषु लोकेषु रमणीया मनोरमा । सदेवासुरगन्धर्वा
ऋषयश्च तपोधनाः । तपस्तप्त्वा महाराज! सिद्धिञ्च
परमाङ्गताः । तत्र स्नात्वा नरो राजन्नियमस्थो जिते-
न्द्रियः । उपोष्य रजनीमेकां कुलानां तारयेच्छतम् ।
जलेश्वरे नरः स्नात्वा पिण्डं दत्त्वा यथाविधि । पितर-
स्तस्य तृप्यन्ति यावदाभूतसंप्लवम् । पर्वतस्य समन्तात्तु
रुद्रकोटिः प्रतिष्ठिता । स्नात्वा यः कुरुते चार्चां गन्ध-
माल्यानुलेपनैः । प्रीतस्तस्य भवेच्छर्वो रुद्रकोटिर्न सं-
शयः । पश्चिमे पर्वतस्यान्ते स्वयं देवी महेश्वरः । तत्र
स्नात्वा शुचिर्भूत्वा ब्रह्मचारी जितेन्द्रियः । पितृकार्यञ्च
कुर्वीत विधिवन्नियतेन्द्रियः । तिलोदकेन तत्रैव तर्पयेत्
पितृदेवताः । आसप्तमं कुलं तस्य स्वर्गे मोदेत पाण्डव! ।
षष्टिर्वर्षसहस्राणि स्वर्गलोके महीयते । अप्सरोगण-
संकीर्णे सिद्धचारणसेविते । दिव्यगन्धानुलिप्तश्च दिव्या-
लङ्कारभूषितः । ततः स्वर्गात्परिभ्रष्टो जायते विपुले
कुले । धनवान् दानशीलश्च धार्मिकश्चैव जायते । पुनः
णरति तत्तीर्थं गमनं तत्र रोचते । कुलानि तारयेत्
सप्त रुद्रलोकं स गच्छति । योजनानां शतं साग्रं श्रू-
यते सरिदुत्तमा । विस्तारेख तु राजेन्द्र! योजनद्वय-
मायता । षष्टिस्तीर्घसहस्राणि षधिः कोञ्चस्तथैव च ।
सर्वं तस्य समन्तात्तु तिष्ठतेऽमरकण्टके” ।
<LEND>
