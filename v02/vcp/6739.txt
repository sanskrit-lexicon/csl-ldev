<L>6739<pc>0689,b<k1>आत्मोत्पत्ति<k2>आत्मोत्पत्ति
आत्मोत्पत्ति¦ स्त्री आत्मन उत्पत्तिः स्वोपाध्यन्तःकरणवृत्ति-
कर्म्मणाऽपूर्व्वदेहसंयोगः । स्वोपाधीभूतान्तःकरणवृत्ति-
कर्म्मणाऽपूर्व्वदेहसंयोगरूपे आत्मनो जन्मनि । तदुत्पत्ति-
प्रकारः मिताक्षरायां दर्शितो यथा ।
“निमित्तमक्षरः कर्त्ता बोद्धा ब्रह्म गुणी वशी । अजःशरीर
ग्रहणात्स जात इति कीर्त्यते” “आत्मनःसकलजगत्प्रप-
ञ्चाविर्भावेऽविद्यासमावेशवशात्समवाय्यसमवायिनिमित्तमि-
त्येवं स्वयमेव त्रिविघमपि कारणम् । न पुनःकार्य्यकोटि-
निविष्टः यस्मादक्षरोऽविनश्वरः । ननु सत्त्वादिगुणविकारस्य
सुखदुःखमोहात्मकस्य कार्य्यभूते जगत्प्रपञ्चे दर्शनाद्गुण-
[Page0690-a+ 38]
वत्याः प्रकृतेरेव जगत्कर्त्तृतोचिता न पुनर्निर्गुणस्य ब्रह्म-
णः । मैवं मंस्थाः । आत्मैव कर्त्ता । यस्मादसौ जीवोपभोग्य
सुखदुःखहेतुपुण्यापुण्यादेर्बोद्धा नह्यचेतनायाः प्रकृतेर्ना-
मरूपव्याकृतविचित्रभोक्तृवर्गभोगानुकूलभोग्यभोगायतनादि
योगिजगत्प्रपञ्चना घटते । तस्मादात्मैव कर्त्ता । तथा स
एव ब्रह्म वृंहकोविस्तारकः । नचासौ निर्गुणः, यतः तस्य
त्रिगुणा शक्तिरविद्या प्रकृतिप्रधानाद्यपरपर्याया विद्यते ।
अतः स्वतोनिर्गुणत्वेऽपि शक्तिमुखेन सत्त्वादिगुणयोगी कय्य-
ते । नचैतावता प्रकृतेः कारणता यस्मादात्मैव वशी स्वतन्त्रो
न प्रकृतिर्नाम खतन्त्रन्तत्त्वान्तरन्तादृग्विधत्ते प्रमाणाभावा-
त् । न च वचनीयं शक्तिरूपापि सैव कर्तृभूतेति । यतः
शक्तिमत्कारकं न शक्तिस्तस्मादात्मैव जगतस्त्रिविधमपि
कारणम् । तथा अजौत्पत्तिरहितः । अतस्तस्य यद्यपि
साक्षाज्जननं नोपपद्यते । तथापि शरीरग्रहणमात्रेण जात
इत्युच्यते । अवस्थान्तरयोगितयोत्पत्तिर्गुहस्थोजात इति
वत्” मिता० देहोत्पत्तिप्रकारःकायशब्दे वक्ष्यते ।
<LEND>
