<L>7106<pc>0746,b<k1>आप्तकाम<k2>आप्तकाम
आप्तकाम¦ त्रि० आप्तः प्राप्तःकामोयेन । १ ब्रह्मात्मैक्यावग-
न्तरि यथा चास्याप्तकामत्वं तथोक्तं पृ० उप० भाष्ययोः ।
“तद्वा अस्यैतदतिच्छन्दा अपहतपाप्माऽभयं रूपम् ।
तद्यथा प्रियया स्त्रिया सम्परिष्वक्तो न बाह्यं किञ्चन वेद
नान्तरमेवायं पुरुषः प्राज्ञेनात्मना सम्परिष्वक्तो न बाह्यं
किञ्चन वेद नान्तरम् । तद्वा अस्यैतदाप्तकाममकामं रूपं
शोकान्तरम् । अत्र पिताऽपिता भवति माताऽमाता
लोका अलोका देवा अदेवा वेदा अवेदाः । अत्र स्तेनो-
[Page0747-a+ 38]
ऽस्तेनो भवति भ्रूणहाऽभ्रूणहा चाण्डालोऽचाण्डालः
पौल्कसोऽपौल्कसः श्रमणोऽश्रमणस्तापसोऽतापसोऽनन्वागतं
पापेन तीर्णो हि तदा सर्व्वाञ्छोकान् हृदयस्य भवति” वृ० उ०
“इदानीं योऽसौ सर्वात्मभावो मोक्षो विद्याफलं क्रिया-
कारकफलशून्यं स प्रत्यक्षतो निर्द्दिश्यते । यत्राविद्या-
कामकर्म्माणि न सन्ति तदेतत्प्रस्तुतं “यत्र सुप्तो न
कञ्चन कामं कामयते न कञ्चन स्वप्नं पश्यतीति” । तद्वा
अस्य रूपम् । यः सर्वात्मभावः सोऽस्य परमो लोक इ-
त्युक्तस्तदतिच्छन्दा अतिच्छन्दमित्यर्थः रूपपरत्वात् । छन्दः
कामोऽतिगतः छन्दोऽमिन् रूपे तदतिच्छन्दं रूपम् ।
अन्योऽसौ असन्तः छन्दःशब्दो गायत्र्यादिच्छन्दोवाची ।
अयन्तु कामवचनोऽतः खरान्त एव । तथाप्यतिच्छन्दा
इति पाठः स्वाध्यायधर्म्मो द्रष्टव्यः । अस्ति च लोके काम-
वचनप्रयुक्तः छन्दशब्दः स्वच्छन्दः परच्छन्दैत्यादौ । अ-
तोऽतिच्छन्दमित्येवमुचितं कामवर्ज्जितमेतद्रूपमित्यस्मिन्नर्थे ।
तथाऽपहतपाप्मा पाप्मशब्देन धर्माधर्मवुच्यते । “पा-
पमभिः संसृज्यते” “पाप्मनी विजहाति” इत्युक्तत्वात् ।
अपहतपाप्म धर्म्माधर्म्मवर्जितमित्येतत् । किञ्चाभयम् भयं
हि नमाविद्याकार्य्यम् “अविद्यया भयं मन्यत” इति
ह्युक्तम् । तत्कार्य्यद्वारेण कारणप्रतिषेधोऽयम् अभयं रूप-
मित्यविद्यावर्जितमित्येतत् । यदेतद्विद्वाफलं सर्वात्मभा-
वस्तदेतदतिच्छन्दापहतपाप्माभयं रूपं सर्व्वसंसारधर्म्म-
वर्ज्जितमतोऽभयं रूपमेतत् । इदञ्च पूर्व्वमेवोपन्यस्तमती-
तानन्तरब्राह्मणसमाप्तौ । “अभयं वै जनक प्राप्तोऽसि”
इत्यागमतः । इह तु तर्कतः प्रपञ्चितम् दर्शितागमार्थप्र-
त्ययदार्ढ्याय । अयमात्मा स्वयंचैतन्यज्योतिःखभावः सर्व्व
स्वेन चैतन्यज्योतिषावभासयति । “स यत्तत्र किञ्चि-
त्पश्यति रमते चरति जानाति च” इत्युक्तम् । अतः स्थित-
ञ्चैतन्न्यायतो नित्यस्वरूपं चैतन्यज्योतिष्ट्वमात्मनः । स
यद्यात्मात्राविनष्टः स्वेनैव रूपेण वर्त्तते कस्मादयमहम-
स्मीत्यात्मानं वा बहिर्वेमानि भूतानीति जाग्रत्स्वप्नयोरिव
न जानातीत्यत्रोच्यते । शृण्वत्राज्ञानहेतुम् एकत्वमेवा-
ज्ञानहेतुस्तत्कथम्? इत्युच्यते । दृष्टान्तेन हि प्रत्यक्षीभवति
विवक्षितोऽर्थ इत्याह । तत् तत्र यथा लोके प्रिययेष्टया
स्त्रिया सम्परिष्वक्तः सम्यक् परिष्वक्तः कामयन्त्या कामुकः
सन्न बाह्यमात्मनः किञ्चन किञ्चिदपि न वेद मत्तोऽन्यद्व-
स्त्विति । न चान्तरमयमहमस्मि सुखी दुःखी चेति
अपरिष्वक्तस्तु तया प्रविभक्तो जानाति । सर्व्वमेव बाह्य-
[Page0747-b+ 38]
माभ्यन्तरञ्च । परिष्वङ्गोत्तरकालन्त्वेकत्वापत्तेर्न जानाति ।
एवमेव यथादृष्टान्तोऽयं पुरुषः क्षेत्रज्ञो भूतमात्रासंसर्गतः
सैन्धवखिल्यवत् प्रविभक्तो जलादौ चन्द्रादिप्रतिविम्बवत्का-
र्य्यकरण इह प्रविष्टः सोऽयं पुरुषः प्राज्ञेन परमार्थेन
स्वाभाविकेन स्वेनात्मना परेण ज्योतिषा सम्परिष्वक्तः
सम्यक् परिष्वक्त एकीभूतो निरन्तरः सर्वात्मा न बाह्यं
किञ्चन वस्त्वन्तरं नाप्यान्तरमात्मन्ययमहमस्मि सुखी
दुःखी वेति वेद तत्र चैतन्यज्योतिःस्वाभावत्वे कस्मादिह
न जानातीति यदप्राक्षीस्तत्रायं हेतुर्मयोक्तः । एकत्वं
यथा स्त्रीपुंसयोः सम्परिष्वक्तयोः । तत्रार्थान्नानात्वं वि-
शेषविज्ञानहेतुरित्युक्तं भवति । नानात्वे च कारणमात्मनो-
वस्त्वन्तरस्य प्रत्युपस्थापिकाविद्येत्युक्तं तत्र चाविद्याया यदा
प्रविविक्तो भवति तदा सर्वेणैकत्वमेवास्य भवति । ततश्च ज्ञा
नज्ञेयादिकारकविभागेऽसति कुतो विशेषविज्ञानप्रादुर्भावः
कामो बा सम्भवति स्वाभाविके स्वरूपस्थ आत्मज्योतिषि ।
यस्मादेवं सर्व्वैकत्वमेवास्य रूपमतस्तद्वै अस्यात्मनः स्वयं
ज्योतिः स्वभावस्यैतद्रूपमाप्तकामं यस्मात्समस्तमेतत्तस्मा-
दाप्ताः कामा अस्मिन्रूपे तदिदमाप्तकामं यस्य ह्यन्य-
त्वेन प्रयिभक्तः कामस्तदनाप्तकामं भवति । यथा जागरि-
तावस्थायां देवदत्तादिरूपम् । न त्विदं तथा कुतश्चित्प्र-
विभज्यतेऽतस्तदाप्तकामं भवति । किमन्यस्माद्वस्त्वन्तरान्न
प्रविभज्यते आहोस्विदात्मैव तद्वस्त्वन्तरमत आह । ना-
न्यदस्त्यात्मनः । कथम्? यतः आत्मकाममात्मैव कामा यस्मि-
न्रूपे येऽत्र प्रविभक्ता इवान्यत्वेन काम्यमाना यथा जाग्र-
त्स्वप्नयोस्तेऽस्यात्मैवान्यत्वप्रत्युपस्थापकहेतोरविद्याया अभा-
वादात्मकाममत एवाकाममेतद्रूपं काम्यविषयाभावाच्छो-
कान्तरं शोकच्छिद्रं शोकशून्यमित्येतच्छोकमध्यमिति
वा सर्वथाप्यशोकमेतद्रूपं शोकवर्ज्जितमित्यर्थः । प्रकृतः
स्वयंज्योतिरात्मा अविद्याकामकर्म्मविनिर्म्मुक्त इत्युक्तम् ।
असङ्गत्वादात्मन आगन्तुकत्वाच्च तेषां, तत्रैवाशङ्का जा-
यते चैतन्यस्वभावत्वे सत्यप्येकीभावान्न जानाति स्त्रीपुं-
सयोरिव सम्परिष्वक्तयारित्युक्तम् । तत्र प्रासङ्गिकमेत-
दुक्तं कामकर्मादवत् स्वयं ज्योतिष्ट्वमप्यास्यात्मनो न
स्वभावः । यस्मात् सम्प्रसादेनोपलभ्यत इत्याशङ्कायां
प्राप्तायां तन्निराकरणाय स्त्रीपुंसयोर्दृष्टान्तोपादानेन
विद्यमानस्यैव स्वयंज्योतिष्ट्वस्य सुषुप्तेऽग्रहणमेकीभावा-
द्धेतोर्न तु कामकर्मादिवदागन्तुकम् । इत्येतत्प्रासङ्गिकम-
भिधाय यत्प्रकृतं तदेवानुप्रवर्त्तयति । अत्र चैतत्प्रकृत-
[Page0748-a+ 38]
मविद्याकामकर्मविनिर्मुक्तमेव तद्रूपम् । यत्सुषुप्त आ-
त्मनो गृह्यते प्रत्यक्षत इति तदेतद्यथाभूतमेवाभिहितं
सर्वसम्बन्धाधीनमेतद्रूपमिति । तस्मादत्रैतस्मिन् सुषुप्तस्था-
नेऽतिच्छन्दापहतपाप्माभयमेतद्रूपं तस्मादत्र पिता जनकः
तस्य च जनयितृत्वाद्यत्पितृत्वं पुत्रं प्रति तत्कर्मनिमित्तं
तेन च कर्भणाऽयमम्बद्धोऽस्मिन् काले, तस्मात्पिता पुत्र-
सम्बन्धनिमित्तस्य कर्मणो विनिर्मुक्तत्वात् पितप्यपि-
ता भवति । तथा पुत्रोऽपि पितुरपुत्रो भवतीति साम-
र्थ्याद्गम्यते उभयोर्हि सम्बन्धनिमित्तं कर्म । तदयम-
तिक्रान्तो वर्त्ततेऽपहतपाप्मेति ह्युक्तम् । तथा माता-
ऽमाता । लोकाः कर्मणा जेतव्या जिताश्च तत्कर्म-
सम्बन्धाभावाल्लोका अलोकाः । तथा देवाः कर्माङ्गभूतास्त-
त्कर्मसम्बन्धात्ययादेवादेवाः । तथा वेदाः साध्यसा-
धनसम्बन्धविधायकाः ब्राह्मणलक्षणा मन्त्रलक्षणाश्चाभि-
धायकत्वेन कर्माङ्गभूता अधीता अध्येतव्याश्च कर्म-
निमित्तमेव सम्बध्यन्ते पुरुषेण । तत्कर्मातिक्रमणादे-
तस्मिन् काले वेदा अप्यवेदाः सम्पद्यन्ते । न केबलं
शुभकर्मसम्बन्धातीतः । किन्तर्हि अशुभैरप्यत्यन्तघोरैः कर्म-
भिरसम्बद्ध एवायं वर्त्तत इत्येतमर्थमाह अत्र स्तेनो ब्राह्मण-
सुवर्णहर्त्ता भ्रूणहासहपाठादवगम्यते । स तेन बोरेण
कर्म्मणैतस्मिन् काले विनिर्मुक्तो भवति । येनायं कर्मणा
महापातकी स्तेन उच्यते तथा भ्रूणहाऽभ्रूणहा तथा
चाण्डालो न केवव्यं प्रत्युत्पन्नेनैव कर्मणा विनिर्मुक्तः ।
किं तर्हि सहजेनाप्यत्यन्तनिकृष्टजातिप्रापकेणापि विनि-
र्मुक्त एवायम् । चण्डांलो नाम शूद्रेण ब्राह्मण्यासु-
त्पन्नः चण्डाल एव चाण्डालः स जातिनिमित्तेन
कर्मणाऽसम्बद्धत्वादचाण्डालो भचति । पौल्कसः पुल्-
कस एव पौलकसः शूद्रेणैव क्षत्रियायामुत्पन्नः । तथा
सोऽप्यपौल्कसो भवति । तथा शुभलक्षणैश्च कर्मभिरस-
म्बद्धो भवतीत्युच्यते । श्रमणः परिव्राट् यत्कर्मनिमित्तो
भवति स तेन विनिर्मुक्तत्वादश्रमणः । तथा तापसो
वानप्रस्थोऽतापसः । सर्व्वेषां वर्णाश्रमादीनामुपलक्षणा-
र्थमुभयोर्ग्रहणं किं बहुना । अनन्वागतं न अन्वागतमन-
न्वागतमसम्बद्धमित्येतत् पुण्येन शास्त्रविहितेन कर्म्मणा ।
तथा पापेन विहिताकरणप्रतिषिद्धक्रियालक्षणेन रुपपर-
त्वान्नपुंसकलिङ्गम् । अभयं रूपमिति ह्यनुवर्त्तते । किं
पुनरसम्बद्धत्वे कारणमिति तद्धेतुरुच्यते । तीर्णोऽति-
क्रान्तो हि यस्मादेवंरूपस्तदा तस्मिन् काले सर्वाञ्छो-
[Page0748-b+ 38]
कान् शोकाः कामा इष्टविषयप्रार्थनाः ते हि तद्विषय-
वियोगे शोकत्वमापद्यन्ते । इष्टं हि विषयमप्राप्तं वियुक्तं
चोद्दिश्य चिन्तयानस्तद्गुणान् सन्तप्यते पुरुषोऽतः शोको
रतिः काम इति पर्य्यायाः । यस्मात् सर्वकामातीतो
ह्यत्रायं भवति । न कञ्चन कामं कामयते अतिछन्दा
इति ह्युक्तं तत्प्रक्रियापतितोऽयं शोकशब्दः कामवचन
एव भवितुमर्हति । कामश्च कर्महेतुर्वक्ष्यति हि । “स
यथाकामो भवति तत्क्रतुर्भवति यत्क्रतुर्भवति तत्कर्म कुरुत”
इति अतः सर्वकामातितीर्ण्णत्वाद्युक्तमुक्तमनन्वागतं पुण्ये-
नेत्यादि । हृदयस्य हृदयमिति पुण्डरीकाकारो मांस-
पिण्डस्तत्स्थमन्तःकरणं बुद्धिर्हृदयमित्युच्यते तात्स्थ्या-
न्मञ्चाक्रोशनवत् । हृदयस्यबुद्धेर्ये शोकाबुद्धिसंश्रया हि ते ।
“कामः संकल्पो विचिकित्सेत्यादि” “सर्वं मन एव” इत्युक्तत्वात्
वक्ष्यति च “कामा येऽत्र हृदि श्रिताः” आत्मसंश्रयभ्रान्त्य-
पनोदाय हीदं वचनम् । “हृदि श्रिता हृदयकोशा”
इति च । हृदयकारणसम्बन्धातीतश्चायमस्भिन् कालेऽति-
क्रामति मृत्योरूपाणीति ह्युक्तम् । हृदयसम्बन्धातीत-
त्वात्तत्संश्रयकामसम्बन्धातीतो भवतीति युक्ततरं वचनम् ।
ये तु वादिनः हृदि श्रिताः कामा वासनाश्च हृदयसम्ब-
न्धिनमात्मानमुपसर्प्योपश्लिष्यन्ते । हृदयवियोगेऽपि चा-
त्मन्यवतिष्ठन्ते पुटतैलस्थैव पुष्पादिगन्ध, इत्याच-
क्षते । तेषां “कामः संकल्पः” “हृदये ह्येव रूपाणि” हृद-
यस्य शोका “इत्यादीनां वचनानामानथेक्यमेव । हृदयक-
रणोत्पाद्यत्वादिति चेत् न हृदि श्रिता इति विशेष-
णात् । न हि हृदयस्य करणमात्रत्वे हृदि श्रिता इति
वचनं समञ्जसम् । हृदये ह्येव रूपाणि प्रतिष्ठितानीति
च । आत्मविशुद्धेश्च विवक्षितत्वाद्धृच्छ्रयणवचनं यथार्थमेव
युक्तम् । “ध्यायतीव लेलायतीवेति च” श्रुतेरन्यार्थासम्भ-
वात् । “कामा येऽस्य ह्णदि श्रिता” इति विशेषणादात्मा-
श्रया अपि सन्तीति चेत् न अनाश्रितापेक्षत्वत् न
चाश्रयान्तरमपेक्ष्यते हृदीति विशेषणं किन्तर्हि? ये हृद्य-
नाश्रिताः कामास्तानपेक्ष्य विशेषणम् । ये त्वप्ररूढा भ-
विष्या भूताः स्वप्रतिपक्षतो निवृत्तास्ते नैव हृदि श्रिताः,
सम्भावन्ते च ते । अतो युक्तं तानपेक्ष्य विशेषणम् । ये
प्ररूढा वर्त्तमानादिविषये ते सर्वे प्रमुच्यन्ते इति । त-
थापि विशेषणानर्थक्यमिचि चेत् न तेषु यत्नाधिक्या-
द्धेयार्थत्वात् । इतरथाऽश्रुतमनिष्टञ्च कल्पितं स्यादात्मा-
श्रयत्वञ्च कामानाम् । “न कञ्चन कामं कामयत” इति
[Page0749-a+ 38]
प्राप्तप्रतिषेधादात्माश्रयत्वं कामानां श्रुतमेवेति चेत्
न “सुधीः स्वप्नोभूत्वेति” परनिमित्तत्वात् कामाश्रयत्वप्राप्तेः
असङ्गवचनाच्च । न हि कामाश्रयत्वेऽसङ्गवचनमुपपद्यते ।
सङ्गश्च काम इत्यवोचाम । आत्मकाम इति श्रुतेरात्मविषयेऽस्य
कामी भवतीति चेत् न व्यतिरिक्तकामनाभावार्थत्वात्तस्याः,
वैशेषिकादितन्त्रन्यायोपपन्नमात्मनः कामाद्याश्रयत्वमिति
चेत् न हृदि श्रिता इत्यादिविशेषश्रुतिविरोधादनपे-
क्ष्यास्तावैशेषिकादितन्त्रोपपत्तयः श्रुतिविरोधे न्यायाभास-
त्वोपगमात् स्वयंज्योतिष्ट्वबाधनाच्च । कामादीनाञ्च स्वप्ने
केवलदृशिमात्रविषयत्वात् स्वयंज्योतिष्ट्वं सिद्धम् स्थितञ्च
बाध्येतात्मसमवायित्वे । दृश्यत्वानुपपत्तेश्चक्षुर्गतविशेष-
वत् । द्रष्टुर्हि दृश्यमर्थान्तरभूतमिति द्रष्टुः स्वयंज्योतिष्ट्वं
सिद्धम् तद्बाधितं स्याद्यदि कामाद्याश्रयत्वं परिकल्प्येत ।
सर्वशास्त्रप्रतिषेधाच्च । परस्यैकदेशकल्पनायां कामाद्या-
श्रयत्वे च सर्व्वशास्त्रार्थजातं कुप्येत । एतच्च विस्तरेण
चतुर्थेऽवोचाम । महता हि प्रयत्नेन कामाद्याश्रयत्वकल्पनाः
प्रतिषेद्धव्याः । आत्मनः परेणैकत्वशास्त्रार्थसिद्धेः । तत्-
कल्पनायां पुनः क्रियमाणायां शास्त्रार्थ एव बाधितः
स्यात् । यथेच्छादीनामात्मधमेत्वं कल्पयन्तो वैशेषिका
नैयायिकाश्चोपनिषच्छास्त्रार्थेन न सङ्गच्छन्ते तथेयमपि
कल्पनोपनिषच्छास्त्रार्थबाधनान्नादरणीया” ।
“काममय एवायं पुरुग इति यथाकामो भवति तत्-
क्रतुर्भवति यत्क्रतुर्भवति तत् कर्म्म कुरुते यत् कर्म
कुरुते तदभिसम्पद्यते” इत्युपक्रम्य “तदेव सक्तः सह कर्म-
णैति लिङ्गं मनोयत्र निषक्तमस्य । प्राप्यान्तं कर्मणस्तस्य
यत् किञ्चेह करोत्ययम् । तस्माल्लोकात् पुनरेत्यन्मै लोकाय
कर्मणे” इति श्लोकमुदाहृत्य “इति नु कामयमान” इत्युक्त्या
कामयमानस्यैव जन्मादिहेतुत्वमुक्त्वा
“अथाकामयमानोयोऽकामोनिषकाम आप्तकाम आत्म-
कामोन तस्य प्राणाह्युत्क्रामन्ति ब्रह्मैव सन् ब्रह्माप्येति
वृ० उप० । “इति नु एवं नु कामयमानः संसरति यस्मात्
कामयमान एवैवं संसरत्यथ तस्मादकाययमनो न
क्वचित् संसरति फलासक्तस्य हि गतिरुक्ता । अकामस्य
हि क्रियानुपपत्तेः अकामयमानो मुच्यते । एवं
कथंपुनरकामयमानोभवति? । योऽकामो भवत्यसावकामय-
मानः । कथमकामता? इत्युच्यते । यो निःकामो यस्मान्नि-
र्गताः कामाःसोऽयं निष्काम । कथं कामा निर्गच्छन्ति? ।
य आप्तकामोभवति । आप्ताः कामा येन स आप्तकामः ।
[Page0749-b+ 38]
कथमाप्यन्ते कामाः? आत्मकामत्वेन यस्यात्मैव नान्यः
कामयितव्यो वस्त्वन्तरभूतः पदार्थो भवति । आत्मैवा-
न्तरो बाह्यः कृत्स्नः प्रज्ञानघन एकरसो नोर्द्धं न ति-
र्य्यग्नाधः । आत्मनोऽन्यत्कामयितुम् “यस्य सर्वमात्मैवा-
भूत् तत् केन कं पश्येत् शृणुयान्मन्वीत विजानीयाद्वा”
एवं विजानन् किङ्कामयेत्? । ज्ञायमानो ह्यन्यत्वेन
पदार्थः कामयितव्यो भवति । न चासावन्यो ब्रह्मविद
आप्तकामस्यास्ति । य एवात्मकामतयाऽऽप्तकामः स मिष्-
कामोऽकामोऽकामयमानश्चेति मुच्यते । न हि यस्यात्मैव
सर्व्वं भवति तस्यानात्मा कामयितव्योऽस्ति । अनात्मा-
चान्यः कामयितव्यः । सर्वञ्चात्मैवाभूदिति प्रतिषिद्धम्
सर्वात्मदर्शिनः कामयितव्याभावात् कामानुपपत्तिः । ये
तु प्रत्यवायपरिहारार्थं कर्म कल्पयन्ति ब्रह्मविदोऽपि तेषां
नात्मैव सर्वं भवति । प्रत्यवायस्य जिहासितव्यस्यात्मनोऽ-
न्यस्याभिप्रेतत्वात् । येन चाशनायाद्यतीतो नित्यं प्रत्य-
वायासम्बद्धो विदित आत्मा तं वयं ब्रह्मविदं ब्रूमः ।
यश्च नित्यमेवाशनायाद्यतीतमात्मानं पश्यति । यस्माच्च जि-
हासितव्यमन्यमुपादेयं वा यो न पश्यति तस्य कर्म्म न
शक्यत एव सम्बद्धुम् । यस्त्वब्रह्मवित्तस्य भवत्येव प्रत्यवा-
यपरिहारार्थं कर्मेति न बिरोधः । अतः कामाभावाद-
कामयमानो न जायते मुच्यत एव । तस्यैवमकामयमा-
नस्य कर्माभावे गमनकारणाभावात् प्राणा वागादयो
नोत्क्रामन्ति नोर्द्धं क्रामन्ति देहात् । स च विद्वानाप्त-
काम आत्मकामतया इहैव ब्रह्मभूतः । सर्वात्मनो हि
ब्रह्मणो दृष्टान्तत्वेन प्रदर्शितमेतद्रूपम् । “तद्वा अस्यैत-
दाप्तकाममात्मकाममकामं रूपमिति” । तस्य हि दार्ष्टान्ति-
कभूतोऽयमर्थ उपसंह्रियते । अथाकामयमान इत्या-
दिना । स कथमेवम्भूतो मुच्यते? इत्युच्यते । यो हि
सुषुप्तावस्थमिव निर्विशेषमद्वैतमलुप्तचिद्रूपज्योतिःस्वभाव-
मात्मानं पश्यति तस्यैवाकामयमानस्य कर्माभावे गमन-
कारणाभावात् प्राणवागादयो नोत्क्रामन्ति । किन्तु विद्वान्
स इहैव ब्रह्म भवति यद्यपि देहवानिव लक्ष्यते । स
ब्रह्मैव सन् ब्रह्माप्येति । यस्मान्नहि तस्याब्रह्मत्वपरिच्छद-
हेतवः कामाः सन्ति । तस्मादिहैव ब्रह्मैव सन् ब्रह्मा-
प्येति न शरीरपातोत्तरकालम् । न हि विदुषो मृतस्य
भावान्तरापत्तिर्जीवतोऽन्यी भावः देहान्तरप्रतिसन्धानाभा-
वमात्रेणैव तु ब्रह्माप्येतीत्युच्यते । भावान्तरापत्तौ हि
मोज्ञस्य सर्वोपनिषद्विवक्षितोऽर्थ आत्मैकताख्यः स बाधितो
[Page0750-a+ 38]
भवेत् । कर्महेतुकश्च मोक्षःप्राप्नोति न ज्ञाननिमित्त इति ।
स चानिष्टःअनित्यत्वञ्च मोक्षस्य प्राप्नीति । न हि क्रिया-
निर्वृत्तोऽर्थो नित्यो दृष्टः । नित्यश्च मोक्षोऽभ्युपगम्यते ।
“एष नित्यो भहिमेति” मन्त्रवर्णात्” वृ० उ० भा० ।
२ परमात्मनि तस्य सर्व्वेषामात्मत्वेनान्यकामयितव्याभावात्
आप्तकामत्वम्” आप्तः युक्तः उचितः कामः इच्छा यस्य
इति विग्रहे तु । नैयायिकमतसिद्धे ३ ईश्वरे च सद्विषय-
केच्छाश्रयत्वादीश्वरस्य तथात्वम् ।
<LEND>
