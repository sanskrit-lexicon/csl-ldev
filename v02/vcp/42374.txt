<L>42374<pc>4959,a<k1>वेतनानपाकर्म्मन्<k2>वेतनानपाकर्म्मन्
वेतनानपाकर्म्मन्¦ न० ६ त० । व्यवहारभेदे
यत्स्वरूपादिकं वीरमि० उक्तं यथा
नारदः “भृतानां वेतनस्योक्तो दानादानविधिक्रमः । वेत-
नस्यानपाकर्म तद्विवादपदं स्मृतम्” । येतनं कर्ममूल्यं
तस्यानपाकर्म भृत्याय समर्पणं समर्पितस्य वा परावर्त्त-
नन् । तत्र समर्पणे विशेषमाह स एव “भृत्याय वेतनं
दद्यात् कर्मस्त्वामी यथाक्रमम् । आदौ मध्येऽवसाने
तु कमणो यद्विनिश्चितम्” । तुभ्यमेतावदहं दास्यामीति
यद्वेतनं परिमाणतो निश्चितं तत्त्रिधा विभज्य कर्मण
आदिमध्यान्तेषु त्रिषु कालेष्वन्यतमकाले वा दद्यादित्यर्थः ।
[Page4959-b+ 38]
एतच्चैतावद्वेतनं दास्यामीति भाषायाः सत्त्वे । असत्त्वे
त्वाह स एव “भृतावनिश्चितायां तु दशभागमवाप्नुयुः ।
लाभं गोवीर्य्यशस्यानां वणिग्गोपकृषीबलाः” इति ।
दशभागं दशमम्भागङ्गोवीर्य्यं पाल्यमानगवादिभवम्पयो-
दध्यादि । यदि कर्मस्वामी भृत्याय दशमम्भागन्न प्रय-
च्छति तदाऽसौ राज्ञा दाप्य इत्याह याज्ञवल्क्यः “दा-
प्यस्तु दशमम्भागं वाणिज्यपशुशस्यतः । अनिश्चित्य
भृतिं यस्तु कारयेत् स महीक्षिता” इति । यस्तु स्यामी
वेतनपरिच्छेदमकृत्वैव भृत्यं कर्म कारयति स तस्माद्
वाणिज्यपशुशस्यलक्षणात् कर्मणः सकाशाद् यल्लब्धं तस्य
दशमं भागं भृत्याय महीक्षिता राज्ञा दापनीय इत्यर्थः ।
यत् तु “त्रिभागं पञ्चभागं वा गृह्णीयात् सीरवाहकः”
इति वृहस्पतिवचनं तद्बह्वायाससाध्याकृष्टक्षेत्र-
विषयम् । व्यवस्थितविकल्पश्चायम् । कथमत्र व्यव-
स्थेत्याकाङ्क्षायामाह स एव “भक्ताच्छादभृतः सीरी भागं
गृह्णीत पञ्चमम् । जातशस्यात्त्रिभागं तु प्रगृह्णीयाद-
थाऽभृतः” इति । अशनाच्छादनाभ्यां भृतः कृषीयलो
लाङ्गलविकृष्टक्षेत्रजातशस्यात् पञ्चमम्भागं गृह्णीयात् ।
ताभ्यामभृतस्तु तृतीयं भागमित्यर्थः । अथ वा यत्रै-
तावद्दास्यामीति नास्ति परिभाषा तत्र वृद्धमनूक्तं द्रष्ट-
व्यम् “समुद्रयानकुशला देशकालार्थदर्शिनः । निय-
च्छेयुर्भृतिं यान्तु सा स्यात् प्रागकृता तदा” इति । एता-
वद्दास्यामीति परिभाषितेऽपि क्वचित्ततो न्यूनमपि स्वा-
मिमात्रपरिकल्पितं देयं कचित्ततोऽधिकमपि देयमि-
त्थाह याज्ञवल्क्यः “देशं कालञ्च योऽतीयाल्लाभं
कुर्य्याच्च योऽन्यथा । तत्र स्यात् स्वामिनश्छन्दोऽधिकं
देयं कृतेऽधिके” इति । यो भृत्यः स्वाम्यनुज्ञां विना
स्वातन्त्र्येण वाणिज्यादिकर्मणः फलसाधकत्वापादकं
देशं कालं चातिक्रामति लाभं वा बहुतरं व्यस्तेन स्वल्पं
करोति तस्मै पूर्वपरिभाषितभृतिमध्ये स्वामी स्वेच्छा-
नुसारेण किञ्चिद् दद्यात् । यस्तु स्वातन्त्र्येण बहुलाभं
करोति तस्मै परिभाषितमूल्यादधिकं किञ्चिद्देयं स्वा-
मिना पारितोषिकमित्यर्थः । अनेकभृत्यसाध्यकर्मणि
वेतनार्पणप्रकारमाह स एव “यो यावत् कुरुते कर्म
तावत् तस्य तु वेतनम् । उभयोरप्यसाध्यं चेत् साध्ये
कुर्य्याद् यथाश्रुतम्” इति । उभयोरपीत्यपिना बहूनां
ग्रहणम् अस्मिन् गृहादौ कृते भवतामेतावद्वास्यामीति
परिमाषिते द्विबहुभिरारब्धं कर्म यदि व्याध्यादिव-
[Page4960-a+ 38]
शान्न समापितं तदा तेषु यो यावत् कर्म करोति तस्मै
तत्कर्मानुसारेण मध्यस्थपरिकल्पितं वेतनं देयम् । न
तु साम्येन दानन्न च परिसमाप्त्यभावाददानम् । यदि
तैः समापितं तदा यथा परिभाशितं देयन्न तु प्रत्येकं
कृत्स्नं दातव्यं नापि कर्मानुसारेण परिकल्प्य दातव्य-
मित्यर्थः । यस्तु वेतनं गृहीत्वा समर्थोऽपि न कर्म
करोति तं प्रत्याह वृहस्पतिः “गृहीतवेतनः कर्म न
करोति यदा भृतः । समर्थश्चेद्दमन्दाप्यो द्विगुणं तच्च
वेतनम्” इति । दमं शक्त्यनुसारेण राज्ञा दाप्यः । गृ-
हीतञ्च वेतनं द्वैगुण्येन स्वामिने दद्यादित्यर्थः । ना-
रदोऽपि “भृतिं गृहीत्वाऽकुर्वाणो द्विगुणां भृतिमाव-
हेद्” इति । याज्ञवल्क्योऽपि “गृहीतवेतनः कर्मत्यजन्
द्विगुणमावहेद्” इति । अस्मिन्नेव विषये यावता वेत-
नेन भृत्यत्वमङ्गीकृतं तावदेव स्वामिने देयन्न तु राज्ञे
दण्डमित्यर्थः । यद्वाङ्गीकृतां भृतिं दत्त्वा वलात्कारयि-
तव्य इत्याह नारदः “कर्माकुर्वन् प्रतिश्रुत्य कार्यो दत्त्वा
भृतिं वलाद्” इति । प्रतिश्रुत्येति प्रारम्भस्याप्युपल-
क्षणार्थम् अतएव कात्यायनः “कर्मारम्भं तु यः कृत्वा
सिद्धिन्नैव तु कारयेत् । बलात्कारयितव्योऽसावकुर्वन्
दण्डमर्हति” इति । कियद् द्रव्यं दण्ड्य इत्यपेक्षायामा-
हतुर्वृद्ध मनुवृहस्पती “प्रतिश्रुत्थ न कुर्य्याद् यः स कार्यः
स्याद् बलादपि । स चेन्न कुर्य्यात् तत्कर्म प्राप्तुयाद्
द्विशतं दमम्” इति । द्विशतं कार्षापणद्विशतमित्यर्थः ।
यत् तु मनुवचनम् “भृतोऽनार्त्तो न कुर्य्याद् यो दर्पात्
कर्म यथोदितम् । स दण्ड्यः कृष्णलान्यष्टौ न देयं तस्य
वेतनम्” इति । तदल्पदण्डत्वाद्भागासिद्धिविषयमिति
स्मृतिचन्द्रिकायाम् । अर्द्ध्वन्यूनकर्मकरणविषयमिति
मदनरत्ने । किञ्चिन्न्यूनकर्मकरणे त्वाह स एव “य-
थोक्तमार्त्तः सुस्थो वा यस्तत्कर्म न कारयेत् । न तस्य
वेतनं देयमल्पोनस्यापि कर्मणः” इति । सुस्थो वा कर्म
कारयेदिति वदता सुस्थेऽपि स्वयं कर्तृत्वनियमो
नास्तीति दर्शयति । आर्त्तो यदि आर्त्युपशमानन्तरं
स्वाङ्गीकृतं कर्म करोति तदार्त्ते दीर्घकालतया काल-
क्षेपेऽपि भृत्यदोषाभावाद्वेतनमसौ निर्विवादं सभत
इत्याह स एव “आर्त्तस्तु कुर्य्यात् सुस्थः सन् यथाभा-
षितमादितः । सुदीर्घस्यापि कालस्य तल्लमेतैव वेतनम्”
आदितः आदौ यथामाषितं यथाप्रतिज्ञातं तथा कु-
र्य्यादित्यर्थः । सुदीर्षस्यापि कालस्य अत्ययेऽप्रीति शेषः ।
[Page4960-b+ 38]
यस्तु कालविशेषावधिकं कर्म प्रतिज्ञाय तत्काला-
पूर्त्तावेव कर्म त्यजति तं प्रत्याह नारदः “कालेऽपूर्णे
त्यजन् कर्म भृतर्नाशमवाप्नुयाद्” । अत्र दण्डमप्याह
विष्णुः भृतकश्चापूर्णे काले त्यजन् सकलमेव मूल्यञ्ज-
ह्यात् राज्ञे च पणशतं दद्यादिति” । मूल्यं वेतनम् ।
स्वामिदोषात्त्यागे तु यावति काले कर्म कृतं तत्काला-
नुसारेण कल्पितं वेतनं लभत इत्याह नारदः “स्वा-
मिदोषादपक्रामन् यावत् कृतमवाप्नुयाद्” इति । स्वामि-
दोषो विनापराधं निष्ठुरभाषणादिः । अत्र दण्डम-
प्याह विष्णुः “स्वामो चद्भृतकमपूर्णे काले जह्यात् तस्य
सर्वमेव मूल्यं दद्यात् पण्यञ्च राजन्यत्र भृतादाषादिति” ।
स्वामिद्रव्यस्य भृत्यदोषेण नाशे यत् कर्त्तव्यं तदाह स
एव । “तद्दाषेण यद्विनश्येत्तत् स्वामिने देयमन्यत्र दै-
वोपथातादिति” । दैवोपघातोराजकृतस्याप्युपलक्षणम ।
स्वामिने देयं मूल्यद्वारेणेति शेषः । अत्र दोषविशेषः ।
द्विशेषमाह वृहन्मनुः “प्रामादान्नाशितं दाप्यः समं
द्वि र्द्रोहनाशितम्” इति । प्रमादान्नाशितमनबधानना-
शितं सममेव दद्यात् । द्रोहनाशितं तीव्रप्रयत्नादिना
द्रोहेण नाशितं द्विर्दाप्यो द्विगुणं दाप्य इत्यथः । भृत्य-
दोषाभावे यदन्यत एव नष्टं तन्न देयमित्याह स एव
“न तु दाप्यो हतञ्चौरैर्दग्धमूढं जलेन वेति” । ऊढं
नीतम् । यस्तु वाहको वाह्यं द्रव्यं प्रज्ञाहीनात्वादिना
स्वदोषेण नाशयति तं प्रत्याह नारदः “भाण्डं व्यस-
नमागच्छेद्यदि वाहकदोषतः । दाप्यो यत्तत्र नश्येत्तु
दैवराजकृतादृते” इति । भाण्डं वहनीयं द्रव्यं सक्तु-
कादि व्यसनं नाशम् । अत्र भाण्डवाहकयोर्ग्रहर्ण-
बलीवर्दकृषीबलयोरुपलक्षणमिति मदनरत्ने । अत्रापि
“प्रमादान्नाशितं दाप्यः समं द्विर्द्रोहनाशितमिति” वृद्ध-
मनूक्तोविशेषोऽवगन्तव्यः । यस्तु वाहकः स्वदोषण
प्रस्थानविघ्नं करोति स द्विगुणां भृति दाप्य इत्याह
कात्यायनः “विघ्न यो वाहको दाप्यः प्रस्थाने द्विगुणां
भृतिम्” इति । विघ्नं करोतीति शेषः । वाहकग्रहणं
प्रदर्शनार्थं न तु विवाक्षतन्तेनायुधीयादेर्युद्धविघ्नकारिणी-
ऽप्येतदिति मन्तव्यम् । अतएव नारदः “द्विगुणां तु
भृतिं दाप्यः प्रस्थाने विघ्नमाचरन्” इति सामान्ये-
नोक्तवान् । याज्ञवल्क्योऽपि “प्रस्थानविघ्नकृच्चैव पदाप्यो
द्विगुणां भृतिम्” इति । एतच्च भृत्यान्तरसम्पादनकाला-
सम्भवविषयम् । अङ्गीकृतकर्मकरणस्यापि यदा सहा-
[Page4961-a+ 38]
यान्तरालाभेन प्रस्थानविघ्नापादकत्वं तदा त्वाह स
एव “प्रकान्ते सप्तमम्मागञ्चतुर्थं पथि सन्त्यजन् । भृति-
मर्ङ्घपथे सर्वां प्रदाप्यस्त्याजकोऽपि च” इति । प्र-
क्रान्ते कर्मणि स्वाङ्गीकृतं कर्म त्यजन् मृत्यो भृतेः
सप्तमम्भागं दाप्यः । गमने प्रारब्धे पथि त्यजन् भृते-
श्चतुर्थं भागम् । अर्द्ध्वपथे त्यजन् सर्वां भृतिमित्यर्थः ।
त्याजकोऽपि चेत्यस्यायमर्थः गमनारम्भानन्तरं स्वामी
यदि त्याजयति तदा पूर्वोक्तक्रमेण भृयाय सप्तमभा-
गादिकं दापनीय इति । एतच्चाव्याधितादिविषयम्
व्याधितस्यापराधाभावात् । यच्च स्वामिना त्याजने च तु-
र्थभागदापनमुक्तं तदविक्रीतभाण्डस्वामिबिषयम् । वि-
क्रातभाण्डस्वामिना यत् कर्त्तव्यं तदाह वृहन्मनुः
“पथि विक्रीय तद्भाण्डंबणिक् भृत्यं त्यजेद् यदि । अथ
तस्यापि देयं स्याद् भृतेरर्द्ध्वं कभेत सः” इति । पथि
भाण्डस्य चौरादिभिः प्रतिरोधे राजादिभिरपहृते स्वा-
मिनः कर्त्तव्यमाह कात्यायनः “यदा च पथि यद्भाण्ड-
मारुद्ध्येत ह्रियेत वा । यावानध्वा गतस्तेन प्राप्नुयात् ता-
वतो धनम्” इति । तेन भारवाहकस्वीकृतेन यानादिना ।
भाण्डनेतारं प्रत्याह नारदः “अनयन्भाटयित्वा तु भा-
ण्डयन् यानवाहनम् । दाप्यो भृतिचतुर्भागं सर्वामर्द्ध्वपथे
त्यजन्” इति । यानं शकटादि वाहनम् अश्वादि । अय-
मर्थः यो यानादिना भाण्डनयनं कर्तुं परकीयं
यानादिकं भाटयित्वा प्रापणादिकार्योपाधिकं परिक्रयं
कृत्वा तन्न नयति स यानस्वामिने परिकल्पितस्य भाटकस्य
चतुर्थाऽंशं दाप्यः । यस्तु तन्नीत्वाऽर्द्धमार्गे त्यजति
स सर्वां भृतिं दाप्य इति । यस्तु शकटादिकं भाटयित्वा
तमेवोपकारशून्यमादाय देशान्तरं गच्छति भाटकं च न
प्रयच्छति तं घ्नत्याह वृद्धमनुः “यो भाटयित्वा शकटं
नीत्वा वाऽन्यत्र गच्छति । भाटं म दद्याद् दाप्यः स्या-
दनूढस्यापि भाटकम्” इति । अनूढस्यापि अकृतोप-
कारस्यापीत्यर्थः । यस्तु कृते कृत्ये समनन्तरं वाहनादेः
समर्पणं न करोति तस्य समर्पणपर्य्यन्तभाटकदानमाह
कात्यायनः “हस्त्र्यश्वगोखरोष्ट्रादीन् गृहीत्वा भाटकेन
मः । नार्पयेत् कृतकृत्यः संस्तावद्दाप्यः स भाटकम् । गृह
वार्यापणादीनि गृहीत्वा भाटकेन यः । स्वामिने नार्पयेद्
यावत्तावद्दाप्यः स भाटकम्” इति । वारिशब्देन तदाधा-
रभूतं पात्रं लक्ष्यते । नार्पयेत् कृतकृत्यः सन्नित्यनुषङ्गः ।
परभूमौ गृहनिर्माणाय भाटकदातारं प्रत्याह नारदः
[Page4961-b+ 38]
“परभूमौ गृहं कृत्वा स्तोमं दत्त्वा वसेत् तु यः । स
तद्गृहीत्वा निर्गच्छेत् तृणकाष्ठेष्टकादिकम्” इति ।
स्तोमम्भाटकं स्तोमाप्रदानेऽप्याह स एव “स्तोमाद्विना
वसित्वा तु परभूमावनिश्चितम् । निर्गच्छंस्तृणकाष्ठानि
न गृह्णीयात् कथञ्चन । यान्येव तृणकाष्ठानि त्विष्ट-
का विनिवेशिताः । विनिर्गच्छंस्तु तत् सर्वं भूमिखामिनि
येदयेद्” इति । स्वामिने निवेदयेदित्यर्थः । अनिश्चित-
मिति वदता तृणकाष्ठादिग्रहणाग्रहणपरिभाषावि-
हीनविषयमेतदिति दर्शितम् । परिभाषाविषये तु यथा
परिभाषितं कर्त्तव्यम् । भाटके गृहीतानां जलपात्रा-
दीनां भङ्गे नाशे च विशेषमाह स एव “स्तोमवा-
हीनि भाण्डानि पूर्णकालान्युपानयेत् । गृहीतुराह-
रेद्भग्नं नष्टञ्चान्यत्र संप्लवात्” इति । स्तोमवाहीनि
भाटकगृहीतानि पूर्वपरिभाषितभाटकानि तत्स्वा-
मिनं प्रापयेदिति पूर्वार्द्धार्थः । भग्नमेकदेशेन विकृतं
नष्टम् कात्स्न्येन विकृतम् । संप्लवः परस्परसङ्घर्षः
तद्भिन्नप्रकारेण यद्भग्नन्नष्टञ्च तद्भाटकगृहीतुर्भवति ।
संप्लवेन तु यद्भग्नन्नष्टञ्च तद्भाटकदात्रा पूर्ववत् कृत्वा मूल्य-
द्वारेण वा देयमित्यर्थः । व्याधितस्य भृत्यस्य स्वामिना
पथि त्यागे दण्डमाह कात्यायनः “त्यजेत् पथि सहायं यः
श्रान्तं रोगार्त्तमेव वा । प्राप्नुयात् साहसं पूर्वं ग्रामे
त्र्यहमपालयन्” इति । स्वाम्यनुज्ञातेन भृत्येनापराधे
कृते सोऽपराधः स्वामिन एवेत्याह वृहस्पतिः “प्रभुणा
विनियुक्तः मन् भृतको विदधाति यत् । तदर्थमशुभं
कर्म स्वामी तत्रापराध्नुयाद्” इति । स्वामी कृतकर्मणे
भृतकाय यदि न वेतनं ददाति तदाऽसौ राज्ञा दाप-
नीयः इत्याह स एव “कृते कर्मणि यः स्वामी न
दद्याद्वेतनं भृते । राज्ञा दापयितव्यः स्याद् वेतनञ्चानु-
रूपतः” इति । वेश्यातदुपभोक्तृविषये नारद आह
“शुल्कं गृहीत्वा पण्यस्त्री नेच्छन्ती द्विगुणं वहेत् । अ-
निच्छन् शुल्कदातापि शुल्कहानिमवाप्नुयात्” इति ।
एतदव्याधितादिविषयम् । व्याधितादिविषये त्वाह वृह०
स्पतिः “व्याधिता सश्रमव्यथा राजकार्यपरायणा ।
आभन्त्रिता च नागच्छेदवाच्या बडवा स्मृता” इति ।
आमन्त्रिता आहूता । वडवा दासी तद्ग्रहणमत्र प-
ण्यस्त्रीप्रदर्शनार्थम् । उपभोक्तारं प्रत्याह नारदः
“अप्रयच्छन्नथो शुल्कमनुभूय पुमान् स्त्रियम् । अक्रमेण
तु सङ्गच्छेद घातदन्तनखादिभिः । अयोनौ यः समाक्रा-
[Page4962-a+ 38]
मेद् बहुभिर्वापि वासयेत् । शुल्कं सोऽष्टगुणं दाष्यो
विनयं तावदेव तु” इति । वेश्यायास्त्वपराधे दण्डा-
दिकं मत्स्यपुराणे दर्शितम् “गृहीत्वा वेतनं वेश्या लो-
भादन्यत्र गच्छति । तां दमं दापयेद्दद्यादितरस्यापि भा-
टकम्” इति । इतरस्य दत्तशुल्कस्य । तत्रैव विशेषान्तर
मुक्तम् “अन्यमुदिश्य वेश्यां यो नयेदन्यस्य कारणात् ।
तस्य दण्डो भवेद्राज्ञः सुवर्णस्य च माषकम् । नीत्वा
भोगन्न यो दद्याद् दाप्यो द्विगुणवेतनम् । राज्ञश्च
द्विगुणं दण्डं तथा धर्मो न हीयते । बहूनां व्रजता-
मेकां सर्वे तद् द्विगुणं धनम् । तस्यै दद्युः पृथक्
राज्ञे दण्डञ्च द्विगुणम्परम्” इति । अत्र निर्णेतॄनाह
नारदः “वेश्याःप्रधाना यास्तत्र कामुकास्तद्गृहोषिताः ।
तत्समुत्थेषु कार्य्येषु निर्णयं संशये विदुः” इति ।
<LEND>
