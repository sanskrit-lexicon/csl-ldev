<L>24117<pc>3410,b<k1>दक्षिणदिक्<k2>दक्षिणदिक्
दक्षिणदिक्¦ स्त्री दक्षिणा दिक् । स्वापेक्षया मेरुतो वि-
प्रकृष्टदिशि । तदधिपः भौमः र्यथाह
“सूर्य्यः सोमः क्षमापुत्रः सैंहिकेयः शनिः शशी ।
सौम्यस्त्रिदशमन्त्री च प्राच्यादिदिगधीश्वराः” ज्यो० त० ।
तत्र बलिनौ ग्रहौ भास्करभूमिजौ यथाह
तत्रैव “प्राच्यां भौम्यसुराचार्य्यौ याम्यां भास्करभूमि-
जौ । प्रत्यक् सौरिरुदीच्यां तु सितेन्दू दिग्बलान्वितौ”
तद्दिक्पतिः शक्रः “इन्द्रो वह्निः पितृपतिर्नैरृतो वरुणो
मरुत् । कुवेर ईशः पतयः पूर्वादीनां दिशां क्रमात्”
इत्युक्तेः । तद्दिग्वलिनो राशयश्च अजवृषमृगसिंहाः ।
“ऐन्द्रे मानुषराशयस्तु पशवो याम्ये सवीर्य्याअलि-
र्वारुण्यां बलयुक् तथैव बलिनः पानीयजाश्चोत्तरे” ज्यो०
त० उक्तेः । तद्दिक्पतिराशवः वृषकन्यामकरराशयः
यथाह ज्यो० त० “प्रागादिककुभां नाथा यथासंख्यं
[Page3411-a+ 38]
प्रदक्षिणम् । मेषाद्याराशयो ज्ञेयास्त्रिरावृत्त्या परि-
भ्रमात्” । तद्दिङ्मुखनक्षत्राणि च मघादिसप्तकम् ।
“कृत्तिकाद्यास्तु पूर्वादौ सप्त सप्तोदिताः क्रमात्”
ज्यो० त० उक्तेः । दक्षिणदिग्भागस्था देशाश्च कूर्म्मवि-
भागशब्दे वृ० सं० १४ अ० उक्ताः “अथ दक्षिणेन लङ्का”
इत्युपक्रमे दर्शिताः ।
<LEND>
