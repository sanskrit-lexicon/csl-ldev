<L>30345<pc>4204,b<k1>पतञ्जलि<k2>पतञ्जलि
पतञ्जलि¦ पु० पतन् अञ्जलिर्नमस्यतया यस्मिन् । १ योगसूत्र-
कारके ऋषिभेदे गोनर्द्दतीरे तपस्यतः कस्यचिदृषेरञ्ज-
लितः पतिते पाणिनिसूत्रस्य २ भाष्यकारे तस्य तथो-
त्पत्त्रिकथा शकन्ध्वा० वार्त्ति० शेखरादौ दृश्या । अय
च योगशास्त्रकारकात् भिन्न इति सरलायामस्माभिः ।
समर्थितम् । अनयोरभेद इति पाश्चात्त्यवैयाकरणाः ।
भेदाभेदयोर्युक्तत्वायुक्तत्वे च सुधीर्विर्भाव्ये । यीगमतञ्च
सर्वदर्शनसंग्रहे प्रदर्शितं यथा “सांख्यप्रवचनापरनामधेयं
मनुवर्त्तमानानां मतसुपन्यस्यते । तच्च योगशास्त्रं पत-
ञ्जलिप्रणीतं पादचतुष्टयात्मकम् । तत्र प्रथमे पादे “अथ
योगानुशासनमिति” योगशास्त्रारम्भप्रतिज्ञां विधाव
“योगश्चित्तवृत्तिनिरोधः” इत्यादिना योगलक्षणमभि-
धाय समाधिं सप्रपञ्चं निरदिक्षत् भगवान् पतञ्जलिः ।
द्वितीये “तपःस्वाध्यायेश्वरप्रणिधानानि क्रियायोगः”
इत्यादिना व्युत्यितचित्तस्य क्रियायोमं यमादीनि पञ्च
बहिरङ्गानि साधनानि । तृतीये “देशबन्धसित्तस्य
धारणा” इत्यादिना धारणाध्याबसमाधित्रयमन्तरङ्गं
संयमपदवाच्यं तत्रावान्तरफलं विभूतिजातञ्च । चतुर्थे
“जन्मौषध्रिमन्त्रतपःसमाधिजाःसिद्धयः” इत्यादिना सिद्धि-
पञ्चकप्रपञ्चनपुरःसरं परं प्रयोजनं कैवल्यम् । प्रधाना-
दीनि पञ्चविंशतितत्त्वानि प्राचीनान्येव सम्भतानि षड्-
विंशस्तु परमेश्वरः क्लेशकर्म्मविपाकाशयैरपरामृष्टः पुरुषः
स्वेच्छया निर्माणकायमधिष्ठाय लौकिकवैदिकसम्प्रदाय-
प्रवर्त्तकः संसाराङ्गारे तप्यमानानां प्राणभृतामनुग्राह-
कश्च । ननु पुष्करपलाशवन्निर्लेपस्य तस्य (पुरुषस्य) तापः
कथमुपपद्यते येन परमेश्वरोग्याऽनुग्राहकतया कक्षीक्रियते
इति चेदुच्यते तापकस्य रजसः सत्वमेव तप्यं बुद्ध्यात्मना
परिणमते इति सत्वे परितप्यमाने तमोवशेन तदभेदाव-
गाही पुरुषोऽपि तप्यत इत्युच्यते । तदुक्तमाचार्य्यैः
“सत्वं तप्यं बुद्धिभावेग वृत्तं भावास्ते वा राजसास्ताप-
कास्ते । तप्पाभेदग्राहिणी तामसी या वृत्तिस्तस्यां
तप्य इत्युक्त आत्मेति” । तद्भाष्ये व्यासेनाप्युक्तम्
“अपरिणामिनी हि मोक्तृशक्तिरप्रतिसंक्रमा च पूरि-
[Page4205-a+ 38]
णामिन्यर्थे प्रतिसंक्रान्ते च तद्वृत्तिमनुमवतीति” ।
भोक्तृशक्तिरिति चिच्छक्तिरुच्यते सा चात्मेव परिणा-
मिन्यर्थे बुद्धिसत्वे प्रतिसंक्रान्ते च प्रतिविम्बिते तद्वृ-
त्तिमनुभवतीति बुद्धौ प्रतिविम्बिता सा चिच्छक्तिर्बुद्धि-
च्छायापत्त्या बुद्धिवृत्त्यनुकारवतीति” भावः । तथा शुद्धो-
ऽपि पुरुषः प्रत्ययं बौद्धमनुपश्यति तमनुपश्यंन्नतदात्मापि
तदात्मक इव प्रतिभासत इति । इत्थं तप्यमानस्य
पुरुषस्यादरनैरन्तर्य्यदोर्धकालानुबन्धियमनियमाद्यष्टाङ्ग-
योगानुष्ठानेन परमेश्वरप्रणिधानेन च सत्वपुरुषान्य-
ताख्यातावनुपप्लवायां जातायामविद्यादयः पञ्च क्लेशाः
समूलकाषं कषिता मवन्ति कुशलाकुशखाश्च कर्म्माशयाः
समूलथातं हता भवन्ति । ततश्च पुरुषस्य निर्लेपस्य कैव-
ण्येनावस्थानं कैवल्यमिति सिद्धम् । तत्र “अथ योगानु-
शासससिति” प्रथमसूत्रेण प्रेक्षावत्प्रवृत्त्यङ्गं विषयप्र-
योजनसम्बन्धाधिकारिरूपमनुबन्धचतुष्टयं प्रतिपाद्यते ।
अत्राथशब्दोऽधिकारार्थः स्वीक्रियते (इतःपरं तस्यार-
म्मार्थकता महता प्रबन्धेन समर्षिता तत्र दृश्या)
तदमाषि व्यासभाष्ये “अथेत्ययमधिकारार्थः प्रयुज्यते”
इति योगसूत्रविवरणे च तद्व्यात्वख्यौ वाच-
स्मतिः “तस्मादयमथशवदोऽधिकारद्योतको मङ्गलार्थ-
श्चेति सिद्धमिति” । बदित्थमसुस्याथशब्दस्याधिकारार्थ-
स्वपक्षे शास्त्रेण प्रस्तूयमानस्य योगस्योपवर्णनात् सम-
स्तशास्त्रतात्पर्य्यव्याख्यानेन शास्त्रस्य सुखतोबोधप्रवृत्ति-
रास्तामित्युपपन्नम् । मनु “हिरण्यगर्भो योगस्य वक्ता
नान्यः पुरातनः” इति याज्ञवल्क्यस्मृतेः पतञ्जलिः कथं
योगस्य शासितेति चेदद्धा अतएव तत्र तत्र पुराणादौ
विशिष्य योगस्य विप्रकीर्णतया दुर्ग्राह्यार्थत्वं मन्यमा-
नेन भगवता कृपासिन्धुना फणिपतिना सारं सञ्जिघृ-
णुणा अनुशासनमारब्धं न तु साक्षाच्छासनम् । यदा-
यमथशब्दोऽधिकारार्थः तदैवं वाक्यार्थः सम्पद्यते यो-
गानुशासनं शास्त्रगधिकृतं वेदितव्यमिति । तत्र शास्त्रे
व्युत्पाद्यमानतया योगः ससाधनः सफलो विषयः
तद्व्युत्पादनमवान्तरफलं व्युत्पादितस्य योगस्य कैवल्यं
परमप्रयोजनम् । शास्त्रयोगयोः प्रतिपाद्यप्रतिपादकभाव-
सक्षणः सम्बन्धः, योगस्य कैवल्यस्य च साध्यसाधनभाव-
सक्षणः सम्बन्धः स च श्रुत्यादिप्रसिद्ध इति प्रागेवावा-
दिषम् । मोक्षमपेक्षमाणाः श्रवणाधिकारिण इत्यर्थ-
सिद्धस् । न चाथाती बह्मजिज्ञासेत्यादाविवाधिकारिणो-
[Page4205-b+ 38]
ऽर्थतः सिद्धिराशङ्कनीया तत्राथशब्देनानन्तर्य्याभिधाने
प्रण्णाडिकया अधिकारिसमर्पणसिद्धावार्थिकत्वशङ्गानुद-
यात् । अतएवोक्तं “न श्रुतिप्राप्ते प्रकरणादोनाम-
वकाशः” इति । अस्यार्थः यत्र हि श्रुत्या अर्थो न लभ्यते
तत्रैव प्रकरणादयोऽर्थं समर्पयन्ति नेतरत्र । यत्र तु श-
ब्दादेवार्थस्योपलम्भः तत्र नेतरस्य सम्भवः शीघ्रबोधिन्या
श्रुत्या बोधितेऽर्थे तद्विरुद्धार्थं प्रकरणादि समर्पयति
अयिरुद्धं वा । न प्रथमः विरुद्धार्थबोधकस्य तस्य बाधि-
तत्वात् । न चरमः वैयर्थ्यात्तदाह “श्रुतिलिङ्गवाक्यप्रकरण-
स्थानसमाख्यानां समवाये पारदौर्बल्यमर्थविप्रकर्षादिति”
“वाधिकैव श्रुतिर्नित्यं समाख्या बाध्यते सदा । मध्य-
मानां तु बाध्यत्वं बाधकत्वमपेक्षया” इति च तस्माद्विषया-
दिसत्त्वाद्ब्रह्मविचारकशास्त्रवद्योगानुशासनं शास्त्रमा-
रम्भणीयमिति स्थितम् । ननु व्युत्पाद्यमानतया योग
एवात्र प्रस्तुतो न शास्त्रमिति चेत् सत्यं प्रतिपाद्यतया
योगः प्राधान्येन प्रस्तुतः स च तद्विषयेण शास्त्रेण
प्रतिपाद्यत इति तत्प्रतिपादने करणं शास्त्रं करणगो-
चरश्च कर्तृव्यापारो न कर्मगोचरतामाचरति । यथा
छेत्तुर्देवदत्तस्य व्यापारभूतमुद्यमननिपातनादि कर्म करण-
भूतपरशुगोचरं न कर्मभूतवृक्षादिगोचरं तथा च वक्तुः
पतञ्जलेः प्रवचनव्यापारापेक्षया योगविपयस्याधिकृतता
करणस्य शास्त्रस्य, अभिघानव्यापारापेक्षया तु योगस्यैवेति
विभागः । ततश्व यागशास्त्रस्यारम्भः सम्भावनां भजते
अत्र चामुशासनीयो योगश्चित्तवृत्तिनिरोध इत्युच्यते ।
ननु युजिर्योग इति संयोगार्थतया परिपठितात् युजे
र्निष्पन्नो योगशब्दः संयोगवचनएव स्यान्न तु निरोध-
वचनः । अतएवोक्तं याज्ञवल्क्येन “संयोगो योग
इत्युक्तो जीबात्मपरमात्मनोः” इति तदेतद्वार्त्तं जीव-
परयोः संयोगे कारणस्यान्यतरकर्मादेरसम्भवादजसं-
योगस्य कणभक्षाक्षचरणादिभिः प्रतिक्षेपाच्च । मीमां-
सकमतानुसारेण तदङ्गीकारेऽपि नित्यसिद्धस्य तस्य साध्य-
त्वाभावेन शास्त्रवैफल्यापत्तेश्च धातूनामनेकार्थत्वेन युजेः
समाध्यर्थत्वोपपत्तेश्च । तदुक्तम् “निपाताश्चोपसर्गाश्च
धातवश्चेति ते त्रयः । अनेकार्थाः स्मृताः सर्वे पाठ-
स्तेषां निदर्शनमिति” अतएव केचन युजिं समाघावपि
पठन्ति (युज समाधाविति) । नापि याज्ञवल्क्यवचनव्या-
कोपः तत्रस्थस्यापि योगशब्दस्य समाध्यर्थत्वात् । “स-
माधिः समतावस्था जीवात्मपरमात्मनोः । ब्रह्मण्येव
[Page4206-a+ 38]
स्थितिर्या सा समाधिः प्रत्यगात्मनः” इति तेनैवोक्त-
त्वाच्च । तदुक्तं भगवता व्यासेन “योगः समाधिरिति” ।
यद्येवमष्टाङ्गयोगे चरमस्याङ्गस्य समाधित्वमुक्तं पतञ्ज-
लिना यमनियमासनप्राणायामपत्याहारध्यानधारणा-
समाधयोऽष्टाङ्गानि योगस्येति । न चाङ्ग्येवाङ्गतां
गन्तुसुत्सहते उपकार्य्योपकारकभावस्य दर्शपूर्णमासप्रया-
जादौ भिन्नायतनत्वेनात्यन्तभेदादतः समाधिरपि न
योगशब्दार्थो युज्यत इति चेत्तन्न युज्यते व्युत्पत्तिमा-
त्राभिधित्सया तदेवार्थमात्रनिर्भासं स्वरूपशून्यमिव समा-
धिरिति निरूपितच रमाङ्गवाचकेन समाधिशब्देनाङ्गिनो
योगस्याभेदविवक्षया व्यपदेशोपपत्तेः । न च व्युत्पत्ति-
बलादेव सर्वत्र शब्दः प्रवर्त्तते तथात्वे गच्छतीति गौ
रिति व्युत्पत्तेः तिष्ठन् गौर्न स्यात् नच्छतो देवदत्तस्यौ
स्यात् प्रवृत्तिनिमित्तञ्च प्रागुक्तमेव चित्तवृत्तिनिरोध इति
तदुक्तम् “योगश्चित्तवृत्तिनिरोधः” इति । ननु वृत्तीनां नि-
रोधश्चेद्योगोऽभिमतस्तासां ज्ञानत्वेनात्माश्रयतया तन्नि-
रोधोऽपि प्रध्वंसपदवेदनीयस्तदाश्रयो भवेत् प्रागभाव-
प्रध्वंसयोः प्रतियोगिसमानाश्रयत्वनियमात् ततश्च “उपय-
न्नपयन् धर्म्मो विकरोति हि धर्मिणमिति” न्यायेनात्मनः
कौटस्थ्यं विहन्येतेति चेत्तदपि न घटते निरोध्यानां
प्रमाणविपर्य्ययविकल्पनिद्रास्मृतिस्वरूपाणां वृत्तीनामन्तः-
करणाद्यपरपर्य्यायचित्तवर्मत्वाङ्गीकारात् कूटस्वनित्या
चिच्छक्तिरपरिणामिनी विज्ञानधर्म्माश्रयो भवितुं नार्ह-
त्येव । न च चितिशक्तेरपरिणामित्वमसिद्धमिति मन्तव्यं
चितिशक्तिरपरिणामिनी सदा ज्ञातृत्वात् न यदेवं न
तदेवं यथा चित्तादि इत्याद्यनुमानसम्भवात् तथा यद्यसौ
पुरुषः परिणामी स्यात्तदा परिणामस्य कादाचित्कत्वा-
त्तासां चित्तवृत्तीनां सदाज्ञातृत्वं नोपपद्येत चिद्रूपस्य
सदैवाधिष्ठातृत्वेनावस्थितस्य यदन्तरङ्गनिर्मलं सत्वं
तस्यापि सदैव स्थितत्वात् येन येनार्थेनोपरक्तं भवति तस्य
दृश्यस्य सदैव चिच्छायापत्त्या भानोपपत्त्या पुरुषस्य निः-
सङ्गत्वं सम्भवति । ततश्च सिद्धं तस्य सद्वा ज्ञातृत्वमिति
न काचित् परिणामित्वाशङ्कावतरति । चित्तं पुनर्येन
विषयेणोपरक्तं भवति स विषयो ज्ञातः यदुपरक्तं न
भवति तदज्ञातमिति वस्तुतोऽयस्कान्तमणिकल्पस्य ज्ञाना-
ज्ञानकारणभूतोपरागानुपरागधर्मित्वादयःसधर्मकं चित्तं
परिणामि इत्युच्यते । ननु चित्तस्येन्द्रियाणां चाहङ्कारि-
काणां सर्वगतत्वात् सर्वविषयैरस्ति सदा सम्बन्धः तथाच
[Page4206-b+ 38]
सर्वेषां सर्वदा सर्वत्व ज्ञानं प्रसज्येत सर्वगतत्वेऽपि चित्तं
यत्र शरीरे वृत्तिमत् तेन शरीरेण सह सम्बन्धो येषां
विषयाणां तेष्वेवास्य ज्ञानं भवति नेतरेष्वित्यतिप्रसङ्गा-
भावादतएवायस्कान्तमणिकल्पा विषयाः अयःसधर्मकं
चित्तमिन्द्रियप्रणालिकयाभिसम्बध्योपरञ्जयन्ति । तस्मा-
च्चित्तस्य धर्मा वृत्तयो नात्मनः तथाच श्रुतिः “कानः
सङ्कल्पो विचिकित्सा श्रद्धा अश्रद्धा घृतिरधृतिरित्येतत्-
सर्वं मन एवेति” । चिच्छक्तेरपरिणामित्वं पञ्चशिखा-
चार्य्यैराख्यायि “अपरिणामिनी भोक्तृशक्तिरिति” पत-
ञ्जलिनापि “सदाज्ञाताश्चित्तवृत्तयस्तत्प्रभोः पुरुषस्यापरि-
णामित्वादिति” । चित्तपरिणामित्वेऽनुमानमुच्यते चित्तं
परिणामि ज्ञाताज्ञातविषयत्वात् श्रोत्रादिवदिति । परि-
णामश्च त्रिविधः प्रसिद्धः धर्मलक्षणावस्थाभेदात् धर्मिण
श्चित्तस्य नीलाद्यालोचनं धर्मपरिणामः यथा कनकस्य क-
टकमुकुटकेयूरादि । धर्मस्य वर्त्तमानत्वादिर्लक्षणपरिणामः
नीलाद्यालोचनस्य स्फुटत्वादिरवस्थापरिणामः कनका-
देस्तु नवपुराणत्वादिरवस्थापरिणामः । एवमन्यत्रापि
यथासम्भवं परिणामत्रितयमूहनीयं तथाच प्रमाणादि-
वृत्तीनां चित्तधर्मत्वात् तन्निरोधोऽपि तदाश्रय एवेति न
किञ्चिदनुपपन्नम् । ननु वृत्तिनिरोधो योग इत्यङ्गीकारे
सुषुप्त्यादौ विक्षिप्तमूढादिचित्तवृत्तीनां निरोधसम्भवाद्यो-
गत्वप्रसङ्गः न चैतद्युज्यते क्षिप्ताद्यवस्थासु क्लेशप्रहाणादे-
रसम्भवान्निःश्रेयसपरिपन्थित्वाच्च । तथा हि क्षिप्तं
तेषु तेषु विषयेषु क्षिप्यमाणमस्थिरं चित्तमुच्यते । तमः-
समुद्रे मग्नं निद्रावृत्तिमच्चित्तं मूढमिति गीयते । क्षिप्ता-
द्विशिष्टं चित्तं विक्षिप्तमिति गीयते विशेषो नाम चञ्चलं
हि मनः कृष्ण! प्रमाथि वलवद्दृढमिति” न्यायेनास्थि-
रस्यापि मनसः कादाचित्कसमुद्भूतविषयस्थैर्य्यसम्भवेन
स्थैर्य्यम् । अस्थिरत्वञ्च स्वाभाविकं ष्याध्याद्यनुशयजनितं
वा तदाह “व्याधिस्त्यानसंशयप्रमादालस्याविरतिभ्रा-
न्तिदर्शनालब्धभूमिकत्वानवस्थितत्वानि चित्तविक्षेपास्तेऽ-
न्तरायाः” इति । तत्र दोषत्रयवैषम्यनिमित्तो ज्वरादि-
र्व्याधिः, चित्तस्याकर्मण्यत्वं स्त्यानं, विरुद्धकोटिद्वयावगाहि
ज्ञानं संशयः समाधिसाधनानाममावनं प्रमादः, शरीर-
वाक्चित्तगुरुत्वादप्रवृत्तिरालस्यं, विषयाभिलाषोऽविरतिः,
अतस्मिंस्तद्बुद्धिर्भ्रान्तिदर्शनं कुतश्चिन्निमित्तात् समाधि-
भूमेरलाभोऽलब्धभूमिकत्वं, लब्धायामपि तस्यां चित्तस्या-
प्रतिष्ठा अनवस्थितत्वमित्यर्थः । तत्पान्न वृत्तिनिरोधो
[Page4207-a+ 38]
योगपक्षनिक्षेपमर्हति इति चेन्मैवं वोचः हेयमूतक्षिप्ता-
द्यवस्थात्रये वृत्तिनिरोधस्य हेयत्वसम्भवेऽप्युपादेययोरेका-
ग्रनिरुद्धावस्थयोर्वृत्तिनिरोवस्य योगत्वसम्भवात् । एकतानं
चित्तमेकाग्रसुच्यते निरुद्धसकलवृत्तिकं संस्कारमात्रशेषं
चित्तं निरुद्धमिति मन्यते । स च समाधिर्द्विविधः
सम्प्रज्ञातासम्प्रज्ञातभेदात् तत्रैकाग्रचेतसि यः प्रमाणा-
दिवृत्तीनां बाह्यविषयाणां निरोधः स सम्प्रज्ञातसमाघिः
सम्यक् प्रज्ञायतेऽस्मिन् प्रकृतेर्विविक्ततया चित्तमिति
व्युत्पत्तेः । स चतुर्विधः सवितर्कादिभेदात् समाधि-
र्नाम भावना सा च भाव्यस्य विषयान्तरपरिहारेण
चेतसि पुनः पुनर्निवेशनं, भाव्यञ्च द्विविघम् ईश्वरस्त-
त्त्वानि च । ताम्यपि द्विविधानि जडाजडभेदात् जडानि
प्रकृतिमहदङ्कारादीनि चतुविंशतिः अजडः पुरुषः । तत्र
यदा पृथिव्यादीनि स्थूलानि विषयत्वेनादाय पूर्वापरा-
नुसन्धानेन शब्दार्थोल्लेख्यसम्भेदेन च भावना प्रवर्त्तते स
समाधिः सवितर्कः । यदा तन्मात्रान्तःकरणलक्षणं सूक्ष्मं
विषयमालम्ब्य देशाद्यवच्छेदेन भावना प्रवर्त्तते तद
सविचारः । यदा रजस्तमीलेशानुमिद्धं चित्तं भाव्यते तदा
सुखप्रकाशमयस्य सत्वस्योद्रेकात् सानन्दः । यदा रज-
स्तमोलेशानभिभूतं शुद्धं सत्थमालम्बनीकृत्य या प्रवर्त्तते
भावना तदा तस्यां सत्वस्य न्यग्भावाच्चितिशक्तेरुद्रेकाच्च
सत्वमात्रावशेषत्वेन सास्मितः सकाधिः । वितर्कविचारा-
नन्दास्मितारूपानुगमात् सम्प्रज्ञातः इति । सर्ववृत्तिनि-
रोधे त्वसम्रज्ञातः समाथिः । ननु सर्ववृत्तिनिरोधोयोग
इत्युक्ते सम्प्रज्ञाते व्याप्तिर्न स्यात् तत्र सत्वप्रधानायाः स-
त्यपुरुषान्यतास्थातिलक्षणाया वृत्तेरनिरोधादिति चेत्त-
देतद्वार्त्तं क्लेशकर्मविपाकाशयपरिपन्विचित्तवृत्तिनिरोध
योग इत्यङ्गीकारात् । क्लेशाः पुनः पञ्चधा प्रसिञ्चा अ-
विद्यास्मितारागद्वेषाभिनिवेशाः । नन्वविद्येत्यत्र किमा-
श्रीयते पूर्वपदार्थप्राधान्यम् अमक्षिकं वर्त्तत इतिवत्
उत्तरपदार्थप्राधान्यं वा राजपुरुष इतिवत् अन्यपदार्थ-
प्राधान्यं वा अमक्षिको देश इतिवत् तत्र न पूर्वः, पूर्व-
पदार्थप्रधानत्वे विद्यायाः प्रसज्यप्रतिषेधोपपत्तौ क्लेशा-
दिकारलत्वानुपपत्तेः अविद्याशब्दस्य स्त्रीलिङ्गत्वाभावा-
पत्तेय । न द्वितीयः, कस्यचिदभावेन विशिष्टाया विद्यायाः
क्लेशादिपरिपन्वित्वेन तद्वीजत्वानुपपत्तेः । न तृतीयः
“नब्जोऽस्त्यर्थानां बहूव्रीहिर्वा चोत्तरपदलोपः” इति
वृत्तिकारवचनासुसारेण अविद्यमाना विद्या यस्याः सा
[Page4207-b+ 38]
अविद्या बुडिरिति समाधिसिद्धौ तस्या अविद्यायाः क्ले-
शादिवीजत्वानुपपत्तेः विवेकख्यातिपूर्वकसर्ववृत्तिसम्पन्ना-
यास्तस्यास्तथात्वाप्रसङ्गाच्च उक्तञ्च अस्मितादीनां क्लेशाना-
मविद्यानिदानत्वम् । “अविद्याक्षेत्रत्वमुत्तरेषां प्रसुप्रतनु-
विच्छिन्नोदाराणामिति” । तत्र प्रसुप्तत्वं प्रबोधसहकार्य-
भाबेनानभिव्यक्तिः, तनुत्वं प्रतिपक्षभावनया शिथिलीक-
रणं, विच्छिन्नत्वं बलवता क्लेशेनाभिमवः, उदारत्वं सह-
कारिसन्निधिवशात् कार्यकारित्वम् । तदुक्तं वाचस्पति-
मिश्रेण व्यासभाष्यव्याख्यायाम् “प्रसुप्तास्तत्त्वलीनानां
तनुदग्धाश्च योगिमाम् । विच्छिन्नोदाररूपाश्च क्लेशा वि-
षयसङ्गिनाम्” इति द्वन्द्ववत् स्वतन्त्रपदार्थद्वयामवगमादु-
भयषदार्थप्रधानत्वं नाशङ्कितम् । तस्मात् पक्षत्रयेऽपि
क्लेशादिनिदानत्वमविद्यायाः प्रसिद्धं हीयेतेति चेत्
तदपि न शोभनं विभाति पर्युदासशक्तिमाश्रित्याविद्या-
शब्देन विद्याविरुद्धस्य विपर्य्ययज्ञानस्याभिधानमिति
वृद्धैरङ्गीकारात् । तदाह “नामधात्वर्थयीने तु नैव नञ्
प्रतिषेधकः । वदत्यब्राह्मणाधर्मावन्यमात्रविरोधिनाविति ।
वृद्धप्रयोगमस्या हि शब्दार्थाः सर्व एव नः तेन यत्र
प्रयुक्तो यो न तस्मादपनीयते” इति वाचस्पतिमिश्रैर-
प्युक्तं “लोकाधीनावधारणो हि शब्दार्थयोः सम्बन्धः
लोके चोत्तरपदार्थप्रधानस्यापि नञ उत्तरपदाभिधेयो-
पमर्दकस्य तद्विद्धतया तत्र तत्रोपलब्धेरिहापि तद्विरुद्धे
प्रवृत्तिरिति” । एतदेवाभिप्रेत्योक्तम् “अनित्याशुचिदुः-
खानात्मसु नित्यशुचिसुखात्मख्यातिरविद्येति” । अतस्मिं-
स्तद्बद्धिर्विपर्य्ययः इत्युक्तं भवति तद्यथा अनित्ये घ-
दादौ नित्यत्वामिमानः, अशुचौ कायादौ शुचित्वप्रत्ययः ।
“स्थानाद्वीजादवष्टम्भान्निष्यन्दान्निधनादपि । कायमा-
धेयशौश्रत्वात् पण्डिता ह्यशुचिं विदुः” इति “परिणाम-
तापसंस्कारैर्गुणवृत्तिनिरोधाच्च दुःखमेव सर्वं वियेकिन
इति” न्यायेन दुःखे स्रक्चन्दनवनितादौ सुखत्वारोपः
अनात्मनि देहाबात्मबुद्धिः । तदुक्तम् “अनात्मनि च
देहादावात्मबुद्धिस्तु देहिनाम् । अबिद्या तत्कृती बन्ध-
स्तन्नाशे मोक्ष उच्यते” इति एवमियमविद्या चतुष्प्रकारा
भवति । तन्वेतेष्वविद्याविशेषेषु किञ्चिदनुगतं सामान्य-
लक्षणं वर्णनीयम् अन्यथा विशेषस्यासिद्धेः । तथाचोक्तं
भट्टाचार्य्यैः “सामान्यलक्षणं त्यक्त्वा विशेषस्यैव मृज-
णम् । न शक्यं केवलं वक्तुमतोऽप्यस्य--न वाच्यता” इति
तदपि न वाच्यमतस्विंस्तदुरिति सामान्यलक्षणाभि-
[Page4208-a+ 38]
धानेन दत्तोत्तरत्वात् । सत्वपुरुषयोरहमस्मीत्येकताभि-
मानोऽस्मिता तदप्युक्तं “दृक्दर्शनशक्त्योरेकात्मत्वाभिमा-
नोऽस्मितेति” । सुखाभिज्ञस्य सुखानुस्मृतिपूर्वकः सुख-
साधनेषु तृष्णारूपो गर्द्धो रागः । दुःखज्ञस्य तदनुस्मृतिपु-
रःसरन्तत्साधनेषु निन्दा द्वेषः तदुक्तं “सुखानुशयी रागः
दुःखानुशयो द्वेषः” इति । किमत्रानुशयिशब्दे ताच्छी-
ल्यार्थे णिनिरिनिर्वा मत्वर्थीयोऽभिमतः नाद्यः “सुप्य-
जातौ णिनिस्ताच्छील्ये इत्यत्र सुषीति वर्त्तमाने पुनःसृव्-
ग्रहणस्य उषसर्गनिवृत्त्यर्थत्वेन सोपसर्गाद्धातोर्णिनेरनु-
त्पत्तेः यथा कथञ्चिदङ्गीकारेऽपि “अचोञ्णितीति” वृद्धि-
प्रसक्तावतिशाय्यादिपदवदनुशायिपदस्य प्रयोगप्रसङ्गात् । न
द्वितीयः “एकाक्षरात् कृतोजातेः सप्तम्याञ्च न तौ (इनि-
ठनौ) स्मृताविति” तत्प्रतिषेधादत चानुशयशब्दस्याजन्तत्वेन
कृदन्तत्वात् । तस्मादनुशयिशब्दो दुरुपपाद इति चेत्
नैतद्भद्रं भावानवबोधात् प्रायिकाभिप्रायमिदं वचनम् ।
अतएवोक्तं वृत्तिकारेण “इतिकरणो विवक्षार्थः सर्व-
त्राभिसम्वध्यते” इति तेन कचिद्भवति कार्य्यी कार्य्यि-
कस्तण्डुली तण्डुलिक इति तथा च कृदन्तात् जातेश्च
प्रतिषेधस्य प्रायिकत्वम् अनुशयशब्दस्य कृदन्ततया इनेरु-
पपत्तिरिति सिद्धम् । पूर्वजन्मानुभूतमरणदुःखानुभववास-
नाबलात् सर्वस्य प्राणभृन्मात्रस्याकृमेरा च विदुषः सञ्जाय-
मानः शरीरविषयादेर्मम वियोगी मा भ्दिति प्रत्यहं
निमित्तं विना प्रवर्त्तमानोभयरूपोऽभिनिवेशः पञ्चमः
क्लेशः मा च भूवं हि भूयासमिति प्रार्थनायाः प्रत्या-
त्ममनुभवसिद्धत्वात् तदाह “स्वरसवाही विदुषोऽपि तथा
रूढोऽभिनिवेशः” इति । ते चाविद्यादयः पञ्च सांसारि-
कविविधदुःखोपहारहेतुत्वेन पुरुषं क्लिश्नन्तीति क्लेशाः
प्रसिद्धाः । कर्माणि विहितप्रतिषिद्धरूपाणि ज्योति-
ष्टोमब्रह्महत्यादीनि विपाकाः कर्मफलानि जात्यायु-
र्भोगाः, आफलविपाकाच्चित्तभूमौ शेरते इत्याशयाः धर्मा-
धर्मसंस्काराः । तत्परिपन्थिचित्तवृत्तिनिरोधी योगः ।
निरोधो, नाभावमात्रमभिमतं तस्य तुच्छत्वेन भावरूपसं-
स्कारजननक्षमत्वासम्भवात् किन्तु तदाश्रयो मधुमतीमधु-
प्रतीकाविशोकासंस्कारशेषताव्यपदेश्यः घ्नित्तस्यावस्थावि-
शेषः निरुध्यन्तेऽस्मिन् प्रमाणाद्याश्चित्तवृत्तय इति व्यु-
त्पत्तेरुपपत्तेः । अभ्यासवैरान्याभ्यां वृत्तिनिरोधः । तत्र
स्थितौ भूयान् यत्रोऽभ्यासः । प्रकाशप्रवृत्तिरूपवृत्तिर-
हितस्य चित्तस्य स्वरूपनिष्ठः परिणामविशेषः स्थितिः ।
[Page4208-b+ 38]
तन्निमित्तीकृत्य यत्नः पुनः पुनस्तथात्वेन चेतसि निवेशन-
मभ्यासः । चर्मणि द्वीपिनं हन्तीतिबन्निमित्तार्थेयं सप्त-
मीत्युक्तं भवति “दृष्टानुश्रविकविषयवितृष्णस्य वशी-
कारसंज्ञा वैराग्यम्” । ऐहिकपारत्रिकविषयादौ दोष-
दर्शनान्निरभिलाषस्य ममैते विषया वश्याः नाहमेतेषां
वश्य इति विमर्शो वैराग्यमित्युक्तं भवति । समाधि-
प्ररिपन्थिक्लेशतनूकरणार्थं समाधिलाभार्थं च प्रथमं
क्रियायोगविधानपरेण योगिना मवितव्यं क्रियायोगस-
म्वादने अभ्यासवैराग्ययोः सम्भवात् तदुक्तं भगवता
“आरुरुक्षोर्मुनेर्योगं कर्म कारणमुच्यते । योगारूढस्य
तस्यैव शमः कारणमुच्यते” इति । क्रियायोगश्चोपदिष्टः
पतञ्जलिना “तपःस्वाध्यायेश्वरप्रणिधानागि क्रियायोगः”
इति । तपःस्वरूपं निरूपितं याज्ञवल्क्येन “विषि-
नोक्तेन मार्गेण कृच्छ्चान्द्रायणादिभिः । शरीरशोषणं
पाहुस्तपसां तप उत्तमम्” इति । प्रणवगायित्रीमन्त्र-
प्रभृतोनामध्ययनं स्वाध्याय इति । तत्र मन्त्रा द्विविधाः
वैदिकास्तान्त्रिकाश्च । वैदिकाश्च द्विविधाः प्रगीता अप्रगी-
ताश्च । तत्र प्रगीताः सामानि अप्रगीतार द्विविधाः
छन्दोबद्धास्तद्बिलक्षणाश्च । तत्र प्रथमा ऋचोद्वितीया
यजूंषि तदुक्तं जैमिनिना “तेषामृग् यत्रार्थवशेन पाद
व्यवस्था गीतिषु सामाख्या शेषे यजुःशब्द” इति । तन्त्रेषु
कामिककारणप्रपञ्चाद्यागमेषु ये ये वर्णितास्ते तान्ति-
काः । ते पुनर्मन्त्रास्त्रिविधाः स्त्रीपुञ्चपुंसकभेदात्तदाह
“स्त्रोपुंनसकत्वेन त्रिविधा मन्त्रजातयः । स्त्रीमन्त्रा
वह्निजायान्ताः नमोऽन्ताः स्युर्नपुंसकाः । शेषाः पुमांस-
स्ते शस्ताः सिद्धा वश्यादिकर्मणि” इति । स्नापनादि-
संस्काराभावेऽपि निरस्तसमस्तदोषत्वेन सिद्ध्हिहेतुत्वात्
सिद्धत्वम् । स च संस्कारो दशविधः मथितः शारदा-
तिलके “मन्त्राणां दश कथ्यन्ते संख्यारा सिद्धिदायिनः ।
निर्दोषतां प्रयान्त्याशु ते मन्त्राः साधु संस्कृताः । जननं
जीवनञ्चैव ताडनं बोधनं तथा । अभिषेकोऽथ बिम-
लीकरणाप्यायने पुनः । तर्पणं दीपनं गुप्तिर्दशैता मन्त्र-
संस्क्रियाः । मन्त्राणां मातृकावर्णादुद्धारो जननं
स्मृतम् । प्रणवान्तरितान् कृत्वा मन्त्रवर्णान् जपेत् सुधीः ।
मन्त्रार्णसंख्यया तद्धि जीवनं संप्रचक्षते । मन्त्रवर्णान्
समालिख्य ताडयेच्चन्दनाम्भसा । प्रत्येकं वायुवीजेन
ताडनं तदुदाहृतम् । वितिख्य षन्त्रवर्णांस्तु प्रसूनैः क-
रवीरजैः । मन्त्राक्षरेण संख्यातैर्हन्यात्तद्बोधनं मतम् ।
[Page4209-a+ 38]
स्यतन्त्रोक्तविधानेन मन्त्री मन्त्रार्णसङ्क्यया । अश्वत्थप-
ल्लवैर्मन्त्रमभिषिञ्चेद्विशुद्धये । संचिन्त्य मनसा मन्त्रं ज्यो-
तिर्मन्त्रेण निर्दहेत् । मन्त्रे मलत्रयं मन्त्री विमलीक-
रणं हि तत् । तारव्योमाग्निमनुयुक् ज्योतिर्मन्त्र उदा-
हृतः । कुशोदकेन जप्तेन प्रत्यर्णं प्रोक्षणं मनोः ।
वारिवीजेन विधिवदेतदाप्यायनं मतम् । मन्त्रेण वारिणा
मन्त्रे तर्पणं तर्पणं स्मृतम् । तारमायारमायोगो मनो-
र्दीपनमुच्यते । जप्यमानस्य मन्त्रस्य गोपनं त्वप्रकाश-
जम् । संस्कारा दश मन्त्राणां सर्वतन्त्रेषु गोपिताः ।
यत्कृत्वा सम्प्रदायेन मन्त्री वाञ्छितमश्नुते । रुद्धकीलि-
तविच्छिन्नसुप्तशप्तादयोऽपि च । मन्त्रदोषाः प्रणश्यन्ति
संस्कारैरेभिरुत्तमैः” इति । तदलमकाण्डताण्डवकल्पेन
मन्त्रशास्त्ररहस्योद्घोषणेन । ईश्वरप्रणिधानं नामाभिसंहि-
तानामनभिसंहितानाञ्च सर्वासां क्रियाणां परमेश्वरे पर-
मगुरौ फलानपेक्षया समर्पणम् । अत्रेदमुक्तम् “काम-
तोऽकामतो वापि यत्ककरोमि शुभाशुभम् । तत्सर्वं
त्वयि विन्यस्तं त्वत्प्रयुक्तः करोम्यहम्” इति । क्रिया-
फलसन्न्यासोऽपि भक्तिविशेषापरपर्य्यायं प्रणिधानमेव
फलानभिसन्धानेन कर्मकरणात् तथा च गीयते गी-
तासु भगवता “कर्मण्येवाधिकारस्ते मा फलेषु कदा-
चन । मा कर्म फलहेतुर्भूर्मा ते सङ्गोऽस्त्वकर्मणि” इति
फलाभिसन्धेरुपघातकत्वमभिहितं भगवद्भिर्नीलकण्ठभा-
रतीश्रीचरणैः “अपि प्रयत्र सम्पन्नं कामेनोपहतं
तपः । न तुष्टये महेशस्य श्वलीढमिव पायसम्” इति
णा च तपःस्वाध्यायेश्वरप्रणिधानात्मिका क्रिया योग-
साधनत्वाद्योग इति । शुद्धसारोपलक्षणावृत्त्याश्रयणेन
निरूप्यते यथायुर्घृतमिति । शुद्धसारोपलक्षणा नाम
लक्षणाप्रमेदः । मुख्यार्थबाधतद्योगाभ्यामर्थान्तरप्रतिपा-
दनं लक्षणा सा द्विविधा रूढिमूला प्रयोजनमूला च
तदुक्तं काव्यप्रकाशे “मुख्यार्थबाधे तद्योगे रूढितोऽथ
प्रयोजनात् । अन्योऽर्थी लक्ष्यते यत् सा लक्षणाऽऽरो-
पिता क्रिया” इति । यच्छब्देन लक्ष्यत इत्याख्याते गु-
यीभूतं प्रतिपादनमात्रं परामृश्यते । सा लक्षणेति
प्रतिनिर्दिश्यमानापेक्षया तच्छब्दस्य स्त्रीलिङ्गत्वोपपत्तिः ।
तदुक्तं कैयटैः “निर्दिश्यमानप्रतिनिर्दिश्यमानयोरैक्यमा-
यादयन्ति सर्वनामानि पर्य्यायेण तत्तल्लिङ्गमुपाददते” इति
तत्र कर्मणि कुशस इत्यादि रूढिलक्षणाया उदाहरणं
कुशान् लातीति व्युत्पत्या दर्भादानकर्त्तरि यौगिकं
[Page4209-b+ 38]
कुशलपदं विवेचकत्वसारूप्यात् प्रवीणे प्रवर्त्तमानम्
अनादिवृद्धव्यवहारपरम्परानुपातित्वेनाभिधानबत् प्रयो-
जनमनपेक्ष्य प्रवर्त्तते । तदाह “निरूढा लक्षणाः का-
श्चित् सामर्थ्यादभिधानवत्” इति । तस्मात् रूढिलक्ष-
णायाः प्रयोजनापेक्षा नास्ति । यद्यपि प्रयुक्तः शब्दः
प्रथमं मुख्यार्थं प्रतिपादयति तेनार्थेनार्थान्तरं लक्ष्यते
इति अर्थधर्मो लक्षणा तथापि तत्प्रतिपादके शब्दे
समारोपितः सन् शब्दव्यापार इति व्यपदिश्यते” इति ।
स च योगी यमादिभेदवशादष्टाङ्ग इति निर्दिष्टः । तत्र
यमा अहिंसादयः । तदाह पतञ्जलिः “अहिंसासत्या-
स्तेयब्रह्मचर्य्यापरिग्रहा यमाः” इति । नियमाः शौचा-
दयः । तदप्याह “शौचसन्तोषतपःस्वाध्यायेश्वरप्रणिधा-
नानि नियमाः” इति । एते च यमनियमा विष्णुपुराणे
दर्शिताः “ब्रह्मचर्य्यमहिंसां च सत्यास्तेयापरिग्रहान् ।
सेवेत यागी निष्कामो योग्यतां स्वं मनो नयन् ।
स्वाध्यायशौचसन्तोषतपांसि नियतात्मवान् । कुर्वीत
ब्रह्मणि परं परस्मिन् प्रवणं मनः । एते यमाः सनि-
यमाः पञ्च पञ्च प्रकीर्त्तिताः । विशिष्टफलदाः कामे
निष्कामाणां विमुक्तिदाः” इति । स्थिरसुखमासनं
पद्मासनभद्रासनवीरासनस्वस्तिकासनदण्डकासनसीपाश्र-
यपर्य्यङ्कक्रौञ्चनिषदनोष्ट्रनिषदनसमसंस्थानभेदाद्दशविधम्
“पादाङ्गुष्ठौ निबध्नीयाद्धस्ताभ्यां व्युत्क्रमेण तु । ऊर्वो-
रुपरि विप्रेन्द्र! कृत्वा पादतले उभे । पद्मासनं भवेदे-
तत् सर्वेषामभिपूजितम्” इत्यादिना याज्ञवल्क्यः पद्मा-
सनादिस्वरूपं निरूपितवान् तत्सर्वं ततएवावगन्तव्यम् ।
तस्मिन्नासनस्थैर्य्ये सति प्राणायामः प्रतिष्ठितो भवति ।
स च श्वासप्रश्वासयोर्गतिविच्छेदस्वरूपः तत्र श्वासो नाम
बाह्यस्य वायोरन्तरानयनम् । प्रश्वासः पुनः कौष्ठ्यस्य ब-
हिर्निःसारणम् । तयोरुभयोरपि सञ्चरणाभावः प्राणा-
यामः । ननु नेदं प्राणायामसामान्यलक्षणं तद्विशेषेषु
रेचकपूरककुम्भकप्रकारेषु तदनुगतेरयोगादिति चेन्नैष
दोषः सर्वत्रापि श्वासप्रश्वासगतिविच्छेदसम्भवात् तथा हि
कौष्ठ्यस्य वायोर्बहिर्निःसरणं रेचकः प्राणायामः प्रश्वा-
सत्वेन प्रागुक्तः । बाह्यवायोरन्तर्धारणं पूरकः यः
श्वासरूपः । अन्तस्तम्भवृत्तिः कुम्भकः यस्मिन् जलमिव
कुम्भे निश्चलतया प्राणाख्यो वायुरवस्थाप्यते । तत्र सर्वत्र
श्वासप्रश्वासद्वयगतिविच्छेदोऽस्त्येवेति नास्ति शङ्काव-
काशः । तदुक्तं “तस्मिन् सति श्वासप्रश्वासयोर्गतिविच्छेदः
[Page4210-a+ 38]
प्राणायामः” इति । स च वायुः सूर्य्योदयमारभ्य सार्द्ध-
घटिकाद्वयं धटीयन्त्रस्थितषटभ्रमणम्यायेन एकैकस्यां
नाड्यां भवति एवं सत्यहर्निशं श्वासप्रश्वासयोः षट्शता-
घिकैकविंशतिसहस्नाणि जायन्ते । अतएवोक्तं मन्त्र-
समर्पणरहस्यबेदिभिरजपामन्त्रसमर्पणे “षट्शतानि
गणेशाय षट्सहश्रं स्वयम्भुवे । विष्णवे षट्सहस्रञ्च
षट्सहस्रं पिनाकिने । स हस्रमेकं गुरवे सहस्नं पर-
मात्मने । सहस्रमात्मने चैवमर्पयानि कृतं जपम्” इति
तथा नाडीसञ्चरणदशायां वायोः सञ्चरणे पृथिव्यादीनि
तत्त्वानि वर्णविशेषवशात् पुरुषार्थाभिलाषुकैः पुरुषैरव-
गन्तव्यानि । तदुक्तपमियुक्तैः “सार्द्धं घटीद्वयं नाडी
रेकैकार्कोदयात् वहेत् । अरथट्टधटीभ्रान्तिन्यायो नाड्योः
पुनः पुनः । शतानि तस्य जायन्ते निश्वासोच्छ्वासयोर्नव ।
स्वस्वषट्कुद्विकैः २१६०० सङ्ख्याहोरात्रे सकले पुनः ।
षट्त्रिंशद्गुरुवर्णानां या वेला भणने भवेत् । सा वेला
मरुतो नाड्यन्तरे सञ्चरत्रो भवेत् । प्रत्येकं पञ्च तत्त्वानि
लाड्योश्च बहमानयोः । वहन्त्यहर्निशं तानि ज्ञातव्या-
बियतात्मभिः । ऊर्द्ध्वं वह्निरघस्तोयं तिरश्चीनः समी-
रणः । भूमिरर्द्धपुटे व्योम सर्वगं प्रवहेत् पुनः । वा-
योर्वह्नेरपां पृथ्व्या व्योम्नस्तत्त्वं वहेत् क्रमात् । वह-
न्त्योरुभयोर्नाढ्योर्ज्ञातव्योऽयं यथाक्रमम् । पृथ्व्याः
पलानि पञ्चाशच्चत्वारिंशत्तथाम्भसः । अग्नेस्त्रिंशत्
पुनर्वायोर्विंशतिर्नभसी दश । प्रवाहकालसंख्येयं हेतु-
र्विह्वलयोरथ । पृथ्वी पञ्चगुणा तोयं चतुर्गुणमथानलः ।
त्रिगुणोद्विगुणो वायुर्वियदेकगुणं भवेत् । गुणं प्रति
दश पणान्युर्व्यां पञ्चाशदित्यतः । एकैकहानिस्तोयादे-
स्तथा पञ्चगुणाः क्षितेः । तत्त्वाभ्यां भूजलाभ्यां स्यात्
शान्तिकार्य्ये फलोन्नतिः । दीप्तास्थिरादिके कृत्ये तेजो-
वाष्वम्बरेषु च । पृथ्व्यप्तेजोमरुद्व्योमतत्त्वानां चिह्न-
सुच्यते । आद्ये स्थैर्य्यं स्वचित्तस्य, शैत्ये कामोद्भवो भ-
व्रेत् । तृतीये कोपसन्तापौ चतुर्थे अञ्चलात्मता । पञ्चमे
शून्यतैव स्यादथ वा धर्मवासना । श्रुत्योरङ्गुष्ठकौ मध्या-
ङ्गुल्यौ नासापुटद्वये । स्मृक्वणोः प्रान्त्यकोपान्त्याङ्गुली
शेषे दृगन्तयोः । न्यस्यान्तर्भूपृथिव्यादितत्त्वज्ञानं भवेत्
क्रमात् । पीतश्वेतारुणश्यामैर्विन्दुभिर्निरुपाधि स्वम्”
इत्यादिना । यथावद्वायुतत्त्वमवगस्थ तन्नियमने विधीय-
माने विवेकज्ञानावरणकर्मक्षयो भवति । “तपो न परं
प्लाणायामादिति” । “दह्यन्ते ध्मायमानानां धातूनां हि
[Page4210-b+ 38]
यथा मलाः । पाणायामैस्तु दह्यन्ते तद्वदिन्द्रियपन्नगाः”
इति च । तदेवं यमादिभिः संस्कृतमनस्कस्य योगिनः
संयमप्रत्याहारः कर्त्तव्यः चक्षुरादीनामिन्द्रियाणां प्रति-
नियतरञ्जनीयकोपनीयसोहनीयप्रवणत्वप्रहाणेनाविकृत-
स्वरूपप्रवणचित्तानुकारः प्रत्याहारः इन्द्रियाणि विष-
येभ्यः प्रतीपमाह्रियन्तेऽस्मिन्निति व्युत्पत्तेः । ननु तदा
चित्तमभिनिविशते नेन्द्रियाणि तेषां बाह्यविषयत्वेन
तत्र सामार्थ्याभावादतः कथं चित्तानुकारः? अद्धा
अतएव वस्तुतस्तस्यासम्भवमभिसन्धाय सादृश्यार्थमिव
शब्दञ्चकार सूत्रकारः “स्वविषयासम्प्रयोगे चिचस्वरू-
पानुकार इवेन्द्रियाणां प्रत्याहारः” इति । सादृश्यञ्च
चित्तानुकारनिमित्तं विषयासम्प्रयोगः यदा चित्तं नि-
रुध्यते तदा चक्षुरादीनां निरोधे प्रयत्नान्तरं नापेक्ष-
णीयं यथा मधुकरराजं मधुमक्षिका अनुवर्त्तन्ते तथे-
न्द्रियाणि चित्तमिति । तदुक्तं विष्णुपुराणे “शब्दा-
दिष्वनुरक्तानि निगृह्याक्षाणि योगविंत् । कुर्य्याच्चित्तानु-
कारीणि प्रत्याहारपरायणः” इति । “वश्यता परमा तेन
ज्ञायतेऽतिचलात्मनः । इन्द्रियाणामवश्यैस्तैर्योगी
योगस्य साधकः” इति । नाभिचक्रहृदयपुण्डरीकनाड्य-
ग्रादावाध्यात्मिके हिरण्यगर्भप्रजापतिप्रभृतिके बाह्ये
वा देशे चित्तस्य विपयान्तरपरिहारेण स्थिरीकरणं
धारणा । तदाह “देशबन्धाश्चित्तस्य धारणेति” । पौरा-
णिकाश्च “प्राणायामेन पवनं प्रत्याहारेण चेन्द्रियम् ।
वशीकृत्य ततः कुर्य्याच्चित्तस्थानं शुभाश्रयम्” इति ।
तस्मिन् देशे ध्येयावलम्बनस्य प्रत्ययस्य विसदृशप्रत्ययप्र-
हाणेन प्रवाहीध्यानं तदुक्तं “तत्र प्रत्ययैकतानता
भ्यानमिति” । अग्यैरप्युक्तं “तदूपप्रत्ययैकाग्र्या सन्तति-
श्रान्यनिस्पृहा । तद्ध्यानं प्रथमैरङ्गैः षड्भिर्निष्पाद्यते
तथा” इति । प्रसङ्गाच्चरममङ्गं प्रागेव प्रत्यपीपदाम ।
तदनेन योगाङ्गानुष्ठानेनादरनैरन्तर्य्यदीर्घकालसेवितेन स-
माघिप्रतिपक्षक्लेशप्रक्षयेऽभ्यासवैराग्यवशान्मधुमत्यादिसमा-
धिलाभो भवति । अथ किमेवमकस्मादस्मानतिविकटाभि-
रत्यन्ताप्रसिद्धाभिः कर्णाटगौडलाटभाषाभिर्भीषयते भ-
वान्, न हि वयं भवन्तं भीषयामहे किन्तु मधुमत्यादिप-
दार्यव्युत्पादनेन तोषयामः ततश्चाकुतोभयेन भवता श्रूय-
तामवधानेन । तत्र मधुमती नामाभ्यासवैराग्यादिवशाद-
पास्तरजस्तमीलेशसुखप्रकाशमयसत्वभावनयाऽनवद्यवैशार-
द्यविद्योतनरूपा श्रतम्भरप्रज्ञाख्या समाधिसिद्धिः । तदुक्तं
[Page4211-a+ 38]
“ऋतम्भरा तत्र प्रज्ञेति” । ऋतं सत्यं बिमर्त्ति कदाचिदपि
न विपर्य्ययेणाच्छाद्यते तत्र स्थितौ दाद्ये सति द्वितीयस्य
योगिनः सा प्रज्ञा भवतीत्यर्थः । चत्वारः खलु योगिनः
प्रसिद्धाः प्रथमकल्पिको मधुमूमिकः प्रज्ञाज्योतिरतिक्रान्त-
भावनीयश्चेति । तत्राभ्यासे प्रवृत्तिमात्रज्योतिः प्रथमः
न त्वनेन प्रचित्तादिगोचरज्ञानरूपं ज्योतिर्वशीकृत-
मित्युक्तं मवति । ऋतम्भरप्रज्ञो द्वितीयः, भूतेन्द्रियजयी
तृतीयः परवैराग्यसम्पन्नश्चतुर्थः । मनोजवित्वादयो म-
धुप्रतीकसिद्धयः । तदुक्तं “मनोजवित्वं विकरणाभावः
प्रधानजयश्चेति” । मनोजवित्वं नाम कायस्य मनोवदुत्तमो
गतिलाभः विकरणाभावः कायनिरपेक्षाणामिन्द्रियाणा-
मभिमतदेशकालविषयापेक्षवृत्तिलाभः, प्रधानजयः प्रकृ-
तिविकारेषु सर्वेषु वशित्वम् । एताश्च सिद्धयः करण-
पञ्चकस्वरूपजयात् तृतीयस्य योगिनः प्रादुर्भवन्ति यथा
मधुन एकदेशोऽपि स्वदते तथा प्रत्येकमेव ताः सिद्धयः
स्वदन्त इति मधुप्रतीकाः । सर्वभावाद्यधिष्ठातृत्वादिरूपा-
विशोका सिद्धिः । तदाह “सत्वपुरुषाम्यताख्याति-
मात्रप्रतिष्ठस्य सर्वभावाधिष्ठातृत्वं सर्वज्ञत्वं चेति” । सर्वेषां
व्ययसायाव्यषसायात्मकानां गुणपरिणामरूपाणां भावानां
स्वामिवदाक्रमणं सर्षमावाधिष्ठातृत्वं तेषामेव शान्तोदिता-
व्यवदेश्यथर्मित्वेन स्थितानां विवेकज्ञानं सर्वज्ञातृत्वम् ।
तदुक्तं “विशोका वा ज्योतिष्मतीति” । सर्ववृत्तिप्रत्यस्तमये
परं वैराग्बमाश्रितस्य जात्यादिवीजानां क्लेशानां निरी-
वसमर्थो निर्वीजः समाधिः असम्प्रज्ञातपदवेदनीयः संस्का-
रशेषताव्यपदेश्यः चित्तस्यावस्थाविशेषः । तदुक्तं “विरामः
प्रत्ययाभ्यासपूर्वः संस्कारशेषोऽन्यऽ इति । एवञ्च सर्वतो
बिरज्रमानस्व तस्य पुरूषधौरेयस्म क्वेशवीजानि च निर्द-
ग्धशासिवीजकल्पानि प्रसवसामर्थ्यविधुराणि मनसा
सार्द्धं प्रत्यस्तं गच्छन्ति । तदेतेषु प्रलीनेषु निरुषप्लववि-
वेकख्यातिपरिपाकवशात् लार्यकारणात्मकानां प्रधाने-
कमः चितिशक्तिस्वरूपप्रतिष्ठा पुनर्बुद्धिसत्वामिश्चम्यन्धवि-
चुरा कैवल्यं लभते इति । सिद्धिद्वयी च मुक्तिरुक्ता पत-
ञ्जलिना “पुरुषार्थशून्यानां प्रतिप्रसवः कैवल्यं स्वरूपप्रतिष्ठा
वा चितिशक्तिरिति” । न चासिन् सत्यपि कस्मान्न
जायते जन्तुरिति वदितव्यं कारणाभावात् कार्य्याभाव
इति प्रमाणसिद्धार्थे नियोगानुयोगयोरयोगात् । अपरथा
कारणाभावेऽपि कार्यसम्भवे जणिवेधादयोऽन्धदिभ्यो
भवेयुः । तथा चानुपपन्नार्थतायामामाणको लौकिक
[Page4211-b+ 38]
उपपन्नार्थो मवेत् । तथा च श्रूयते “अन्धो मणि-
मविध्यत्तमनङ्गुलिरथावयत् (ग्रथितवान्) । अग्रीवस्त्रं
प्रत्यमुञ्चत् (पिनद्धवान्) तमजिह्वोऽप्यभ्यपूजयत्” (स्तुत-
वातिति) यावत् । एवञ्च चिकित्साथास्त्रवद्योनशास्त्रं
चतुर्व्यूहं यथा चिकित्साशास्त्रं रोगो रोगहेतुरारोग्यं
भेषजमिति तथेदमपि संसारः संसारहेतुर्मोक्षो मोक्षो-
पाय इति । तत्र दुःखमयः संसारो हेयः, वधान-
पुरुषयोः संयोनो हेयभोनहेतुः, तस्यात्यन्तिकी निवृ-
त्तिर्हानं तदुपायः सम्यन्दर्शनम् । एवमन्यदपि शास्त्रं
यथासम्भवं चतुर्व्यूहमूहनीयमिति सर्वग्रवदातम्” ।
<LEND>
