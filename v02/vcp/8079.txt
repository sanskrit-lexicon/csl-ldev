<L>8079<pc>0910,b<k1>इक्षुमूल<k2>इक्षुमूल
इक्षुमूल¦ पु० इक्षुरसतुल्योमेहः । सुश्रुतोक्ते प्रमेहभेदे तद्भेदा
<>विंशतिर्निदानसहितास्तत्रोक्ता यथा “दिवास्वप्नव्यायामा-
<>लस्यप्रसक्तं शीतस्निग्धमधुरमद्यद्रवान्नपानसेविनं पुरुषं
<>जानीयात्प्रमेही भविष्यतीति । तस्य चैवं प्रवृत्तस्यापरिपक्वा
<>एव वातपित्तश्लेष्माणो यदा मेदसा सहैकत्वमुपेत्य मूत्र-
<>वाहिस्रोतांस्यनुसृत्याधो गत्वा वस्तेर्मुखमाश्रित्य निर्भिद्यन्ते
<>तदा प्रमेहान् जनयन्ति । तेषान्तु पूर्व्वरूपाणि हस्त-
<>पादतलदाहः स्निग्धपिच्छिलगुरुता गात्राणां मधुर-
<>शुक्लमूत्रता तन्द्रा सादः पिपासा दुर्गन्धश्च श्वासस्तालु
<>गलजिह्वादन्तेषु मलोत्पत्तिर्जटिलीभावः केशानां वृद्धिश्च
<>नखानाम् । तत्राविलप्रभूतमूत्रलक्षणाः सर्व्व एव सर्व्वं
[Page0911-a+ 38]
<>दोषसमुत्थाः सह पिडकाभिः । तत्र कफादुदकेक्षुसुरा-
<>सिकताशनैर्लवणपिष्टसान्द्रशुक्रफेनमेहाः दश साध्या दोष-
<>दूष्याणां समक्रियत्वात् । पित्तान्नीलहरिद्राम्लक्षारमञ्जि-
<>ष्ठाशोणितमेहाः षट् याप्या दोषदूष्याणां विषमक्रिय-
<>त्वात् । वातात्सर्पिर्वसाक्षौद्रहस्तिमेहाश्चत्वारोऽसाध्यतमा
<>महात्ययिकत्वात् । तत्र वातपित्तमेदोभिरन्वितः श्लेष्मा
<>श्लेष्मप्रमेहान् जनयति वातकफशोणितमेदोभिरन्वितं
<>पित्तं पित्तप्रमेहान् । कफपित्तवसामज्जमेदोभिरन्वितो
<>वायुर्व्वातप्रमेहान् । तत्र श्वेतमवेदनमुदकमेही मेहति
<>इक्षुरसतुल्यमिक्षुमेही, सुरामेही सुरातुल्यं, सरु-
<>जम् सिकतानुविद्धं सिकतामेही शनैः सकफ मृत्स्नं
<>शनैर्मेही, विशदं लवणतुल्यं लवणमेही, हृष्टरोमा पिष्ट-
<>रसतुल्यं पिष्टमेही, आविलं सान्द्रं सान्द्रमेही, शुक्रतुल्यं
<>शुक्रमेही स्तोकं स्तोकं सफेनं फेनमेही मेहति । अत ऊर्द्धं
<>पित्तनिमित्तान्वक्ष्यामः । सफेनमच्छं नीलं नीलमेही मेहति
<>सदाहं हरिद्राभं हरिद्रामेही, अम्लरसगन्धमम्लमेही, स्रुत
<>क्षारप्रतिभं क्षारमेही, मञ्जिष्ठोदकप्रकाशं मञ्जिष्ठामेही ।
<>शोणितप्रकाशं शोणितमेही मेहति । अत जर्द्धं वात-
<>निमित्तान्वक्ष्यामः । सर्पिः प्रकाशं सर्पिर्मेही मेहति
<>वसाप्रकाशं वसामेही, क्षौद्ररसवर्णं क्षौद्रमेही, मत्तमातङ्ग
<>वदनुप्रवृद्धं हस्तिमेही मेहति । मक्षिकोपसर्पणमालस्यं
<>मांसोपचयः प्रतिश्यायः शैथिल्यारोचकाविपाकाः कफप्र-
<>सेकच्छर्द्दिनिद्राकासश्वासाश्चेति श्लेष्मजानामुपद्रवाः । वृष-
<>णयोरवदरणं वस्तिभेदो मेढ्रतोदो हृदिशूलमम्लीकाज्वरा-
<>तीसारारोचका वमथुः परिधूमायनं दाहो मूर्च्छा पिपासा
<>निद्रानाशः पाण्डुरोगः पीतविण्मुत्रनेत्रत्वञ्चेति पैत्ति-
<>कानाम् । हृद्ग्रहो लौल्यमनिद्रा स्तम्भः कम्पः शूलं बद्ध-
<>पुरोषत्वञ्चेति वातजानाम् । एवमेते विंशतिः प्रमेहाः
<>सोपद्रवा व्याख्याताः । तत्र वसामेदोभ्यामभिपन्नशरीरस्य
<>त्रिभिर्दोषैश्चानुगतधातोः प्रमेहिणो दश पिडका जायन्ते ।
<>तद्यथा । शराविका सर्षपिका कच्छपिका जालिनी विनता
<>पुत्त्रिणी मसूरिका अलजी विदारिका विद्रधिका चेति ।
<>शरावमात्रा तद्रूपा निम्नमध्या शराविका । गौरसर्षप-
<>संस्थाना तत्प्रमाणा च सर्षपी । सदाहा कूर्म्मसंस्थाना
<>ज्ञेया कच्छपिका बुधैः । जालिनी तीव्रदाहा तु मांस-
<>जालसमावृता । महती पिडका नीला पिडका विनता
<>स्मृता । महत्यल्पाचिता ज्ञेया पिडका सा तु पुत्त्रिणी ।
<>मसूरसमसंस्थाना ज्ञेया सा तु मसूरिका । रक्तासिता
[Page0911-b+ 38]
<>स्फोटवती दारुणा त्वलजी भवेत् । विदारी कन्दवद्वृत्ता
<>कठिना च विदारिका । विद्रधेर्ल्लक्षणैर्युक्ता ज्ञेया विद्रधिका
<>बुधैः । ये यन्मयाः स्मृता मेहास्तेषामेतास्तु तत्कृताः ।
<>गुदे हृदि शिरस्यंसे पृष्ठे मर्म्मणि चोत्थिताः । सोप-
<>द्रवा दुर्ब्बलस्य पिडकाः परिवर्ज्जयेत् । कृत्स्नं शरीरं
<>निष्पीड्य मेदोमज्जवसायुतः । अधः प्रक्रमते वायुस्तेना-
<>साध्यास्तु वातजाः । प्रमेहपूर्व्वरूपाणामाकृतिर्यत्र दृश्यते ।
<>किञ्चिच्चाप्यधिकं भूत्रं तं प्रमेहिणमादिशेत् । कृत्स्नान्य-
<>र्डानि वा यस्मिन् पूर्व्वरूपाणि मानवे । प्रवृत्तभूत्रमत्यर्थं
<>तं प्रमेहिणमादिशेत् । पिडकापीडितं गाढमुपसृष्ट-
<>मुपद्रवैः । मधुमेहिनमाचष्टे स चासाध्यः प्रकीर्त्तितः ।
<>स चापि गमनात् स्थानं, स्थानादासनमिच्छति । आसनाद्वृ-
<>णुते शय्यां, शयनात् स्वप्नमिच्छति । यथाहि वर्ण्णानां पञ्चा-
<>नामुत्कर्षापकर्षकृतेन संयोगविशेषेण शवलबभ्रुकपिलकपो-
<>तमेचकादीनाम् वर्णानामनेकेषामुत्पत्तिर्भवति । एवमेव दो-
<>षधातुमलाहारविशेषेणोत्कर्षापकर्षकृतेन संयोगविशेषेण ।
<>भवति चात्र । सर्वएव प्रमेहास्तु कालेनाप्रतिकारिणः ।
<>मधुमेहत्वमायान्ति तदाऽसाध्या भवन्ति हि” तत्रैव चिकित्-
<>सास्थाने सर्वप्रमेहस्य प्रकारान्तरेण द्वैविध्यमुक्तम् ।
<>यथा “द्वौ प्रमेहौ सहजोऽपथ्यनिमित्तश्च भवतः तत्र
<>सहजोमातृपितृवीजदोषकृतः । अहिताहारजोऽपथ्यनि
<>मित्तः । तयोः पूर्व्वेणोपद्रुतः कृशोरूक्षोऽल्पाशी पिपासुर्भृशं
<>परिसरणशीलश्च भवति उत्तरेण स्थूलोबह्वाशी स्निग्धः-
<>शय्यासनस्वप्नप्रायेणेति” “तत्रोदकमेहिनं पारिजात-
<>कषायं पाययेत् इक्षुमेहिनं वैजयन्ती कषायम्” च सुश्रु०
<LEND>
