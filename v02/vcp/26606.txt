<L>26606<pc>3807,b<k1>द्वापर<k2>द्वापर
द्वापर¦ पु० द्वौ परौ प्रकारौ विषयौ यस्य पृषो० । १ संशये ।
द्वाभ्यां सत्यत्रेताभ्यां परः पृषो० । २ सत्यत्रेतायुगानन्तरे
युगभेदे च । ३ द्व्यङ्कसंख्यान्वितपार्श्वकपाशके न० अय-
शब्दे ३३४ पृ० दृश्यम् । द्वापरयुगमानञ्च “अष्टौ
शतसहस्राणि वर्षाणां मानुषाणि तु । चतुःषष्टिः
सहस्राणि वर्षाणां द्वापरं युगय्” मत्स्यपु० १४१ अ० ।
तद्धर्मभेदश्च तत्र १४३ अ० उक्तो यथा
<फ्>“अत ऊर्द्ध्वं प्रवक्ष्यामि द्वापरस्य विधिं पुनः ।
तत्र त्रेतायुगे क्षीणे द्वापरं प्रतिपद्यते । द्वापरादौ
प्रजानान्तु सिद्धिस्त्रेतायुगे तु या । परिवृत्ते युगे
तस्मिंस्ततः सा वै प्रणश्यति । ततः प्रवर्त्तिते तासां
प्रजानां द्वापरे पुनः । लोभोधृतिर्बणिग्युद्धं तत्त्वा-
नामविनिश्चयः । प्रध्वंसश्चैव वर्णानां कर्मणान्तु विप-
र्य्ययः । यात्रा बधः परोदण्डोमानोदर्पोऽक्षमा बलम् ।
तथा रजस्तमोभूतः प्रवृत्ते द्वापरे पुनः । आद्ये कृते ना-
धर्मोऽस्ति स त्रेतायां प्रवर्त्तितः । द्वापरे व्याकुलोभूत्वा
कलौ धर्मः प्रणश्यति । वर्णानां द्वापरे धर्माः सङ्कीर्यन्ते
[Page3808-a+ 38]
तथाऽऽश्रमाः । द्वैधमुत्पद्यते चैव युगे तस्मिन् श्रुतिस्मृतौ ।
द्विधा श्रुतिः स्मृतिश्चैव निश्चयो नाधिगम्यते । अनिश्च-
यावगमनाद्धर्मतत्त्वं न विद्यते । धर्मतत्त्वे ह्यविज्ञाते
मतिभेदस्तु जायते । परस्परं विभिन्नास्ते दृष्टीनां
विभ्रमेण तु । अतो दृष्टिविभिन्नैस्तैः कृतमत्याकुलन्त्रि-
दम् । एको वेदश्चतुष्पादः संहृत्य तु पुनः पुनः । संक्षे
पादायुषश्चैव व्यस्यते द्वापरेत्विह । वेदश्चैकश्चतुर्द्धा तु
व्यस्यते द्वापरादिषु । ऋषिपुत्रैः पुनर्वेदा भिद्यन्ते दृष्टि-
विभ्रमैः । ते तु ब्राह्मणविन्यासैः स्वरक्रमविपर्ययैः ।
संहिता ऋग्यजुःसाम्नां संहृतास्तैर्महर्षिभिः । सामा-
न्याद्वैकृताच्चैव दृष्टिभिन्नैः क्वचित् क्वचित् । ब्राह्मणं
कल्पसूत्राणि भाष्यविद्यास्तथैव च । अन्ये तु प्रस्थिता-
स्तान्वै केचित्तान् प्रत्यवस्थिताः । द्वापरेषु प्रवर्तन्ते
भिन्नार्थैस्तैः स्वदर्शनैः । एकमाध्वर्यवं पूर्वमासीद्द्वै-
धन्तु तत् पुनः । सामान्यविपरीतार्थैः कृतं शास्त्राकुल-
न्त्विदम् । आध्वर्यवञ्च प्रस्थानैर्बहुधा व्याकुलीकृतम् ।
तथैवाथर्वणां साम्नां विकल्पैः स्वस्य संक्षयैः । व्याकुलो
द्वापरेष्वर्थः क्रियते भिन्नदर्शनैः । द्वापरे सन्निवृत्ते ते
वेदा नश्यन्ति वै कलौ । तेषां विपर्ययोत्पन्ना भवन्ति
द्वापरे पुनः । अवृष्टिर्भरणं चैव तथैव व्याध्युपद्रवाः ।
वाङमनःकर्मभिर्दुःखैर्निर्वेदो जायते ततः । निर्वेदा-
ज्जायते तेषां दुःखमोक्षविचारणा । विचारणायां
वैराग्यं वैराग्याद्दोषदर्शनम् । दोषाणां दर्शनाच्चैव
ज्ञानोत्पत्तिस्तु जायते । तेषां मायाविनां पूर्वं मर्त्ये
स्वायम्भुवेऽन्तरे । उत्पत्स्यन्तीह शास्त्राणां द्वापरे
परिपन्थिनः । आयुर्वेदविकल्पाश्च अङ्गानां ज्योतिषस्य
च । अर्थशास्त्रविकल्पाश्च हेतुशास्त्रविकल्पनम् ।
प्रक्रिया कल्पसूत्राणां भाष्यविद्याविकल्पनम् । स्मृति-
शास्त्रप्रभेदाश्च प्रस्थानानि पृथक् पृथक् । द्वापरेष्वभि-
वर्त्तन्ते मतिभेदास्तथा नृणाम् । मनसा कर्मणा वाचा
कृच्छाद्वार्त्ता प्रसिध्यति । द्वापरे सर्वभूतानां कालः
क्लेशपरः स्मृतः । लोभो धृतिर्बणिग्युद्धन्तत्त्वानामवि-
निश्चयः । वेदशास्त्रप्रणयनं वर्णानां सङ्करस्तथा । वर्णा-
ऽऽश्रमपरिध्वंसः कामद्वेषौ तथैव च” ।
“कारिष्यते परिभवः कलिना नलस्य । तां द्वापरस्तु
मतनूमदुनोत् पुरस्तात् । भैमीनलोपयमनं पिशुनौ स-
हेते न द्वापरः किल कलिश्च युगे जगत्याम्” नैष०
<LEND>
