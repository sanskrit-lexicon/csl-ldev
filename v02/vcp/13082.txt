<L>13082<pc>1899,b<k1>कामशक्ति<k2>कामशक्ति
कामशक्ति¦ स्त्री । कामस्य शक्तिर्नायिकाभेदः । पदार्था-
दर्शे राघवभट्टोक्ते १ कामदेवपत्नीभेदे । सा च पञ्चाशद्विधा
यथा “रतिः १ प्रीतिः २ कामिनी च ३, मोहिनी ४
कमलप्रिया ५ । विलासिनी ६ कल्पलता ७, श्यामला
च ८ शुचिस्मिता ९ । विस्मिताक्षी १० विशालाक्षी ११,
लेलिहाना १२ दिगम्बरा १३ । वामा १४ कुब्जा १५
धरा १६ नित्या १७, कल्याणी १८ मोहिनी १९ तथा ।
सुलोचना २० सुलावण्या २१, तथैव च विमर्द्दिनी २२ ।
कलहप्रिया २३ चेकाक्षी २४, सुमुखी २५ नलिनी २६
तथा । जटिला २७ पालिनो २८ चेव शिवा २९ मुग्धा ३०
रसा ३१ भ्रमा ३२ । चारुलोला ३३ चञ्चला ३४
च, दीर्घजिह्वा ३५ रतिप्रिया ३६ । लोलाक्षी ३७
भृङ्गिणी ३८ चैव० पाटला ३९ मादिनी ४० तथा ।
माला ४३ च हंसिनी ४२ विश्वतोमुखी ४३ नन्दिनी ४४
तथा । राञ्जनी च तथा कान्तिः ४६ । कलकण्ठी ४७
वृकोदरा ४८ । मेघश्यामा ४० रुषोन्मत्ता ५०, एवं
पञ्चाशदीरिताः । शक्तयः कुङ्कुमनिभाः सर्व्वाभरण-
भूषिताः । नीलोत्पलकरा ध्येयास्त्रैलोक्याकर्पलक्षमाः”
इति । तन्त्रसारे कामरतिन्यासे पञ्चाशद्वर्ण्णात्मकमातृ-
काया एकैकवर्ण्णयोगेन कामशबददर्शितानां पञ्चाशतः
कामानां योगेन च एतासां न्यासोऽभिहितः । तत्र-
नाममात्रे क्वचिद्भोदोऽस्ति । “पञ्चाशद्वर्ण्णगुणिता
पञ्चाशद्वर्ण्णमालिकाम् । सूते तद्वर्ण्णतोभिन्नां तथा रुद्रा-
दिकान् क्रमादिति” शा० ति० पद्यव्या० राघवभट्टेन
आदिपदेन पञ्चाशत्कामास्तच्छक्तयश्च ग्राह्या इति कीर्त्त-
णात् पञ्चाशदेव कामशक्तयः । अतः शब्दकल्पद्रुमे
कामशब्दे रतिभेदस्यैकपञ्चाशत्त्व यत् प्रतिज्ञातं तत्-
[Page1900-a+ 38]
प्रामादिकमेव । किञ्च एकपञ्चाशत्कामशक्तयो रतिशब्दे
द्रष्टव्या इत्युक्तिरापि प्रतिज्ञामात्रं रतिशब्दे तत्र तन्नामा-
नुल्लेखनात् पञ्चाशत्कामानामेकपञ्चाशत् शक्तयोऽ-
ऽनुपपन्ना एवेति बोध्यम् ।
<LEND>
