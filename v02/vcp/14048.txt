<L>14048<pc>2100,a<k1>कुन्तीतनय<k2>कुन्तीतनय
कुन्तीतनय¦ पु० ६ त० । कुन्त्यां धर्म्मादितो जातेषु ३ युधि-
[Page2100-b+ 38]
ष्ठिरादिषु त्रिषु सूर्य्या जाते ४ कर्ण्णे च । तत्कथा यथा
“यस्यां (कुन्त्याम्) स धर्म्मविद्राजा धर्म्माज्जज्ञे युधि-
ष्ठिरः । भीमसेनस्तथा वातादिन्द्राच्चापि धनञ्जयः” हरिवं०
३५ अ० । कर्ण्णोत्पत्तिकथा भा० आ० १११ अ० यथा
“शूरो नाम यदुश्रेष्ठो वसुदेवपिताऽभवत् । तस्य कन्या
पृथा नाम रूपेणाप्रतिमा भुवि । पितृस्वस्रीयाय सुता-
मनपत्याय भारत! । अग्र्यमग्रे प्रतिज्ञाय खस्यापत्यं स
सत्यवाक् । अग्रजामथ तां कन्यां शूरोऽनुग्रहकाङ्क्षि-
णे । प्रददौ कुन्तिभोजाय सस्ता सख्ये महात्मने ।
नियुक्ता सा पितुर्गेहे ब्राह्मणातिथिपूजने । उग्रं प-
र्य्यचरत्तत्र ब्राह्मणं शंसितव्रतम् । निगूढनिश्चयं धर्म्मे
यं तं दुर्व्वाससं विदुः । तमुग्रं शंसितात्मानं सर्व्वयत्नै-
रतोषयत् । तस्यै स प्रददौ मन्त्रमापद्धर्म्मान्ववेक्षया । अ-
भिचारादिभिर्युक्तमब्रवीच्चैव तां मुनिः । यं यं देवं
त्वमेतेन मन्त्रेणावाहयिष्यसि । तस्य तस्य प्रसादेन
तव पुत्रो भविष्यति । तथोक्ता सा तु विप्रेण कुन्ती
कौतूहलान्विता । कन्या सती देवमर्कमाजुहाव यश-
स्विनी । सा ददर्श तमायान्तं भास्करं लोकभावनम् ।
विस्मिता चानवाद्याङ्गी दृष्ट्वा तन्महदद्भुतम् । तां समा-
साद्य देवस्तु विवस्वानिदमब्रवीत् । अयमस्म्यसितापाङ्गि ।
ब्रूहि किं करवाणि ते । कुन्त्युवाच । कश्चिन्मे ब्रा-
ह्मणः प्रादाद्वरं विद्याञ्च शत्रुहन्! । तद्विजिज्ञास-
याह्वानं कृतवत्यस्मि ते विभो! । एतस्मिन्नपराधे त्वां
शिरसाहं प्रसादये । योषितो हि सदा रक्ष्याः स्व-
पराधेऽपि नित्यशः । सूर्य्य उवाच । वेदाहं सर्वमे-
वैतत् यद्दुर्व्वासा वरं ददौ । संत्यज्य भयमेवेह
क्रियतां सङ्गमो मम । अमोघं दर्शनं मह्यमाहूत-
श्चास्मि ते शुभे! । वृथाह्वानेऽपि ते भीरु! दोषः स्यान्नात्र
संशय । वैशम्पायन उवाच । एवमुक्ता बहुविधं सा-
न्त्वपूर्व्वं बिवस्वता । सा तु नैच्छद्वरारोहा कन्याह-
मिति भारत! । बन्धुपक्षभयाद्भीता लज्जया च यश-
स्विनी । तामर्कः पुनरेवेदमव्रवीद्भरतर्षभ! । मत्प्रसा-
दान्न ते राज्ञि! भविता दोष इत्युत । एवमुक्त्वा स
भगवान् कुन्तिराजसुतां तदा । प्रकाशकर्त्ता तपनः स-
म्बभूव तया सह । तत्र वीरः समभवत् सर्वशस्त्र-
भृतांवरः! आमुक्तकवचः श्रीमान् देवगर्भः श्रियान्वितः ।
सहजं कवचं बिभ्रत् कुण्डलोद्द्योतिताननः । अजायत
सुतः कर्णः सर्व्वलोकेषु विश्रुतः । प्रादाच्च तस्य कन्यात्व
[Page2101-a+ 38]
पुनः स परमद्युतिः । दत्त्वा च तपतां श्रेष्ठो दिवमा-
चक्रमे ततः । दृष्ट्वा कुमारं जातं सा वार्ष्णेयी दीन-
मानसा । एकाग्रं चिन्तयामास किं कृत्वा सुकृतं भवेत् ।
गूहमानापचारं सा बन्धुपक्षभयात्तदा । उत्ससर्ज्ज-
कुमारं तं जले कुन्ती महाबलम्” ।
युधिष्ठिरादुत्पत्तिस्तत्रैव १२२ । १२३ अ० यथा
“एवमुक्ता ततः कुन्ती पाण्डुं परपुरञ्जयम् । प्रत्युवाच
वरारोहा भर्त्तुः प्रियहिते रता । पितृवेश्मन्यहं
बाला नियुक्ताऽतिथिपूजने । उग्रं पर्य्यचरन्तत्र ब्राह्म-
णं शंसितव्रतम् । निगूढनिश्चयं धर्म्मे यन्तं दुर्वा-
ससं विदुः । तमहं शंसितात्मानं सर्व यत्नैरतोषयम् ।
स मेऽभिचारसंयुक्तमाचष्ट भगवान् वरम् । मन्त्रन्त्वि-
मञ्च मे प्रादादब्रवीच्चैव मामिदम् । यं यं देवं त्वमे-
तेन मन्त्रेणावाहयिष्यसि । अकामो वा सकामो वा
वशं ते समुपैव्यति । तस्य तस्य प्रसादात्ते राज्ञि! पुत्रो
भविष्यति । इत्युक्ताहं तदा तेन पितृवेश्मनि भारत! ।
ब्राह्मणस्य वचस्तथ्यं तस्य कालोऽयमागतः । अनुज्ञाता
त्वया देवमाह्वयेयमहं नृप! । तेन मन्त्रेण राजर्षे! यथा
स्यान्नौ प्रजा हिता । आवाहयामि कं देवं ब्रूहि
सत्यवतांवर! । त्वत्तोऽनुज्ञाप्रतीक्षां मां बिद्व्यस्मिन्
कर्म्मणि स्थिताम् । पाण्डुरुवाच । अद्यैव त्वं वरा-
रोहे! प्रयतस्व यथाविधि । धर्म्म मावाहय शुभे! स हि
देवेषु पुण्यभाक् । अधर्म्मेण न नो धर्म्मः संयुज्येत
कथञ्चन । लोकश्चायं वरारोहे! धर्म्मोऽयमिति मन्यते ।
धार्म्मिकश्च कुरूणां स भविष्यति न संशयः । धर्म्मेण
चापि दत्तस्य नाधर्म्मे रंस्यते मनः । तस्माद्धर्म्मं
पुरस्कृत्य नियता त्वं शुचिस्मिते! । उपचाराभिचाराभ्यां
धर्म्ममावाहयस्व वै । वैशम्पायन उवाच । सा तथोक्ता
तथेत्युक्त्वा तेन भर्त्रा वराङ्गना । अभिवाद्याभ्यनुज्ञाता
प्रदक्षिणमवर्त्ततं” । “संवत्सरधृते गर्व्भे गान्धार्य्या
जनमेजय । आह्वयामास वै कुन्ती गव्र्भार्थे धर्म्म-
मच्युतम् । सा बलिं त्वरिता देवी धर्म्मायोपज-
हाव ह । जजाप विधिवज्जप्यं दत्तं दुर्व्वाससा
पुरा । आजगाम ततो देवो धर्म्मो मन्त्रबलात्ततः ।
विमाने सूर्य्यसङ्काशे कुन्ती यत्र जपस्थिता । विहस्य
तां ततो ब्रूयाः कुन्ति! किन्ते ददाम्यहम् । सा तं वि-
हस्यमानापि पुत्रं देह्यब्रवीदिदम् । संयुक्ता सा हि
धर्म्मेण योगमूर्त्ति धरेण ह । लेभे पुत्रं वरारोहा सर्व्व-
[Page2101-b+ 38]
प्राणभृतां हितम् । ऐन्द्रे (ज्येष्ठाभे) चन्द्रसमायुक्ते सु-
हूर्त्तेऽभिजितेऽष्टमे । दिवामध्यगते सूर्य्ये तिथौ पूर्णे-
ऽतिपूजिते । समृद्धयशसं कुन्ती सुषाव प्रवरं सुतम् ।
जातमात्रे सुते तस्मिन् वागुवाचाशरीरिणी । एष धर्म्म-
भृतां श्रेष्ठो भविष्यति नरोत्तमः । विक्रान्तः सत्यवाक्
चैव राजा पृथ्व्यां भविष्यति । युधिष्ठिर इति ख्यातः
पाण्डोः प्रथमजः सुतः । भविता प्रथितो राजा त्रिषु
लोकेषु विश्रुतः । यशसा तेजसा चैव वृत्तेन च समन्वितः ।
धार्म्मिकं तं सुतं लब्ध्वा पाण्डुस्तां पुनरब्रवीत् ।
प्राहुः क्षत्रं बलज्येष्ठं बलश्रेष्ठं सुतं वृणु । ततस्तथोक्ता
भर्त्रा तु वायुमेवाजुहाव सा । ततस्तामागतो वायुर्मृ-
गारूढो महाबलः । किन्ते कुन्ति! ददाम्यद्य ब्रूहि यत्ते
हृदि स्थितम् । सा सलज्जा विहस्याह पुत्रं देहि सु-
रोत्तम! । बलबन्तं महाकायं सर्व्वदर्षप्रभञ्जनम् । त-
स्माज्जज्ञे महाबाहुर्भीमो भीमपराक्रमः । तमप्यतिबलं
जातं वागुवाचाशरीरिणी । सर्व्वेषां बलिनां श्रेष्ठो
जातोऽयमिति भारत । इदमत्यद्भुतं चासीज्जातमात्रे
वृकोदरे । यदङ्कात् पतितो मातुः शिलां गात्रैरचूर्ण-
यत् । कुन्ती व्याघ्रभयोद्विग्ना सहसोत्पतिता किल ।
नान्वबुध्यत संसुप्तमुत्सङ्गे स्वे वृकोदरम् । ततः स व-
ज्रसङ्घातः कुमारो न्यपतद्गिरौ । पतता तेन शतधा
शिला गात्रैर्विचूर्णिता । तां शिलां चूर्णितां दृष्ट्वा
पाण्डुर्व्विस्मयमागतः । यस्मिन्नहनि भीमस्तु जज्ञे
भरतसत्तम! । दुर्य्योधनोऽपि तत्रैव प्रजज्ञे वसुधाधिप! ।
जाते वृकोदरे पाण्डुरिदं भूय्ॐऽन्वचिन्तयत् । कथं नु
मे वरः पुत्रो लोकश्रेष्ठो भवेदिति । दैवे पुरुषकारे च
लोकोऽयं सम्प्रतिष्ठितः । तत्र दैवन्तु विधिना कालयु-
क्तेन लभ्यते । इन्द्रो हि राजा देवानां प्रधान इति
नः श्रुतम् । अप्रमेयबलोत्साहो वीर्य्यवानमितद्युतिः ।
सन्तोषयित्वा तपसा पुत्रं लप्स्ये महाबलम् । यं दास्यति
स मे पुत्रं स वरीयान् भविष्यति । अमानुषान्मानु-
षांश्च संग्रामे स हनिष्यति । कर्म्मणा मनसा वाचा
तस्मात्तप्स्ये महत्तपः । ततः पाण्डुर्महाराजोमन्त्र-
यित्वा महर्षिभिः । दिदेश कुन्त्याः कौरव्यो व्रतं
संवत्सरं शुभम् । आत्मना च महाबाहुरेकपाद-
स्थितोऽभवत् । उग्रं स तप आस्थाय परमेण समा-
धिना । आरिराधयिषुर्द्देवं त्रिदशानां तमीश्वरम् ।
भार्य्यया सह धर्म्मात्मा पर्य्यतप्यत भारत! । तन्तु कालेन
[Page2102-a+ 38]
महता वासवः प्रत्यपद्यत । शक्र उवाच । पुत्रं तव
प्रदास्यामि त्रिषु लोकेषु विश्रुतम् । ब्राह्मणानां गवा-
ञ्चैव सुहृदाञ्चार्थसाधकम् । दुर्हृदां शोकजननं सर्व्व-
बान्धवनन्दनम् । सुतं तेऽग्र्यं प्रदास्यामि सर्व्वामित्र-
विनाशनम् । इत्युक्तः कौरवो राजा वासवेन महा-
त्मना । उवाच कुन्तीं धर्म्मात्मा देवराजवचः स्मरन् ।
उदर्कस्तव कल्याणि! तुष्टो देवगणेश्वरः । दातुमिच्छति ते
पुत्रं यथा सङ्कल्पितं त्वया । अतिमानुषकर्म्माणं यशस्विन-
मरिन्दमम् । नीतिमन्तं महात्मानमादित्यसमतेजसम् ।
दुराधर्षं क्रियावन्तमतीवाद्भुतदर्शनम् । पुत्रं जनय
सुश्रोणि! धाम क्षत्रियतेजसाम् । लब्धः प्रसादो देबे-
न्द्रात् तमाह्वय शुचिस्मिते! । वैशम्पायन उघाच । एव-
मुक्ता ततः शक्रमाजुहाव यशस्मिनी । अथाजगाम
देवेन्द्रो जनयामास चार्ज्जुनम्” । कुन्त्या अपत्यं ढक् ।
कौन्तेय तदपत्ये “कौन्तेय प्रतिजानीहि” गीता ।
<LEND>
