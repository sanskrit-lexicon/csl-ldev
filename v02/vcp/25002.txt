<L>25002<pc>3586,b<k1>दिवाकीर्त्त्य<k2>दिवाकीर्त्त्य
दिवाकीर्त्त्य¦ न० दिवा दिवसे कीर्त्त्यं कीर्त्तनीयम् । वर्षसाध्ये
गवामयने सत्रे द्वयोर्मासषठ्कयोर्मध्ये विषुवन्नामके
एकस्मिन्नहनि गेये सामभेदे तच्च ता० ब्रा० ४ । ६ । १ दर्शितं
यथा “विषुवानेष भवति” पूर्वोत्तरयोः पक्षसोर्मध्येऽनुष्ठेयं
गवायनस्य प्रधानभूतं विषुवदाख्यमहः प्रदशयति एष
विषुवान् संवत्सरस्य मध्यतो भवतीत्युपक्रमे अस्मिन्न-
हनि सामानि विधत्ते” भा० । “दिवाकीर्त्त्यसामा भवति”
ता० ब्रा० ४ । ६ । १२ । “दिवाकीर्त्त्यानि शुक्रियाणि सा-
मानि तस्मिन् प्रयुज्यन्ते इति दिवाकीर्त्त्यसामा अय
विषुवान् दिवाकीर्त्त्यसामा कार्यः” भा० । तस्य प्रशंसापूर्वकं
तत्र गेयर्चः प्रतीकञ्च दर्शतं यथा
“स्वर्भानुर्बा आसुर आदित्यन्तमसाविध्यत्तस्य देवा दिवा-
कीर्त्त्यैस्तमोऽपाघ्नन् यद्दिवाकीर्त्यानि भवन्ति तम एवास्मा-
दपघ्नन्ति रश्मयो वा एत आदित्यस्य यहृवाकीर्त्यानि
रश्मिभिरेव तदादित्यं साक्षादारभन्ते” ता० ब्रा० ४ ।
६ । १३ “आसुरेण स्वर्भानुना तमसाविद्धस्यादित्यस्य वा
धकं तमोऽन्धकारं देवा दिवाकीर्त्त्यैः सामभिरपाघ्नन्
व्यनाशयन् अते यद्दिवाकीर्त्त्यान्यस्मिन् भवन्ति तेन
तम एवास्मादादित्यादपघ्नन्ति । कथमेषां साम्नां तमसो-
हननसामर्थ्यमिति चेत् उच्यते दिवाकीर्त्यसामानीति
यत् एते आदित्यस्य रश्मयो वै रश्मिरूपा एव अत
एषां युक्तमेव तमसो नाशकत्वं तत्तथासति रश्मिभि-
रेवादित्य साक्षात् प्रत्यक्षमारभन्ते ये सत्रिणो विषु-
वति दिवाकीर्त्यानि प्रयुञ्जत इत्यर्थः । दिवाकीर्त्त्य
सामभिस्तमसोऽपहननं सामान्येनोक्तं तदेव विवृणोति”
भा० “भ्राजाभ्राजे पवमानमुखे भवतो मुण्यत एवास्य
तमोऽपघ्नन्ति” ता० ब्रा० ४ । ६ । १४ । “पवमानमुस्वे माध्य-
न्दिनार्भवयोः पवमानयोर्मुखे प्रमुखे भ्राजाभ्याजे
सामनी भवतः गायत्रस्य नित्यत्वात् ततः परस्तात् क्रमेण
भवत इत्यर्थः । अस्य प्रत्नामनुद्यूतमिति तृचे गातव्यं साम
भ्राजं, तन्माध्यन्दिने पवमानमुखे, “परिस्वानोगिरिष्टा
इत्यस्मिन् गेयं साम आभ्राजं तदार्भवपवमानमुखे” भा०
<LEND>
