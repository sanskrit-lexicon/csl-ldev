<L>5506<pc>0498,a<k1>अश्लेषाशान्ति<k2>अश्लेषाशान्ति
अश्लेषाशान्ति¦ स्त्री अश्लेषाजनननिमित्ता शान्तिः शाक० त० ।
अश्लेषाजनननिमित्तशान्तौ । तत्र अश्लेषाजनने दोष-
[Page0498-b+ 38]
माह” ज्यो० त० । “अश्विनीमघमूलानां गण्डाआद्यास्त्रि
नाडिकाः । अन्त्याः पौष्णोरगेन्द्राणां पञ्चैव यवनाः जगुः”
मूलेन्द्रयोर्दिवा गण्डोनिशा च पितृसर्पयोः । सन्ध्याद्वये
तथा ज्ञेये रेवतीतुरगर्क्षयोः” सन्ध्यारात्रिदिवाभागे
गण्डयोगोद्भवः शिशुः । आत्मानं मातरं तातं
वित्तं हन्ति यथाक्रमम् । सर्वेषां गण्डजातानां परित्यागी
विधीयते । तातेनादर्शनं वापि यावत् षाण्मासिको
भवेत्” ज्यो० त० । त्यागासामर्थ्ये षण्मासपर्य्यन्तं मुखं न
पश्येत् शान्त्या सर्वत्र शुभम् । त्रिपञ्चादिघटिकेत्युक्ति
र्दोषबाहुल्यार्था वस्तुतः सर्वचरणेष्वेव दोषविशेषः
यथाह नारदः । “आद्ये पिता नाशमुपैति मूलपादे
द्वितीये जननी तृतीये । धनं चतुर्थेऽस्य शुभोऽस्य शान्त्या
सर्वत्र तत्स्यादहिभे विलोमम्” । सन्ध्यादिविशेषोक्ति-
रधिकदोषार्था । यथाह ज्योतिर्निबन्धः । “मूलाश्विपित्र्य
चरणे प्रथमे च नूनं पौष्णोन्द्रयोश्च फणिनश्च तुरीयपादे ।
मातुः पितुः स्ववपुषोश्च करोति नाशं जातो यदा निशि-
दिनेऽप्यथ सन्ध्ययोर्वा” । कन्यायां विशेषः विधानपारि-
जाते । “न बाला हन्ति मूलर्क्षे पितरं मातरं तथा ।
मूलजा श्वशुरं हन्ति व्यालजा च तदङ्गनाम् । महेन्द्र-
जाऽग्रजं हन्ति देवरन्तु द्विदेवजा । शान्तिर्वा पुष्कला-
स्याच्चेत्तर्हि दोषो न कश्चन” । द्विदेवजा अश्विनीजाता
तस्याः अश्विनीसुतदेवताकत्वेन तयोश्च द्वित्वात् तथात्वम् ।
तच्छान्तिश्च “अश्लेषायान्तु जातानां शान्तिं वक्ष्याम्यतः परम्
जातस्य द्वादशाहे च शान्तिहोमं समाचरेत् । विभवे पञ्च
कुम्भांस्तु द्वयं वा तदश क्तितः” इत्यादिना मानवसंहितोक्ता ।
सा च विधानपारिजाते अश्लेषाशान्तिविधानप्रकरणे
दृश्या । तत्फलं च मन्त्रलिङ्गात् ज्ञेयम् मन्त्रो यथा ।
“अश्लेषाऋक्षजातस्य मातापित्रोर्धनस्य च । भ्रातृज्ञाति-
कूलस्थानां दोषं सर्वं व्यपोहतु । योऽसौ वागीश्वरो देवो
ह्यधिदेवो वृहस्पतिः । मात्रापित्रोः शिशोश्चैव गण्डदोषं
व्यपोहतु । पितरं सर्वभूतानां रक्षन्तु पितरः सदा ।
सर्पनक्षत्रजातस्य वित्तं ज्ञातिं च बान्धवान्” वि० पा०
पुरा० ।
<LEND>
