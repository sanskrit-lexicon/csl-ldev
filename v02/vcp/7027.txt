<L>7027<pc>0734,a<k1>आन्वीक्षिकी<k2>आन्वीक्षिकी
आन्वीक्षिकी¦ स्त्री श्रवणादनु ईक्षा पर्य्यालोचना रा-
<>प्रयोजनमस्याः ठञ् । तर्कविद्यायाम् गौतमप्रर्णाताया
<>मात्मविद्यायाम् । तत्प्रतिपादकग्रन्थश्च अक्षपादेन
<>पञ्चाध्यायी रचितः तत्रादिमं सूत्रं “प्रमाणप्रमेयसंशय
<>प्रयोजनदृष्टान्तसिद्धान्तावयवतर्कनिर्ण्णयवादजल्पवितण्डाहे-
<>त्वाभासच्छलजातिनिग्रहस्थानानां तत्त्वज्ञानान्निश्रेय-
<>साधिगम” इति अन्तिमसूत्रञ्च “हेत्वाभासाश्च यथोक्ताः”
<>इति । तत्र प्रतिपाद्यविषयाश्च पदार्थतत्त्वज्ञानान्मुक्ति
<>फलं तत्र क्रमोक्तिः । प्रत्यक्षानुमानोपमानागमरूप-
[Page0734-b+ 38]
<>प्रमाणचतुष्ठयम् तेषां लक्षणविभागादि । आत्मदेहेन्द्रिया-
<>र्थबुद्धिमनःप्रवृत्तिदोषप्रे त्थभावफलदुःखापवर्गरूपप्रमेयविभा-
<>गः । इच्छाद्वेषप्रयत्नसुखदुःखज्ञानानि आत्मलिङ्गानि ।
<>चेष्टावदन्त्यावयवित्वमिन्द्रियाश्रयत्वं वा देहलक्षणम् ।
<>घ्राणरसनचक्षुस्त्वक्श्रोत्ररूपेन्द्रियविभागः तेषां पृथि-
<>व्यादिभ्यः क्रमेणोत्पत्तिः । तत्कारणानि च क्रमेण पृथि-
<>व्यप्तेजोवाय्वाकाशात्मकानि पञ्च भूतानि । गन्धरस-
<>रूपस्पर्शरूपविषयपञ्चकं पृथिव्यादीनां विशेषगुणास्तेषां च
<>क्रमेण घ्राणादिभिर्ग्राह्यता । महत्तत्त्वापर्य्यायाया बुद्धे-
<>र्ज्ञानरूपत्वम् । मनसो लक्षणम् । प्रवृत्तिलक्षणम् रागद्वे-
<>षाभिनिवेशरूपदोषत्रयलक्षणम् । पुनरुत्पत्तिरूपप्रेत्यभाव-
<>लक्षणम् प्रवृत्तिजनितार्थरूपफललक्षणम् । बाधनारूपं दुःख-
<>लक्षणम् । दुःखात्यन्तनिवृत्तिरूपापपर्गलक्षणम् । एकस्मिन्
<>धर्म्मिणि भावाभावविरुद्धकोटिद्वयज्ञानत्वं संशयलक्षणम्
<>तत्र साधारणधर्म्मवद्धर्म्मिज्ञानमसाधार्णधर्म्मवद्धर्म्मिज्ञानं
<>विप्रतिपत्तिवाक्यजन्यकोटिद्वयोपस्थितिश्च कारणम् । प्रवृ-
<>त्तिहेत्विच्छाविषयत्वं प्रयोजनलक्षणम् । वादिप्र-
<>तिवादिनोः साध्यसाधनद्वयप्रकारकतदभावद्वयप्रकारकान्य-
<>तरनिश्चयविषयत्वं दृष्टान्तलक्षणम् प्रतिवादनिरसनेन निः-
<>सन्धिग्धतया अर्थनिश्चयरूपत्वं सिद्धान्तलक्षणम् । सर्वतन्त्र-
<>सिद्धान्तः, प्रतितन्त्रसिद्धान्तः, अधिकरणसिद्धान्तः अभ्युगम-
<>सिद्धान्त इति सिद्धान्तचतुष्ठयविभागाः तल्लक्षणानि च । प्र-
<>तिज्ञाहेतूदाहरणोपनयनिगमरूपावयवविभागः । भाष्ये तु
<>जिज्ञासा, संशयः शक्यप्राप्तिः प्रयोजनं संशयव्युदासश्चेति
<>अधिकाः पञ्चावयवा उक्तास्तेन दशावयवा इति स्थितम् ।
<>तात्पपर्य्यटीकायां तद्व्याख्यातञ्च तत्र जिज्ञासाऽज्ञातादिबु-
<>द्धिसिद्धये प्रवर्त्तिका इच्छा जिज्ञासा । तज्जन्यश्च संशुयः
<>शक्यप्राप्तिः प्रमाणानां ज्ञानजननसामर्थ्यं संशयव्युदा-
<>सस्तर्कः इति । जिज्ञासा विप्रतिपत्तिरिति केचित् । ए-
<>तेषां न्यायावयवत्वं नास्तीति वृत्तौ स्थितम् । साध्यविशि-
<>ष्टतया पक्षस्य निर्देशः प्रतिज्ञालक्षणम् व्याप्तिविशिष्टहेतु-
<>बोधकः शब्दो हेतुरूपावयः । व्याप्तिश्च अन्वयव्यतिरेक
<>भेदेन द्विविधा तथा च ज्ञातान्वय व्याप्तिककहेतुबोधकः
<>अज्ञातव्यतिरेकव्याप्तिकहेतुबोधकश्च । साधनवत्ताप्रयुक्त
<>साध्यवत्तानुभावकोऽवयवः साध्यसाधनव्याप्तिप्रदर्शकः
<>उदाहरणम् तत्र व्याप्तिश्च द्विबिधा अन्वयोव्यतिरेकश्च ।
<>प्रकृतोदाहरणोपदर्शितव्याप्तिमद्धेतुविशिष्टपक्षयोधक उप-
<>नयावयवः व्याप्तिश्च अन्वयव्यतिरेकभेदेन द्विधा
[Page0735-a+ 38]
<>प्रविष्टा । व्याप्तिविशिष्टस्य हेतोः पक्षवृत्तिताकथन-
<>पूर्वकसाध्यविशिष्टपक्षबोधकवाक्यत्वं निगमनलक्षणम् ।
<>व्यापकाभाववत्त्वेन निर्ण्णीते धर्म्मिणि व्याप्यस्याहार्य्या
<>रोपात् व्यापकस्याहार्य्यारीपः तर्क इति तर्कलक्षणम्
<>यथा निर्वह्नित्वारोपान्निर्धूमत्वारोपः निर्वह्निःस्यान्निर्धू
<>मःस्यादित्वादि । सन्दिग्धपक्षस्य साधनयुक्त्या प्रतिपक्षस्य
<>बाधनयुक्त्या च अर्थावधारणं निर्णय इति तल्लक्षणम् ।
<>इत्येते १ मअ० १ म आह्निके पदार्था दर्शिताः । वादादिल-
<>क्षणानि । तत्र प्रमाणतर्कसाधनोपालम्भः सिद्धान्तावि-
<>रुद्धः पञ्चावयवोपपन्नः पक्षप्रतिपक्षपरिग्रहोवादः इति
<>वादलक्षणं प्रमाणतर्काभ्यां स्वपक्षस्य साधनं विपक्षस्योपा-
<>लम्भो दूषणं चयत्र । पक्षप्रतिपक्षौ विप्रतिपत्तिकोटी तयोः
<>परिग्रहः तत्साधनोद्देश्यकोक्तिप्रत्युक्तिरूपवाक्यवि-
<>शेषो वाद इति तदर्थः । छलजातिनिग्रहस्थाना-
<>दिकं विपक्षे ससुद्भाव्य तस्य दूषणेन स्यपक्षस्थापन
<>वाक्यत्वं जल्पलक्षणम् । स्वपक्षस्थापनाराहित्येन परपक्ष-
<>निराकरणवाक्यत्वम् वितण्डालक्षणम् । सव्यभिचारविरुद्ध
<>प्रकरणसमसाध्यसमातीतकालरूपान् पञ्च हेत्वाभासान्
<>विभज्य तेषां लक्षणानि । वाद्युक्त वचनस्य अर्थान्तरपर-
<>त्वकल्पनेन युक्त्या तत्खण्डनं छलमिति छललक्षणम् । त-
<>च्चवाक्छलार्थच्छलोपचारच्छलभेदेन त्रिविधम् । व्याप्तिनिर-
<>पेक्षतया दूषणोक्तिर्जातिः तद्भेदाश्चतुर्विंशतिः ५ अ० वाच्याः ।
<>उद्देश्यानुगुणसम्यग्ज्ञानाभावलिङ्गत्वं निग्रहस्यानलक्षण
<>मिति १ अ० २ आह्निके एते पदार्था उक्ताः । संशयका-
<>रणादिनिरूपणम् प्रमाणात् प्रमेयसिद्धिः । प्रत्यक्षप्रमाण-
<>लक्षणे परिशिष्टविवेचनम् । मनसोऽणुत्वे ज्ञानायौगपद्यस्य
<>हेतुतयोक्तिः । प्रत्यक्षस्य क्वचिदन्मित्यात्मकताशङ्का-
<>यां तन्निराकरणम् । अवयवेभ्योऽवयविनोऽतिरिक्तता
<>साधनम् । अनुमानाप्रामाण्यशङ्कातन्निरासौ । वर्त्तमा-
<>नावस्थानिराकरणतत्स्थापने । उपमानाप्रामाण्यशङ्का
<>निराकरणे । अनुमाने उपमानस्य गतार्थत्वमाशङ्क्य
<>शाब्दवोधस्यानुमानेऽन्तर्भावमाशङ्क्यच तन्निवारणम् । सश-
<>क्तिकस्यैव शब्दस्य बोधकत्वव्यवस्थापनम् । दृष्टादृष्टार्थ-
<>कत्वेन शब्दद्वैविध्यम् । तत्रादृष्टार्यकस्य वेदशब्दस्य
<>अनृतव्याघातपुनरुक्तदोषेभ्यः अप्रामाण्यमाशङ्क्य युक्त्या
<>प्रामाण्यसमर्थनम् । विध्यर्थवादानुवादभेदात् ब्राह्मणरूप
<>वेदभागस्य त्रैविध्योक्तिः । विधिलक्षणम् । स्तुतिः
<>निन्दा परकृतिः पुराकल्प इति भेदादर्थवादचातुर्विध्योक्तिः
[Page0735-b+ 38]
<>विधिविहितस्यानुकथनमनुवादैत्यनुवादलक्षणम् । वेदै-
<>कदेशविषहरमन्त्रादेः आरोग्यार्थौषधादिप्रतिपादका-
<>युर्वेदभागस्य संवादिफलकत्वेन तद्दृष्टान्तेन इतरवेद-
<>भागस्य प्रामाण्यव्यवस्थापनम् । २ अ० १ आह्निके एते
<>पदार्थाः । ऐतिद्यार्थापत्तिसम्भवाभावरूपाणामतिरिक्तप्र-
<>माणत्वमाशङ्क्य ऐतिह्यस्य शब्देऽन्तर्भावः अर्थापत्तिसम्भवाभा-
<>वानाञ्चानुमानेऽन्तर्भाव इति समर्थनम् । अभावस्य प्रमेयत्व-
<>व्यवस्थापनम् । शब्दस्यानित्यताव्यवस्थापनम् । शब्दस्य घण्टा-
<>द्याश्रयकत्वनिराकरणम् । व्याकरणविधौ वर्ण्णानां विकारपक्ष-
<>निराकरणेनादेशपक्षव्यवस्थापनम् । वर्ण्णानामविकारित्वे-
<>ऽपि गुणान्तरापत्त्युपमर्द्दह्रासवृद्धिलेशश्लेषैः विकारव्यवहार
<>इति व्यवस्थापनम् । तत्र उदात्तेऽनुदात्तत्वं गुणान्तरापत्तिः ।
<>उपमर्द्दो धर्म्मिनिवृत्तिः यथा अस्तेर्भूः । ह्रासःदीर्घस्य
<>ह्रस्वता, वृद्धिर्ह्रस्वस्य दीर्धता, लेश एकदेशविकृतिः यथा अस्ते-
<>रल्लोपः । श्लेषः आगभ इडादि । एतैर्विकारव्यवहारः ।
<>पदलक्षणम् । जात्यादीनां प्रत्येकं पदार्थत्वपक्षं निराकृत्य
<>जात्याकृतिव्यक्तीनां समुदितानां पदार्थत्वव्यवस्थापनम् ।
<>व्यक्त्याकृतिजातीनां लक्षणानि एते २ अ० २ आह्निक
<>गतार्थाः । इन्न्द्रियचैतन्यवादनिराकरणम् । भूतचैतन्य-
<>वादनिराकारणम् उभयगोलकेनेत्रैक्यव्यवस्थापनम् । आ-
<>त्मन इन्द्रियभेदे युक्तिप्रदर्शनम् । मनस आत्मत्वनिराकरणम् ।
<>आत्मनित्यतासाधनम् । मनुष्यदेहस्य पार्थिवत्वसाधनम् ।
<>तस्य पार्थिवाप्यतैजसत्वमतोपन्यासः चातुर्भौतिकत्वमतो-
<>पन्यासः पाञ्चभौतिकत्वमतोपन्यासः । इन्दियाणां
<>गोलकातिरिक्तत्वस्य व्यवस्थापनम् । तेषामाहङ्कारिक्त्वनि-
<>राकरणेन भौतिकत्वव्यवस्थापनम् । इन्द्रियाणामप्रत्यक्षत्वे
<>ऽप्यनुमेयताव्यपस्थापनम् । चक्षुषः प्राप्यकारित्वसाधनम् ।
<>इन्द्रियैकत्वमाशङ्क्य तेषां पञ्चत्वसाधनम् । भूतानां विशेष-
<>गुणाः तेषाञ्चैकैकेन्द्रियग्राह्यतेति निरूपणम् । घ्राणादीना-
<>मनुद्भूतगन्धादिसाधनम् । ३ अ० १ म आह्निकगतार्थाः ।
<>सांख्यमतसिद्धबुद्धेर्नित्यत्वनिराकरणम् मनसोऽणुत्वेन-
<>ज्ञानानां क्रमिकत्वसाधनम् । मनसोविभुत्वेगत्यभावप्रसङ्गेन
<>सर्वेन्द्रियैः सर्वदासम्बन्धापत्त्या च सर्वविषयकज्ञानापत्तिदो-
<>षात् विभुत्वनिरासः । भावानां नियमेन क्षणिकत्वपक्षख-
<>ण्डनम् । परिणामवादखण्डनम् । इन्द्रियार्थयोरन्वयव्यतिरे-
<>कसत्त्वेऽपि ज्ञानस्य न तयोर्धर्म्मत्वं किन्तु आत्मधर्म्म-
<>त्वमिति समर्थनम् । ज्ञानाऽनित्यत्वसाधनम् स्मरणायौगपव्ये
<>कारणप्रदर्शनम् । ज्ञानवत् इच्छादीनामात्मधर्म्म-
[Page0736-a+ 38]
<>त्वव्यवस्थापनम् । इतरगुणत्वनिवारणेन ज्ञानादेरा-
<>त्मधर्म्मत्वव्यवस्थापनम् । स्मरणोपयोगिप्रणिधानादिका
<>रणानि । बुद्ध्यादेः आशुविनाशित्वव्यवस्थापनम् ।
<>रूपादेरिव यावद्द्रव्यभावित्वाभावेन ज्ञानादिविशेषगुणानां
<>देहधर्म्मत्वनिरासेनात्मधर्म्मत्वसमर्थनम् । केशनखादिषु
<>सुखाद्यनुलब्धेः त्वक्पर्य्यन्तस्यैव देहस्य सुखाद्यवच्छेदकत्व-
<>साधनम् । प्रतिदेहं मनसो नानात्वखण्डनम् । एकत्वेऽपि
<>मनसः शीघ्रसञ्चारः । ज्ञानयौगपद्यस्य भ्रमत्वसमर्थनेन
<>मनोऽणुत्वसाधनम् । देहस्य अदृष्टसापेक्षोत्पत्तिकत्व
<>साधनम् । अदृष्टसहकारेणैव मातापित्राहारस्य
<>तदारम्भकत्वसमर्थनम् । अदृष्टाभावे नित्यात्मनः संयोगे-
<>ऽपि न देहोत्पत्तिरिति निरूपणम् । आत्मनोवि-
<>भुत्वे सर्वशरीरैः संयोगे सत्यपि तददृष्टजन्यदेह एव
<>तस्यविशेषसंयीगः भोगसाधक इति नियमनम् । परमाणु-
<>गतादृष्टाङ्गीकर्त्तुरार्हतस्य मतनिराकरणम् अदृष्टस्य मनो-
<>गुणत्वस्यामि तन्मतसिद्धस्य निराकरणम् । ३ अ० २ आ०
<>गतार्थाः । प्रवृत्तिसाधनरागद्वेषाभिनिवेशात्मकदीषत्रैविध्य-
<>कथनम् । तत्र मोहस्य सर्व्वानर्थमूलत्वेन पापीयस्त्वसमर्थनम् ।
<>आत्मनोनित्यत्व एव प्रेत्यभावसिद्धिः अनित्यत्वे न तत्-
<>सिद्धिस्तथा च एकजातीयशरीरेणाद्यःसम्वन्ध उत्पादः तत्र
<>चरमसम्बन्धनाशोमरणं तयोरेकस्मिन् आत्मनि नित्ये एव
<>सम्भवः शरीरादेर्नष्टत्वात् न तदाश्रयत्वमिति समर्थनम्
<>उत्पत्तिप्रकारनिरूपणम् । वीजानामुपभर्द्देनाङ्कुरोत्पत्ति-
<>दर्शनात् अभावादेव भावोत्पत्तिरिति अभावोपादनत्वम-
<>तनिराकरणम् । कर्म्मनिरपेक्षस्यईश्वरस्यैव जगत्कारणत्वमत
<>खण्डनेन कर्मसापेक्षस्य तस्य जगत्कारणत्वव्यबस्थापनम् ।
<>परमाण्वादिवदीश्वरस्य नोपादानत्वमिति व्यवस्थापनम् ।
<>भाष्पे तु गुणविशिष्टमात्मान्तरमीश्वर इतीश्वरलक्षणमुक्तम् ।
<>तदर्थश्च “गुणैर्नित्यज्ञानेच्छाप्रयत्नरूपविशेषगुणैः सामान्य-
<>गुणैश्च संयोगादिभिर्विशिष्टम् आत्मान्तरं जीवेभ्यो भिन्न
<>आत्मा जगदाराध्यः सृष्ट्यादिकर्त्ता वेद्द्वारा हिताहितोप-
<>देशकोजगतः पितेति” वृत्तावुक्तः । कण्टकतैक्ष्ण्यवज्जगतामा-
<>कस्मिकत्वखण्डनम् । सर्वानित्यत्वखण्डनम् । सर्वनित्यत्वख-
<>ण्डनम् । घटादीनां परमाणुपुञ्जात्मकतावादखण्डनेन एका-
<>वयविसाधनम् सर्वभूतानामभावरूपतानिराकरणम् । संख्यै-
<>कान्तवादनिराकरणम् । संख्यैकान्तवादाश्च भाष्ये बहवो
<>दर्शिताः । “सर्वमेकं सदविशेषात्, सर्वं द्वेधा नित्यानित्यभे-
<>दात्, सर्वं त्रेवा ज्ञाता ज्ञेयं ज्ञानमिति, सर्वं चतुर्द्धा
[Page0736-b+ 38]
<>प्रमाता प्रमाणम् प्रमितिः प्रमेयमिति, एवमन्येऽपि” । तत्र
<>यथा नित्यत्वानित्यत्वाभ्यांद्वैधं तथा सत्त्वेनैक्यम् घटः सन्
<>पटः सन्नित्येकाकारसत्त्वप्रतीतेः । अन्ये तु एकमित्यद्वैतमाहु-
<>स्तथा च ब्रह्मैवैकं निर्विशेषं सत् सर्वमन्यन्मिथ्या । अन्येऽ-
<>पीति रूपसंज्ञासंस्कारवेदनानुभवाः पञ्चस्कन्धाः षट्पदार्थी
<>सप्तपदार्थीत्यादि मतभेदाः । तत्राद्वैतपक्षनिराकरणं यथा
<>ब्रह्माद्वैतस्वीकारे तत्साधकप्रमाणस्यासिद्धिः प्रमाणसत्त्वे
<>तु न सर्त्त्वैकत्वसिद्धिरित्थं दूषणेन सत्त्वैकत्ववादनिराकर-
<>णम् । यथा वृक्षमूलसेकात् तदीयावयवोपचयद्वारवशेन
<>फलोत्पत्तिस्तथा यागादेर्नाशेऽपि तज्जन्यादृष्टरूपद्वारसत्त्वात्
<>स्वर्गाद्युत्पत्तिरिति व्यवस्थापनम् । स्वर्गादेः स्वरूपेण फल-
<>त्वसाधनम् । फलस्य उत्पत्तेः प्रागसत्त्वेन शशशृङ्गादेरिव
<>उत्पत्त्यसम्भवः सत्त्वे च उत्पत्त्ययोग्यतया कारणव्यापा-
<>रानर्थक्यं सदसत्त्वाङ्गीकारे च विरोध इत्याशङ्क्य फलस्य
<>उत्पत्तेः प्राक् असत्त्वव्यपस्थापनम् असत उत्पत्तौ इह
<>तन्तुषु पटो भविष्यतीति प्रागभावज्ञानस्यैव प्रवर्त्तक-
<>तयाऽनियमवारणम् । कर्म्मकर्त्तृदेहादेर्नाशेऽपि अदृ-
<>ष्टस्यात्मन्येवोत्पत्तेः तेनैव चादृष्टेन जायमाने स्वर्ग्यादि-
<>देहे सुखभोगे सामानाधिरण्यसम्भवेनादृष्टजन्यस्वर्गा-
<>दिफलस्यात्मनिष्ठत्वव्यवस्थापनम् । सुखदुःखयोरेव सुख्य-
<>फलत्वं स्त्रीपुत्रादेस्तु तत्सावनत्वादौपचारिकफलत्व-
<>मिति नादृष्टसामानाधिकरणव्याघात इति समर्थनम् । देह-
<>सम्बन्धस्यैव विविधबाधनायोगहेतुत्वाद्दुःखरूपत्वकथनम्
<>विविधदुःखयुक्ततया शरीरस्य दुःखत्वेन भावनाकथनम्
<>दुःखमध्ये सुखस्यास्युत्पत्ते स्तत्प्रत्याख्यानानौचित्येऽपि
<>तदुपार्ज्जनादौ दुःखबाहुल्यात् देहसंबद्धं सर्व्वं
<>दुःखमित्येव भावनीयमिति निरूपणम् । प्रति-
<>षिद्धभोजनमैथुनादौ प्रवृत्तिनिवारणार्थमपि दुःखस्य
<>हेयोत्वोक्तिः । आर्षदैवपैत्रर्ण्णापाकरणानुबन्धेनापव-
<>र्गकालाभावमाशङ्क्य आयुषश्चतुर्थभागेऽपवर्गसाधनकाल-
<>त्वसाधनम् तथा कामनाशून्यस्य विरक्तस्य ततोऽर्वागपि
<>तत्सेवनव्यवस्थापनम् । तत्त्वज्ञानोत्पत्तौ प्रारब्धा-
<>तिरिक्तकर्म्मजन्यादृष्टमात्रनाशेन न खर्गफलकादृष्टेन
<>प्रतिबन्ध इति कथनम् । क्लेशानुबन्धकृतापवर्गाभावमाश-
<>ङ्क्य सुषुप्तस्य सर्व्वक्लेशाभाववदपवर्ग इति सुषुप्ति-
<>दृष्टान्तेन हेत्वभावेनाऽपवर्गे दु खाभावसाधनम् । रा-
<>गशून्यस्यानुत्पत्तेः रागादीनां च मित्थाज्ञाननिमित्तकत्वेन
<>तत्त्वज्ञानेन च मिथ्याज्ञाननिवृत्तौ दुःखनिवृत्तिरिति
[Page0737-a+ 38]
<>क्रमकथनम् ४ अ० १ आ० गतार्थाः । देहात्मबुद्ध्वेर्दोष-
<>जन्यतया दोषस्य च मिथ्याज्ञानाधीनत्वेन तत्त्वज्ञानात्
<>आत्मनोदेहादिभ्यो भेदज्ञाननिवृत्तौ तदभेदज्ञाननिरा-
<>सेन मिथ्याज्ञाननिवृत्तिः तस्यां च सत्यां क्रमेण प्रवृत्तिनि-
<>वृत्त्या दुःखनिवृत्तिरूपापवर्गसिद्धिः अतोऽपवर्गसाधनं तत्त्व
<>ज्ञानमित्येवंप्रतिपादनम् । साधुतया भावितानां रूपादि-
<>विषयाणां दोषहेतुत्वकथनम् । सौन्दर्य्यं पश्यतो रागादिर्ब्र-
<>ह्मणोऽप्यसुकरपरिहार इत्याशङ्क्यतत्र सौन्दर्य्यबुद्धे रागा-
<>धीनतया तरुण्यादिदेहे सौन्दर्य्याभिमानस्य त्याज्यताकथनम् ।
<>भाष्ये तु “परिष्कारबुद्धिरनुरञ्जनसंज्ञा सा हेया दोष-
<>दर्शनमशुभसंज्ञा सा भावनीया” इत्युक्तम् । तथा च “खेल-
<>त्खञ्जननयना परिणतविम्बधारा पृथुश्रोणी । कमलसु
<>कुलस्तनीयम् पूर्ण्णेन्दुमुखी सुखाय मे भवितेति” अनुरञ्जन-
<>संज्ञा । “चर्म्मनिर्म्मितपात्रीयं मांसासूक्पूयपूरिता । अस्यां
<>रज्यति यो मूढः पिशाचः कस्ततोऽधिकः” अशुभसंज्ञा
<>एवं स्वदेहादावपि चिन्तनम् । परमाणुपुञ्जस्यैव घटादि-
<>रूपताऽतोनास्ति अतिरिक्तोऽवयवीति सौत्रान्तिकवैभाषिकयो-
<>र्मतस्य पूर्व्वदूषितस्यापि स्वमतदार्ढ्याय पुनर्दूषणम् ।
<>परमाणोस्त्रुटिपरत्वव्यवस्थापनम् । आकाशस्य सर्व्वगतत्वं
<>सर्वमूत्तसंयोगित्वं तत्र संयोगस्याव्याप्यवृत्तितया तदवच्छेदक-
<>भेदं विनाऽनुपपत्त्या सावयेवत्वापत्तिमाशङ्क्य मूर्त्त पदार्थस्यै-
<>वावयवानां तदवच्छेदकत्वम् इत्युक्त्या तस्य निरयव-
<>त्वसमर्थनम् । सर्व्वत्र शब्दोत्पत्त्या तज्जनकसंयोगानु-
<>मानात् आकाशस्य सर्व्वमूर्त्तसंयोगित्वसमर्थनम् आकाशे
<>च प्रतिहतस्य परावर्त्तनरूपव्यूहस्य उत्तरदेशगतिप्र-
<>तिबन्धरूपविष्टम्भस्याभावात् विभुत्वव्यवस्थापनम् । पर-
<>साणोः संयोगवत्त्वान्यथानुपपत्त्या सावयवत्वापत्तिः संयोगस्य
<>अव्याप्यवृत्तितया अव्याप्यवृत्तेश्चावच्छेदकभेदं विना सत्त्वा-
<>सम्भवादित्याशङ्क्य तदवयवानामपि संयोगसिद्धये सावयवत्व
<>कल्पनायामनवस्थापत्तिरतो दिग्विभागानामेव संयोगाव-
<>च्छेदकत्वकल्पनेन परमाणोर्निरवयवत्वसमर्थनम् । ज्ञानाति-
<>रिक्तोबाह्यपदार्थो नास्तीत्यत्र यदि प्रमाणमस्ति तदा ज्ञा-
<>नातिरिक्तप्रमाणरूपबाह्यस्य सत्त्वान्न बाह्यामाबः अथ तत्र
<>प्रसाणं नास्ति तदा निष्प्रमाणकत्वान्न तत्सिद्धिरित्येवं
<>रूपेण बाह्यार्थाभावाङ्गीकर्त्तृमतनिराकरणम् । स्वप्नस्य
<>स्मृतिविशेषरूपत्वं व्यवस्थाप्य शुक्तिरजतविज्ञाने
<>रजतांशस्य ज्ञानलक्षणया उपनीतस्य संसर्गमात्र
<>बोध इति व्यवस्थापननेन स्वप्लदृष्टान्तेन ज्ञान-
[Page0737-b+ 38]
<>मात्रस्यासद्विषयकत्ववादिमतनिराकरणम् । इत्येवंघाह्या-
<>र्यभङ्गनिराकरणम् । ज्ञानसामान्यात् तत्त्वज्ञानस्यापि
<>क्षणिकत्वात् तन्नाशे प्रतिबन्धकापाये पूर्व्ववासनावशात्
<>मिथ्याज्ञानं पुनरुतपपद्येतेति तत्त्वज्ञानस्य न मिथ्याज्ञानो-
<>च्छेदकतेत्याशङ्कायां तन्निरासः । समाधिविशेषाभ्या-
<>सात् तत्त्वज्ञानस्य विवृद्धिः । तद्वृद्ध्या च मिय्याज्ञानवास-
<>नातिरोमावान्न तत् फलायालमिति समर्थनम् । ततश्च
<>तत्त्वज्ञानसंस्कारः अन्यसंस्कारप्रतिवन्धी भवतीति
<>व्यवस्थापनम् । तत्र प्रतिवन्धश्च कार्य्याक्षमत्वसम्पादनं वि-
<>नाशोवेति । स्वाभाविकविषयरागादिना प्रतिबन्धात् स-
<>माध्यसम्भवमाशङ्क्य पूर्व्वकृतेश्वराधनादिना अभ्यास-
<>पाटवे जनिते तत्संस्कारात् समाधिसिद्धिरिति समर्थनम् ।
<>तथा च पूर्व्वकृतेश्वरानुसन्धानादिसहकारेणैव तत्त्वज्ञाने
<>जननीये न रागादेः प्रतिबन्धकत्वम् । अरण्यगुहा-
<>पुलिनादिषु योगाभ्यासस्थानत्वकथनम् । अपवर्गे प्रारब्ध
<>कर्म्मानुसारेण देहादेः सत्त्वेन तदनुरूपार्थायभाससद्भा-
<>वकथनम् । प्रारब्धकर्म्मावसाने देहाभावे विदेहकैवल्यप्राप्ति
<>कथनम् । समाधिसिद्धये यमनियमाद्यष्टाङ्गयोगाभ्यास
<>स्यावश्यरुतोक्तिः । श्रवणमनननिदिध्यासनैरात्मसाक्षात्कारो-
<>त्पत्तिकथनम् । एतच्छास्त्राभिज्ञैः सह स्वनिश्चितार्थदार्ढ्याय
<>एतच्छास्त्रोदितार्थनिश्चयस्य संवादः कर्त्तव्य इति प्रति-
<>पादनम् । संवादश्च शिष्यगुरुसब्रह्मचारिश्रेयीर्थिभिः
<>जिगीषाहीनैः सह कार्य्य इति निरूपणम् । तत्त्वनिर्ण्णयार्थं
<>प्रतिकूलपक्षहीनतया संवादः करणीयः न जिगीषयेति
<>निरूपणम् । तत्त्वनिश्चयसंरक्षणार्थं वीजप्ररोहसंरक्षार्थ
<>कण्ठकवरणवत् त्रयीबाह्यैः सह जल्पवितण्डे आश्रय
<>णीये न वाद इत्येत्कथनम् तथा च यदि त्रयीबाह्यैः
<>स्वपक्षआक्षिप्यते तदा जल्पवितण्डाभ्यां तेषां
<>मतं खण्डनीयम् । एते अर्थाः ४ अ० २ आ० उक्ताः ।
<>साधर्म्यवैधर्म्योत्कर्षापकर्षवर्ण्यावर्ण्यविकल्पसाध्यप्राप्त्यप्रा-
<>प्तिप्रसङ्गप्रतिदृष्टान्तानुत्पत्तिसंशयप्रकरणहेतुत्वर्थापत्त्यविशे-
<>षोपपत्त्युपलब्धिनित्यानित्यकार्य्यसमाश्चतुर्विशतिं जातो-
<>र्विभज्य तल्लक्षणान्युक्तानि । कथाभासप्रकरणम् । ५ अ०
<>१ मआ० गतार्थाः । प्रतिज्ञाहानिः प्रतिज्ञान्तरं प्रतिज्ञा
<>विरोधः प्रतिज्ञासंन्यासः हेत्वन्तरमर्थान्तरम् निरर्थक
<>मविज्ञातार्थमप्राप्तकालं न्यूनमधिकं पुनरुक्तमननुभा-
<>षणनज्ञानमप्रतिभा विक्षेपोमतानुज्ञा पर्य्यनुयोज्योपेक्षणं
<>निरनुयोज्यानुयोगोऽपसिद्धान्तोहेत्वाभासाश्च निग्रह-
[Page0738-a+ 38]
<>स्थानानि इति निग्रहस्थानानि विभज्य तेषां क्रमेण
<>लक्षणानि उक्तानि ५ अ० २ आ० गतार्थाः । यथा पदार्थ
<>तत्त्वज्ञानादपवर्गस्तथा तन्मतं सर्व्व० द० ममग्राहि । यथा
<>“ननु तत्त्वज्ञानान्निःश्रेयसम्भवतीत्युक्तं तत्र किं तत्त्वज्ञाना-
<>दनन्तरमेव निःश्रेयसं सम्पद्यते, नेत्युच्यते तत्त्वज्ञानाद्दुः-
<>खजन्मप्रवृत्तिदोषमिथ्याज्ञानानामुत्तरोत्तरापाये तदनन्त-
<>राभाव इति । तत्र मिथ्याज्ञानं नामानात्मनि देहादा-
<>वात्मबुद्धिः तदनुकूलेषु रागः तत्प्रतिकूलेषु च द्वेषः वस्तु-
<>तस्त्वात्मनः प्रतिकूलमनुकूलं वा न किञ्चित् समस्ति पर-
<>स्परानुबन्धत्वात्तु रागादीनां, मूढोर ज्यति रक्तो मुह्मति
<>मूढः कुप्यतिकुपितो मुह्यतीति ततस्तैर्दौषैः प्रेरितः प्राणी
<>प्रतिषिद्धानि शरीरेण हिंसास्तेयादीन्याचरति वाचा
<>अनृतादीनि, मनसा परद्रोहादीनि, सेयं पापरूपा प्रवृ-
<>त्तिरधर्ममावहतीति । शरीरेण प्रशस्तानि दानपरपरि-
<>त्राणादीनि, वाचा हितसत्यादीनि, मनसा अहिंसादीनि,
<>सेयं पुण्यरूपा प्रवृत्तिर्धर्मम् । सेयमुभयी प्रवृत्तिः ततः
<>स्वानुरूपं प्रशस्तं निन्दितं वा जन्म पुनः शरीरादेः प्रादु-
<>र्भावः तस्मिन् सति प्रतिकूलवेदनीयतया वासनात्मकं दुःखं
<>भवति त इमे मिथ्याज्ञानादयो दुःखान्ता अविच्छेदेन
<>प्रवर्त्तमानाः संसारशब्दार्थो घटीचक्रवन्निरवधिरनुवर्त्तते ।
<>यदा कश्चित् पुरुषधौरेयः पुराकृतसुकृतपरिपाकवशादा-
<>चार्य्योपदेशेन सर्व्वमिदं दुःखायतनं दुःखानुषक्तञ्च पश्यति
<>तदा तत्सर्व्वं हेयत्वेन बुध्यते ततस्तन्निवर्त्तकमविद्यादि
<>निवर्त्तयितुमिच्छति तन्निवृत्त्युपायश्च तत्त्वज्ञानमिति कस्य-
<>चिच्चतमृभिर्विद्याभिर्विमक्तं भावयतः सम्यग्दर्शनपदवेदनीय-
<>तया तत्त्वज्ञानं जायते तत्त्वज्ञानान्मिथ्याज्ञानमपैति, मि-
<>थ्याज्ञानापाये दोषाः अपयान्ति, दोषापाये प्रवृत्तिरपैति,
<>प्रवृत्त्यपाये जन्मापैति, जन्मापाये दुःखमत्यन्तं निवर्त्तते
<>सात्यन्तिकी निवृत्तिरपवर्गः । निवृत्तेरात्यन्तिकत्वं नाम
<>निवर्त्त्यसजातीयस्य पुनस्तत्रानुत्पाद इति तथा च पारम-
<>र्षसूत्रम् “दुःखजन्मप्रवृत्तिदोषमिथ्याज्ञानानामुत्तरोत्तरापाये
<>तदनन्तराभावादपवर्ग” इति । ननु दुःखात्यन्तोच्छेदोऽपवर्ग
<>इत्येतदद्यापि कफोणिगुडायितं वर्त्तते तत्कथं सिद्धवत्-
<>कृत्वा व्यवह्रियत इति चेन्मैवं सर्व्वेषां मोक्षवादिनामपव-
<>र्गदशायामात्यन्तिकी दुःखनिवृत्तिरस्तीत्यस्यार्थस्य सर्व्व-
<>तन्त्रसिद्धान्तसिद्धतया घण्टापथत्वात् नह्यप्रवृत्तस्य दुःखं
<>प्रत्यापद्यते इति कश्चित् प्रपद्यते तथा हि आत्मोच्छेदो
<>मोक्ष इति माध्यमिकमते दुःखोच्छेदोऽस्तीत्येतावत्तावदवि-
[Page0738-b+ 38]
<>वादम् । अथ मन्येथाः शरीरादिवदात्मापि दुःखहेतुत्वा-
<>दुच्छेद्य इति तन्न सङ्गच्छते विकल्पानुपपत्तेः किमात्मा
<>ज्ञानसन्तानो विवक्षितः तदरिक्तो वा । प्रथमे न विप्रति-
<>पत्तिः कः खल्वनुकूलमाचरति प्रतिकूलमाचरेत् । द्वितीये-
<>तस्य नित्यत्वे निवृत्तिरशक्यविधानैव प्रवृत्त्यनुपपत्तिश्चा-
<>धिकं दूषणं न खलुकश्चित् प्रेक्षावान् “आत्मनस्तु कामाय
<>सर्वं प्रियं भवतीति” सर्व्वतः प्रियतमस्यात्मनः समुच्छेदाय
<>प्रयतते सर्वोहि प्राणी मुक्त इति व्यवहरति । ननु
<>धर्मिनिवृत्तौ निर्मलज्ञानोदयो महोदय इति विज्ञानवा-
<>दिवादे सामग्र्यभावः सामानाधिकरण्यानुपपत्तिश्च भावना-
<>चतुष्टयं हि तस्य कारणमभीष्टं तच्च क्षणभङ्गपक्षे स्थिरै-
<>काधारासम्भवात् लङ्घनाभ्यासादिवदनासादितप्रकर्षं न स्फु-
<>टमभिज्ञानमभिजनयितुं प्रभवतिसोपप्लवस्य ज्ञानसन्तानस्य
<>बद्धत्वे निरुपप्लवस्य च मुक्तत्वे यो बद्धः स एव मुक्त इति
<>सामानाधिकरण्यं न सङ्गच्छते । आवरणमुक्तिर्मुक्तिरिति
<>जैनजनाभिमतोऽपि मार्गो न निर्गतो निरर्गलः । अङ्गभवान्
<>पृष्टो व्याचष्टां किमावरणम्? धर्म्माधर्मभ्रान्तय इति चेत्
<>इष्टमेव । अथ देहमेवावरणं तथा च तन्निवृत्तौ पञ्जरान्मु-
<>क्तस्य शुकस्येवात्मनः सततोर्द्ध्वगमनं मुक्तिरिति चेत्तदा
<>वक्तव्यं किमयमात्मा मूर्त्तोऽमूर्त्तो वा । प्रथमे निरवयवः
<>सावयवो वा निरवयवत्वे निरवयवो मूर्त्तः परमाणुरिति
<>परमाणुलक्षणापत्त्या परमाणुधर्मवदात्मधर्माणामतीन्द्रियत्वं
<>प्रसजेत् । सावयवत्वे यत् सावयवं तदनित्यमिति प्रतिबन्धवले-
<>नानित्यत्वापत्तौ कृतप्रणाशाकृताभ्यागमौ निष्प्रतिबन्धौ प्रस-
<>ज्येयाताम् । अमूर्त्तत्वे गमनमनुपपन्नमेव चलनात्मिकायाः
<>क्रियायाः मूर्त्तप्रतिवन्धात् । पारतन्त्र्यं बन्धः स्वातन्त्र्यं
<>मोक्ष इति चार्वाकपक्षेऽपि स्वातन्त्र्यं दुःखनिवृत्तिश्चेदवि-
<>वादम् । ऐश्वर्य्यं चेत् सातिशयतया सदृक्षतया च प्रेक्षावतां
<>नाभिमतम् । प्रकृतिपुरुषान्यत्वख्यातौ प्रकृत्युपरमे पुरुषस्य
<>स्वरूपेणावस्थानं मुक्तिरिति साङ्ख्यख्यातेऽपि पक्षे दुःखो-
<>च्छेदोऽभ्युपेयते विवेकज्ञानं पुरुषाश्रयं प्रकृत्याश्रयं वेति एताव-
<>दवशिष्यते तत्र पुरुषाश्रयमिति न श्लिष्यते पुरुषस्य कौटस्थ्यात्
<>स्थाननिरोधापातान्नापि प्रकृत्याश्रयः अचेतनत्वात् तस्याः ।
<>किञ्च प्रकृतिः प्रवृत्तिस्वभावा वा निवृत्तिस्वभावा वा आद्ये
<>अनिर्मोक्षः स्वाभावस्यानपायात् द्वितोये सम्प्रति संसारोऽ-
<>स्तमियात् । नित्यनिरतिशयसुखाभिव्यक्तिमुक्तिरिति भट्ट-
<>सर्व्वज्ञाद्यभिमतेऽपि दुःखनिवृत्तिरभिमतैव परन्तु नित्य-
<>सुखं न प्रमाणपद्धतिमध्यास्ते । श्रुतिस्तत्र प्रमाणमिति
[Page0739-a+ 38]
<>चेन्न योग्यानुपलब्धिबाधिते तदनवकाशादवकाशे वा ग्रा-
<>वप्लावेऽपि तथाभावप्रसङ्गात् । ननु सुखाभिव्यक्तिर्मुक्ति-
<>रिति पक्षं परित्यज्य दुःखनिवृत्तिरेव मुक्तिरिति स्वीकारः
<>क्षीरं विहायारोचकग्रस्तस्य सौवीररुचिमनुहरतीति चेत्त-
<>देत न्नाटकपक्षपतितत्वद्वच इत्युपेक्ष्यते । सुखस्य साति-
<>शयत्वेन प्रत्यक्षतया बहुप्रत्यनीकाक्रान्ततया साधनप्रार्थना-
<>परिक्लिष्टतया च दुःखाविनाभूतत्वेन विषानुषक्तमधुवत्
<>दुःखपक्षनिक्षेपात् । नन्वेकमनुसन्धित्सतोऽपरं प्रच्यवते
<>इति न्यायेन दुःखवत् सुखमप्युच्छिद्यत इति अकाम्यो-
<>ऽयं पक्ष इति चेन्मैवं मंस्थाः सुखसम्पादने दुःखसा-
<>धनबाहुल्यानुषङ्गनियमेन तप्तायःपिण्डे तपनीयबुद्ध्या
<>प्रवर्त्तमानेन साम्यापातात् तथा हि न्यायोपार्ज्जितेषु
<>विषयेषु कियन्तः सुखखद्योताः कियन्ति दुःखदुर्दि
<>नानि, अन्यायोपार्ज्जितेषु तु यद्भविष्यति तन्मनसापि चि-
<>न्तयितुंन शक्यमित्येतत् स्वानुभवमप्रच्छादयन्तः सन्तोविदां-
<>कुर्व्वन्तु विदांवरा भवन्तः । तस्मात् परिशेषात् परमेश्वरा-
<>नुग्रहवशाच्छ्रवणादिक्रमेणात्मतत्त्वसाक्षात्कारवतः पुरुषधौ-
<>रेयस्य दुःखनिवृत्तिरात्यन्तिकी निःश्रेयसमिति निरवद्यम् ।
<>नन्वीश्वरसद्भावे किं प्रमाणं प्रत्यक्षमनुमानमागमो वा न
<>तावदत्र प्रत्यक्षं क्रमते रूपादिरहितत्वेनातीन्द्रियत्वात् ना-
<>प्यनुमानं तद्व्याप्तिलिङ्गाभावात् नागमः विकल्पासहत्वात्
<>किं नित्योऽवगमयत्यनित्यो वा । आद्ये अपसिद्धान्तापातः
<>द्वितीये परस्पराश्रयापातः । उपमानादिकम शक्यशङ्कमनि-
<>यतविषयत्वात् । तस्मादीश्वरः शशविषाणायते इति चेत्त-
<>देतन्न चतुरचेतसां चेतसि चमत्कारमाविष्करोति । विवा-
<>दास्पदं नगसागरादिकं सकर्तृकं कार्य्यत्वात् कुम्भवत् ।
<>न चायमसिद्धो हेतुः सावयवत्वेन तस्य सुसाधत्वात् ।
<>ननु किमिदं सावयवत्वम् अवयवसंयोगित्वम् अवयवसमवा-
<>यित्वं वा नाद्यः गगनादौ व्यभिचारात् न द्वितीयः तन्त्वा-
<>दावनैकान्त्यात् । तस्मादनुपपन्नमिति चेन्मैवं वादीः
<>समवेतद्रव्यत्वंसावयवत्वमिति निरुक्तेर्वक्तुं शक्यत्वात् । अवा-
<>न्तरमहत्त्ववत्त्वेन वा कार्य्यत्वानुमानस्य सुकरत्वात् । नापि
<>विरुद्धो हेतुः साध्यविपर्य्य यव्याप्तेरभावात्, नाप्यनैकान्तिकः,
<>पक्षादन्यत्र वृत्तेरदर्शनात् । नापि कालात्ययोपदिष्टः, बाध-
<>कानुपलम्भात् । नापि सत्प्रतिपक्षः, प्रतिभटादर्शनात् । ननु
<>नगादिकमकर्तृकं शरीराजन्यत्वात् गगनवदिति चेन्नैतत्
<>परीक्षाक्षममीक्ष्यते नहि कठोरकण्टीरवस्य कुरङ्गशावः प्र-
<>तिभटो भवति अजन्यत्वस्यैव समर्थतया शरीरविशेषणवैय-
[Page0739-b+ 38]
<>र्य्यात् । तर्ह्यजन्यत्वमेव साधनमिति चेन्नासिद्धेः नापि
<>सोपाधिकत्वशङ्काकलङ्काङ्कुरः सम्भवी अनुकूलतर्कसम्भवात्
<>यद्ययमकर्तृकः स्यात् कार्य्योऽपि न स्यादिह जगति नास्त्येव
<>तत्कार्य्यं नाम यत्कारकचक्रमवधीर्य्यात्मानमासादयेदित्ये-
<>तदविवादम् । तच्चर्सवं कर्तृविशेषोपहितमर्य्यादं कर्तृत्वं
<>चेतरकारकाप्रयोज्यत्वे सति सकलकारकप्रयोक्तृत्वलक्षणं
<>ज्ञानचिकीर्षाप्रयत्नाधारत्वम् । एवञ्च कर्तृव्यावृत्तेस्तदुप-
<>हितसमस्तकारकव्यावृत्तावकारणककार्य्योत्पादप्रसङ्ग इति
<>स्थूलः प्रमादः । तथा निरटङ्कि शङ्करकिङ्करेण । “अनुकूलेन
<>तर्केण सनाथे सति साधने । साध्यव्यापकताभङ्गात् पक्षे
<>नोपाधिसम्भव” इति । यदीश्वरः कर्त्ता स्यात्तर्हि शरीरी
<>स्यादित्यादिप्रतिकूलंतर्कजातं जागर्त्तीति चेदीश्वरसिद्ध्य-
<>सिद्धिभ्यां व्याघातात् तदुदितमुदयनेन! “आगमादेः
<>प्रमाणत्वे बाघनादनिषेधनभ् । आभासत्वे तु सैव
<>स्यादाश्रयासिद्धिरुद्धटा” इति । न च विशेषविरोधः
<>शक्यशङ्कः ज्ञातत्वांज्ञातत्वविकल्पपराहतत्वात् । तदेतत्
<>परमेश्वरस्य जगन्निर्म्माणे प्रवृत्तिः किमर्था स्वार्था
<>परार्था वा आद्येऽपीष्टप्राप्त्यर्था अनिष्टपरिहारार्था वा
<>नाद्यः अवाप्तसकलकामस्य तदनुपपत्तेः अतएव न
<>द्वितीयः । द्वितीये प्रवृत्त्यनुपपत्तिः कः खलु परार्थं
<>प्रवर्त्तमानं प्रेक्षावानित्याचक्षीत । अथ करुणया प्रवृत्त्यु-
<>पपत्तिरित्याचक्षीत कश्चित् तं प्रत्याचक्षीत तर्हि सर्व्वान्
<>प्राणिनः सुखिन एव सृजेदीश्वरः न दुःखशवलान्
<>करुणाविरोधात् । स्वार्थमनपेक्ष्य परदुःखप्रहरणेच्छा हि
<>कारुण्यं तस्मादीश्वरस्य जगत्सर्जनं न युज्यते । तदुक्तं
<>भट्टाचार्य्यैः । “प्रयोजनमनुद्दिश्य न मन्दो हि प्रवर्त्तते ।
<>जगच्च सृजतस्तस्य किं नाम न कृतं भवेदिति” । नास्ति-
<>कशिरोमणे! तावदीर्ष्याकषायिते चक्षुषी निमील्य परि-
<>भावयतु भवान् करुणया प्रवृत्तिरस्त्येव न च निसर्गतः
<>सुखश्नयसर्गप्रसङ्गः, सृज्यप्राणिकृतसुकृतदुष्कृतपरिपाकविशे-
<>षाद्वैचित्र्योपपत्तेः न च सातन्त्र्यभङ्गः शङ्कनीयः स्वाङ्गं
<>स्वव्यवधायकं न भवतीति न्यायेन प्रत्युत तन्निर्वाहात् एक
<>एव रुद्रो नद्वितीयोऽवतस्थे” इत्यादिरागमस्तत्र प्रमाणम् ।
<>यद्येवं तर्हि परस्पराश्रयबाधव्याधिं समाधत्स्वेति चेत्
<>तस्यानुत्थानात् किमुत्पत्तौ परस्पराश्रयः शङ्क्यते ज्ञप्तौ
<>वा । नाद्यः आगमस्येश्वराधीनोत्पत्तिकत्वेऽपि परमेश्वरस्य
<>नित्यत्वेनोत्पत्तेरनुपपत्तेः नापि ज्ञप्तौ परमेश्वरस्य आगमा-
<>धीनज्ञप्तिकत्वेऽपि तस्यान्यतोऽवगमात् नापि तदनित्यत्व
[Page0740-a+ 38]
<>ज्ञप्तौ आगमानित्यत्वस्य तीव्रादिधर्म्मोपेतत्वादिना सुगम-
<>त्वात् । तस्मान्निवर्त्तकधर्म्मानुष्ठानवशादीश्वरप्रसादसिद्धा-
<>वभिमतेष्टसिद्धिरिति सर्व्वमवदातम्” । अस्याश्चात्मतत्त्व-
<>ज्ञानहेतुत्वादात्मविद्यात्वम् । “त्रयी चान्वीक्षिकी चैव वार्त्ता
<>च भरतर्षभ! दण्डनीतिश्च विपुला विद्यास्तत्र निदर्शिताः”
<>शा० प० ५९ अध्या० । “त्रैविद्येभ्यस्त्रयीं विद्यां दण्डनीतिञ्च
<>शाश्वतीम् । “आन्वीक्षिकीञ्चात्मविद्यां वार्त्तारम्भांश्च लोकतः”
<>मनुः “तत्रौपनिषदं तात परिशेषन्तु पार्थिव । मथ्नामि
<>मनसा तत्त्वं दृष्ट्वा चान्वीक्षिकीं पराम्” भा० शा० प० ।
<>“आन्वीक्षिकी कोशलानामिति” गीता । “सेयसान्वीक्षिकी
<>विद्या प्रमाणादिभिः पदार्थैः प्रविभज्यमाना । प्रदीपः
<>सर्वविद्यानामुपायः सर्वकर्मणाम् । आश्रयः सर्वधर्माणां
<>विद्योद्देशे परीक्षिता” पक्षिलस्वामी । अन्वीक्षा शील-
<>मस्याः तस्यै हितं वा ठक् । २ दुर्गायाञ्च “आत्मवेदनशी
<>लत्वादन्वीक्षणपराऽथ वा । अन्वीक्षाकारणत्वाद्वा तस्मा-
<>दान्वीक्षिकी स्मृता” देवीपु० तंन्निरुक्तिः ।
<LEND>
