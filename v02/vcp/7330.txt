<L>7330<pc>0778,a<k1>आयुर्वेद<k2>आयुर्वेद
आयुर्वेद¦ पु० आयुर्विद्यते लभ्यतेऽनेन विद--लाभे करणे घञ्
आयुर्वेत्त्यनेन चिह्नज्ञापनेन विद--ज्ञाने करणे घञ् वा ।
चिकित्साशास्त्रे तन्निरुक्त्यादिकं सुश्रुते दर्शितं यथा ।
“शल्यं शालक्यमित्यादि अष्टाङ्गशब्दे ५२३ पृष्ठे उक्त
मुपक्रम्य “इह खल्वायुर्व्वेदप्रयोजनं व्याध्युपसृष्टानां
व्याधिपरिमोक्षः स्वस्थस्य रक्षणञ्च । आयुरस्मिन् विद्यते
ऽनेन वा आयुर्व्विन्दतीत्यायुर्वेदः । तस्याङ्गवरमाद्यमागम-
प्रत्यक्षानुमानोपमानैरविरुद्धमुच्यमानमुपधारय । एत-
द्ध्यङ्गं प्रथमं प्रागभिघातव्रणसंरोहाद्यज्ञशिरःसन्धानाच्च ।
श्रूयते हि यथा रुद्रेण यज्ञस्य शिरश्छिन्नमिति ततो
देवा अश्विनावभिगम्योचुः । भगवन्तौ नः श्रेष्ठतमौ युवां
भविष्ययः । भवद्भ्यां यज्ञस्य शिरःसन्धातव्यम् । तावूच-
तुरेवमस्त्विति । अथ तयोरर्थे देवा इन्द्रयज्ञभागेन प्रा-
सादयन् । ताभ्यां यज्ञस्य शिरःसंहितमिति । अष्टा-
स्वपि चायुर्व्वेदतन्त्रेष्वेतदेवाधिकमभिमतमाशुक्रियाकरणा-
द्यन्त्रशस्त्रक्षाराग्निप्रणिधानात्सर्व्वतन्त्रसामान्याच्च । त-
दिदं शाश्वतं पुण्यं स्वर्ग्यं यशस्यमायुष्यं वृत्ति-
करञ्चेति । ब्रह्मा प्रोवाच ततः प्रजापतिरधिजगे तस्मा-
दश्विनावश्विभ्यामिन्द्र इन्द्रादहं मया त्विह प्रदेय
मर्थिभ्यः प्रजाहितहेतोः । भवति चात्र । अहं हि
धन्वन्तरिरादिदेवो जरारुजामृत्युहरोऽमराणाम् । शल्या-
ङ्गमङ्गैरपरैरुपेतं प्राप्तोऽस्मि गां भूय इहीपदेष्टुम्” ।
स चार्थर्ववेदस्योपवेदः “विधाताथर्व्वसर्व्वस्वमायुर्वेदं
प्रकाशयन् । स्वनाम्ना संहितां चक्रे लक्षश्लोकमयीमृजुम्”
इति भावप्रकाशोक्तेः । चरणव्यूहमते ऋग्वेदस्यो-
पवेदः आयुर्वेदः अथर्ववेदस्य तु शस्त्रशास्त्राण्युपवेदः ।
स च षोडशर्पिप्रणीतत्वात् षोडशविधः यथोक्तं ब्रह्मवै० पु०
“ऋग्यजुः सामाथर्व्वाख्यान् दृष्ट्वा वेदान् प्रजापतिः । वि-
चिन्त्य तेषामर्थं चैवायुर्वेद चकार सः । कृत्वा तु पञ्चमं
वेदं भास्कराय ददौ विभुः । स्वतन्त्रं संहितां तस्मात् भा-
स्करश्च चकार सः । भास्करश्च स्वशिष्येभय आयुर्वेदं स्वसं-
हिताम् । प्रददौ पाठयामास ते चक्रुः संहितास्ततः ।
तेपां नामानि विदुषां तन्त्राणि तत्कृतानि च । व्याधि-
[Page0778-b+ 38]
प्रणाशवीजानि साध्वि! मत्तो निशामय । धन्वन्तरिर्द्दि-
वोदासः काशीराजोऽश्विनीसुतौ । नकुलः सहदेवार्की
च्यवनो जनको बुधः । जावालो जाजलिः पैलः
करथोऽगस्त्यएव च । एते वेदाङ्गवेदज्ञाः षोडश व्या-
धिनाशकाः । चिकित्सातत्त्वविज्ञानं नाम तन्त्रमनौप-
मम् । धन्वन्तरिश्च भगवान् चकार प्रथमे सति! । चिकि-
त्सादर्पर्णं नाम दिवोदासश्चकार सः । चिकित्साकौमुदीं
दिव्यां काशीराजश्चकार सः । चिकित्सासारतन्त्रञ्च
भ्रमघ्नं चाश्विनीसुतौ । तन्त्रं वैद्यकसर्वस्वं नकुलश्च च-
कार सः । चकार सहदेवश्च व्याधिसिन्धुविमर्द्दनम् ।
ज्ञानार्णवं महातन्त्रं यमराजश्चकार सः । च्यवनो
जीवदानञ्च चकार भगवानृषिः । चकार जनको योगी
वैद्यसन्देहभञ्जनम् । सर्वसारं चन्द्रसुतो जावालस्तन्त्र-
सारकम् । वेदाङ्गसारं तन्त्रञ्च चकार जाजलिर्मुनिः ।
पैलो निदानं करथस्तन्त्रं सर्वधरं परम् । द्वैधनि-
र्णयतन्त्रञ्च चकार कुम्भसम्भवः । चिकित्साशास्त्रवी-
जानि तन्त्राण्येतानि षोडश । व्याधिप्रणाशवीजानि
बलाधानकराणि च । मथित्वा ज्ञानमन्थानैरायुर्वेदपयो-
निधिम् । ततस्तन्त्राण्युज्जहरुर्नवनीतानि कोविदाः ।
एतानि क्रमशो दृष्ट्वा दिव्यां भास्करसंहिताम् । आयु-
र्वेदं सर्व्ववीजं सर्व्वं जानामि सुन्दरि! । व्याधेस्तत्त्वप-
रिज्ञानं वेदनायाश्च निग्रहः । एतद्दैद्यस्य वैद्यत्वं न
वैद्यः प्रभुरायुषः । आयुर्व्वेदस्य विज्ञाता चिकित्सासु
यथार्थवित् । धर्म्मिष्ठश्च दयालुश्च तेन वैद्यः प्रकीर्त्तितः” ।
तस्य लक्षणं यथा भा० प्र० । “आयुर्हिताहितं व्याधिनिदानं
शमनं तथा । विद्यन्ते यत्र विद्वद्भिः स आयुर्वेद उच्यते”
तस्य निरुक्तिस्तत्रैव । “अनेन पुरुषो यस्मात् आयुर्वि-
न्दति वेत्ति च । तस्मान्मुनिवरैरेष आयुर्वेद इति स्मृतः” ।
“देहजीवयोर्योगोजीवनं तेनावच्छिन्नः काल आयुः
आयुर्बोधद्वारा आयुष्याण्यनायुष्याणि द्रव्यगुणकर्म्माणि
ज्ञात्वा तेषां सेवनत्यागाभ्याम् आरोग्येणायुर्विन्दति तेनैव
हेतुना परस्यायुर्वेत्ति च येन तद्बोधद्वारा स आयुर्वेदः”
भा० प्र० अथायुर्वेदवंशप्रादुर्भावस्तावदभिधीयते यथा भावप्र०
“विधाताऽथर्व्वसर्वस्वमयुर्वेदं प्रकाशयन् । स्वनाम्ना-
सम्हिताञ्चक्रे लक्षश्लोकमयीमृजुम् । ततः प्रजापतिं दक्षं
दक्षं सकलकर्मसु । विधिर्धीनीरधिः साङ्गमायुर्वेदमुपादि-
शत् । अथदक्षप्रादुर्भावः । अथ दक्षः क्रियादक्षः स्वर्वै-
द्योदेववल्लभः । वेदयामास विद्वांसौ सूर्य्यांशौ सुरसत्तमौ ।
[Page0779-a+ 38]
अथाश्विनप्रादुभावः “दक्षादधीत्य दस्रौ वितेनतुःसंहितां
स्वीयाम् । सकलचिकित्सकलोकप्रतिपत्तिविवृद्धये धन्याम् ।
स्वयम्भुवः शिरश्च्छिन्नं भैरवेण रुषाथ तत् । अश्विभ्यां सहितं
तस्मात्तौ जातौ यज्ञभागिनौ । देवासुररणे देवा दैत्यैर्ये
सक्षताः कृताः । अक्षतास्ते कृताः सद्योदस्राभ्यामद्भुतं
महत् । वज्रिणोऽभूद्भुजस्तम्भः स दस्राभ्यां चिकित्सितः ।
सीम्नि निपतिते चेन्द्रस्ताभ्यामेव सुखीकृतः । विशीर्ण्णद-
शनाः पूष्णोनेत्रे नष्टे भगस्य च । शशिनोराजयक्ष्माऽभू-
दश्चिभ्यान्ते चिकित्सिताः । भार्गवश्च्यवनः कामी वृद्धः
सन् विकृतिं गतः । वीर्य्यवर्ण्णस्वरोपेतः कृतोऽश्विभ्यां
पुनर्युवा । एतैश्चान्यैश्च बहुभिः कर्म्मभिभिषजां वरौ ।
बभूवतुर्भृशं पूज्याविन्द्रादीनां दिवौकसाम् । अथेन्द्रप्रादु-
र्भावः । संदृश्य दस्रयोरिन्द्रः कर्माण्येतानि यत्नवान् । आयु
र्वेदं निरुद्वेगं तौ ययाचे शचीपतिः । नासव्यौ सत्यसन्धेन
शक्रेण किल याचितौ । आयुर्वेदं यथाधीतं ददतुः शत-
मन्यवे । नासत्याभ्यामधीत्यैष आयुर्वेदं शतक्रतुः । अध्या-
पयामास बहूनात्रेयप्रमुखान् मुनीन् । अथात्रेयप्रा-
दुर्भावः । एकदा जगदालोक्य गदाकुलमितस्ततः ।
चिन्तयामास भगवानात्रेयो मुनिपुङ्गवः । किं करोमि क्व
गच्छाभि कथम् लोका निरामयाः । भवन्ति, सामयानेतान्न
शक्नोमि निरीक्षितुम् । दयालुरहमत्यर्थं स्वभावो दुरति-
क्रमः । एतेषां दुःखतोदुःखं ममापि हृदयेऽधिकम् । आयु-
र्वेदं पठिष्यामि नैरुज्याय शरीरिणाम् । इति निश्चित्य
गतवानात्रेयस्त्रिदशालयम् । तत्र मन्दिरमिन्द्रस्य गत्वा
शक्रं ददर्श सः । सिंहासनसमासीनं स्तूयमानं सुरर्षिभिः ।
भासयन्तं दिशोभासा भास्करप्रतिमन्त्विषा । आयु-
र्वेदमहाचार्य्यं शिरोधार्य्यं दिवौकसाम् । शक्रस्तु तं
निरीक्ष्यैव त्यक्तसिंहासनो ययौ । तदग्रे पूजयामास
भृशं भूरितपस्कृशम् । कुशलं परिपप्रच्छ तथाऽऽगमन-
कारणम् । स मुनिर्वक्तुमारेभे निजागमनकारणम् ।
व्याधिभिर्व्यथितालोकाः शोकाकुलितचेतसः । भूतले
सन्ति, सन्तापं तेषां हर्त्तुं कृपां कुरु । आयुर्वेदोपदेशं मे
कुरु कारुण्यतो नृणाम् । तथेत्युक्तः सहस्राक्षोऽध्यापया-
मास तं मुनिम् । मुनीन्द्र इन्द्रतः साङ्गमायुर्वेदमधीत्य सः ।
अभिनद्य तमाशीर्भिराजगाम पुनर्म्महीम् । अथात्रेयो
मुनिश्रेष्ठो भगवान करुणापरः । सनाम्ना स हितां चक्रे-
नरचक्रानुकम्पया । ततोऽग्निवेशं भेडंच जातूकर्णं पराश-
रम् । सीरपाणिं च हारीतमायुर्वेदमपाठयत् । तन्त्रस्य
[Page0779-b+ 38]
कर्त्ता प्रथममग्निवेशोऽभवत्पुरा । ततोभेडादयश्चक्रुः स्वस्व-
तन्त्रं, कृतानि तु । श्रावयासुरात्रेयं मुनिवृन्देन वन्दितम् ।
श्रुत्वा च तानि तन्त्राणि हृष्टोऽभूदत्रिनन्दनः । यथावत्सू
त्रितन्तस्मात्प्रहृष्टामुनयोऽभवन् । दिवि देवर्षयोदेवाः श्रुत्वा-
साध्विति तेऽब्रुवन्” । अथभरद्वाजप्रादुर्भावः “एकदा हिमव-
त्पार्श्वेवादागताः मुनयोबहवस्तांश्च नामभिः कथयाम्यहम्
भरद्वाजोमुनिवरः प्रथमं समुपागतः ततोऽङ्गिरास्ततोगर्गो
मरीचिर्भृगुभार्गवौ । पुलस्त्योऽगस्तिरसितोवशिष्ठः सपरा
शरः । हारीतोगौतमः सांख्यो मैत्रेयश्च्यवनोऽपि च ।
जमदग्निश्च गार्ग्यश्च काश्यपः कश्यपोऽपि च । नारदो
वामदेवश्च मार्कण्डेयः कपिष्ठलः । शाण्डिल्यः सह
कौण्डिल्यः शाकुनेयश्च शौनकः । आश्वलायनसाङ्कृत्यौ
विश्वामित्रः परीक्षितः । देवलोगालवोधौम्यः काप्यकात्या-
यनावुभौ । काङ्कायनो वैजवापः कुशिकोवादरायणिः ।
हिरण्याक्षश्च लौगाक्षिः शरलोमा च गोभिलः । वैखान
साबालखिल्यास्तथैवान्ये महर्षयः । ब्रह्मज्ञानस्य निधयो
यमस्य नियमस्य च । तपन्तस्तेजसा दीप्ताहूयमाना इवाग्नयः ।
सुखोपविष्टास्ते तत्र सर्वे चक्रुः कथामिमाम् । धर्म्मार्थकाम
मोक्षाणां मूलमुक्तं कलेवरम् । तच्च संसिद्धये शक्तं भवेद्यदि
निरामयम् । तपःस्वाध्यायधर्माणां ब्रह्मचर्यव्रतायुषाम् ।
हर्त्तारः पुरतीरोगा यत्र तत्र च सर्वतः । रोगाःकार्श्यक-
राबलक्षयकरादेहस्य चेष्टाहरा दृष्ट्यादीन्द्रियशक्तिसंक्षय-
कराः सर्वाङ्गपीडाकराः । धर्म्मार्थाखिलकाममुक्तिषु महा-
विघ्नस्वरूपाबलात्प्राणानाशु हरन्ति सन्ति यदि ते क्षेमं कुतः
प्राणिनाम् । तत्तेषां प्रशमाय कश्चन विधिश्चिन्त्योभवद्भिर्बुधै-
र्योग्यैरित्यभिधाय संसदि भरद्वाजं मुबुभ्तेऽब्रुवन् । त्वं योग्यी
भगवन्! सहस्रनयनं याह्येहि शीघ्रंक्रमादायुर्वेदमधीत्य य-
द्गदभयान्मुक्ता भवामोवयम् । इत्थं स मुनिभिर्योग्यैः प्रार्थितो
विनयान्वितैः । भरद्वाजो मुनिश्रेष्ठोजगाम त्रिदशालयम् ।
तत्रेन्द्रभवनं गत्वा सुरर्षिगणमध्यगम् । दृष्टवान् वृत्रह-
न्तारं दीप्यमानमिवानलम् । सोऽभिगम्य जयाशीर्भिर-
भिनन्द्य सुरेश्वरम् । ऋषीणां वचनं सम्यक् श्रावयामास
सत्तमः । व्याधयो हि समुत्पन्नाः सर्वप्राणिभयङ्कराः । तेषां
प्रशमनोपायं यथावद्वक्तुमर्हसि । तमुवाच मुनिं साङ्गमायु-
र्वेदं शतक्रतुः । जीवेद्वर्षसहस्राणि देही नीरुङ्गिशम्य यम् ।
सोऽनन्तपारन्त्रिस्कन्धमायुर्वेदं महामतिः । यथावदचिरा-
त्सर्वं बुबुधे तन्मना मुनिः । तेनायुः सुचिरं लेभे भरद्वाजो
निरामयम् । अन्यामपि मुनींश्चक्रे नीरुजः सुचिरायुषः ।
[Page0780-a+ 38]
तत्तन्त्रजनितज्ञानचक्षुषा ऋषयोऽखिलाः । गुणान् द्रव्याणि
कर्माणि दृष्ट्वा तद्विधिमाश्रिताः । आरोग्यं लेभिरे दीर्घमायुश्च
सुखसंयुतम् । आयुर्वेदोक्तविधिनाऽन्येऽपि स्युर्मुनयो यथा” ।
<फ्>अथ चरकप्रादुर्भावः “यदा मत्स्यावतारेण हरिणा वेद
उद्धृतः । तदा शेषश्च तत्रैव वेद साङ्गमवाप्तवान् । अथ-
र्वान्तर्गतं सम्यगायुर्वेदं च लब्धवान् । एकदा स महीवृत्तं
द्रष्टुं चर इवागतः । तत्र लोकांन् गदैर्ग्र स्तान्व्यथया
परिपीडितान् । द्रुमान् स्थलेष्वपुष्पाढ्यान् म्रियमाणांश्च दृष्ट
वान् । तान् दृष्ट्वा तु दयायुक्तस्तेषां दुःखेन दुःखितः । अ-
नन्तश्चिन्तयामास रोगोपशमकारणम् । संचिन्त्य स स्वयं तत्र
मुनेः पुत्रो बभूव ह । यतश्चर इवायातोन जातः केनचि-
द्यतः । तस्माच्चरकनाम्नाऽसौ विख्यातः क्षितिमण्डले । स
भाति चरकाचार्यो देवाचार्यो यथा दिवि । सहस्रवदन-
स्यांशो येन ध्वंसोरुजां कृतः । आत्रेयस्य मुनेः शिष्या
अग्निवेशादयोऽभवन् । मुनयो बहवस्तैश्च कृतं तन्त्रं
स्वकं स्वकम् । तेषां तन्त्राणि संस्कृत्य समाहृत्य विपश्चिता ।
चरकेणात्मनो नाम्ना ग्रन्थोऽयं चरकः कृतः । अथ
धन्वन्तरिप्रादुर्भावः । एकदा देवराजस्य दृष्टिर्न्निपतिता
भुवि । तत्र तेन नरा दृष्टा व्याधिभिर्भृशपीडिताः ।
तान् दृष्ट्वा हृदयं तस्य दयया परिपीडिंतम् । दयार्द्रहृ-
दयः शक्रो धन्वन्तरिमुवाच ह । धन्वन्तरे! सुर-
श्रेष्ठ । भगवन्! किञ्चिदुच्यते, । योग्योभवसि भूता-
नामुपकारपरोभव । उपकाराय लोकानां केन किं न
कृतं पुरा । त्रैलोक्याधिपतिर्विष्णुरभून्मत्स्यादिरूप-
वान् । तस्मात्त्वं पृथिवीं याहि काशीमध्ये नृपोभव ।
प्रतीकाराय रोगाणामायुर्वेदं प्रकाशय । इत्युक्त्वा सुरशा-
र्द्दूलः सर्वभूतहितेप्सया । समस्तमायुषोवेदं धन्वन्तरिमुपादि-
शत् । अधीत्य चायुषोवेदमिन्दाद्धन्वन्तरिः पुरा । आगत्य-
पृथिवीं काश्यां जातोबाहुजवेश्मनि । नाम्ना ततोऽ-
भवत् ख्यातोदिवोदास इति क्षितौ । बालएव विरक्तोभू-
च्चचार च महत्तपः । यत्नेन महता ब्रह्मा तं काश्या-
मकरोन्नृपम् । ततो धन्वन्तरिर्लोकैः काशीराजोऽभिधी-
यते । हिताय देहिनां स्वीया संहिता विहिताऽमुना ।
अयं विद्यार्थिनो लोकान् संहितां तामपाठयत्” । अथ
सुश्रुतप्रादुर्भावः । अथ ज्ञानदृशा विश्वामित्रप्रभृतयो-
ऽवदन् । अयं धन्वन्तरिः काश्यां काशीराजोय उच्यते ।
विश्वामित्रो मुनिस्तेषु पुत्रं सुश्रुतमुक्तवान् । वत्स वाराणसीं
गच्छ विश्वेशवरवल्लभाम् । तत्र नाम्ना दिवोदासः काशी-
[Page0780-b+ 38]
राजोऽस्ति बाहुजः । स हि धन्वन्तरिः साक्षादायुंर्यद-
विदांवरः । आयुर्वेदं ततोऽधीष्व लोकोपकृतिहेतवे ।
सर्वप्राणिदयातीर्थमुपकारोमहामखः । पितुर्वचनमाकर्ण्य
सुश्रुतः काशिकाङ्गतः । तेन सार्द्धं समध्येतुं मुनिसूनुशतं
ययौ । अथ धन्वन्तरिं सर्वे वानप्रस्थाश्रमे श्रितम् । भग-
वन्तं सुरश्रेष्ठं मुनिभिर्बहुभिः स्तुतम् । काशीराजं
दिवोदासन्तेऽपश्यन् विनयान्विताः । स्वागतं च इति
स्माह दिवोदासोयशोधनः । कुशलं परिपप्रच्छ तथाऽऽ-
गमनकारणम् । ततस्ते सुश्रुतद्वारा कथयामासुरुत्तरम् ।
भगवन्मानवान्दष्ट्वा व्याधिभिः परिपीडिहीतान् । क्रन्दतोम्रि-
यमाणांश्च जातास्माकं हृदि व्यथा । आमयानां शमोपायं
विज्ञातुं वयमागताः । आयुर्वेदं भवानस्मानध्यापयितुम-
र्हति । अङ्गीकृत्य वचस्तेषां नृपतिस्तानुपादिशत् । व्याख्यातं
तेन ते यत्नाज्जगृहुर्मुनयोमुदा । काशीराजं जयाशीर्भिर-
भिनन्द्य मुदान्विताः । सुश्रुताद्याः सुसिद्धार्था जग्मुर्गेहं स्वकं
स्वकम् । प्रथमं सुश्रुतस्तेषु स्वतन्त्रं कृतवान् स्फुटम् । सुश्रुतस्य
सखायोऽपि पृथक् तन्ताणि तेनिरे । सुश्रुतेन कृतं तन्त्रं सु-
श्रुतं बहुभिर्यतः । तस्मात्तत् सुश्रुतं नाम्ना विख्यातं क्षितिम-
ण्डले” चरके तु आयुर्वेदनिरुक्तिस्तत्प्रणेतृवंशोऽन्यथाभ्यधायि
यथा “ब्रह्मणा हि यथा प्रोक्तमायुर्वेदं प्रजापतिः । जग्रा-
ह निखिलेनादावश्विनौ तु पुनस्ततः । अश्विभ्यां भगवान्
शक्रः प्रतिपेदे ह केवलम् । ऋषिप्रोक्तोभरद्वाजस्तस्माच्छ-
क्रमुपागमत्” ब्रह्मादिभारद्वाजान्तवंशमुक्त्वा ततो यथा
भरद्वाजस्य प्राप्तिस्तदपि तत्रैवोक्तम् । यथा कतिचिन्मु नीनु-
पक्रम्य “ब्रह्मज्ञानस्य निधयोयमस्य नियमस्य च । तपसस्तेज-
सादीप्ताहूयमाना इवाग्नयः । सुखोपविष्टास्ते तत्र पुण्यां
चक्रुः कथामिमाम् । धर्मार्थकाममोक्षाणामारोग्यं मूल-
मुत्तमम् । रोगास्तस्यापहन्तारः श्रेयसीजीवितस्य च ।
प्रादुर्भुतोमनुष्याणामन्तरायोमहानयम् । क स्यात्तेषां
शमोपायैत्युक्त्वा ध्यानमास्थिताः । अथ ते शरणं शक्रं
ददृशुर्ध्यानचक्षुषा । स वक्ष्यति शमोपायं यथावदमरप्रभुः ।
कः सहस्राक्षभवनं गच्छेत् प्रष्टुं शचीपतिम् । अहमर्थे
नियुज्येयमत्रेति प्रथमं वचः । भरद्वाजोऽब्रर्वत्तस्मादृषिभिः
स नियोजितः । स शक्रभवनं गत्वा सुरर्षिगणमध गम् ।
ददर्श बलहन्तारं दीप्यमानमिवातलम् । सोभिगम्य जया-
शीर्भिरभिनन्द्य सुरेश्वरम् । प्रोवाच भगवान्धीमान् ऋषीणां
वाक्यमुत्तमम् । व्याधयोहि समुत्पन्नाः सर्वप्रणिभय-
ङ्कराः । तद्ब्रूहि मे शमोपायं यथाब्दभरभो! ।
[Page0781-a+ 38]
तस्मैप्रोवाच भगवानायुर्वेदं शतक्रतुः । पदैरल्पैर्मतिं बुद्ध्वा
विपुलां परमर्षये । हेतुलिङ्गौषधज्ञानं स्वस्थातुरपराय-
णम् । त्रिसूत्रं शाश्वतं पुण्यं बुबुधे यं पितामहः । सोऽ-
नन्तपारं त्रिस्कन्धमायुर्वेदं महामतिः । यथावदचिरात्
सर्व्वं वुबुधे तन्मना मुनिः । तेनायुरमितं लेभे भरद्वाजः
सुखान्वितम् । ऋषिभ्योऽनधिकं तन्तु शशासानवशेषयन् ।
ऋषयश्च भरद्वाजाज्जगृहुस्तं प्रजाहितम् । दीर्घमायुश्चि-
कीर्षन्तो वेदं वर्द्धनमायुषः । तेनर्षयस्ते ददृशुर्यथावज्ज्ञा-
नचक्षुषा । सामान्यञ्च विशेषञ्च गुणान् द्रव्याणि कम च ।
समवायञ्च तज्ज्ञात्वा तन्त्रोक्तं विधिमास्थिताः । लेभिरे परमं
शर्म जीवितञ्चाप्यनश्चरम् । अथ मैत्रीपरः पुण्यमायुर्वेदं
पुनर्व्वसुः । शिष्येभ्योदत्तवान् षड्भ्यः सर्वभूतानुकम्पया ।
अग्निवेशश्च भेडश्च जातूकर्णः पराशरः । हारीतः क्षार-
पाणिश्च जगृहुस्तन्मुनेर्वचः । बुद्धेर्व्विशेषस्तत्रासीन्नो-
पदेशान्तरं, मुनेः । तन्त्रस्य कर्त्ता प्रथममग्निवेशोयतोऽ-
भवत् । अथ भेडादयश्चक्रुः स्वं स्वं तन्त्रं । कृतानि च ।
श्रावयामासुरात्रेयं सर्षिसङ्घं मुमेधसः । श्रुत्वा च सूत्र-
मर्थानामृषयः पुण्यकर्मणाम् । यथावत् सूत्रितमिति
प्रहृष्टास्तेऽनुमेनिरे” । एवमायुर्वेदवंशमुक्त्वा तस्य निरुक्ति-
स्तत्र दर्शिता यथा “हिताहितं सुखं दुःखमायुस्तस्य
हिताहितम् । मानञ्च तच्च यत्रोक्तमायुर्वेदः सौच्यते ।
शरीरेन्द्रिसत्त्वादिसंयोगधारिजीवितम् । नित्यगश्चानुबन्धश्च
पर्य्यायैरायुरुच्यते । तस्यायुषः पुण्यतमो वेदो वेदविदां
मतः । वक्ष्यते यन्मुष्याणां लोकयोरुभयोर्हितः” ।
एवं बहूनामायुर्वेदानां सत्त्वेऽपि तेषां विरलप्रचा-
रतया लुप्तप्रायत्वात् सुश्रुतचरकयोर्लोके प्रचाराच्च
तत्रत्यविषयास्तावत् संक्षेपेणोच्यन्ते । तत्र सुश्रुतस्यायुर्वेद-
स्याष्टाङ्गत्वम् तच्च अष्टाङ्गशब्दे ५२३ पृष्ठे शल्यं शालक्य-
मित्यादि दर्शितम् । तच्छास्त्रस्य प्रयोजनं रोगचिकित्सा
सा च पुरुषविषयैवेति पुरुषस्वरूपतदुत्पत्तिगर्भादिक्रमेणाभि-
धाय तदीयशरीरसंस्थानं रोगनिदानरोगोपशमनद्रव्यादि
दीनि क्रमेणोक्तानि । तदेतत् संक्षेपेण सुश्रुते उक्तम्
“अस्मिन् शास्त्रे पञ्चमहाभूतशरीरिसमवायः पुरुषः इत्यु-
च्यते । यस्मिन् क्रिया सोऽधिष्ठानम्, कस्मात्? लोकस्य
द्वैविध्यात् । लोको हि द्विविधः स्थावरो जङ्गमश्च ।
द्विविधात्मक एवाग्नेयः सौम्यश्च तद्भूयस्त्वात् पञ्चात्म-
को वा । तत्र चतुर्व्विधो भूतग्रामः स्वेदजाण्ड
ऊओद्भिज्जजरायुजसंज्ञः । तत्र पुरुषः प्रधानं तस्योपक-
[Page0781-b+ 38]
रणन्यत् । तस्मात्पुरुषोऽधिष्ठानम् । तद्दुःखसंयोगा
व्याधय इत्युच्यन्ते । ते चतुर्व्विधा आगन्तवः शारीरा
मानसाः स्वाभाविकाश्चेति । तेषामागन्तवोऽभिघात-
निमित्ताः । शारीरास्त्वन्नपानभूला वातपित्तकफशोणित-
सन्निपातवैषम्यनिमित्ताः । मानसास्तु क्रोधशोकभयहर्ष
विषादेर्ष्याभ्यसूयादैन्यमात्सर्य्यकामलोभप्रभृतयैच्छाद्वेषभे-
दैर्भवन्ति । स्वाभाविकाः क्षुत्पिपासाजरामृत्युनिद्राप्रभृ-
तयः । त एते मनःशरीराधिष्ठानाः । तेषां संशोधन-
संशमनाहाराचाराः सम्यक् प्रयुक्ताः निग्रहहेतवः ।
प्राणिनां पुनर्मूलमाहारी बलवर्णौजसाञ्च । स षट्सु रसे-
ष्वायत्तो रसाः पुनर्द्रव्याश्रयाः । द्रव्याणि पुनरोषधयस्ताः
द्विविधाः स्थावरा जङ्गमाश्च । तासां स्थावराश्चतुर्व्विधाः ।
वनस्पतयो वृक्षा वीरुध ओषधय इति । तास्वपुष्पाः
फलवन्तो वनस्पतयः । पुष्पफलवन्तो वृक्षाः । प्रतानवत्यः
स्तम्बिन्यश्च वीरुधः । फलपाकनिष्ठा ओषधय इति ।
जङ्गमास्त्वपि चतुर्विधा जरायुजाण्डजस्वेदजो-
द्भिज्जाः । तत्र पशुमनुष्यव्यालादयो जरायुजाः ।
खगसर्पसरीसृपप्रभृतयोऽण्डजाः । कृमिकीटपिपीलिका-
प्रभृतयः स्वेदजाः । इन्द्रगोपमण्डूकप्रभृतय उद्भिज्जाः ।
तत्र स्थावरेभ्यस्त्वक्पत्रपुष्पफलमूलकन्दनिर्य्यासस्वरसादयः
प्रयोजनवन्तो जङ्गमेभ्यश्चर्म्मनखरोमरुधिरादयः । पार्थिवाः
सुवर्णरजतमणिमुक्तामनःशिलामृत्कपालादयः । काल-
कृतास्तु प्रवातनिवातातपच्छायाज्योत्स्नातमः शीतो-
ष्णवर्षाहोरात्रपक्षमासर्त्वयनादयः संवत्सरविशेषाः ।
त एते स्वभावत एव दोषाणां सञ्चयप्रकोपप्रशमप्रती-
कारहेतवः प्रयोजनवन्तश्च । भवन्ति चात्र । शारीराणां-
विकाराणामेष वर्गश्चतुर्व्विधः । चये कोपे शमे चैव हेतु-
रुक्तश्चिकित्सकैः । आगन्तवश्च ये रोगास्ते द्विधा निपतन्ति
हि । मनस्यन्ये शरीरेऽन्ये तेषान्तु द्विविधा क्रिया ।
शरीरपतितानान्तु शारीरवदुपक्रमः । मानसानान्तु
शब्दादिरिष्टो वर्गः सुखावहः । एवमेतत्पुरुषो व्याघि-
रौषधं क्रियाकाल इति चतुष्टयं समासेन व्याख्यातम् ।
तत्र पुरुषग्रहणात्तत्सम्भवद्रव्यसमूहोभूतादिरुक्तस्तदङ्गप्र-
त्यङ्गविकल्पाश्च त्वङ्मांसुसिरास्नायुप्रभृतयः । व्याधिग्रहणा
द्वातपित्तकफशोणितसन्निपातवैषम्यनिमित्ताः सर्व्व एव
व्याधयो व्याख्याताः । ओषधिग्रहणात् द्रव्यगुणरसवीर्य्य-
विपाकप्रभावाणामादेशः । क्रियाग्रहणाच्छेद्यादीनि स्नेहा-
दीनि च कर्म्माणि व्याख्यातानि । कालग्रहणात्सर्व्व-
[Page0782-a+ 38]
क्रियाकालानामादेशः । भवति चात्र । वीजं चिकित्सित-
स्यैतत्समासेन प्रकीर्त्तितम् । सविंशमध्यायशतमस्य
व्याख्या भविष्यति । तच्च सविंशमध्यायशतं पञ्चसु
स्थानेषु । तत्र सूत्रस्थाननिदानशारीरचिकित्सितकल्पे-
ष्वर्थवशात्संविभज्योत्तरे तन्त्रे शेषानर्थान् व्याख्यास्यामः” ।
चरके तु त्रिस्कन्दमित्युक्तम् तच्च हेतुलिङ्गौषधरूपस्कन्ध-
त्रयं बोध्यम् । अयञ्चायुर्वेद अष्टादशविद्यान्तर्गतः ।
“आयुर्वेदो धनुर्वेदो गान्धर्व्वश्चेति ते त्रय” इति ५२५ पृष्ठे
अष्टादशविद्याशब्दे उक्तबाक्यात् । अस्मिन् शास्त्रे द्वि-
जानामेवाधिकारोनान्येषां यथाह सुश्रुतः । “अथातः
शिष्योपनयनीयमध्यायं व्याख्यास्यामः । ब्राह्मणक्षत्रि-
यवैश्यानामन्यतममन्वयवयःशीलशौर्य्य शौचाचारविनयशक्ति
बलमेधाधृतिस्मृतिमतिप्रतिपत्तियुक्तं तनुजिह्वौष्ठदन्ताग्र-
मृजुवक्त्राक्षिनासं प्रसन्नचित्तवाक्चेष्टं क्लेशसहञ्च भिषक्
शिष्यमुपनयेत् । अतो विपरीतगुणं नोपनयेत्” ।
विप्रेण वैश्यकन्यायामुत्पन्नस्याम्बष्ठस्यापि द्विजधर्म्मतया
उपनयनादिसंस्कारवत्त्वात् “अम्बष्ठस्य चिकित्सितम्”
इति मनूक्तेश्च अत्राधिकार इति भेदः । तत्रायं विवेकः
द्विजमात्राणां चिकित्सितेऽधिकारेऽपि तत्रत्यवृत्तिग्रहणे
तु तेषां निन्द्यतैव । “पूयं चिकितसकस्यान्नमिति” मनु-
ना निन्दितत्वात् । अम्बष्ठानां तु तद्वृत्तौ दोषाभावः मनुना
“सूतानामश्वसारथ्यमम्बष्ठस्य चिकित्सितम्” इत्यनेन तेषां
चिकित्सावृत्तिकत्वेनाभिधानात अम्बष्ठस्य च यथोपनयने-
ऽधिकारस्तथाऽम्बष्ठशब्दे ३२८ पृष्ठे निरूपितम् । अतएव-
“भिषक् केशवनन्दनः । वोपदेवश्चचारेदं विप्रोवेदपदा-
स्पदम्” । विप्रवोपदेवस्य पितुः केशवस्य भिषक्त्वं स्वय-
मेव तेनोक्तम् । तस्य निन्दितत्वे तन्नोच्येत इति द्रष्टव्यम् ।
अन्यत्र चायुर्वेदस्य चतुर्व्यूहत्वमुक्तं रोगरोगनिदानरोग-
निवृत्तितदुपायरूपविषयचातुर्विध्यात् । “सचायुर्वेदः नर-
गजाश्वगोवृक्षाधिकारभेदेन पञ्चविधः तत्र नरायुर्वेदः
चरकसुश्रुतादिर्लोकप्रसिद्धः गजायुर्वेदोऽश्वायुर्वेदोऽपि शालि-
होत्रकृतः तयोश्च लोके प्रचाराभावात् अग्निपुराणतः
समुदृद्धृत्यात्रतौ दर्श्येते तत्र गजायुर्वेदो यथा
“गजलक्ष्म चिकित्सां च लोमपाद! वदामि ते” इत्युपक्रम्य
“पाकलेषु तु सर्वेषु कर्त्तव्यमनुवासनम् । घृततैलपरीपाकं स्थानं
वातविवर्जितम् । स्कन्धेषु च क्रिया कार्य्या तथा पाकलव-
न्नृप । । गोमूत्रं पाण्डुरोगेषु रजनीभ्यां घृतं व्विज । ।
आनाहे तैलसिक्तस्य निषेकस्तस्य शस्यते । लवणैः पञ्च-
[Page0782-b+ 38]
भिर्मिश्रा प्रतिपानाय वारुणी । विडङ्गत्रिफलाव्योससैन्धवैः
कबलान् कृतान् । मूर्च्छासु भोजयेन्नागं क्षौद्रतोयञ्च-
पाययेत् । अभ्यङ्गः शिरसः शूले नस्यञ्चैव प्रशस्यते ।
नागानां स्नेहकटुकैः पादरोगानुपक्रमेत् । पश्चात्कल्क-
कषायेण शोधनञ्च विधीयते । शिखितित्तिरिलावानां पि-
प्पलीमरिचान्वितैः । रसैः समर्पयेन्नागं वेंपथुर्यस्य
जायते । बालं विल्वं तथा लोध्रं धातकी सितया सह ।
अतीसारविनाशाय पिण्डीं भुञ्जीत कुञ्जरः । नस्यं करग्रहे
देयं घृतं लवणसंयुतम् । मागधीनागराजाजीयवागूर्मण्डु
कान्विताः । उत्कर्ण्णके तु दातव्यो वाराहश्च तथा-
रसः । दशमूलकुलत्थाश्वकाकमाचीविपाचितम् । तैल-
प्राशनसंयुक्तं गलग्रहगदापहम् । अष्टाभिर्लवणैः पिष्टैः
प्रसन्नं पाययेद्घृतम् । मूत्रलंशेखरावीजं कथितं त्रपुषस्य
च । त्वग्दोषेषु पिबेच्चैवं वृषं वा क्वथितं द्विपः ।
गवां मूत्रविडङ्गानि कृमिकेष्वेषु शस्यते । शृङ्गवेरकणाद्रा-
क्षाशर्कराभिः शृतं पयः । क्षतक्षयकरं पानं तथा
मांसरसः शुभः । अक्षोदनं व्योषयुतमरुचौ तु प्रशस्यते ।
त्रिवृद्व्योसाग्निदन्त्यर्कश्यामाक्षीरेभपिपपली । एतैर्गुल्म-
हरः स्नेहः कृतश्चैव तथा रसः । भेनद्रावणाभ्यङ्गस्नेह-
पानानुवासनैः । सर्वानेव समुत्पन्नान् विद्रवान् समुपाह-
रेत् । षष्टिकं मुद्गयूषेण सारदेन तथा पिबेत् । बालवि-
ल्वैस्तथा लेपः कुट्यरोगे प्रशस्यते । विडङ्गेन्द्रयवौ हिङ्गु
सबलं रजनीद्वयम् । पूर्वाह्णे पाययेत् पिण्डान् सर्वशूलो-
पाशान्तये । प्रधानभोजने तेषां षष्टिकव्रीहिशालयः ।
मध्यमौ यवगोधूमौ शेषा दन्तिनि चाधमाः । यवश्चैव तथै-
वेक्षुर्नागानां बलवर्द्धनः । नागानां यवसं शुष्कं तथा
वात प्रकोपणम् । मदक्षीणस्य नागस्यपयः पानं प्रशस्यते ।
दीपनीयैस्तथा द्रव्यैः शृतोमांसरसस्ततः । वायसः कुरभ-
श्चोभौ काकोलूककुलाहविः । भवेत् क्षौद्रेणसंयुक्तं पिण्डो-
युद्धे मदाय हि । कटुमस्या विडङ्गानि क्षीरकोषातकी-
पयः । हरिद्रा चेति धूमोऽयं कुञ्जरस्य जयावहः ।
पिप्पली तण्डुलास्तैलं माध्वीकं माक्षिकन्तथा । नेत्रयोः
परिषेकोऽयं दीपनीयः प्रशस्यते । पुरीषं च कषायाश्च तथा
पारावतस्य च । क्षीरवृक्षकरीरश्च प्रसन्नायेष्टमञ्जनम् ।
अनेनाञ्जितनेत्रस्तु करोति कदनं रणे । उत्पलानि च
नीलानि मुस्तं तगरमेव च । तण्डुलोदकपिष्टानि नेत्र-
निर्वापणं परम् । नखवृद्धौ नखच्छेदः तैलसेकश्च मास्यपि ।
शय्यास्थानं भवेच्चास्य करीषैः पांशुभिस्तथा । शरन्निदा-
[Page0783-a+ 38]
घयोः सेकः सर्पिषा च तथाप्यति” । इति गजायुर्वेदः
<फ्>अथाश्वायुर्वेदः तत्रैव “अश्ववाहनसारं च वक्ष्येऽश्वस्य चि-
कित्सितम्” इत्युपक्रम्य “वृषो निम्बवृहत्यौ च गुडुची च स-
माक्षिका । सिंहानकहरी पिण्डीस्वेदश्च शिरसस्तथा । हि-
ङ्गुपुष्करमूलञ्च नागरं साम्लवेतसम् । पिप्पलीसैन्धवयुतं
शूलघ्नमुष्णवारिणा । नागराऽतिविषा मुस्ता सानन्ता विल्व-
मालिका । क्वाथमेषां पिबेद्वाजी सर्व्वातीसारनाशनम् ।
प्रियङ्गुलोध्रमधुभिः पिबेद्वृषरसं हयः । क्षीरं वा पञ्चको-
लाद्यं कासनाद्विप्रमुच्यते । विष्कन्नेषु च सर्व्वेषु श्रेय
आदौ विशोषणम् । अभ्यङ्गावर्तनिस्नेहनस्यवर्त्तिक्रमः-
स्मृतः । त्वरितानां तुरङ्गाणां पयसैव क्रियाक्रमः । लोध्र-
करञ्चयोर्मूलं मातुलाङ्गाग्निनागराः । कुष्ठं हिङ्गुवचा-
रास्ना लेपोऽयं शोथनाशनः । मञ्जिष्ठा मधुकं द्राक्षावृहत्यौ
रक्तचन्दनम् । त्रपुषीवीजमूलानि शृङ्गाटककशेरुकम् ।
अजापयःशृतमिदं सशीतं शर्करान्वितम् । पीत्वा निर-
शनोवाजी रक्तमेहात् प्रमुच्यते । मन्याहनुनिगालस्थशिरः
शेफोगलग्रहः । अभ्यङ्गः कटुतैलेन तत्र तेष्वेव शस्यते ।
प्रत्यक्पुष्पी तथा वह्निः सैन्धवं सौरसो रसः । कृष्णाहिङ्गु-
युतैरेभिः कृत्वा नस्यं न सोदति । निशे ज्योतिष्मतो पाठा
कृष्णकुष्ठं वचामधु । जिह्वास्तम्भे च लेपोऽयं गुडमूत्रयुतो-
हितः । तिलैर्यष्ट्या रजन्या च निम्बपत्रैश्च योजिता ।
क्षौद्रेण शोधनी पिण्डी सर्पिषा व्रणरोपणी । अभिघातेन
खञ्जन्ति येऽप्यश्वास्तीव्रवेदनाः । परिषेकक्रिया तेषां तैलेना-
शु रुजापहा । दोषकायाभिघाताभ्यां तनुजे लिङ्गिते तथा ।
शान्तिर्मत्स्याम्बुवस्ताभ्यां पक्वमन्नमथ क्रमात् । अश्वत्थोडुम्बर
प्लक्षमधूकवटवल्कलैः । प्रभूतनलिकाक्वाथः सुखोष्णो
व्रणशोधनः । शताह्वा नागरं रास्नामञ्जिष्ठाकृष्णसैन्धवैः
देवदारुवचायुग्मरजनीरक्तचन्दनैः । तैलं सिद्धं कषायेण
गुडुच्या पयसा सह । म्रक्षणं वस्तिनस्ये च योज्यं सर्व्वत्र
लिङ्गिते । रक्तस्रावो जलौकाभिर्नेत्रान्ते पित्तरोगिणः ।
खादिरोडुम्बराश्वत्थकषायेण च साधितम् । धात्रीदुराल-
भातिक्ताप्रियङ्गुकुसुमैःसर्मः । गुडुच्या च कृतः क्वाथः
कल्कोयुक्तो विलम्बिते । उत्पाते शिशिरे श्राव्ये मुष्कशोथे
तथैवच । क्षिप्रकारिणि दोषे च सद्योवेधनमिष्यते ।
गोशकृत्सर्ज्जिकाकुष्ठरजनीतिलसर्षपैः । गवां मूत्रेण
पिष्टैश्च मर्द्दनं कण्डुनाशनम् । शीतोमधुयुतः क्वाथो
नासिकायां सशर्करः । रक्तपित्तहरः पानादश्वकण्डोस्तथैव
च । सप्तमे सप्तमे देयमश्वानां लवणं दिने । तथा भुक्त-
[Page0783-b+ 38]
वतां देया अतिपाते तु वारुणी । जीवनीयैः समधुरै-
र्मृद्वीकाशर्करायुतैः । सपिपिप्लीकैः शरदि प्रति
पानं सपद्मकैः । विडङ्गपिप्पलीधान्यशताह्वालोध्र
सैन्धवैः । सचित्रकैस्तुरङ्गाणां प्रतिपानं हिमागमे ।
लोध्रप्रियङ्गुकायुक्ता पिप्पली विश्वभेषजैः । सक्षौद्रैः
प्रतिपानं स्याद्वसन्ते कफनाशनम् । प्रियङ्गुपिप्पली-
लोघ्रयष्ट्याह्वैः समहौषधैः । निदाघे सगुडा देया
मदिरा प्रतिपानके । लोध्रकाष्ठं सलवणं पिप्पल्यो-
विश्वभेषजम् । भवेत्तैलयुतैरेभिः प्रातिपानं घनागमे ।
निदाघेऽर्द्धकृताहाराः शरत्सु पुष्टशोणिताः । प्रावृडिभन्न-
पुरीषाश्च पिबेयुर्वाजिनोघृतम् । पिबेयुर्वाजिनस्तैलं कफ-
वाय्वधिकास्तु ये । स्नेहव्यापद्भवो येषां तेषां कार्य्यं विरू-
क्षणम् । त्र्यहं यवागूरूक्षा स्याद्भोजनं तक्रसंयुतम् ।
शरन्निदाघयोः सर्पिस्तैलं शीतवसन्तयोः । वर्षासु शि-
शिरे चैव वस्तौ यमकमिष्यते । गुर्व्वभिष्यन्दिभक्तानि
व्यायामं स्नानमातपम् । वायुर्वर्षञ्च वाहस्य स्नेहनीयस्य
वर्ज्जयेत् । स्नानं पानं सकृत्द्दृष्टमश्वानां सलिलागमे ।
अत्यर्थं दुर्दिने काले पानमेकं प्रशस्यते । युक्तं शीतातपे
काले द्विः पानं प्लवनं सकृत् । ग्रीष्मे त्रिः स्नानपानं
स्याच्चिरं तस्यावगाहंनम् । निस्तुषाणाम्प्रदातव्या यवा-
नाञ्चतुराढकी । चणकव्रीहिमौद्गाणां, कलायान् वापि दा-
पयेत् । अहोरात्रेण वाहस्य यवसस्य तुला दश । अष्टौ
शुष्कस्य दातव्या चतस्रोऽथ वुषस्य वा । दूर्व्वा पित्तं, यबः
कासं, वुषश्च श्लेष्मसंज्ञकम् । नाशयत्यर्जुनःश्वासं, तथा शालि-
र्बलक्षयम् । वातिकाः पैत्तिकाश्चैव श्लेष्मजाः सान्नि-
पातिकाः । न रोगा पीडयिष्यन्ति दूर्व्वाहारं तुरङ्गमम् ।
द्वौ रज्रुबन्धौ दुष्टानां पक्षयोरुभयोरपि । पश्चाद्बन्धश्च
कर्त्तव्यो दूरकीलव्यपाश्रयः । वसेयुस्त्वास्तृतेस्थाने कृतधूपनभू
मयः । घनोपन्यस्तयवसाः सप्रदीपाः सुरक्षिताः । कृत-
बन्धाश्च कपयोधार्य्याश्चाश्वगृहे मृगाः” इत्यश्वायुर्वेदः अ-
धिकं जयदत्तकृतेऽश्वशास्त्रे दृश्यम् ।
<फ्>अथ गवायुर्वेदः अग्निपु० “गवाम्माहात्म्यमुक्तं हि
चिकित्साञ्च तथा शृणु” इत्युपक्रम्य । “शृङ्गामयेषु
धेनूनां तैलं दद्यात् ससैन्धवम् । शृङ्गवेरबलामांसीकल्क-
सिद्धं समाक्षिकम् । कर्णमूलेषु शूलेषु मञ्जिष्ठाहिङ्गु-
सैन्धवैः । सिद्धं तैलं प्रदातव्यं रसोनेनाथ वा
पुनः । विल्वमूलमपामार्गो धातकी च सपाटला । कुटजं
दन्तमूलेषु लेपोहृच्छूलनाशनः । दन्तशूलहरैर्द्रव्यैर्घृतं
[Page0784-a+ 38]
वापि विपाचितम् । मुखरोगहरं ज्ञेयं जिह्वारोगेषु सै-
न्धवम् । शृङ्गवेरं हरिद्रे द्वे त्रिफला च गलग्रहे ।
हृच्छूले वस्तिशूले च वातरोगक्षये तथा । त्रिफला घृतमिश्रा
च गवां पाने प्रशस्यते । अतीसारे हरिद्रे द्वे पाठाञ्चैव
प्रदापयेत् । सर्वेषु कोष्ठरोगेषु तथा सास्नागतेषु च ।
शृङ्गवेरञ्च भार्गीं च कासश्वासे च दापयेत् । दातव्या
भग्नसन्धाने प्रियङ्गुर्लवणान्विता । तैलंवातहरं पित्ते मधु-
यष्टिविपाचितम् । कफे व्योषञ्च समधु संपिष्टकरजोऽस्रजे ।
तैलाज्यं हरितालञ्च भग्नक्षतघृतं ददेत् । माषास्तिलाः
सगोधूमाः पशुक्षीरं घृतन्तथा । एषां पिण्डी स-
लवणा वत्सानां पुष्टिदा त्वियम् । बलप्रदा वृषाणां स्यात्
ग्रहनाशाय धूपकः । देवदारुवचामांसीहिङ्गुगुग्गुल्
सर्षपाः । ग्रहादिगदनाशाय एष धूपोगवां हितः । घण्टाचै
व गवां कार्य्या धूपेनानेन धूपिता । अश्वगन्धातिलैः शुक्लै
स्तेन गौः क्षीरिणी भवेत्” । इति गवायुर्वेदः
<फ्>अथ वृक्षायुर्वेदस्तत्रैव “वृक्षायुर्वेदमाख्यास्ये प्लक्ष-
श्चोत्तरतः शुभः । प्राग्वटोयाम्यतश्चाम्र आप्ये ऽश्वत्थः
क्रमेण तु । दक्षिणादिसमुत्पन्नाः समीपे कण्टकिद्रुमाः ।
उद्यानं गृहवामे स्यात्तिलानप्यथ पुष्पितान्” इत्युपक्रम्य
“अरिष्टाशोकपुन्नागाः शिरीषाः सपियङ्गवः । अशोकक-
दलीजम्बुस्तथा बकुलदाडिमाः । सायं प्रातस्तु घर्मान्ते
शीतकाले दिनान्तरे । वर्षर्त्तौ तु भुवः शोषेसेक्तव्या रोपिता-
द्रुमाः । उत्तमं विंशतिर्हस्ता मध्यमं षोडशान्तरम् ।
स्थानात् स्थानान्तरं कार्य्यं वृक्षाणां द्वादशान्तरम् ।
विफलाः स्युर्घनावृक्षाः शस्त्रेणादौ हि शोधनम् ।
विडङ्गघृतपक्वाक्तान् सेचयेच्छोतवारिणा । फलनाशे
कुलत्थैश्चमार्षैर्मुद्गैर्यवैस्तिलैः । शृतशीतपयःसेकः पहल-
पुष्पाय सर्व्वदा । आविकाजशकृन्मूत्रं यवचूर्ण्णं
तिलानि च । गोमांसमुदकञ्चेति सप्तरात्रं निधापयेत् ।
तत्सेकः सर्ववृक्षाणां फलपुष्पादिवृद्धिदः । मत्स्याम्भसाऽ-
वसेकेन वृद्धिर्भवति शाखिनः । विडङ्गतण्डुलोपेतं मत्स्यं
मांसं हि दोहदम् । सर्वेषामविशेषेण वृक्षाणां रोगमर्द्द-
नम्” । वृहत्संहितोक्तो वृक्षायुर्वेद आरामशब्दे दृश्यः ।
आयुर्वेदमधीते वेद वा उक्था० ठक् । आयुर्वेदिकः
आयुर्वेदाभिज्ञे त्रि० । आयर्वेदे साधु कथा० ठक् ।
आयुर्वेदिकः आयुर्वेदे साधौ त्रि० ।
<LEND>
