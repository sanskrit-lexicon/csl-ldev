<L>21291<pc>3124,b<k1>जीर्णोद्धार<k2>जीर्णोद्धार
जीर्णोद्धार¦ पु० जीर्णस्य पूर्वप्रतिष्ठापितलिङ्गादेरुद्धारः ।
<>१ पूर्वप्रतिष्ठापितलिङ्गादेः भग्नतादौ स्वस्थानादुद्धारे
<>तद्विधानम् अग्निपु० ६७ अ० उक्तं यथा ।
<P>“भगवान् उवाच । जीर्णोद्धारबिधिं वक्ष्ये भूषितां
<>स्नपयेद् गुरुः । अचलां बिन्यसेद् गेहे अतिजीर्णां परि-
<>त्यजेत् । व्यङ्गां भग्नां च शैलाढ्यां न्यसेदन्यां च पूर्व-
<>वत् । संहारविधिना तत्र तत्त्वान् संहृत्य देशिकः ।
<>सहस्रं नरसिहेन हुत्वा तामुद्धरेद् गुरुः । दारबीं दाहये-
<>द्वह्नौ शैलजां प्रक्षिपेज्जले । धातुजां रत्नजां वापि अगतधे
<>वा जलेऽम्बुधौ । यानमारोप्य जीर्णाङ्गं छाद्य वस्त्रा-
<>दिना नयेत् । वादित्रैः प्रक्षिपेत्तोये गुरवे दक्षिणां ददेत् ।
<>यत्प्रमाणा च यद्द्रव्या तन्मानां स्थापयेत् पुनः । कूप-
<>वापीतडागादेर्जीर्णोद्धारे महाफलम्” नि० सि० विशेषो यथा
<P>“अथ जीर्णोद्धारः स च लिङ्गादौ दग्धे भग्ने चलिते
<>वा कार्य्यः । अयं चानादिसिद्धप्रतिष्ठितलिङ्गादौ भङ्गा-
<>दिदुष्टेऽपि न कार्यः । तत्र तु महाभिषेकं कुर्य्यादिति
<>त्रिविक्रमः । कर्त्ताऽमुकदेवस्य जीर्णोद्धारं करिष्ये इत्युक्त्वा
<>पुण्याहं वाचयित्वा आचार्य्यमृत्विजश्च वृत्वा लिङ्गे
<>ॐ व्यापकेश्वरहृदयाय नमः ॐ व्यापकेश्वरशिरसे
<>स्वाहेत्येवं षडङ्गं कृत्वाऽघोरमन्त्रं शतं जप्त्वाऽग्निं
<>प्रतिष्ठाप्याधोरेण घृतसर्षपैः सहस्रं हुत्वा इन्द्रादिभ्यो
<>नाम्ना वलिं दत्त्वा जीर्णदेवं प्रणवेन संपूज्य ब्रह्मादि-
<>मण्डलदेवतानां होमं पूर्वोक्तं कृत्वा देवं प्रार्थयेत ।
<>“जीर्णभग्नमिदं चैव सर्वदोषावहं नृणाम् । अस्योद्धारे
<>कृते शान्तिः शास्त्रेऽस्मिन् कथिता त्वया । जीर्णोद्धार-
<>विधानञ्च नृपराष्ट्रहितावहम् । तदधस्तिष्ठतां देव! प्रह-
<>रामि तवाज्ञयेति” । ततः क्षीराज्यमधुदूर्वाभिः समिद्भिश्चा-
<>ष्टोत्तरसहस्रं शतं वा देवमन्त्रेण हुत्वाऽङ्गानां दशांशेन
<>लिङ्गचालनार्थं सहस्रं शतं वा पायसेन हुत्वा लिङ्गं
<>प्रार्थयेत । “लिङ्गरूपं समातत्य येनेदं समधिष्ठितम् ।
<>यायास्त्वं संमितं स्थानं सन्त्यज्यैव शिवाज्ञया । अत्र
<>स्थाने च या विद्या सर्वविद्यैश्वरैर्युता । शिवेन सह
<>संतिष्ठेति” मन्त्रितजलेनाभिषिच्य विसर्जयेत् । ततोऽस्त्र-
<>मन्त्रितेन स्वनित्रेण खात्वा लिङ्गमानीय नद्यादौ वाम-
<>देवेन लिङ्गं प्रणवेन मूर्त्तिं क्षिपेत् । दारुजन्तु मधुना-
<>ऽभ्यज्याधोरेण दहेत् । हेमरत्नादिमयन्तु दग्धं चलितं
[Page3125-a+ 38]
<>वा पुनस्तत्रैव स्थापयेत । ततः शान्त्यै अघोरेण तिलैः
<>सहस्रं हुत्वा प्रार्थयेत । “भगंवान् भूतभव्येश! लोक-
<>नाथ! जगत्पते! । जीर्णलिङ्गसमुद्धारः कृतस्तवाज्ञया
<>मया । अग्निना दारुजं दग्धं क्षिप्तं शैलादिकं जले ।
<>प्रायश्चित्ताय देवेश! अघोरास्त्रेण तर्पितम् । ज्ञान-
<>तोऽज्ञानतो वापि यथोक्तं न कृतं यदि । तत्सर्वं
<>पूर्णमेवास्तु त्वत्प्रसादान्महेश्वरेति” । ततो यजमानः
<>पार्थयेत । “गोविप्रशिल्पिभूतानामाचार्य्यस्य च यज्वनः ।
<>शान्तिर्भवतु देवेश! अच्छिद्रं जायतामिदम्” । मूर्त्तौ
<>तु विशेषः । “त्वत्प्रसादेन निर्विध्नं देहं निर्माप-
<>यत्यसौ । वासं कुरु सुरश्रेष्ठ! तावत्त्वं चाल्पके गृहे ।
<>वसन् क्लेशं सहित्वेह मुर्त्तिं वै तव पूर्बवत् । यावत्
<>कारयेत् भक्तः कुरु तस्य च वाञ्छितमिति” । ततो नवां
<>मूर्त्तिं लिङ्गं वा कृत्वोक्तविधिना स्थाषयेत् ।
<>भग्नमन्दिरादेः २ संस्कारे च स च विष्णुधर्मोत्तरे तृतीय-
<>काण्डे उक्तो यथा “यस्य राज्ञस्तु विषये देववेश्म विशी-
<>र्य्यते । तस्य सीदति तद्राज्यं देववेश्म यथा तथा ।
<>कृत्वा जीर्णस्य संस्कारं तथा देवेशवेश्मनि । द्विगुणं
<>फलमाप्नोति नात्रं कार्थ्या विचारणा” । विष्णुरहस्ये
<>“पतितस्य च यः कर्त्ता पतमानस्य रक्षिता । विष्णोरा-
<>यतनस्येह स नरो विष्णुलोकभाक्” अग्निपुराणे
<>“पतितं पतमानन्तु तदार्द्धस्फुटितं नरः । समुद्धृत्य
<>हरेर्धाम द्विगुणं फलमाप्नुयात्” देवीपुराणे “मूला-
<>च्छतगुणं पुण्यं प्राप्नुयाज्जोर्णकारकः । तस्मात् सर्व-
<>प्रयत्नेन जीर्णस्योद्धारमाचरेत्” । हयशीर्षपञ्चरात्रे
<>“वापीकूपतडागानां सुरधाम्नां तथानघ! । प्रतिमानां
<>समानाञ्च संस्कर्त्ता यो नरो भुवि । पुण्यं शतगुणं
<>तस्य भवेन्मूलान्न संशयः । प्रतिष्ठाया विधिः कार्य्य-
<>स्तथा मन्दिरनिर्मिते । प्रायः श्रीहयशीर्षोक्तेरनुसारेण
<>वैष्णवैः । देवालयप्रतिष्ठा च ख्याता तल्लिखनेन किम् ।
<>श्रीमूर्त्तिस्थापनेनैवं संपूर्णा सा विशेषतः । देवगृहं
<>देवतायाः प्रतिष्ठाविधिना सदा । संस्काय्यं मनुजा-
<>नान्तु समुदायोऽस्य कर्म्मणा” हरिभक्ति० २० विलासः ।
<LEND>
