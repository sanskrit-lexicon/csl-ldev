<L>13642<pc>2047,b<k1>किन्दम<k2>किन्दम
किन्दम¦ पु० ऋषिभेदे सहि मृगरूपेण मृगीरूपधारिण्या
स्त्रिया सह सङ्गमकाले पाण्डुना मृगबुद्ध्या हतः । तत्-
कथा भा० आ० ११८ अ० यथा “राजा पाण्डुर्महारण्ये
मृगव्यालनिषेविते । चरन् मैथुनधर्म्मस्थं ददर्श मृग-
युग्मकम् । ततस्ताञ्च मृगीं तञ्च रुक्मपुङ्खैः स पत्रिभिः ।
निर्बिभेद शरैस्तीक्ष्णैः पाण्डुः पञ्चभिराशुगैः । स च
राजन्! महातेजा ऋषिपुत्रस्तपोधनः । भार्य्यया सह
तेजस्वी मृगरूपेण सङ्गतः” इत्युपक्रम्य पाण्डुं प्रति
तच्छरविद्धस्य तस्य शापदानमुक्तं तत्रैव यथा
“मृग उवाच । नाहं घ्नन्तं मृगान् राजन्! विगर्हेचा-
त्मकारणात् । मैथुनन्तु प्रतीक्ष्यं मे त्वयेहाद्यानृशंस्यतः ।
सर्व्वभूतहिते काले सर्व्वभूतेप्सिते तथा । को हि विद्वान्
मृगं हन्याच्चरन्तं मैथुनं वने । अस्यां मृग्याञ्च राजेन्द्र!
हर्षान्मैथुनमाचरम् । पुरुषार्थफलं कर्त्तुं तत्त्वया विफ-
लीकृतम् । पौरवाणां महाराज! तेषामक्लिष्टकर्म्मणाम् ।
वंशे जातस्य कौरव्य! नानुरूपमिदन्तव । नृशंसं कर्म्म सुम-
हत् सर्व्वलोकविगर्हितम । अस्वर्ग्यमयशस्यञ्चाप्यधर्म्मिष्ठञ्च
[Page2048-a+ 38]
भारत! । स्त्रीभोगानां विशेषज्ञः शास्त्रधर्म्मार्थतत्त्ववित् ।
मार्हस्त्वं सुरसङ्काश! कर्त्तुमस्वर्ग्यमीदृशम् । त्वया नृशंस-
कर्त्तारः पापाचाराश्च मानवाः । निग्राह्याः पार्थिवश्रेष्ठ!
त्रिवर्गपरिवर्ज्जिताः । किं कृतं ते नरश्रेष्ठ! मामिहाना-
गसं घ्नता । मुनिं मूलफलाहारं मृगवेशधरं नृप! ।
वसमानमरण्येषु नित्यं शमपरायणम् । त्वयाहं हिंसितो
यस्मात्तस्मात्त्वामप्यहं शपे । द्वयोर्नृशंसकर्त्तारमवशं का-
ममोहितम् । जीवितान्तकरो भाव एवमेवागमिष्यति ।
अहं किमिन्दमो नाम तपसा भावितो मुनिः । व्यपत्र-
पन्मनुष्याणां मृग्यां मैथुनमाचरम् । मृगो भूत्वा मृगैः
सार्द्धं चरामि गहने वने । न तु ते ब्रह्महत्येयं भविष्य-
त्यविजानतः । मृगरूपधरं हत्वा मामेवं काममोहि-
तम अस्य तु त्वं फलं मूढ! प्राप्स्यसीदृशमेव हि ।
प्रियया सह संवासं प्राप्य कामविमोहितः । त्वमप्यस्या-
मवस्थायां प्रेतलोकं गमिष्यसि । अन्तकाले हि संवासं
यया गन्तासि कान्तया । प्रेतराजपुरं प्राप्तं सर्व्वभूतदु-
रत्ययम् । भक्त्या मतिमतां श्रेष्ठ! सैव त्वानुगमिष्यति ।
वर्त्तमानः सुखे दुःखं यथाहं प्रापितस्त्वया । तथा त्वाञ्च
सुखं प्राप्तं दुःखमभ्यागमिष्यति” ।
<LEND>
