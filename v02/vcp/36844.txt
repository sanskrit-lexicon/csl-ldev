<L>36844<pc>4691,a<k1>भूमिप्रविभाग<k2>भूमिप्रविभाग
भूमिप्रविभाग¦ पु० सुश्रुतोक्ते औषधाङ्गभूमिविभागे
<>“अथातो भूमिप्रविभागविज्ञानीयमध्यायं व्याख्यास्यामः ।
<>श्वभ्रशकराश्मविषमवल्मीकश्मशानाऽद्यतनदेवतायतनसिक-
<>ताभिरनुपहतामनूषरामभङ्गुरामदूराद्रिकां स्निग्धां प्ररो-
<>हवतीं मृद्वीं स्थिरां समां कृष्णां गौरीं लोहितां वा
<>मूमिमौषधार्थं परीक्षेत तस्यां जातमपि कृमिविषशस्त्रा-
<>तपपवनदहनतोयसम्बाधमार्गैरनुपहतमेकरसं पुष्टं पृ-
<>थ्वपगाढमूलसुदीच्यां चौषधमाददीतेत्यौषधभमिपरीक्षा-
[Page4691-b+ 38]
<>विशेषः सामान्यः । विशेषतस्तु । तत्राश्मवती स्थिरा
<>गुर्वी श्यामा कृष्णा वा स्थूलवृक्षशस्यप्राया स्वगुण-
<>भूयिष्ठा । स्निग्धा शीतलाऽऽसन्नोदका स्निग्धशस्यतृण-
<>कोमलवृक्षप्राया शुक्लाऽम्बुगुणभूयिष्ठा । नानावर्णा लघ्व-
<>श्मवती प्रविरलाल्पपाण्डुवृक्षप्ररोहाऽग्निगुणभूयिष्ठा ।
<>रूक्षा भस्मरासभवर्णा तनुरूक्षकोटराल्परसवृक्षप्रायाऽ-
<>ऽनिलगुणभूयिष्ठा । मृद्वी समाश्वभ्रवत्यव्यक्तरसजला
<>सर्वतोऽसारवृक्षा महापर्वतवृक्षप्राया श्यामा चाकाश-
<>गुणभूयिष्ठा । तत्र केचिदाहुराचार्य्याः प्रावृट्वर्षा-
<>शरद्धेमन्तवस न्त ग्री ष्म यथासंख्यं मूलपत्रत्वक्क्षीर-
<>सारफलान्याददीतेति तत्तु न सम्यक् कस्मात् सौम्याग्ने-
<>यत्वाज्जगतः । सौम्यान्यौषधानि सौम्येष्वृतुष्वाददीता-
<>ग्नेयान्याग्नेयेष्वेवमव्यापन्नगुणानि भवन्ति । सौम्यान्यौष-
<>घानि सौम्येष्वृतृषु गृहीतानि सोमगुणभूयिष्ठायां भूमौ
<>जातान्यतिमधुरस्निग्धशीतानि जायन्ते । एतेन शेषं
<>व्याख्यातम् । तत्र पृथिव्यम्बुगुणभूयिष्ठायां भूमौ
<>जातानि विरेचनद्रव्याण्याददीताग्न्याकाशमारुतगुण-
<>मूयिष्ठायां वमनद्रव्याणि । उभयगुणभूयिष्ठायामुभयती-
<>भागानि । आकाशगुणभूयिष्ठायां संशमनान्येवं बल-
<>वत्तराणि भवन्ति । सर्वाण्येव चाभिनवान्यन्यत्र मधु-
<>घृतगुडपिप्पलीविडङ्गेभ्यः । सर्वाण्येव सक्षीराणि वी-
<>र्य्यवन्ति तेषामसम्पत्तावनतिक्रान्तसंवत्सराण्याददीतेति ।
<>भवन्ति चात्र । गोपालास्तापसा व्याधा ये चान्ये वन-
<>चारिणः । मूलाहाराश्च ये तेभ्यो भेषजव्यक्तिरिष्यते ।
<>सर्वावयवसाध्येषु पलाशलवणादिषु । व्यवस्थितो न
<>कालोऽस्ति तत्र सर्वो विधीयते । गन्धवर्णरसोपेता
<>षड्विधा भूमिरिष्यते । तस्माद्भूमिस्वभावेन वीजिनः
<>षड्रसैर्युताः । अव्यक्तः किल तोयस्य रसो निश्चय-
<>निश्चितः । रस एव स चाव्यक्तो भूमेरेव रसाद्भवेत् ।
<>सर्वलक्षणसम्पन्ना भूमिः साधारणी स्मृता । द्रव्याणि
<>यत्र तत्रैव तद्गुणानि विशेषतः । विगन्धेनापरामृष्ट-
<>मविपन्नं रसादिभि । नवं द्रव्यं पुराणं वा ग्राह्यमेव
<>विनिर्दिशेत् । विडङ्गं पिप्पली क्षौदं सर्पिश्चाप्यनवं
<>हितम् । शेषमन्यत्त्वभिनवं गृह्णीयाद्दोषवर्जितम् ।
<>जङ्गमानां वयःस्थानां रक्तरोमनखादिकम् । क्षीरमूत्र-
<>पुरीषाणि जीर्णाहारेषु संहरेत् । प्लोतमृद्भाण्डफलक-
<>शङ्कुविन्यस्तभेषजम् । प्रशस्तायां दिशि शुचौ भोषजा-
<>गारमिष्यते ।”
<LEND>
