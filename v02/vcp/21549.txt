<L>21549<pc>3162,b<k1>ज्योतिर्लोक<k2>ज्योतिर्लोक
ज्योतिर्लोक¦ पु० ज्योतिषां लोकः आश्रयः । कालचक्र-
प्रवर्त्तकध्रुवलोके २ तदधिपे परमेश्वरे च तल्लोकस्थिति-
वर्णनं भाग० ५ । २३ अ० ।
“अथ तस्मात् परतस्त्रयोदशलक्षयोजनान्तरतो यत्त-
द्विष्णोः परमं पदमभिवदन्ति । यत्र महाभागवतो
ध्रुव औत्तानपादिरग्निनेत्रेण प्रजापतिना कश्यपेन धर्मेण
च समकालयुग्भिः सहवहुमानं दक्षिणतः क्रियमाण
इदानीमपि कल्पजीविनामाजीव्य उपास्ते तस्य महा-
नुभाव उपवर्णितः । सहिं सर्वेषां ज्योतिर्गणानां
ग्रहनक्षत्रादीनाम् अनिमिषेणाव्यक्तरंहसा भगवता कालेन
भ्राम्यमाणानां स्थाणुरिवावष्टम्भ ईश्वरेण विहितः शश्व-
दवभासते । यथा मेधीस्तम्भ आक्रमणपशवः संयोजिता-
स्त्रिभिः सवनैर्यथास्थानं मण्डलानि चरन्तिः एवं
भगणा ग्रहादय एतस्मिन्नन्तर्बहिर्योगेन कालचक्र आयो-
जिता ध्रुवमेवालम्ब्य वायुंनोदीर्य्यमाणा आकल्पान्तं
परितः क्रामन्ति । नभसि यथा मेघाः श्येनादयो
वायुवशाः कर्म्मसारथयः परिवर्त्तन्ते । एवं ज्योतिर्गणाः
प्रकृतिपुरुषसंयोगानुगृहीताः कर्मनिर्मितगतयो भिवि न
पतन्तिं । केचिदेतत् ज्योतिरनीकं शिशुमारसम्स्थानेन
भगवतो वासुदेवस्य योगधारणायामनुवर्णयन्ति । यस्य
पुच्छाग्रेऽवाक्शिरसः कुण्डलीभूतदेहस्य ध्रुव उपकल्पितः
तस्य लाङ्गुले प्रजापतिरिग्निरिन्द्रो धर्मैति । पुच्छ-
मूले धाता विधाता च कट्यां सप्तर्षयः यस्य दक्षिणावर्त्त
कुण्डलीभूतशरीरस्य यान्युदगयनानि दक्षिणपार्श्वे नक्ष-
त्राणि उपकल्पयन्ति । दक्षिणानि तु सव्ये यथा
शिशुमारस्य कुण्डलाभोगसन्निवेशस्य पार्श्वयोरुभयोरप्य-
वयवाः समसंख्यां भवन्ति । पृष्टे त्वजवीथी आकाशगङ्गा
चोदरतः । पुनर्वसुपुष्यौ दक्षिणवामयोः श्रोण्योरार्द्रा-
श्लेषा च दक्षिणवामयोः पादयोरभिजिदुत्तराषाढे
दक्षिणवामपार्श्ववध्रिषु युञ्जीत । तथैव मृगशीर्षादीन्यु-
दगयनानि दक्षिणपार्श्वे प्रातिलोम्येन प्रतियुञ्जीत ।
शतभिषाज्येष्ठे स्कन्धयोर्दक्षिणवामयोर्न्यसेत् । उत्त-
राहनावगस्त्यः अधराहनौ यमः मुख्ये चाङ्गारकः
शनैश्चर उपस्थे वृहस्पतिः ककुदि वक्षस्यादित्यो हृदये
नारायणो मनसि चन्द्रो नाभ्यामुशनास्तनयोरश्रिनौ
बुधः प्राणापानयोरार्हुगले, केतवंः सर्वाङ्गेषु, रोमसु
सर्वे तारागणाः । एतदुहैव भगवतो विष्णोः सर्वदेवता-
[Page3163-a+ 38]
मयं रूपम् अहरहः सन्ध्यायां प्रयतो वाग्यतो निरीक्ष्य-
माण उपतिष्ठेत् । नमो ज्योतिर्लोकाय कालायनाय
अनिमिषां मतयो महापुरुषाभिधीमहीति” ।
<LEND>
