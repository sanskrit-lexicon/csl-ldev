<L>13251<pc>1966,b<k1>कार्य्यकारणभाव<k2>कार्य्यकारणभाव
कार्य्यकारणभाव¦ पु० कार्य्यञ्च कारणञ्च तयोर्भावः । एकस्य
<>स्वकारणापेक्षया कार्य्यत्वे तदपेक्षया चान्यस्य कारणत्वे
[Page1967-a+ 38]
<>हेतुहेतुमद्भावे यथा घददण्डयोः कार्यकारणभावः । “कार्य-
<>कारणभावाद्वा स्वभावाद्वा नियामकात् । अविनाभावनियमो
<>दर्शनान्तरदर्शनात्” सर्व्वद० बौद्धदर्शने । तत्र कार्यभेदेन
<>कारणभेदे कारणशब्दे १९३८ पृ० उक्तप्रायेऽपि किञ्चिदाधि-
<>क्यमुच्यते । कारणं त्तावत् द्विविधं मुख्यममुख्यञ्च तत्र घटा-
<>दिकं प्रति मृदादिकं मुख्यं, तथा प्रत्यक्षे इन्द्रियमित्यादि ।
<>तद्भिन्न ममुख्यं तच्च सहकारि कारणम् । मुख्यमपि त्रिविधं
<>न्यायमते समवायि असमायि निमित्तमिति भेदात् तत्र
<>घटादिकं पति मृदादिकं समवायिकारणं, कपालसं-
<>योगादि असमवायिकारणं, दण्डादयो निमित्तकार-
<>णनि । तत्राद्ये असाधारणे एव कारणे । असाधा-
<>रणकारणमपि कार्य्यभेदान्नानाविधम् । निमित्तकारण-
<>मपि द्विविधं साधारणासाधारणभेदात् तत्र साधारण-
<>निमित्तकारणानि चाष्टविधानि ईश्वरस्तज्ज्ञानेच्छाकृतयः
<>दिक्कालौ अदृष्टं प्रागभावश्चेति भेदात् । असाधारण-
<>निमित्तकारणानि चानेकविधानि । प्रतिबन्धकाभावस्य
<>कारणत्वं नैयायिका मन्यन्ते । स च निमित्तकारण-
<>मेव । वेदान्तिनश्च अभावस्य न कारणत्वम् इच्छन्ति
<>“कथमसतः सज्जायेतेति” श्रुतेः नासतोविद्यते भावः”
<>इति गीतोक्तेश्च । तदेतन्निर्ण्णीतं तैत्तिरीयोपनिषद्भाष्येयथा
<P>“नित्यानाञ्चाकरणमभावस्ततः प्रत्यवायानुपपत्तिरिति ।
<>अतः पूर्व्वोपचितदुरितेभ्यः प्राप्यमाणायाः प्रत्यवायक्रि-
<>याया नित्याकरणं लक्षणमिति “अकुर्व्वन् विहितं कर्मेति”
<>हि शतुर्नानुपपत्तिः । अन्यथा अभावाद्भावोत्पत्तिरिति
<>सर्व्वप्रमाणव्याकोपः” भा० ।
<P>व्याकृतञ्चैतत् आनन्दगिरिणा यथा
<P>“यच्चोक्तमकरणनिमित्तप्रत्यवायपरिहारार्थानि नित्या-
<>नीति तत्राह नित्यानाञ्चेति । आगामि दुःखं प्रत्य-
<>वाय उच्यते तस्य भावरूपस्य नाभावो निमित्तम् “पापः
<>पापेनेति” श्रुतेः । निषिद्धाचरणनिमिटत्वाद्दुःखस्ये-
<>त्यर्थः । “अकुर्व्वन् विहितं कर्म निन्दितञ्च समाचरन् ।
<>प्रसजंश्चेस्द्रियार्थेषु नरः पतनमृच्छतीति” शतृप्रत्ययाद-
<>करणस्यापि प्रत्यवायनिमित्तत्वमवगतिमित्याशङ्क्याह अतः
<>पूर्व्वेति । यदि यथावन्नित्यनैमित्तिकानुष्ठानमभविष्यचदा
<>सञ्चितदुरितक्षयोऽभविष्यत् । न चायं विहितमकार्षीदि-
<>त्यतः प्रत्यवायो भविष्यतीति शिष्टैर्लक्ष्यते । यथा “विचि-
<>कित्सन् श्रोत्रिय” इति । ततः शतृप्रत्थयस्यान्यथाव्यु-
<>त्पन्नत्वान्न तद्बलादकरण हेतुत्वमवगन्तुं शक्यत इत्यर्थः ।
[Page1967-b+ 38]
<>“लक्षणहेत्वोः क्रियायाः” इति (पा०) शतृप्रत्ययस्थोभथत्र
<>विधाने सति किमिति हेतुत्वमेव न गृह्यते? तत्राह अन्य-
<>थेति । अभावरूपस्य कार्य्यस्य भावरूपमेव कारणमिति
<>प्रत्यक्षादिभिरवगतं शतृप्रत्ययादभावस्य हेतुत्वाभिधाने
<>सर्व्वप्रमाणविरोधः स्यादित्यर्थः ।
<P>ननु त्वयाप्यकरणस्य प्रत्यवायलक्षणत्वमिष्टम् । भाट्टै-
<>श्चानुपलम्भस्याभावप्रमितिहेतुत्वमिष्यते । तार्किकेश्च प्रति-
<>बन्धकाभावस्य तत्तत्प्रागभावस्य च तत्तत्कार्य्यव्यवस्था-
<>पकत्वमिष्यते तत्कथं भावस्यैव कारणत्वम् तदुक्तम् । “भा-
<>वो यथा तथाऽभावः कारणं कार्यवन्मतम्” इति उच्यते ।
<>“अस्मामिस्तावदभावस्य स्वरूपेण कारणत्वं नेष्टं किन्तु
<>तद्भानस्य प्रत्यवायगमकत्वमिष्टम् । तेन च रूपेण न प्रत्य-
<>वायजनकत्वमिष्यते । नित्याकरणाज्ञाने प्रत्यवायाभावप्रस-
<>ङ्गात् । भाट्टानामपि च केषाञ्चिज्ज्ञातस्य योग्यानुपलम्भ-
<>स्याभावप्रमितिहेतुत्वमिष्टं ज्ञानध्वंसतया तु प्रमितिहेतुत्वे-
<>ऽभावप्रमायाः प्रत्यक्षत्वापातः । तार्किकाणामपि प्रति-
<>बन्धकाभावस्य कारणत्वेऽन्योन्याश्रयत्वप्रसङ्गान्न प्रामाणिक-
<>त्वम् । प्रागभावस्यापि ज्ञातरूपेण जन्यज्ञापकत्वमेव ।
<>यस्मादिदं प्राङ्नासीत्तस्म दिदानीं जातमिति । न तु
<>जनकत्वं प्रागभावस्य, नियतप्रागभावित्वेन कारणत्वे
<>प्राक्कालस्य स्ववृत्तितापातः । प्रागभावित्वमपि चान्यथा-
<>सिद्धमित्युक्तं तत्त्वालोके” ।
<P>कार्य्यविवृतिश्च कार्यशब्दे उक्ता । तत्र समायिकारणो-
<>त्पाद्यं समवेताख्यमुपादेयमित्युच्यते तद्भिन्नं कार्य्यं कार्य्यो-
<>त्पाद्यादिशब्देन व्यवह्रियते इति भेदः ।
<LEND>
