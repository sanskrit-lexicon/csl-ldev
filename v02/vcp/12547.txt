<L>12547<pc>1807,a<k1>कलिकापूर्व<k2>कलिकापूर्व
कलिकापूर्व¦ य० कलिकया अंशेन जन्यमपूर्वम् । पर-
<>मापूर्वजनके अङ्गजन्यापूर्व्वभेदे । तत्साधने युक्तिः शब्द-
<>चिन्तामणिमाथुर्य्योर्दर्शिता यथा-
<P>“नन्वेवमाग्नेयादीनां षण्णां क्षणिकत्वात् योग्यतानव-
<>गतौ परमापूर्वकारणत्वानवगमे कथमपूर्वकल्पनम्? इति
<>चेत् काम्येऽपूर्ववाच्यत्वस्थितावाग्नेयादौ तद्द्वारासा-
<>धनत्वस्य योग्यत्वसम्भवात् न तु प्रथम” शब्दचि० ।
<>व्याकृतं चैतत् मथुरानाथेन यथा-
<P>“ननु फलसाधनतान्वये फलसमयस्थायित्वतादृशव्यापा-
<>रोपधायकत्वान्यतरत्वस्य योग्यतात्वे आग्नेयाष्टाकपाल-
<>यागैन्द्रदधियागैन्द्रपयोयागात्मकयागत्रयरूपस्य दर्शस्य,
<>आग्न याष्टाकपालोपांशुयागाग्रिषोमीयैकादशकपालयागा-
<>त्मकयागत्रयरूपस्य पौर्ण्णमासस्य चावान्तरकलिका-
<>पूर्व्वत्रय विना षड्जन्यैकपरमापूर्व्वजनकत्वमनुपपन्नं
<>युगपदाग्न यादीनां सहानवस्थानादतः “दर्शपौर्ण्णमासाभ्यां
<>यजेत स्वर्गकामः” इत्यादि प्रधानविधिबोधितपरमापूर्व्व-
<>साधनत्वान्ययानुपपत्त्या तत्र परमापूर्व्वनाश्यं कलिका-
<>पूर्व्वषट्कं कंल्प्यते इति तव मिद्धान्तो व्याहतः योग्यता-
<>ज्ञानाभावेन प्रधानविधिवाक्यात् प्रथमं परमापूर्व्व-
<>साधनत्वान्वयस्यैवासम्मवादित्याशङ्कते नन्वेवमिति । एवं-
<>साधनत्वान्वये निरुक्तान्यतरत्वस्य योग्यतात्वे । क्षणिकत्वा-
<>दिति आशुविनाशित्वादित्यर्थः । परम्पराघटकानुपस्थितेश्चेति
[Page1807-b+ 38]
<>शेषः । कथमिति । कथं प्रधानविधिबोधितपरमापूर्व्वसा-
<>धनतान्यथानुपपत्तेः कलिकापूर्व्वकल्पनम्? इत्यर्थः ।
<>यदि च निरुक्तयोग्यताज्ञानं विनाप्रि परमापूर्व्वसाधनत्वा-
<>वगमस्तदा परमापूर्व्वज्ञानं विना स्वर्गसाधनत्वस्यापि
<>ज्ञानसम्भवात् किं परमापूर्व्वस्यापि वाच्यतया? इति
<>भावः । न च तत्रापि प्रधानविधिबोधितपरमापूर्व्व-
<>साधनत्वान्यथानुपपत्त्या कलिकापूर्व्वाणि न कल्प्यन्ते
<>अपि तु आग्नेयादिबोवकप्रत्येकवाक्यात् कलिका-
<>पूर्व्वोपस्थितौ प्रधानविधिवाक्यात् परमापूर्व्वसाधन-
<>त्वावगमः प्रथमन्तु प्रधानविधिवाक्यं मूकमेवेति
<>वाच्यम् अपसिद्धान्तात् “आग्नेयाष्टाकपालोभवत्यमा-
<>वस्यायाम्” इत्यादिप्रत्येकबोधकवाक्यानां दर्शपौर्ण्ण-
<>मासाबोधकतया कलिकापूर्व्वाबोधकत्वाच्चेति निगर्वः ।
<>आशुविनाशित्वेन प्रतिसंहितकर्म्मणि यद्रूपेण फलस्य
<>कालान्तरभावित्वप्रतिसन्धानं तद्रूपावच्छिन्नफलसाधन-
<>त्वान्वये तत्पर्य्यन्तस्थायिव्यापारोपधायकत्वं योग्यता
<>प्रकृते च प्रधानविधिना कार्य्यत्वरूपेण परमा-
<>पूर्व्वं बोध्यते, तथाच कार्य्यत्वरूपेणं तज्जनकता
<>दर्शादीनां ग्राह्या, तत्र च परमापूर्वत्वरूपेण
<>कालान्तरभावित्वप्रतिसन्धानेऽपि न कार्य्यत्वरूपेण
<>कालान्तरभावित्वप्रतिसन्धानं, कार्य्यत्वावच्छिन्नस्य दर्शाद्य-
<>व्यवहितक्षणेऽपि सम्भवादतःपरमापूर्वसमयस्थायिव्यापारो-
<>पधायकत्वज्ञानं विनापि प्रथमं कार्य्यत्वरूपेण सामा-
<>न्यतस्तत्साधनत्वग्रहः, उत्तरकालञ्च स्वर्मसमयस्थायिकार्य्या-
<>न्तराजनकस्य तादृशकार्य्यजनकत्वं परमापूर्वजनकतयैव
<>पर्य्यवस्यति, तच्च साक्षान्न सम्भवति आग्नेयादेराशुविनाशि-
<>त्वादतः परम्परया जनकत्वं, तच्चावान्तरव्यापारं विनाऽनुप-
<>पन्नमित्यनुपपत्तिज्ञानात् कलिकापूर्वाणि कल्प्यान्ते, स्वर्गस्य च
<>देहान्तरभोग्यत्वेन कालान्तरभावित्वप्रतिसन्धानात्तत्पर्य्य-
<>न्तस्थायिव्यापारोपधायकत्वज्ञानं विना सामान्यतोऽपि न
<>तत्साधनत्वग्रहसम्भव इति गूढाभिसन्धिना समाधत्ते काम्य
<>इति “दर्शपौर्ण्णमासाभ्यां थजेत स्वर्गकामः” इति काप्य-
<>विधावित्यर्थः । अपूर्ववाच्यत्वस्थिताविति कार्य्यत्वरूपेण
<>परमापूर्ववाच्यत्वस्थितावित्यर्थः, तद्द्वारा साधनत्वस्येति
<>परमापूर्वद्वारा साधनत्वस्येत्यर्थः, सामान्यतः स्वर्गसाधन-
<>त्वरूपेणान्वये इति शेषः । योग्यतासम्भवात् योग्यता-
<>ज्ञानसम्भवात्, न तु प्रथममिति । न तु परमापूर्व-
<>वाच्यत्वं विनेत्यर्थः । स्वर्गस्य देहान्तरभोग्यत्वेन काला-
[Page1808-a+ 38]
<>न्तरभावित्वप्रतिसन्धानात् तत्साधनत्वान्वये तत्पर्य्यन्तस्था-
<>यिव्यापारोपधायकत्वस्य योग्यतात्वात् कार्य्यत्वरूपेण
<>परमापूर्वसाधनत्वान्वये च न तत्पर्य्यन्तस्थायिव्यापारोप-
<>धायकत्वज्ञानमपेक्षितं कार्य्यत्वावच्छिन्नस्य देहान्तरभावि-
<>प्रतिसन्धानादित्यभिसन्धिः । एतच्चापाततः स्वर्गस्य काला-
<>न्तरभावित्वाप्रतिसन्धाने क्रियायाः क्षणिकत्वाप्रति-
<>सन्धाने वा स्वर्गसाधनत्वान्वयेऽप्यपूर्वोपस्थितिं विना योग्य-
<>ताज्ञानसम्भवात् । केचित्तु “दर्शपौर्णमासाभ्यां यजेत स्वर्ग-
<>कामः” इत्यत्र विधिप्रत्ययस्य कार्य्यत्वरूपेणापूर्वसामान्य
<>एव शक्तत्वात् प्रथमं कार्य्यत्वरूपेण कलिकापूर्वसाधन-
<>त्रावगमस्ततः कार्य्यत्वरूपेण परमापूर्बसाधनत्वावगमः,
<>न तु प्रथममेव परमापूर्वसाधनत्वायगमः । न च
<>प्रथमं कार्य्यत्वरूपेण कलिकापूर्वसाधनत्वावगमेऽपि तत्र
<>परमापूर्वपर्य्यन्तस्थायित्वं न गृहीतमिति वाच्यं द्वितीय-
<>बोधे परमापूर्वस्वर्गपर्य्यन्तस्थायित्ववत् प्रथमबोधे कलिका-
<>पूर्वस्य स्वर्गपर्यन्तस्थायिव्यापारसमयस्थायित्वभाने बाधका-
<>भावादिति समाधत्ते काम्य इति । “दर्शपौर्णमासाभ्यां यजेत
<>स्वर्गकाम” इति काम्यविधावित्यर्थः, अपूर्ववाच्यत्वस्थि-
<>ताविति कार्य्यत्वरूपेण कलिकापूर्वस्यापि वाच्यत्वस्थितावि-
<>त्यर्थः, तदुद्वारा साधनत्वस्येति कलिकापूर्वद्वारा परमापूर्व-
<>साधनत्वस्येत्यर्थः, अन्वय इति शेषः । योग्यतासम्भ-
<>वात् प्रथमं योग्यताज्ञानसम्भवात्, न तु प्रथममिति
<>परमापूर्वसाधनत्वावगम इति शेषः । न चैवं प्रतीतपर-
<>मापूर्वसाधनत्वानुपपत्त्या कलिकापूर्वाणां कल्प्यत्वमिति
<>सिद्धान्तव्याघात इति वाच्यं प्रधानविधिवाक्यात् परमा-
<>पूर्वसाधनत्वान्वयानुपपत्त्या क लिकापूर्वाणामेव प्रथमान्वय-
<>बोधविषयत्वम् इत्येव तदर्थात् इति भावः” इत्याहुः ।
<>ननु एकस्मिन्नेव परमापूर्वे स्वर्गे च दर्शपौर्णमासयोः
<>केन रूपेण जनकत्वमिति चेदुच्यते दर्शपौर्णमासोभय-
<>साधारणेन दर्शपौर्णमासत्वव्यापकीभूतेन वैजात्यविशे-
<>षेण विजातीयापूर्वं विजातीयस्वर्गञ्च प्रति जनकत्वं,
<>विजातीयापूर्वजनकतावच्छेदकतयैव तद्वैजात्यसिद्धिः,
<>न च दण्डचक्रन्यायेन दर्शपौर्ण्णमासत्वाभ्यामेव जनक-
<>त्वमस्तु केवलदर्शात् केवलपौर्ण्णमासाद् वा फला-
<>नुत्पादस्य परस्परव्यतिरेकादेवोपपत्तेरिति वाच्यं कार्य्य-
<>कारणभावद्वयकल्पने गौरवात् दर्शत्वादेर्जनकतावच्छेदकता-
<>पर्य्यन्तस्य विध्यर्थत्वाभावात् । न च तवापि दर्शत्वादि
<>प्रत्येकधर्ममादाय विनिगमनाविरहात् कार्य्यकारणभाव-
[Page1808-b+ 38]
<>द्वयमावश्यकमिति वाच्यम्, केवलदर्शात् केवलपौर्ण्ण-
<>मासाच्च फलोत्पादस्य वारणाय कार्य्य कारणभाव-
<>द्वयस्यावश्यकत्वेन गौरवस्यैव विनिगमकत्वात्, यदि च
<>पौर्णमासं विना कृते दर्शे दर्शत्वस्य, दर्शं विना कृते
<>च पौर्णमासे पौर्णमासत्वस्य प्रत्यक्षसिद्धत्वं नाभ्युपेयते किन्तु
<>दर्शपूर्वकृते पौर्णमास एव पौर्ण्णमासत्वं, पौर्ण्णमासो-
<>त्तरकृत एव दर्शे दर्शत्वमुपेयते, तदा तु प्रत्येकं दर्शत्व-
<>पौर्णमासत्वाभ्यामेव जनकत्वं, न व्यापकजात्या, अतिरिक्त-
<>कल्पने गौरवात् अतिरिक्तजातिकल्पनेऽपि दर्शत्वादिक-
<>मादाय विनिगमनाविरहेण कार्य्यकारणभावद्वयस्यावश्यक-
<>त्वात् । अथ यदि पौर्ण्णमासोत्तरकृते दर्श एव दर्शत्वं,
<>तदा दर्शत्वेनैव हेतुतास्तु किं पौर्ण्णमासत्वेन हेतुतया?
<>न च विनिगमनाविरहात् पौर्ण्णमासत्वेनापि हेतुत्वमिति
<>वाच्य केवलपौर्णमासत्वेन हेतुत्वे पौर्ण्णमासानन्तरं
<>दर्शोत्पादप्राक्काल एव परमापूर्वोत्पत्त्यापत्तेरेव विनि-
<>गमकत्वादिति चेन्न “दर्शपौर्ण्णमासाभ्यां यजेत स्वर्गकाम”
<>इति श्रुत्या पौर्ण्णमासस्यापि हेतुत्वबोधनात् पौर्ण्णमास-
<>त्वेनापि हेतुत्वस्यावश्यकत्वात् दर्शतस्य पौर्ण्णमासा
<>वृत्तित्वात् । एतेन पयोयागात्मकदर्शचरमयागस्यैव पयो-
<>यागत्वेन हेतुत्वमस्त्वित्यपि निरस्तम् । दर्शपौर्ण्णमासत्वा
<>क्रान्तानामन्येषामपि हेतुत्वस्य वेदबोधितत्वात् ।
<>अथोभयसाधारणवैजात्येन हेतुतापक्षे जातेरव्या-
<>सज्यवृत्तितया आग्नेयादियागषट्कस्थल एव आ-
<>ग्नेयादियत्किञ्चिद्यागानन्तरं परमापूर्व्वोत्पत्त्यापत्तिः
<>कारणतावच्छेदकावच्छिन्नयत्किञ्चित्कारणसत्त्वात् एवं
<>दर्शत्वपौर्ण्णमासात्वादिना प्रत्येकहेतुत्वपक्षेऽपि पौर्ण्ण-
<>मासानन्तरं दर्शान्तर्गतयत्किञ्चिद्यागे कृत एव पर-
<>मापूर्व्वोत्पत्त्यापत्तिरिति चेन्न परमापूर्व्वव्यापारी-
<>भूतानां कलिकापूर्व्वषट्कानामपि तत्तद्रूपेणं दण्ड-
<>चक्रवत् हेतुतया कलिकापूर्व्वषट्कानां सम्बन्धतया-
<>वा तदभावादेव तत्र परमापूर्व्वानुत्पादात् । ननु
<>तथापि दर्शपौर्ण्णसासस्थले कियन्त्यपूर्व्वाणीति चेदत्र
<>प्राञ्चः--प्रथमतः पौर्ण्ण मासत्रयेण प्रत्येकं कलिकापूर्व्व
<>त्रयं जनयित्वा मध्ये एकं परमापूर्व्वं जन्यते एवं
<>दर्शत्रयणापि प्रत्येकं कलिकापूर्व्वंत्रयं जनयित्वा मध्ये
<>एकं परमापूर्व्वं जन्थते, ततस्ताभ्यां परमापूर्व्वाभ्यां
<>चरमं परमापूर्व्वान्तरं जन्यते इति नवापूर्व्वाणी-
<>त्याहुः । नव्यास्तु मध्यमपरमापूर्व्वद्वये मानाभावात्
[Page1809-a+ 38]
<>षड्भिः कलिकापूर्व्वेरेव चरमं परमापूर्व्वं जन्यते इति
<>सप्तापूर्व्वाणि । न च पूर्व्वपूर्व्व क्रियाभिर्जनितैः पञ्चभिः
<>कलिकापूर्वैः सह चो त्तरक्रियैव चरमं परमापूर्व्वं
<>जनयतु किं चरमक्रियाजन्यकलिकापूर्व्वेणेति वाच्यं
<>तस्या अपि स्वोत्तराङ्गदक्षिणादानादिसाचिव्येनैव परमा
<>पूर्व्वजनकत्वोपगमेन तावत्कालानवस्थित्या चरम
<>कलिकापूव्वखीकारात्, दक्षिणादानाद्युत्तराङ्गञ्च साक्षादेव
<>परमापूर्व्वहेतुर्नतु तत्र द्वारापेक्षेति प्राहुः । उच्छृ-
<>ङ्खलास्तु षड्भ्यः कलिकापूर्व्वेभ्य एव स्वर्गोपपत्तेः
<>परमापूर्व्वे मानाभावः । न च खर्गं प्रति षण्णामपूर्व्वाणां-
<>षडपूर्व्वसम्बन्धेन दर्शपौर्ण्णमासयोर्वा हेतुत्वे गौरव-
<>मिति वाच्यं, तवापि परमापूर्व्वं प्रति षडपूर्व्वाणां षड-
<>पूर्व्वसम्बन्धेन दर्शपौर्ण्णमासयोर्वा हेतुत्वेन तुल्यत्वात्
<>षडपूर्व्वाणां सम्बन्धत्वन्तु मतद्वय एव । यदि षडपूर्व्वाणा-
<>मपि पृथक् हेतुत्वं तदाऽपूर्व्वत्वेनैव । इरथा षट्कत्वेनेत्य-
<>न्यदेतदित्याहुः । (अपूर्व्वशब्दे परमापूर्व्वखण्डनमेतन्मनु-
<>सारेणैवोक्तमिति स्मर्त्तव्यम्) तदसत्, परमापूर्व्वानभ्युपगमे
<>दक्षिणादानादेश्चरमाङ्गस्य खर्गोपयीगित्वानुपपत्तेः न हि
<>दक्षिणादानं साक्षात् खर्गहेतुः, अङ्गत्वात् आशु-
<>विनाशित्वाच्च तज्जन्यस्य पृथगपूर्वस्य स्वीकारे किमपराद्धं
<>परमापूर्व्वेण? । परमापूर्व्वं प्रति च दक्षिणादानादेश्चर-
<>माङ्गस्य साक्षादेव हेतुत्वम् इत्युक्तमेव । न च परमापूर्व्वा-
<>भ्युपगमे तत्र षडपूर्व्वाणां दक्षिणादानस्य च कारणत्वं
<>कल्पनीयमतोगौरवमिति वाच्यं, तवापि षडपूर्व्वाणां
<>दक्षिणादानादिजन्यादृष्टस्य च खर्गं प्रति हेतुत्वेन
<>तुल्यत्वात् मम तु कलिकापूर्व्वषट्कं परमापूर्वजनन
<>एव द्वारं नतु स्वर्गहेतुः, मानाभावात् यागस्य हेतुत्वे च
<>श्रुतिरेव मानमिति न किञ्चिदेतत् । ननु तथापि नवा
<>वृत्त्यादिस्थले दशपार्थिवशिवपूजादिस्थले च केन रूपेण
<>परमापूर्व्वविशेषे खर्गविशेषे च हेतुत्वं, तत्र नवावृत्ति-
<>त्वादेर्ज्जातित्वाभावात् न च तत्रापि अपेक्षाबुद्धिविशेष
<>विषयत्वरूपनवत्वादिविशिष्टावृत्तित्वादिनैव हेतुत्वम् ।
<>अपेक्षाबुद्धिश्च प्रत्येकसङ्कल्पपूर्व्वकनवावृत्त्यादि-
<>व्यावृत्ता ग्राह्या इति वाच्यं प्रत्येकनवावृत्त्यादिमात्र-
<>वृत्त्यपेक्षाबुद्धेः कारणतावच्छेदकत्वेऽननुगमात् सकल
<>नवावृत्त्यादिवृत्त्यपेक्षाबुद्धेः कारणतावच्छेदकत्वेऽसम्भ-
<>वात् अथ चण्डीपाठावृत्तितत्तन्नवत्वेतरनवत्वत्वा-
<>दिना नवत्वादिकमनुगतीकृत्य तद्विशिष्टत्वेन हेतुत्वं
[Page1809-b+ 38]
<>वाच्यं “कारणतावच्छेदकसम्बन्धश्च खर्गं प्रति परमापूर्व्व-
<>त्वमेव परमापूर्व्वं प्रति तु परमापूर्व्वेतरापूर्व्वसामान्य-
<>मेव दर्शादिस्थानवदत्रापि प्रत्येकावृत्तिजन्यकलिका-
<>पूर्व्वनवकादिद्वारैव परमापूर्व्वजननात् प्रत्येकसङ्कल्प-
<>पूर्व्वकप्रत्येकावृत्तिजन्यापूर्व्वतो नवावृत्त्यादिस्थलीय-
<>प्रत्येकावृत्तिजन्यकलिकापूर्व्वस्य न वैलक्षण्यमतः क-
<>लिकापूर्व्वं प्रति चण्डीपाठत्वादिनैव हेतुत्वं कार्य्यताव-
<>च्छेदकश्च चण्डीपाठसामान्यजन्यतावच्छेदकतया सिद्धो
<>नवावृत्त्यादिजन्यतावच्छेदकजातिव्यापको जाति-
<>विशेष एव । धारावाहिकपरमापूर्व्वं द्वयादिवारणाय
<>परमापूर्व्वेतरेति । नवत्वादेः प्रत्येकापरिसमाप्तत्वादेक-
<>स्मान्न परमापूर्व्वोत्पाद इति चेन्न, निखिलापेक्षाबुद्धि-
<>साधारणस्य नवत्वस्य एकस्यानुगतस्याभावेन तेन रूपेणा-
<>नुगमासम्भवात् इति, मैवं नवावृत्तित्वादेरपि नवंपा-
<>ठादिविषयकमानसज्ञानविशेषवृत्तिमानसत्वव्याप्यजातित्वात्
<>“नवकृत्वः पठेत्” “दश पार्थिवशिवलिङ्गानि पूजयेत्”
<>इत्यादावपि तादृशज्ञानविशेष एव धात्वर्थः तादृशज्ञान-
<>विशेषश्च परमापूर्व्वं प्रति साक्षादेव हेतुरिति संक्षेपः” ।
<LEND>
