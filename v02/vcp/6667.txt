<L>6667<pc>0660,b<k1>आत्मघातिन्<k2>आत्मघातिन्
आत्मघातिन्¦ त्रि० आत्मानं देहं हन्ति हन्--णिनि ६ त० ।
<>“व्यापादयेत् वृथात्मानं स्वयं योऽग्न्युदकादिभिः ।
<>अवैधेनैव मार्गेण आत्मघाती स उच्यते” इत्युक्तलक्षणे
<>आत्मनः स्वशरीरस्य प्राणेन सह वियोजयितरि जने
<>आत्मघातश्च द्विविधः वैधोऽवैधश्च अवैधोऽपि द्विविधः
<>ज्ञानपूर्व्वकस्तदपूर्व्वकश्च । तत्र वैधात्मघाते न दोषः
<>तदाहतुः मनुवृद्धगर्गौ “वृद्धः शौचमृते लुप्तः प्रत्या-
<>ख्यातभिषक्क्रियः । आत्मानं घातयेद्यस्तु भृग्वग्न्य-
<>नशनाम्बुभिः । तस्य त्रिरात्रमाशौचं द्वितीये त्वस्थिस-
<>ञ्चयः । तृतीये तूदकं कृत्वा चतुर्थे श्राद्धमाचरेत्”
<>हेमाद्रौ अवैधात्मघातनिन्दनेन तत्राधिकारिणमाह
<>विष्णुध० । “नरस्तु व्याधिरहितो न त्यजेदात्मनस्तनुम्
<>असूर्य्या नाम ते लोका अन्धेन तमसावृताः । तांस्ते प्रत्यभि
<>गच्छन्ति ये के चात्महनोजनाः । अरिष्टैरात्मनोज्ञात्वामृत्यु-
<>कालमुपस्थितम् । व्याधितोभिषजा त्यक्तः पूर्ण्णेचायुषि चा-
<>त्मनः । यथायुगानुसारेण संत्यजेदात्मनस्तनुम् । तस्मिन् काले
<>तनुंत्यक्त्वा यथेष्टफलमाप्नुयात्” अपरार्के ब्रह्मगर्भः “यो
<>जीवितुं न शक्नोति महाब्याध्युपपीडितः । सोऽग्न्युदकं र्महा-
<>यात्रां कुर्व्वन्नपि न दुष्यति” । तेन प्रयागाद्यतिरिक्तेऽपि अचि-
<>कित्सरोगादीनामधिकारः । एतच्च वानप्रस्थस्यैवेति विज्ञा-
<>नेश्वरादयः । “आसां महर्षिचर्य्याणां त्यक्त्वाऽन्यतमया तनुम् ।
<>वीतशोकभयो विप्रो ब्रह्मभूयाय कल्पते” इति मनुना वान-
<>प्रस्थस्यैव मरणाधिकारप्रतिपादनात् । गृहस्थस्याप्यधिकार
<>इति निर्णयसिन्धुः । प्रयागाद्यतिरिक्ते विप्रस्य तु नाधिकारः
<>“शूद्राश्च क्षत्रिया वैश्या अन्त्यजातास्तथाधमाः । एते
<>त्यजेषुः प्राणान् वै वर्ज्जयित्वा द्विजं नृप! पतित्वा
<>ब्राह्मणस्तव ब्रह्महा चात्मघातकृत्” तद्धृत वचनात् अब्रा-
<>ह्मणोवै स्वर्गादि महाफलजिगीषया । प्रविशेजज्वलनं
<>तोयं करोत्यनशनं तथेति” आदित्य पु० वाक्याच्च ।
<>तत्र प्रयागादिषु सर्व्वे वर्ण्णा वैधात्मघाताधिकारिणः यथा
<>“दुश्चिकित्स्येर्महारोगैः पीडितस्तु पुमानपि । प्रवि-
<>शेज्ज्वलनं दीप्तं करोत्यनशनं तथा अगाधतोयराशिं
<>च भृगोः पतनमेव च । गच्छेन्महापथं वापि तुषारगिरि-
<>मादरात् । प्रयागवटशाखायां देहत्यागं करोति च । स्वयं-
<>देहविनाशञ्च काले प्राप्ते महामतिः । उत्तमान् प्राप्नु-
<>याल्लोकान्नात्मघाती भवेत् क्वचित् । महापापक्षयात् स्वर्गे
<>दिव्यान् भोगान् समश्नुते । एतस्मिन्नधिकारस्तु सर्वेषां सर्व-
<>जन्तुषु । नराणामथ नारीणां सर्ववर्ण्णेषु सर्वथा । ईदृशं मरण
[Page0661-a+ 38]
<>येषां जीवानां कुत्रचिद्भवेत् । अशौचं तुत्र्यहं तेषां वज्रा-
<>नलहतेषु च” आदि० पु० “वाराणस्यां म्रियते यः प्रत्या-
<>ख्यातभिषक्क्रियः काष्ठपाषाणमध्यस्थो जाह्नवीजलमध्यगः ।
<>अविमुक्तोन्मुखस्तस्य कर्णमूलगतोहरः । प्रणवं तारकं ब्रूते
<>नान्यथा कुत्रचित् क्वचित्” मात्से, भारते च” न लोकवच-
<>नात्तात! न वेदवचनादपि मतिरुत्क्रमणीया ते प्रयागमरणं
<>प्रति” अतएव विष्णुधर्मे रोग्यादिमरणमुक्त्वोक्तम् “यथायुगा-
<>नुसारेण संत्यजेदात्मनस्तनुमिति” प्रयागादौ विशेषः
<>त्रिस्थलीसेतौ स्कान्दे “यथा कथचित्तीर्थेऽस्मिन् प्राणत्यागं
<>करोति यः । तस्यात्मघातदोषो न प्राप्नुयादोप्सिता-
<>न्यपि । पाद्मेविष्णुः “देहत्यागं तथा धीराः कुर्वन्ति मम
<>सन्तिधौ । मत्तनुं प्रविशन्त्येव न पुनर्जन्मने नराः” कौर्मेः व्या-
<>धितो यदि वा दीनः क्रुद्धोवापि भवेन्नरः । गङ्गायमुनमासाद्य
<>यस्तु प्राणान् परित्यजेत् ईप्सितान् लभते कामान्वदन्ति
<>मुनिपुङ्गवाः” तथा “या गतिर्योगयुक्तस्य सत्वस्थस्य मनी-
<>षिणः । सा गतिस्त्यजतः प्राणान् गङ्गायमुनसंगमे” । वाराहे
<>“तत्र योमुञ्चति प्राणान् वटमूलेषुसुन्दरि! सर्वलोकानतिक्र-
<>म्य मम लोकं प्रपद्यते” । तथा “अकामोवासकामो वा वट-
<>मूलेषु सुन्दरि! शीघ्रं प्राणान्प्रमुञ्चेत यदीच्छेत्परमां गतिम्”
<>तथा “पञ्चयोजनविस्तीर्णे प्रयागस्य तु मण्डले । व्यतीतान्
<>पुरुषान् सप्त भविष्यांश्च चतुर्दश । नरस्तारयते सर्वान् यस्तु
<>प्राणान्परित्यजेत्” ब्राह्मे “ध्यात्वा विष्णुपदाम्भोजं प्रयागे
<>विष्णुतत्परः तनुन्त्यजति वै माघे तस्य मुक्तिर्न संशयः ।
<>दुष्कृतोऽपि दुराचारो ब्रह्महत्यादिपातकी । हरिं
<>ध्यात्वा त्यजेद्देहं प्रायशो मुक्तिभाग्भवेत्” भविष्यो-
<>त्तरे “समाः सहस्राणि तु सप्त वै जले दशैकमग्नौ
<>पतने च षोडश । महाहवे षष्टिरशीति गोग्रहे अनाशने
<>भारत! चाक्षया गतिः अग्निप्रवेशं ये कुर्युरविमुक्ते
<>विधानतः प्रविशन्ति मुखन्ते मे निःसंदिग्धं वरानने!
<>इति सामान्यतोऽपि फलमुक्तम् एवमन्येऽपि विघयोज्ञेयाः ।
<>एवं विहित मरणं तु कलौ निषिद्धमेव “भृग्वग्निमरणं
<>चैव वृद्धादिमरणं तथेति माधवीये कलिवर्ज्ज्येषूक्तेः
<>यत्तुगौडाः प्रयागादिमरणं ब्राह्मणभिन्नयिषयमित्याहु-
<>स्तत् त्रिस्थलीसेतुकृता दूषितं प्रागुक्तवचनात्
<>“सर्वेन्द्रियवियुक्तस्य स्वव्यापाराक्षमस्य च प्रायश्चित्त-
<>मनुज्ञातमग्निपातो महापथः । धर्मार्जनासमर्थस्य कर्त्तुः-
<>पापाङ्कितस्य च । ब्राह्मणस्याप्यनुज्ञातं तीर्थे प्राणविमो-
<>क्षणमिति” हेमाद्रौ विवस्वदुक्तेश्च अपरार्के चैवमेव । सहगमनं
[Page0661-b+ 38]
<>कलौ भवत्येव “कलौ नान्या गतिः स्त्रीणां सहानुगमनादृत
<>इति ब्रह्मवैवर्त्तात् एतेन मरणान्तिकप्रायश्चित्तमपि
<>व्याख्यातम् काशीखण्डादौ चातुर्वर्ण्यस्य तनुत्यागविधयश्च
<>युगान्तरपरा एवं प्रयागेऽपि । अवैघात्मघाते तु
<>“आत्मघातिनमुपक्रम्य” विहितं तस्य नाशौचं नाग्निर्ना-
<>प्युदकक्रियेति कू० पु० वचनात् नाशौचादि । तस्य च
<>क्रियाकरणे चान्द्रायणद्वयसहितं वर्ण्णिबधप्रायश्चित्तं
<>नारायणबलिं च कृत्वा वत्सरादूर्द्धं क्रिया कर्त्तुं शक्यते ।
<>वत्सरान्ते तु सर्बमौर्ध्वदेहिकंकुर्य्यात् इति हेमाद्रिप्रभृतयः ।
<>“गोब्राह्महतानाञ्च पतितानां तथैव च । ऊर्द्धं संव-
<>त्स्वरात् कुर्य्यात्सर्वमेवौर्ध्वदेहिकमिति हेमाद्रौ षट्-
<>विंशन्मतात्, ब्राह्मे “क्रियते पतितानान्तु गते संवत्सरे
<>क्वचित् देशधर्मप्रमाणत्वाद्गयाकूपे स्वबन्धुभिः मार्तण्डपा-
<>दमूले वा श्राद्धं हरिहरौ स्मरन्” सूर्यपद इत्यर्थः
<>तत्र वर्षमध्येऽपि कृत्यमुक्तमपरार्के वायुपुराणे “शुक्ल-
<>पक्षे तु द्वादश्यां कुर्य्यात् श्राद्धन्तु वत्सरे । द्वादशा-
<>हनि वा कुर्याच्छुक्ले च प्रथमेऽहनि” छागलेयः “नारायण
<>बलिः कार्योलोकगर्हाभयान्नरैः । तथा तेषां भवेच्छौचं
<>नान्यथेत्यब्रवीद्यमः” व्यासः “नारायणं समुद्दिश्य शिवं वा
<>यत्प्रदीयते । तस्यशुद्धिकरं कर्म तद्भवेन्नैतदन्यथेति” सचात्म-
<>घातादिप्रायश्चित्तं कृत्वा कार्यः तदुक्तं हेमाद्रौ षट्त्रिंश-
<>शन्मते “कृत्वा चान्द्रयणं पूर्व्वं क्रिया कार्या यथाविधि ।
<>नारायणबलिः कार्य्योलोकगर्हाभयान्नरैः । पिण्डो-
<>दकक्रियाः पश्चादृषोत्सर्गादिकं च यत् । एकोद्दिष्टानि
<>कुर्व्वीत सपिण्डीकरणं तथा । इन्द्रियैरपरित्यक्ताये च मूढा-
<>विषादिनः । घातयन्ति स्वमात्मानञ्चाण्डालादिहताश्च ये ।
<>तेषां पुत्राश्च पौत्राश्च दयया समभिप्लुताः यथा आद्धं
<>प्रतन्वन्ति विष्णुनामप्रतिष्ठितम् तथा ते संप्रवक्ष्यामि नम-
<>स्कृत्य स्वयम्भुवम्” इति हेमाद्रौ तेनैवोक्तेश्च तत्रैव बौधाय
<>नोऽपि “अथ नारायणबलिं व्यख्यास्यामोऽभिशस्तपतितसु-
<>रापात्मत्यागिनां ब्राह्मणहतानाञ्च द्वादशवर्षाणि त्रीणि-
<>वा कुर्वीतेति” गृह्यपरिशिष्टे तु चण्डालादीत्याद्युक्त्वा
<>“दग्ध्वा शरीरं प्रेतस्य संस्थाप्यास्थीनि यत्नतः । प्रायश्चित्तं
<>तु कर्त्तव्यं पुत्रैश्चान्द्रायणत्रयमित्युक्तम् । प्रमादमरणे तु न-
<>दोषः मदनरत्ने ब्राह्मे “प्रमादादपि निःशङ्कस्त्वकस्माद्वि-
<>धिचोदितः चाण्डालैर्ब्राह्मणैश्चौरैर्निहतोयत्र पुत्रचित् ।
<>तस्य दाहादिकं कार्य्यं यस्मान्न पतितस्त सः । चान्दायर्ण
<>तप्तकृच्छ्रद्वयं तस्य विशुद्धये । यद्वा कृच्छान पञ्चदश कृत्वा
[Page0662-a+ 38]
<>तु विधिना दहेत् “बुद्धिपूर्व्वमृतानां तु त्रिंशल्कृच्छ्रं
<>समाचरेदित्युक्तम्” स्मृतिरत्नावल्यां तु द्विगुणं प्रायश्चित्तं
<>कृत्वार्वागप्यब्दात्सर्वं कार्यमित्युक्तम् आत्मनोघातशुद्व्यर्थ
<>चरेच्चान्द्रायणद्वयं तप्तकृच्छ्रचतुष्कञ्च त्रिंशत्कृच्छ्राणि
<>वा पुनः । अर्वाक् संवत्सरात्कुर्य्याद्दहनादि यथोदितम्
<>कृत्वा नारायणबलिमनित्यत्वात्तदायुष इति” इदञ्चात्मब-
<>धनिमित्तं तत्तज्जातिबधप्रायश्चित्तेन समुच्चितं का-
<>र्य्यम् । प्रमादमरणे तु “अथ कश्चित् प्रमादेन म्रियेताग्न्यु-
<>दकादिभिः तस्याशौचं विधातव्यं कर्तव्या चोदकक्रिया”
<>इत्युक्तेः सर्वं कार्य्यं तत्र तु “तोयाग्निनृपगोविप्रैरन्वक्षञ्चा-
<>त्मघातिनाम्” याज्ञवल्क्येन सद्यःशौचं विहितं प्रा-
<>गुक्तवचने त्र्यहाशौचमिति तत्र त्र्यहाशौचसद्यः शौचयो-
<>र्विकल्पैति भेदः । त्र्यहाशौचमिति रघुनन्दनादयः । सद्यः
<>शौचमिति मिताक्षरा । ण्वुल् आत्मघातकोऽप्यत्र त्रि० ।
<LEND>
