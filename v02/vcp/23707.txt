<L>23707<pc>3372,a<k1>त्रिपुरघ्न<k2>त्रिपुरघ्न
त्रिपुरघ्न¦ पु० त्रिपुरं हन्ति हन--टक् । १ महादेवे तस्य
त्रिपुरहननकथा भा० क० ३४ अ० ।
“मूर्त्तिं सर्वां समाधाय त्रैलोकस्य ततस्ततः । रथं
ते कल्पयिष्यामो देवेश्वर! महौजसम् । तथैव बुद्ध्या
विहितं विश्वकर्म्मकृतं महत् । ततो विवुधशार्दूलास्तं
रथं समकल्पयन् । विष्णु सोमं हुताशञ्च तस्येषुं
समकल्पयन् । शृङ्गमग्निर्बभूवास्य भल्लः सोमो विशा-
म्पते! । कुद्मलञ्चाभवद्विष्णुस्तस्मिन्निषुवरे तदा । बन्धुरं
पृथिवीं देवीं विशालपुरमालिनीम् । सपर्वतवनद्वीपां
चकुर्भूतधरां तदा । मन्दरः पर्वतश्चाक्षं जङ्घा तस्य
महानदी । दिशश्च प्रदिशश्चैव परिवारो रथस्य ह ।
ईषा नक्षत्रवशश्च युगः कृतयुगोऽभवत् । कूवरश्च रथ-
स्थासीद्वासुकिर्भुजगोत्तमः । अपस्करमधिष्ठानं हिम-
वान् बिन्ध्यपर्वतः । उढयास्तावधिष्ठाने गिरी चक्रुः
सुरोत्तमाः । समुद्रमक्षमसृजन् दानबालयमुत्तमम् ।
सप्तर्षिमण्डलञ्चैव रथस्यासीत् परिष्करः । गङ्गा सर-
स्वती सिन्धुर्धुरमाकाशमेव च । उपस्करो रथस्यासन्नापः
सर्वाश्च निम्नगाः । अहोरात्राः कलाश्चैव काष्ठाश्च
ऋतवस्तथा । अनुकर्षं ग्रहा दीप्ता बरूथञ्चापि तारकाः ।
धर्म्मार्थकत्मसंयुक्तं त्रिवेणुं दारुवन्धनम् । ओषधीर्वीं
रुधस्तत्र नानापुष्पफलोपगाः । सूर्य्याचन्द्रमसौ कृत्वा
चक्रे रथवरोत्तमे । पक्षौ पूर्वापरौ तत्र कृते रात्र्यहनी
शुभे । दश नागपतीनीषां धृतराष्ट्रमुखान् दृढान् द्यां
युगं युगचर्म्माणि संवर्त्तैकबलाहकान् । सन्ध्यां धृतिञ्च
मेधाञ्च स्थितिं सन्नतिमेव च । ग्रहनक्षत्रताराभिश्चर्म्म
[Page3372-b+ 38]
चित्रं नभस्तलम् । सुराम्बुप्रेतवित्तानां पतील्लोँ-
केश्वरान् हयान् । कालपृष्ठोऽथ नहुषः कर्कोटकधन-
ञ्जयौ । इतरे चाभवन्नागा हयानां बालबन्धनाः ।
दिशश्च प्रदिशश्चैव रश्मयो रथवाजिनाम् । वषट्कारः
प्रतोदोऽभूत् गायत्री शीर्षबन्धनी । सिनीबालीमनुमतिं
कुहूं राकाञ्च सुव्रताम् । योक्त्राणि चक्रुर्वाहानां
रोहकांस्तत्र कण्टकान् । कर्म्म सत्यं तपोऽर्थश्च विहि-
तास्तत्र रश्मयः । अधिष्ठानं मनश्चासीत् परिरथ्या
सरस्वती । नानावर्णाश्च चित्राश्च पताकाः पवनेरिताः ।
विद्युदिन्द्रधनुर्नद्धं रथं दीप्तं व्यदीपयन् । यो यज्ञे
विहितः पूर्वमीशानस्य महात्मनः । संवत्सरो धनु-
स्तद्वै सावित्री ज्या महास्वना । दिवञ्च वर्म्म विहितं
महार्हरत्नभूषितम् । अनेद्यं विरजस्कं वै कालचक्र-
बहिष्कृतम् । ध्वजयष्टिरभून्मेरुः श्रीमान् कनकपर्वतः ।
पताकाश्चाभवन्मेघास्तडिद्भिः समलङ्कृताः । रेजुरध्वर्य्यु-
मध्यस्था ज्वलन्त इव पावकाः । कॢप्तन्तु तं रथं दृष्ट्वा
विस्मिता देवताभबन् । सर्वलोकस्य तेजांसि दृष्ट्वैकस्थानि
मारिष! । युक्तं निवेदयामासुर्देंवास्तस्मै महात्मने ।
एवं तस्मिन् महाराज! कल्पिते रथसत्तमे । देवैर्म्मनु-
जशार्दूल! द्विषतामभिमर्दने । स्वान्यायुधानि दिव्यानि
न्यदधात् शङ्करो रथे । ध्वजयष्टिं वियत् कृत्वा
स्थापयामास गोवृषम् । ब्रह्मदण्डः कालदण्डो रुद्रद-
ण्डस्तथा ज्वरः । परिष्कन्दा रथास्यासन् सर्वतोदिशमु-
द्यताः । अथर्वाङ्गिरसावास्तां चक्ररक्षौ महात्मनः ।
ऋग्वेदः सामवेदश्च पुराणञ्च पुरःसरा । इतिहास-
धनुर्वेदौ पृष्ठरक्षौ बभूवतुः । दिव्या वाचश्च दिव्याश्च
परिपार्श्वचराः स्थिताः । स्तोत्रादयश्च राजेन्द्र! वष-
ट्कारस्तथैव च । ओँकारश्च मुखे राजन्निति शोभा-
करोऽभवत् । विचित्रमृतुभिः षड्भिः कृत्वा संवत्सरं
धनुः । छायामेवात्मनश्चक्रे धनुर्ज्यामक्षयारणे । कालो
हि भगवान् रुद्रस्तस्य संवत्सरो धनुः । तस्माद्रौद्री
कालरात्रिर्ज्यां कृत्वा धनुषोऽजराम् । इषुश्चास्याभवद्विष्णु-
र्ज्वलनः सोम एव च । अग्नीषोमं जगत् कृत्स्न
वैष्णवञ्चोच्यते जगत् । विष्णुश्चात्मा भगवतो भवस्या-
मिततेजसः । तस्माद्धनुर्ज्यासंस्पर्शं न विषेहुर्हरस्य ते ।
तस्मिन् शरे तिग्ममन्युर्मुमोचाविषहं प्रभुः । भृग्वङ्गि-
रोमन्युभवं क्रोधाग्निमतिदुःसहम् । स नीललोहितो
धूम्रः कृत्तिवासा भयङ्करः । आदित्यायुतसंङ्काशस्तेका-
[Page3373-a+ 38]
ज्वालादृतोऽज्वलत् । दुश्च्यावश्च्यावनो जेता हन्ता
ब्रह्मद्विषां हरः । नित्यं त्राता च हन्ता च धर्माधर्मा-
श्रितान्नरान् । प्रमाथिभिर्भीमबलैर्भीमरूपैर्मनोजवैः ।
विभाति भगवान् स्थाणुस्तैरेवात्मगुणैर्युतः तस्याङ्गानि
समाश्रित्य स्थितं विश्वमिदं जगत् । जङ्गमाजङ्गमं
राजन्! शुशुभेऽद्भुतदर्शनम् । दृष्ट्वा तन्तु रथं युक्तं
कवची स शरासनी । वाणमाटाय तं दिव्यं सोमवि-
ष्ण्वग्निसम्भवम् । तस्य राजंस्तदा देवाः कल्पयाञ्चक्रिरे
प्रभोः । पुण्यगन्धवहं राजन्! श्वसनं देवसत्तमम् ।
तमास्थाय महादेवस्त्रासयन् दैवतान्यपि । आरुरोह
तदा यत्तः कम्पयन्निव मेदिनीम् । तमारुरुक्षुं देवेशं
तुष्टुवुः परमर्षयः । गन्धर्वा देवसंघाश्च तथैवाप्सर-
साङ्गणाः । ब्रह्मर्षिभिःस्तूयमानो वन्द्यमानश्च वन्दिभिः ।
तथैवाप्सरसांवृन्दैर्नृत्यद्भिर्नृत्यकोविदैः । स शोभमानो
वरदः खङ्गी वाणी शरासनी । हसन्निवाब्रवीद्देवान्
सारथिः को भविष्यति । तमब्रुवन् देवगणा यं भवान्
संनियोक्ष्यते । स भविष्यति देवेश! सारथिस्ते न
संशयः । तानब्रवीत् पुनर्देवो मत्तः श्रेष्ठतरो हि
यः । तं सारथिं कुरुध्वं मे स्वयं सञ्चिन्त्य मा चिरम् ।
एतच्छ्रुत्वा ततो देवा वाक्यमुक्तं महात्मना । गत्वा
पितामहं देवाः प्रसाद्येदं वचोऽब्रुवन् । यथा
तत् कथिता देव! त्रिदशारिविनिग्रहे । तथा च कृतम-
स्माभिः प्रसन्नो नो वृषध्वजः । रथश्च विहितोऽ-
स्माभिर्विचित्रायुधसंवृतः । सारथिञ्च न जानीमः कः
स्यात्तस्मिन् रथोचमे । तस्माद्विधीयतां कश्चित् सारथि-
र्देवसत्तम! । सफलं तां गिरं देव । कर्त्तुमर्हमि ।
नो विभो! एवमस्मासु हि पुरा भगवन्नुक्तवानसि ।
हितं कर्तास्मि भवतामिति तत् कर्त्तुमर्हसि । स
देवयुक्तो रथसत्तमो नो दुराधरो द्रावणः शात्रवाणाम् ।
पिनाकपाणिर्विहितोऽत्र योद्धा विभीषयन् दानवानु-
द्यतोऽसौ । तथैव वेदाश्चतुरो हयाग्र्या धरा सशैला
च रथो महात्मनः । नक्षत्रवंशानुगतो वरूंथी हरो
हि योद्धा सारथिर्नाभिलक्ष्यः । तत्र सारथिरेष्टव्यः सर्वै
रैतैर्विशेषवान् । तत्प्रतिष्ठो रथो देव! हरो योद्धा
तथैव च । कवचानि सशस्त्राणि कार्मुकञ्च पितामह! ।
त्वामते मारथिं तत्र नान्यं पश्यामहे वयम् । त्वं हि
सर्वगुणैर्युक्तो दैवतेभ्योऽधिकः प्रभो! । स रथं तूर्णमा-
रुह्य संयच्छ परमान् हयान् । जयाय त्रिदशेशानां
[Page3373-b+ 38]
बधाय त्रिदशद्विषाम् । इति ते शिरसा नत्वा त्रिलो-
केशं पितामहम् । देवाः प्रसादयामासुः सारथ्यायेति
नः श्रुतम्” । पितामह उवाच । “नात्र किञ्चिन्मृषा
वाक्यं यदुक्तं त्रिदिवौकसः । संयच्छामि हयानेष
युध्यतो वै कपर्दिनः” ।
इत्युपक्रमे “तान् सोऽसुरगणान् दग्ध्वा प्राक्षिपत् प-
श्चिमार्णवे । एवन्तु त्रिपुरं दग्धं दानवाश्चाप्यशेषतः ।
महेश्वरेणक्रुद्धेन त्रैलोक्यस्य हितैषिणा” भा० क० ३४ अ० ।
भा० द्रो० २०० अ० किञ्चिदन्यथोक्तं यथा
<फ्>“गन्धमादनविन्ध्यौ च कृत्वा वंशध्वजौ हरः ।
पृथ्वीं ससागरवनां रथं कृत्वा तु शङ्करः । अक्षं
कृत्वा तु नागेन्द्रं शेषं नाम त्रिलोचनः । चक्रे
कृत्वा तु चन्द्रार्कौ देवदेवः पिनाकधृक् । अणीं कृत्वैल
पत्त्रञ्च पुष्पदन्तञ्च त्र्यम्बकः । युगं कृत्वा तु मलयम-
वनाहञ्च तक्षकम् । योक्त्राङ्गानि च सत्त्वानि कृत्वा
शर्वः प्रतापवान् । वेदान् कृत्वाथं चतुरश्चतुरोऽश्वान्म-
हेश्वरः । उपवेदान् स्वलीनांश्च कृत्वा लोकत्रयेश्वरः ।
गायत्रीं प्रग्रहं कृत्वा सावित्रीञ्च महेश्वरः । कृत्वो-
ङ्कारं प्रतोदञ्च व्रह्माणञ्चेव सारथिम् । गाण्डीवं
मन्दरं कृत्वा गुणं कृत्वा च वासुकिम् । विष्णुं शरो-
त्तमं कृत्वा शल्यमग्निं तथैव च । वायुं कृत्वाथ
वाजाभ्यां पुङ्खे वैवस्वतं यमम् । विद्युत् कृत्वाथ निर्य्याणं
मेरुं कृत्वाथ वै ध्वजम् । आरुह्य स रथं दिव्यं सर्वदे-
वमयं शिवः । त्रिपुरस्य बधार्थाय स्थाणुः प्रहरतां
वरः । असुराणामन्तककरः श्रीमानतुलविक्रमः । स्तूय-
मानः सुरैः पार्थ! ऋषिभिश्च तषोधनैः । स्थानं महे-
श्वरं कृत्वा दिव्यमप्रतिमं प्रभुः । अतिष्ठत् स्याणुभूतः
स संहस्रं परि त्सरान् । यदा त्रीणि समेतानि अन्त-
रीक्षे पुराणि च । त्रिपर्वणा त्रिशल्येन तदा तानि
बिभेद सः । पुर णि न च तं शेकुर्दानवाः प्रतिवीक्षितुम् ।
शरं कालाग्मिसंयुक्तं विष्णुसोमसमायुतम् । पुराणि
दग्धवन्तं तं दे याता पवीक्षितुम्” ।
त्रिपुरदहनादयोऽप्यत्र ।
<LEND>
