<L>4701<pc>0413,b<k1>अल्पायुस्<k2>अल्पायुस्
अल्पायुस्¦ पु० अल्पमायुः जीवनकालो यस्य । १ छागे
<>पशुषु तस्यैवाल्पायुष्कत्वात् तथात्वम् । २ अल्पजीवन
<>काले त्रि० । “दुराचारोहि पुरुषो लोके भवति
<>निन्दितः । दुःखभागी च सततं व्याधितोऽल्पायुरेव
<>च” मनुः वा कप अल्पायुष्कोऽप्यत्र । कर्म्म० ।
<>यस्य यावदायुरुचितं ततोऽल्पमिते । जीवनकाले ३ आयुश्च
<>जीवनकालः “शतायुर्वै पुरुष” इति श्रुतेः शत-
<>वर्षावच्छिन्नजीवनकालोनराणामादुः । एवमन्येषा-
<>मायुःपरिमाणमायुःशब्दे वक्ष्यते । तत्र विशेषकालतायां
<>ज्योतिषोक्तग्रहयोगस्य सूचकता यथा जातकालङ्कारे ।
<>“आयुर्मूलं जन्मिनां जीवनं स्यादाजीवानां निर्जराणां
<>सुधेव । एवम्राहुः पूर्व्वमाचार्य्यवर्य्यास्तस्मादायुर्योगजाख्यं
<>प्रवक्ष्ये । लग्नाधीशोऽतिवीर्य्यो यदि शुभविहगैर्वीक्षितः
<>केन्द्रयातैर्दत्ते ह्यायुः सुदीर्घं गुणगणहितं श्रीयुतं
<>मानवानाम् । सौम्याः स्वीयालयस्था जनुषि च रज-
<>नीनायके स्वीयतुङ्गे वीर्य्याढ्ये लग्ननाथे वपुषि च शरदां
<>षष्टिरायुर्नराणाम् ॥ सौम्याः केन्द्रालयस्थावपुषि सुर-
<>गुरौ लम्बतोवा सुधांशोरायुर्युक्तं न दृष्टं न च गगनगतैः
<>सप्नतिर्वत्सराणाम् । याता मूलत्रिकोणे शुभगगनचराः
<>खीयतुङ्गे सुरेज्ये लग्नाधीशोऽतिवीर्य्यो गगनवसु ८० समा-
<>संख्यमायुर्नराणाम् ॥ सौम्ये केन्द्रेऽतिवीर्य्ये यदि निघनपदं
<>खेटहीनं समाः स्युस्त्रिंशत् सौम्येक्षितं चेद्गगन-
<>हिमकरैः संयुतोऽथ स्वभे चेत् । स्वल्पांशे चामरेज्ये मुनि-
<>नयन २७ मितं स्वर्क्षगो लग्नगो वा चन्द्रोद्यूने शुभश्चेद्-
[Page0414-a+ 38]
<>गगनरसमिनं ६० कोणगाः सौम्यखेटाः ॥ कीटे लग्ने
<>सुरेज्ये यदि भवति तदा खाष्ट ८० तुल्यं लवेशे धर्म्माङ्गे-
<>वाङ्गनाये निधनभवनगे क्रूरदृष्टेऽम्बुहस्ताः २४ । लग्नाधी
<>शाष्टनाथौ लयभवनगतौ सप्तविंशत् २७ विलग्ने क्रूरेज्यौ
<>चन्द्रदृष्टौ यदि निधनगतः कश्चनास्ते द्विपक्षाः २२ ॥
<>लग्नेदू क्रूरहीनौ वपुषि सुरगुरौ रन्ध्रभं खेटहीनं केन्द्रे
<>सौम्ये खशैलाः ७० सितविबुथपुरू स्याच्छतं १०० केन्द्र-
<>गौ चेत् । वागीशे कर्कलग्ने शतमिह भृगुजे केन्द्रगेऽथार्क-
<>सूनो धर्माङ्गस्थे सुधांशौ व्ययनवमगते हायनानां शतं
<>स्यात् ॥ धीकेन्द्रायुर्नवस्था यदि खलखचरा नो
<>गुरोर्भे विलग्ने केन्द्रे काव्ये गुरौ वा शतमथ निधनं सौम्य
<>दृष्टं शतं स्यात् । लग्नादिन्दोर्न खेटा यदि निधन-
<>गता वीर्य्यभाजौ सितेज्यौ पूर्णायुः स्वीयराशौ शुभगगन-
<>चराः षष्टिरङ्गोच्चगेज्ये ॥ कोदण्डान्त्यार्द्वमङ्गं यदि सकल-
<>खगाः स्वोच्चगा ज्ञे निजांशे गोस्थे पूर्णं च केन्द्रे
<>सुरगुरुभृगुजो लाभगेऽब्जे परायुः । शुक्रे नीचे तनुस्थे
<>निधनपदगते सोम्यदृष्टे सुधांशौ जीवः केन्द्रे शतं
<>स्यादय तनुगृहपश्छिद्रगः पुष्करेऽब्जे ॥ वागीशोवीर्य्यदुक्तो
<>नवमभवनगाः सर्वखेटाःशतायुः कर्केऽङ्गे चन्द्रजीवौ
<>सहजरिपुभगे स्यात् कविज्ञौ च केन्द्रे । केन्द्रे सूर्य्यार-
<>मन्दागुरुनवलबगा वाक्पतो लग्नयाते व्यष्टस्थानेषु शेषाः
<>शरगज ८५ कलितं स्यान्नराणां तदायुः ॥ क्रूराः सौम्यां-
<>शयाता उपचयगृहगाः ३, ६, १०, ११, कातराः कण्टक
<>१, ४, ७, १० स्थाः सौम्या व्योमार्कसङ्ख्यं १२० यदितपनकुजौ
<>रन्ध्रगो नो परायुः । केन्द्रे लग्नेशजीवौ नवसुतनिलये
<>कण्टके १४, ७१०, नो ख लाख्याःसम्पूर्ण्णंपापखेटायदि गुरुल-
<>बर्गाजीवभागे च सौम्याः । युग्नर्क्षांशे गता वा व्ययधनगृहगाश्चे
<>च्छुभाः शीतमानुः सम्पूर्णो लग्नयायी शतमिह हि नृणा-
<>मिन्दिरामन्दिरं स्यात् । लग्नेशः सौम्ययुक्तो वपुषि च लयपो
<>रन्धरो नान्यदृष्टो विंशत् केन्द्रें लयेशे बलवियुजि तथा लग्नपे
<>त्रिंशदायुः ॥ इन्दावापोक्लिमस्थे ३, ६, ९, १२, तदनु तनुपतौ
<>निर्बले पापदृष्टेदन्तैस्तुल्यं ३२ ततोऽर्कोऽशुभस्वगविवरेलग्नतो-
<>ऽब्जात्त्रिसंख्यम् । रिप्फेकेन्द्रे सुरेज्ये गुरुरिपुसहजे स्यात् स
<>वापोऽङ्गनाथो रामाब्दं कर्कलग्ने कुजतुहिनकरौ केन्द्ररन्ध्ने
<>ग्रहो न ॥ रामाब्दं ३ स्याल्लयेशो वपुपि च निधनं
<>सौम्यहीनं खवेदाः ४० लग्नेशोरन्ध्रयातो वपुषि निधनपः
<>स्यान्नृणां वाणसंख्यम् ५ । नक्रे तिम्मांशुमन्दौ सहजरिपु-
<>ततौ कण्ठके १, ४, ७, १० रन्ध्रनाथः पारावाराब्धिसंख्यं ४४
[Page0414-b+ 38]
<>तदनु शुभखगाः स्वांशगास्त्रिंशदायुः ॥ अङ्गेशे सौम्यदृष्टे यदि
<>शुभविहगावीर्य्यवन्तस्तदानीम् यातः सौम्ये गणेऽब्जी गुण
<>मुनिगणितं ७३ रन्ध्रगैर्मध्यमायुः । स्याच्चन्द्रादह्नि पादै
<>रथ तपनसुते द्व्यङ्गलग्नं प्रयाते रिप्फेशोवायुरीज्यो यदि
<>बलरहितं कङ्कपत्राक्षसंख्यम् ५५ ॥ कर्काङ्गे चण्डधामा
<>खलविहगयुतः पुष्करे ज्ञो द्विजेन्द्रो वागीशोऽनस्तयायी
<>विशिखपवनयुक् ७५ स्याच्चतुर्थास्पदस्थः । सौम्यः पीयूष
<>धामान्तिमतनुविलये संस्थितीऽसौ कवीज्यावेकर्क्षे पुष्क-
<>राक्षं ५० व्ययरिपुनिधने मूर्त्तिपश्चन्द्रयुक्तः ॥ मन्दांशे
<>लग्ननाथो भुजगशरमितं ५८ स्यादथो सौम्यखेटा
<>रन्ध्रे नो देहनाथो व्ययरिपुनिधने पापयुक् षष्टि ६० रायुः ।
<>राशीशोलग्ननाथो दिनमणिसहितो मृत्युगोवासवेज्यो
<>नो केन्द्रे षष्टिरायुर्व्वपुषि दिनकरः शत्रुभौमान्वितश्चेत् ॥
<>वागीशोहीनवीर्य्यो व्ययतनुजगते यामिनीशे खशैला ७०
<>घर्मे सर्वैः परायुः स्वलखगलबगैः केन्द्रयातैरशीतिः ८० ।
<>क्रूरैः क्रूरर्क्षयातैः शुभभवनगतैः सौम्यखेटैः सवीय्य
<>लग्नेशे स्यात् परायुः सुतभवनगतैः षष्टिरायुर्नराणाम् ॥
<>सारङ्गस्यान्त्यभागे यदि वपुषि गते चाद्यमागे च केन्द्रे
<>सोम्याः खेटाः शतं स्याद्वसु ८ सहज ३ सुखे ४ स्याच्चिरायुः
<>समस्ताः । लग्नात् प्रालेयधाम्नो निधनसदनपोरिप्फ-
<>केन्द्रेऽष्टविंशत् २८ केन्द्रे सौम्यग्रहोने यदि मृतिभवने
<>कश्चिदास्ते खरामाः ३० ॥ क्षीणे प्रालेयभानौ यदि
<>खलखचरो रन्ध्रगोरन्ध्र नेता केन्द्रस्थो लग्ननाथो निजबल
<>रहितः खाश्वि २० तुल्यं तदायुः । सोम्यैरापोक्लिमस्थै
<>र्दिनमणिजविधू वैरिरन्ध्रालयस्थौ तुल्यं कामाङ्कुशैः २२ स्या-
<>दथ धनलयगौ रिप्फगौ पापखेटौ ॥ हीनौ खर्भानुना वा
<>यदि हिममहसाकाशबाहु २० प्रमाणं केन्द्रस्थौ सूर्य्य-
<>मन्दो यदि वपुषि कुजः पुष्पवाणाङ्कुशः २५ “स्यात् ।
<>शुक्रेज्यावङ्गयातौ तनयभवनगौ भानुपापावनायुर्जन्मेशः
<>सार्कलग्ने खलखगसहितो वेक्षितः स्यादनायुः ॥ यत्
<>सम्मोक्तं योगजातम्पुराणैर्होरापारावारपारप्रयातैः ।
<>तस्मादायुः सारमंशं गृहीत्वा पुंसामुक्तम्पुण्यभाजाम्मये-
<>दम् ॥ बलाबलविवेकेन पुनरागमयायिनाम् । सुमनोमिरिदं
<>देश्यमायुर्धर्म्मादिशालिनाम्” ॥
<>“पाषस्त्रिकोणकेन्द्रे सौम्याः षष्ठाष्टमव्ययगताः । सूर्य्योदये
<>प्रसूतः सद्यः प्राणांस्त्यजति जन्तुः” । सूर्य्यरिष्टम् ।
<>“षष्ठेऽष्टमे च चन्द्रः सद्योमरणाय पापसंदृष्टः । अष्टा-
<>भिश्च शुभैर्दृष्टोवर्षैर्मिश्रैस्तदर्द्धेन” । चन्द्ररिष्टम् । “सुत
[Page0415-a+ 38]
<>मदननवान्त्यलग्नरन्धेष्वशुभयुतोमरणाय शीतरश्मिः ।
<>भृगुसुतशशिपुत्रदेवपूज्यैर्य्यदि बलिभिर्न युतोऽवलोकितो-
<>वा” । पापयुतचन्द्ररिष्टम् । “द्यूनचतुरस्रसंस्थे पाप-
<>द्वयमध्यगे शशिनि जातः । विलयं प्रयाति नियतं
<>देवैरपि रक्षितोबालः” । पापमध्यगचन्द्ररिष्टम् । “क्षीणे
<>शशिनि विलग्ने पापैः केन्द्रेषु मृत्युसंस्थैर्वा । भवति
<>विपत्तिरवश्यं जवनाधिपतेर्मतञ्चैतत्” । क्षीणचन्द्ररिष्टम् ।
<>“नाग ८ गो १ सिद्ध २४ जाती २२ षु ५ क्ष्मा १ ब्धि ४ त्र्यश्वि
<>२३ धृति १८ र्नखाः २० । क्ष्माग्नि २१ दिक् १० चेत्यजा
<>द्यंशे तत्तुल्याब्दैर्विधौ व्यसुः” । मेषादीनां त्रिंशांश-
<>बिशेषस्थचन्द्ररिष्टम् । “भौमे विलग्ने शुभदैरदृष्टः षष्ठे-
<>ऽष्टमे वार्कसुतेन युक्तः । सद्यः शिशुं हन्ति वदेन्मुनीन्द्रः
<>स्मरे यमारौ न शुभेक्षितौ च” । त्रिविधभौमरिष्टम् ।
<>“कर्कटधामनि सौम्यः षष्ठाष्टमराशिगोविलग्नर्क्षात् ।
<>चन्द्रेण दृष्टमूर्त्तिर्वर्षचतुष्टयेन मारयति” । बुधरिष्टम् ।
<>“वृहस्पतिर्भौमगृहेऽष्टमस्थः सूर्य्येन्दुमौमार्कजदृष्टमूर्त्तिः ।
<>र्वर्षैस्त्रिभिर्भार्गवदृष्टिहीनोलोकान्तरं प्रापयति प्रसूतम्”
<>वृहस्पतिरिष्टम् । “रविशशिभवने शुक्रोद्वादशरिपुरन्ध्र-
<>गोऽशुभैः सर्व्वैः । दृष्टः करोति मरणं षड्भिर्वर्षैः किमिह
<>विचित्रम्” । शुक्ररिष्टम् । “मारयति षोडशाहात्
<>शनैश्चरः पापवीक्षितोलग्ने । संयुक्तोमासेन वर्षाच्छुद्ध्वस्तु
<>सारयति” । त्रिविधशनिरिष्टम् । “राहुश्चतुष्टयस्थोमर-
<>णाय वीक्षितोभवति पापैः । वर्षैर्वदन्ति दशभिः षोडशभिः
<>केचिदाचार्य्याः । घटसिंहवृश्चिकोदयकृतस्थितिर्जीवितं
<>हरति राहुः । पापैर्निरीक्ष्यमाणः सप्तमितैर्निश्चितं वर्षैः” ।
<>राहुरिष्टम् । “केतुर्य्यस्मिन्नृक्षेऽभ्युदितस्तस्मिन् प्रसूयते
<>जन्तुः । रौद्रे सर्पमुहूर्त्ते प्राणैः संत्यज्यते चाशु” ।
<>केतुतिष्टम् । “लग्ने ये द्रेक्काणा निगडाहिविहङ्गमपाश-
<>धरसंज्ञाः । मरणाय सप्तवर्षे क्रूरयुताः स्वपतिदृष्टाः” ।
<>द्रेक्काणरिष्टम् । “मीनकर्कटयोरन्त्यौ वृश्चिकस्याद्यमध्यमौ ।
<>सर्पाश्चत्वार एवैते द्रेक्काणा निगडाश्च ते । तुलामध्यान्त-
<>सिंहाश्च कुम्भाद्याः पक्षिणः स्मृताः । वृषाद्यमकराद्यन्त्या
<>द्रेक्काणाः पाशधारिणः” । लग्नाधिपजन्मपती षष्ठाष्टमरिप्-
<>फगौ प्रसवकाले । अस्तमितौ मरणकरौ राशिप्रमितैर्वदे-
<>द्वर्षैः । जन्मपतिर्जन्मराश्यधिपः । लग्नाधिपजन्माधिपरिष्टम्
<>“सौम्याः षष्ठाष्टमगाः पापैर्वक्रोपगतैर्दृष्टाः । मासेन मृत्यु-
<>दास्तेयदि न शुभैस्तत्र संदृष्टाः” । सौम्यग्रहरिष्टम् ।
<>“एकः पापोऽष्टमगः शत्रुगृही शत्रुवीक्षितोवर्षात् । मार-
[Page0415-b+ 38]
<>यति नरं प्रसूतं सुधारसोयेन पीतोऽपि” । पापग्रहरिष्टम् ।
<>“होरायाः सप्तने सौरिर्हिवुकस्थश्च भास्करः । अस्मिन्
<>योगे तु योजातः सोऽल्पायुर्भवति प्रिये । वसुषष्ठगते जीवे
<>समसप्तगते शनौ । द्वादशस्थोयदा भानुर्वर्षमेकं न जीवति” ।
<>“प्रतिपद्युत्तराषाढा नवम्यामेव कृत्तिका । पूर्व्वभाद्रपदाष्ट-
<>म्यामेकादश्याञ्च रोहिणी । द्वादश्याञ्च यदाश्लेषा
<>त्रयोदश्यां यदा मघा । एमिर्जातोन जीवेत यदि शक्र-
<>समोभवेत्” । एवमन्येऽपि अल्पायुर्योगा आकरे दृश्याः ।
<>मनुना तु “अनभ्यासेन वेदानामाचारस्य तु वर्ज्जनात् ।
<>आलस्यादन्नदोषाच्च मृत्युर्विप्रान् जिघांसति” इति अन्न-
<>दोषादेरपि अल्पायुर्हेतुतोक्ता । अन्नदोषश्च अभक्ष्य भक्षणादि
<>तच्चाभक्ष्यशब्दे उक्तम् आचारश्च आचारशब्दे वक्ष्यते ।
<LEND>
