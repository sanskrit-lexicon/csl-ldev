<L>17772<pc>2624,a<k1>गुरूत्तम<k2>गुरूत्तम
गुरूत्तम¦ त्रि० गुरूषु गुरूणां वा उत्तमः । १ पूज्यतमे २ परमेश्वरे
<>पु० । “तस्मै पूर्वगुरूत्तमाय जगतामीशाय पित्रे नमः”
<>आत्म० वि० । अत्र “न निर्द्धारणे” पा० षष्ठीसमासनि-
<>षेधात् सप्तमीतत्पुरुष इति बहवः । कैयटस्तु “यस्मा-
<>न्निर्द्धार्य्यते यश्च निर्द्धार्प्यते यश्च निर्द्धारणहेतुरेतत्त्रितय-
<>सन्निधाने सत्येवायं निषेधः इति “द्विवचने विभज्योपपदे”
<>पा० सूत्रे भाष्यकार आह स्म । पुरुषोत्तम इत्यादौ
<>त्रितयसन्निधानाभावात् न निर्द्धारणविभक्तिः किन्तु सम्ब-
<>न्धसामान्ये षष्ठीति तया समासः । अतएव “हलादिः
<>शेषः” पा० सूत्रे “हलामादिरिति षष्ठीसमास” इत्युक्तं
<>भाष्ये इत्युवाच “न निर्द्धारणे इति” सूत्रवृत्तौ नॄणां द्विजः
<>श्रेष्ठः इत्युदाहरता च कौमुदीकारेण त्रितयसन्निधान
<>एव समासाभावः सूचितः । यत्तु गदाधरेण एतदना-
<>लोच्य, षष्ठीसप्तमीसमासयोः स्वरकृतवैलक्षण्यञ्चानालोच्य
<>“न निर्द्धारणे” इत्यस्य षष्ठीसमासप्रकरणञ्चानवेक्ष्य
<>निर्द्धारणषष्ठ्या समासनिषेधे तदर्थकसप्तमीसमासोऽपि
<>निषिद्धः अन्यथा प्रयोगसाम्यात् सूत्रवैयर्थ्यमतो गुरूत्तम
<>इत्यत्र पञ्चमीतत्पुरुषोऽङ्गीकृतः, तत्तु साहलमात्रम् तथा
<>हि “पञ्चमी विभक्ते” पा० सूत्रे निर्द्धार्य्यमाणस्य भेद एव
<>पञ्चमीविधानात् तयोः सामान्यधर्माक्रान्तत्वाभावे एव
<>तस्याः प्रवृत्तेः । यथा माथुराः पाटलिपुत्रेभ्य आढ्यतभाः
<>अत्र पाटलिपुत्रस्थलोकानां माथुराणां च केनापि रूपेण
<>सामान्यधर्मत्वाभावेन उभयोर्भेद एव इति तत्र
<>पञ्चमीप्रवृत्तिः । गुरूत्तम इत्यादौ तु ईशस्यान्यगुरुनिष्ठ-
<>गुरुत्वरूपसामान्यधर्म्माक्रान्तत्वात्तदप्रवृत्तेर्न पञ्चमीसमासः
<P>“अक्षरादपि चोत्तमः” (गीता) इत्यादौ तु अक्षरा-
<>च्चेतनवर्गात् तमपेक्ष्येति व्याख्या न्यायमते जीवेश्वरयो-
<>र्भेदेऽपि चेतनत्वसामान्यधर्म्माक्रान्तत्वेन तयोर्भेदाभावात्
<>न पञ्चमीप्रसक्तिः । वेदान्तिमते अक्षरशब्दस्य मायाप-
<>रत्वात् ईशमाययोर्भेदसम्भवात् पञ्चमीप्रसक्तिसम्भाव-
<>नायामपि तया पञ्चम्या न समासप्रसक्तिः पञ्चमी-
<>तत्पुरुषस्य वक्ष्यमाणसूत्रभ्यो विषयविशेषनियतत्वेनात्र
[Page2624-b+ 38]
<>तदप्रसक्तेः । अक्षरशब्दस्य मायापरत्वञ्च गीताव्याख्यायां
<>मधुसूदनेन दर्शितं यथा
<P>“द्वाविमौ पुरुषौ लोके क्षरश्चाक्षर एव च । क्षरः
<>सर्वाणि भूतानि कूटस्थोऽक्षर उच्यते” गीता । “द्वौ इमौ
<>पृथग्राशीभूतौ पुरुषोपाधित्वेन पुरुषशब्दव्यपदेश्यौ
<>लोके संसारे, कौ तावित्याह क्षरश्चाक्षर एव च ।
<>क्षरतीति क्षरो विनाशी कार्य्यराशिरेकश्च पुरुषः, न
<>क्षरतीत्यक्षरो विनाशरहितः । क्षरस्य पुरुषस्योत्पत्ति-
<>वीजं भगवतो मायाशक्तिर्द्वितीयः पुरुषः । तौ पुरुषौ,
<>व्याचष्टे स्वयमेव भगवान्, क्षरः सर्वाणि भूतानि समस्तं
<>कार्य्यजातमित्यर्थः कूटस्थः कूटो यथार्थवस्त्वाच्छादनेना-
<>यथार्थवस्तुप्रकाशनं वञ्चनं मायेत्यनर्थान्तरं तेनावरण-
<>विक्षेपशक्तिद्वयरूपेण स्थितः कूटस्थः भगवन्माया-
<>शक्तिरूपः कारणोपाधिः संसारवीजत्वेनानन्त्यादक्षर
<>उच्यते । केचित्तु क्षरशब्देनाचेतनवर्गमुक्त्वा कूटस्थो
<>क्षर उच्यत इत्यनेन जीवमाहुः तन्न सम्यक्, क्षत्रज्ञ
<>स्यैवेह पुरुषोतमत्वेन प्रतिपाद्यत्वात् तस्मात् क्षरा-
<>क्षरशब्दाभ्यां कार्य्यकारणोपाधी उभावपि जडावेवो-
<>च्येते इत्येव युक्तम् । आभ्यां क्षराक्षराभ्यां विल-
<>क्षणः क्षराक्षरोपाधिद्वयदोषेणोऽस्पृष्टो नित्यशुद्धबुद्ध-
<>मुक्तस्वभावः “उत्तमः पुरुषस्त्वन्यः परमात्म्येत्युदाहृतः ।
<>यो लोकत्रयमाविश्य विभर्त्त्यव्यय ईश्वरः” (गीता) ।
<>उत्तम उत्कृष्टतमः पुरुषस्त्वन्यः अन्य एव अत्यन्तविलक्षण
<>आभ्यां जडराशिभ्याम्, उभयभासकस्तृतीयश्चेतनराशि-
<>रित्यर्थः । परमात्म्येत्युदाहृतः अन्नमयप्राणमयम-
<>नोमयविज्ञानमयानन्दमयेभ्यः पञ्चभ्योऽविद्याकल्पिता-
<>त्मभ्यः परमः प्रकृष्टोऽकल्पितः “ब्रह्म पुच्छं प्रतिष्ठा” इत्त्युक्त
<>आत्म्म च सर्वभूतानां प्रत्यक्चेतन इत्यतः परमात्मेत्यु-
<>क्तो वेदान्तेषु यः परमात्मा लोकत्रयं भूभुवःस्वरा-
<>ख्यं सर्वं जगदिति यावत् आविश्य स्वकीयया मायया
<>शक्त्याधिष्ठाय बिभर्त्ति सत्तास्फूर्त्तिप्रदानेन धारयति
<>पोषयति च कीदृशः अव्ययः सर्वविकारशून्यः ईश्वरः
<>सर्वस्य नियन्ता नारायणः स उत्तमः पुरुषः परमात्मेत्यु-
<>दाहृत इत्यन्वयः” । अतः “यस्मात् क्षरमतीतोऽक्षरादपि
<>चोत्तमः । अतोऽस्मि लोके वेदे च प्रथितः पुरुषोत्तमः”
<>गीतावाक्ये अक्षरादितिल्यब्लोपे पञ्चमी मध्यपदलोपः
<>अक्षरमतीत्य उत्तम इत्यर्थः । पुरुषोत्तम इत्यत्र पुरुषपदा-
<>र्थानां पुरुषोपाधिद्वयतद्विलक्षणसुख्यपुरुषाणां मध्ये उत्तम
[Page2625-a+ 38]
<>इत्यर्थः द्वाविमावितिक्षराक्षरपुरुषयोः “उत्तमः पुरुष
<>स्त्वन्य” इति त्रयाणामेव पूर्वं प्रक्रान्तत्वात्तेषां मध्ये एव
<>परमात्मन उत्तमत्वेन निर्द्धार्य्यमाणत्वात् अतो न तत्रापि
<>पञ्चमीसमासः । तथाहि “पञ्चमी भयेन” पा० “अपतापो-
<>ढमुक्तपतितापत्रस्तैरल्पशः” “स्तोकान्तिकदूरार्थकृच्छ्रणि
<>क्तेन” पा० सूत्रैः पञ्चमीतत्पुरुषस्य विधानात् तन्मध्ये
<>च एतत्पञ्चम्याः पाठाभावात् नात्र पञ्चमीतत्पुरुषः
<>किन्तु सप्तमीसमासः षष्ठोसमासो वेत्येवेति ज्यायः ।
<LEND>
