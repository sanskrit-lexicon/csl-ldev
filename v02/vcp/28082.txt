<L>28082<pc>3977,b<k1>नरसिंहमूर्त्तिदान<k2>नरसिंहमूर्त्तिदान
नरसिंहमूर्त्तिदान¦ न० ६ त० । कालिकापुराणोक्ते स्वर्णा-
दिरचिततन्मूर्त्तिदाने तद्विधानं हेमा० दा० कालिपु० यथा
“नृसिंहं चाथ रौक्मन्तु कृत्वा चतुर्भुजं विभुम् । ताम्र
पात्रे प्रतिष्ठाप्य रौप्यदंष्ट्रे प्रकल्पयेत् । चक्षुषी पद्मरा-
गेण नखानां विद्रुमास्तथा । पुष्परागं भ्रुवोर्देशे कर्ण-
योर्हीरकाबुभौ” नृसिंहरूपन्तु विष्णुधर्मोत्तरे
“कार्य्यस्तु भगवान् विष्णुर्नरसिंहवपुर्द्धरः । पीनस्कन्ध
कटिग्रीवकृशमध्यः कृशोदरः । सिंहासनो (सिंहास्यः)
नृदेहश्च नीलवासाः प्रभान्वितः । आलीढस्थानसंस्थानः
सर्वाभरणभूषणः । ज्वालमालाकुलमुखोज्वलत्केशरम-
ण्डलः । हिरण्यकशिपोर्वक्षःपाटयन्नखरैः खरैः । देव-
जानुगतः कार्य्यो हिरण्यकशिपुस्तथा । देवश्च शङ्खच-
क्राभ्यां भूषितोर्द्ध्वकरद्वयः” इति । “राजवर्त्म च वैदूर्यं
इन्द्रनीलं सुमस्तके । कृत्वा रूपमिदं रम्यं तत्पात्रं मधुना
बुधः । पूरयेत् खण्डमिश्रेण तत्र देवं पुनर्नमेत् । वस्त्र-
युग्मेन संछन्नं आसने विनिवेशयेत् । नैवेद्यं कल्पयेदग्र्यं
भक्ष्यैर्नानाविधैर्बुधः । वितानोपरिसंयुक्तं पुष्पदामभिर-
र्चयेत् । गन्धपुष्पैस्तथा धूपैर्जागरं चार्च्च्य कारयेत् ।
कृत्वा समस्तमेतत्तु हरये पूर्ववद्ददेत् । यत्किञ्चित् प्राग्-
विनिर्दष्टं कुर्य्यात् सर्वमिहापि तत्” । प्राग्विनिर्दिष्ट-
मिति वैष्णवमन्त्रेण पूजनं मूलमन्त्रेण अष्टोत्तरशतं ति-
लाज्यहोमः द्वादशभ्यो ब्राह्मणेभ्यः सदक्षिणमन्नदान-
मिति । “कार्त्तिक्यां वाथ वैशाख्यामाश्रित्य द्वादशीमथ ।
कृत्वा विधिमिमं सम्यक् नूनं तत्पदमश्नुते । अरण्ये वाथ
संग्रामे तस्करैदंष्ट्रिभिर्वृते । न भयं जायते तस्य सकृद्-
यस्त्वेतदाचरेत् । विदार्य्य चापदोघोराः धनमायुः
प्रयच्छति । सन्ततिं चैव रूपञ्च सौभाग्यञ्च मनोरथान् ।
एवं भवति यत्पुण्यं नृसिंहाकृतिदानतः । तेन विष्णोः
पदं प्राप्य तत्र क्रोडन्ति देहिनः । एतत् श्रुत्वा महत्
पुण्यं सर्वपापैः प्रमुच्यते । धनमायुर्विवर्द्धेत श्रावकस्य
विशेषतः । श्रावके दक्षिणां दद्याद्भक्त्या चात्मविभूतये”
<LEND>
