<L>21104<pc>3112,a<k1>जातेष्टिन्याय<k2>जातेष्टिन्याय
जातेष्टिन्याय¦ पु० जैमिनिप्रदर्शिते पितृकृतेष्ट्या पुत्रगत-
फलसूचके एकस्य काम्यत्वनैमित्तिकत्वसूचके न्यायभेदे
स च न्यायो जै० प्रथमस्य चतुर्थे पादे यथा ।
<फ्>काम्येष्टिकाण्डे श्रूयते । “वैश्वानरं द्वादशकपालं
निर्वपेत् पुत्रे जाते यदष्टाकपालो भवति गायत्र्यैवेनं
ब्रह्मवर्च्चसेन पुनाति यन्नवकपालस्त्रिवृतैवास्मिंस्तेजो
दधाति यद्दशकपालो विराजैवास्मिन्नन्नाद्यं, यदेकादशपाल-
स्त्रिष्टुभैवास्मिन्निन्द्रियमादधाति यद्द्वादशकपालो जगत्यै-
वास्मिन् पशून् दधाति यस्मिन् जाते एतामिष्टिं निर्व-
पति स एव पूतो बलवान् तेजस्वी अन्नाद इन्द्रियावी
पशुमान् भवतीति” । अत्राष्टादिसंख्यासामान्यात् पुरो-
डाशादीनां गायत्र्यादिरूपताकल्पना कृता द्वादशकपालेषु
या संख्या तस्यामष्टत्वादिसंख्यानामन्तर्भावात् संख्यां निमि-
त्तीकृत्याग्निहोत्रादिशब्दवत् अष्टाकपालादिशब्दाः कर्म्म-
नामधेयानीत्येकः पक्षः ।
अयमनुपपन्नः तथा हि द्वादशकपालादिशब्दा न संख्यापराः
किन्तु पुरडाशद्रव्यपराः द्वादशकपालेषु संस्कृत इति व्युत्पत्तेः
एवमष्टाकपालादिशब्दादयोऽपि तथा सति नामधेयस्य
निमित्तत्वं नास्तीति चेत् पुरोडाशद्रव्यरूपगुणो विधीयतां
न च द्वादशकपालं निर्वपेदित्युत्पत्तिविधिशिष्टद्वादशपुरो-
डाशविरुद्धत्वादष्टाकपालादेरनवकाश इति वाच्यं व्रह्म-
वर्च्चसादिविशेषफलाय तद्विधीनामुपपत्तेरित्यपरः पक्षः ।
<फ्>अयमपि पक्षोऽनुपपन्नः अनेकगुणविधौ वाक्य-
भेदापत्तेः न च भिन्नान्थेव वाक्यानि, द्वादशकपालं
निर्वपेदिति विहितयागस्य यस्मिन् जाते एतानित्युप-
मंहारेण एकवाक्यत्वावगमात् द्वादशकपाल इतीष्टेर्नाम-
धेयमिष्टिरंशी अष्टाकपालादिभिरंशैः स्तूयत इति
सिद्धान्तः पक्षः । अत्र च पुत्रजन्मनिश्चयः, पुत्रस्य पूतत्वा-
दिफलकामना चेति संवलिताधिकारः काम्यनैमित्तिक
त्वात् अतः केवलपुत्रजन्मरूपनिमित्तनिश्चयवतः केवलपुत्र
पतत्वादिकामनावतो वा नाधिकार इति सुधीभिर्विभाव
नीयम्” तत्त्वबो० ।
अनेन न्यायेन अन्यकृतकर्म्मणा अन्यस्य फलसाधनता-
ऽपि सूचिता यथा पुत्रकृतश्राद्धेन पितुः स्वर्गादि फलं
जन्यते एवं पितृकृतेष्ट्या पुत्रगतपूतत्वादिफलसिद्धिः ।
[Page3112-b+ 38]
अतएव हेमाद्रिणा श्राद्धकल्पे अयमेव न्यायः पुत्रकृ-
तश्राद्धेन पितुरुपकारकत्वे दृष्टान्तयोक्तः ।
<LEND>
