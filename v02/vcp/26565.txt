<L>26565<pc>3796,a<k1>द्वात्रिंशदपराध<k2>द्वात्रिंशदपराध
द्वात्रिंशदपराध¦ पु० कर्म० । भक्तानामीश्वरविषये द्वात्रिंशत्
संख्यकेषु अपराधेषु । ते च अपराधाः तन्त्रसारे दर्शिता
यथा “तन्त्रान्तरे यानैर्वा पादुकाभिर्वा यानं भगवतो
गृहे । दैवोत्सवेष्वसेवा च अप्रणामस्तदग्रतः । उच्छिष्टे
चैव चाशौचे भगवद्वन्दनादिकम् । एकहस्तप्रणामश्च
तत्पुरस्तात् प्रदक्षिणम् । पादप्रसारणञ्चाग्रे तथा
पर्य्यङ्कवन्धनम् । शयनम्भक्षणञ्चापि मिथ्याभाषणमेव
च । उच्चैर्भाषो मिथो जल्पो रोदनानि च विग्रहः ।
निग्रहानुग्रहौ चैव स्त्रीषु च क्रूरमाषणम् । कम्ब-
लावरणञ्चैव परकीर्त्तेरपहुतिः । अश्लीलभाषणञ्चैव
अधोवायुविमोक्षणम् । शक्तौ गौणोऽपचारश्च अनि-
वेदितभक्षणम् । तत्तत्कालभवानाञ्च फलादीनामन-
र्पणम् । विनिजुष्टावशिष्टस्य प्रदानं व्यञ्जनस्य यत् ।
स्पष्टीकृतासनञ्चैव परनिन्दा परस्तुतिः । गुरौ मौनं
निजस्त्रोत्रं देवतानिन्दनं तथा । अपराधास्तथा
विष्णोर्द्वात्रिंशत् परिकीर्त्तिताः” ।
<LEND>
