<L>9100<pc>1146,a<k1>उदयगामिनी<k2>उदयगामिनी
उदयगामिनी¦ स्त्री उदयं सूर्य्योदयं गच्छति मुहूर्त्तादिना
व्याप्नोति गम--णिनि ङीप् । “सूर्य्योदयावधिमुहूर्त्तादिका-
लव्यापिन्यां तिथौ । कर्मानुष्ठाने उदयकाले कियन्मानस्य
ग्राह्यता तन्निर्ण्णीतम्” का० मा० । “व्रतोपवासनियमे-
षटिकैका यदा भवेत् । उदये सा तिथि ग्राह्या विपरीता
तु पैतृके” ब्र० पु० । “व्रतोपवासस्नानादौ घटिकैका यदा
भवेत् । उदये सा तिथिर्ग्राह्या श्राद्धादावस्तगामिनी”
विष्णु० ध० पु० । “आदित्योदयवेलायां याऽल्पापि च ति-
थिर्भवेत् । पूर्ण्णा इत्येव सा ज्ञेया प्रभूता नोदयं विना”
देवलः । “यां तिथिं स मनुप्राप्य उदयं याति भास्करः ।
सा तिथिः सकला ज्ञेया स्नानदानजपादिषु” देवलः ।
“उदयन्नेव सविता यां तिथिं प्रतिपद्यते । सा तिथिः
सकला ज्ञेया दानाध्ययनकर्मसु” व्यासः । “पक्षद्वयेऽपि
[Page1146-b+ 38]
तिथयस्तिथिं पूर्ब्धां तथोत्तराम् । त्रिभिर्मुहूर्त्तौर्वध्यन्ति
सामान्योऽयं विधिः स्मृतः” पैठी० । “उदिते दैवतं भानौ
पैत्र्यं चास्तमिते रवौ । द्विमुहूर्त्तं त्रिरह्नश्च सा तिथि-
र्हव्यकव्ययोः” बौधा० । “भानाबुदिते सत्युत्तरकालेऽ-
ह्नोमुहूर्त्तद्वयं दैवत्यम् । तस्मिंश्चास्तमिते ततः पूर्वकाली-
नमह्नोमुहूर्त्तत्रयं पितृदैवत्यमतस्तावत्कालव्यापिनी या ति-
थिर्भवति सैव क्रमेण हव्यकव्ययोर्ग्राह्या” अत्राशङ्कापूर्वकं
माधवेन समाहितम् । नन्वस्त्वेवं कृत्स्नदिबसाभ्यनुज्ञा-
तथाप्युत्तरबिद्धयास्तिथेर्ग्रहणे कियत्परिमाणमुदयेऽपेक्ष-
णीयमिति विवेचनीयम् । तत्र बौधायनेन अल्पापीत्यभि-
धानात् निमेषमात्रं प्रतिभाति, व्यासेन उदयन्नेवेत्य-
भिधानात् तथैव प्रतिभाति । भतिष्यत्पुराणे तु षटिका-
मात्रं बौधायनवचनान्तरे द्विभुहूर्त्तमित्येवं विरोधमाशङ्क्य
“अत्रोच्यते “पौर्वाह्णिक्यस्तु तिथयस्त्रिमुहूर्त्ताः फलप्रदाः”
वृ० या० वचनेन दैवे पूर्वाह्णव्याप्तायास्त्रिमुहूर्त्तमिता-
यास्तिथेर्ग्रहणम् । त्रिमुहूर्त्तन्यूनायास्तिथेः पूर्वाह्णव्या-
प्त्यभावात् पूर्वाह्णस्य च पञ्चधा विभक्तस्य मुख्यत्वात्
उदिते भानौ त्रिमुहूर्त्तातिथिर्ग्राह्या । यत्तु “त्रिमुहूर्त्ता
न कर्त्तव्या या तिथ्युदयगामिनीति” न तत् त्रिमुहूर्त्तव्या-
प्तेर्बाधकं प्रत्युतोद्वोलकमेव । तथा हि प्रतिषेधः सर्वत्र
प्रसक्तिपूर्व्वकः प्रसक्तिश्चात्र यथोक्तरीत्या पौर्व्वाह्णिकवाक्यात्
त्रिमुहूर्त्तवेधविधायिपैठीनसिवाक्याद्वा भवति तस्य प्रसक्तं
त्रिमुहूर्त्तत्वं समतिथौ बाधकाभावात्तथैव तिथिक्षये त्वधिक
व्याप्तिविधित्सया प्रतिषिध्यते अतश्च तत्र चतुर्थमुहूर्त्त-
स्पर्शिनी तिथिर्ग्राह्या तिथिसाम्यात् । तिथिवृद्धावपि मु-
हूर्त्तत्रयमेव मुख्यं मुहूर्त्तद्वयं त्वनुकल्पः । एतदेव सूचयितुं
द्विमुहूर्त्तापीत्यत्र अपिशब्दः पठ्यते” । ततः प्रासङ्गिकमन्यत्
समाधाय उपसंहृतम् यथा “प्रकृते तु सूर्य्योदये मुहू-
र्त्तत्रयव्यापिनी प्रतिपद्दानव्रतयोर्ग्रहीतव्या एवं सत्यु-
दयमात्रव्याप्तिशास्त्रं घटिकामात्रव्याप्तिशास्त्रं च वैश्वानरा-
धिकरणन्यायेनावयुत्यानुवादरूपतया त्रिमुहूर्त्तव्याप्तिं
प्रशंसति । अथवा यदा पूर्बेद्युरुदयकालं परित्यज्योपरि
सर्वत्र व्याप्नोति परेद्युरुदयकालमात्रं व्याप्नोति तदा-
नीमुदयानन्तरभाविन्यामुख्यायास्त्रिमुहूर्त्तव्याप्तेर्दिनद्वयेऽप्य-
भावेन द्वयोरपि दिनयोर्गौणकालत्वे सति किं ग्राह्यमिति
वीक्षायां पूर्व्वदिने गौणकर्मकालव्याप्नेर्भूयस्त्वात्तस्यैव ग्रह-
णंन्यायतः प्राप्तं केनापि निमित्तेन तत्प्रत्यूहे सति परेद्युः
कर्मकालव्याप्तिसम्प्रादनाय पूर्णत्वमभिधायोदयविहीमस्य
[Page1147-a+ 38]
ष्वाप्तिबाहुल्यस्य हेयत्वोक्तिव्याजेन तदेव प्रशस्यते ।
“आदित्योदयवेलायां याल्पापि च तिथिर्भवेत् । पूर्णा
इत्येव मन्तव्या प्रमूता नोदयं विनेति” । यदा पूर्वेद्युः
सङ्गवमारभ्य परेद्युरुदयात्प्रागेव तिथिक्षयवशात्प्रतिपत्स-
माप्ता तदा यद्यपि दिनद्वये सोदयमुहूर्त्तत्रयस्पर्शो नास्ति
तथापि पूर्वेद्युरेवानुष्ठेयम् । “सा तिथिः सकला ज्ञेया
यस्यामस्तमितोरविः इतिवचनेन सम्पाद्यायाः सोदयत्रि-
मुहूर्त्ताया व्याप्तेर्विद्यमानत्वात् । यदा न परेद्युरुदय-
मुहूर्त्तव्याप्तिरस्ति तदा पूर्वेद्युरेवानुष्ठानम् । अस्तमयव्या-
प्तेरधिकत्वात् । अतएव पद्मपुराणेऽभिहितम् । “व्रते
स्नाने तथा नक्ते पितृकार्य्ये विशेषतः । यस्यामस्तङ्गतो-
भानुः सा तिथिः पुण्यभाग्भवेदिति” । तत्रैव
द्वितीयाप्रकरणे च दैवं षड्विधम् उपवासैकभक्तनक्ताया
चितदानव्रतभेदेन, तीर्थस्नानजपहोमादयस्तु व्रतशब्दे-
नैव संगृहीताः । पित्र्यं द्विविधम् एकोद्दिष्टं पार्वणं
चेति । तत्र सर्व्वत्र कर्म्मकालव्याप्तिर्मुख्या । अव-
शिष्टा गौणः । तिथिव्याप्तिश्च द्विविधा स्वाभाविक
तिथिव्याप्तिः साकल्यापादिततिथिव्याप्तिश्चेति । तद्यथा
यदा सङ्गवपर्य्यन्तामावास्या तदानीमुपरितमध्याह्नो
मुख्ययैव प्रतिपदा व्याप्तो भवति । यदा मध्याह्नादिमारभ्य
तिथिक्षयवशात् परेद्युः सङ्गवान्ता प्रतिपद्भवति तदा
पूर्व्वेद्युर्गौणकालव्याप्तिमुपजोव्यैकमक्तानुष्ठानाय तत्स्वीकारे
सति मध्याह्नेऽवश्यानुष्ठेयत्वात् तत्र च स्वाभाविकप्रति-
पद्व्याप्त्यभावेऽपि साकल्यवचनापादितप्रतिपद्व्याप्तिः
स्वीकृता एवञ्च सति कर्म्मकालव्याप्तौ सर्व्वस्मृतीनामत्यन्त
निर्बन्धदर्शनात् कर्म्मकालव्याप्तिशास्त्रमितरेभ्यः प्रबल
मिति निश्चीयते । तदनुसारेण द्वितीयाद्याअपि तिथयौप
वासादौ दैवेः एकोद्दिष्टादौ पित्र्ये च कर्म्मकालव्याप्ति
युक्ताः स्वीकर्त्तव्याः । उपवासस्तु सर्व्वतिथिषु नारदीये
दर्शितः । “शुक्ला वा यदि वा कृष्णा प्रतिपत्प्रभृतीन् तिथीन् ।
उपोष्यैव बलिन्दत्त्वा विधिना त्वपरे दिने । ब्राह्मणान्
भोजयित्वा तु सर्व्वपापैः प्रमुच्यत” इति । उपवासस्या
होरात्रः कर्म्मकालः । तस्मात्तद्व्यापिजी तिथिर्ग्राह्या
तदसम्भवे खण्डतिथिरपि । तत्र का ग्राह्येति निरूप्यते ।
तत्र सूर्य्योदये त्रिमुहूर्त्ता ततोऽधिका वा प्रतिपद्भवति उत्तर-
दिनेचास्तमयादर्वाक् त्रिमुहूर्त्ता ततोऽधिका वा तृतीया भवति
मेयमुभयविद्धा द्वितीया । तत्र वेधकतिथेरुदयेऽस्तमये वा
त्रिम्हूर्त्तत्वं वंधप्रयोजकं न तु ततोन्यूनत्वे । तदेव
[Page1147-b+ 38]
पैठिनसिवाक्येन पूर्वमुदाहृतम् । वेध्यतिथेश्च त्रिमूहूर्त्त
सद्भावोऽपेक्षित इति “द्विमुहूर्त्तं त्रिरह्णश्च” इत्यनेन सुमन्तु
वचनेन दर्शितम् । “उदयास्तमययोरेव वेध” इत्यस्यायमर्थः
“उदये सा विथिर्ग्राह्या विपरीता तु पैतृके” इत्यादिभिः
कात्यायनचनैरवगन्तव्यः । एवं सति उदाहृतविषये
द्वितीया उभयवेधेऽपि उत्तरविद्धैवोपास्या युग्मादिवाक्ये-
नान्वयव्यतिरेकाभ्यामुत्तरवेधस्य प्राशस्त्याभिधानात्” इति ।
पाद्मन्तूवासरूपदैवविषयं तदप्युक्तं तेनैव । “यद्यप्युपो-
ष्यत्वं साक्षान्नांभिहितं तथापि कर्म्मान्तरविशेषानुपा-
दानादुपवासविषयत्वं परिशेष्यते तथा हि न तावत् पि-
त्र्यविषयत्वं सम्भवति “द्वितीयादिकयुग्मानां पूज्यता
नियमादिषु । एकोदिष्टादिवृद्ध्यादौ ह्रासवृद्ध्यादिदेशनेति”
व्यासेन युग्मादिशास्त्रस्य सर्व्वादिशास्त्रस्य च दैवपै-
त्र्यविषयकत्वेन व्यवस्थापनात् इति” । एवञ्चोपवसे-
तरदैवकर्मणि उदयगायिन्या ग्राह्यता तदपवादकं
युग्मशास्त्रम् । तत्र च पैठीनसिवचनेन त्रिमुहूर्त्त
तिथेरेव वेधप्रयोजकताऽभिधानेन ततो न्यूनकालि-
कतिथ्या वेधाभावात् गौडदेशीया यत् स्वर्शमात्रेण
वेधं कल्पयन्ति तत्साहसमात्रम् रघुनन्दनेन कुत्रापि तथा
वेधानुक्तेः कालमा० हेमाद्रिप्रभृतिषु द्विमुहूर्तादिव्याप्तावेव
वेधकत्वव्यवस्थापनात्, युग्मशास्त्रस्य सामान्यशास्त्रतया
वेधसामान्यप्रतिपादनेऽपि पैठीनसिना तस्य विशेषाभिधा-
नात्तथैव ग्रहणस्य युक्तत्वमित्युत्पश्यामः । युग्मा-
दिशास्त्रस्य बाधधकन्तु “युगाद्या वर्षवृद्धिश्च सप्तमी पार्वती
प्रिया । रवेरुदयमीक्षन्ते न तत्र तिथियुग्मता” ति० त०
देवी० पु० “भगवत्याः प्रवेशादिविसर्गान्ताश्च याः क्रियाः ।
तिथावुदयगामिन्यां सर्वास्ताः कारयेद्वुधः” दुर्गो० त० नन्दि०
पु० “शरत्काले महापूजा क्रियते या च वार्षिकी । सा
कार्य्योदयगामिन्यां न तत्र तिथियुग्मता” तत्रैव पुरा०
“पूर्व्वाह्णे तु सदा कार्य्याः शुक्ला मनुयुगादयः । दैवे
कर्म्मणि पित्रे च कृष्णा चैवापवाह्णिके । हेमा० नार-
दीयम् “युगादिमन्वादिश्राद्धादिषु शुक्लपक्षे उदयव्या-
पिनी तिथिर्ग्राह्या कृष्णपक्षे ऽपराह्णव्यापिनी ग्राह्या
स्मृत्यर्थसारश्च दिनद्वये तु तथा लाभे परैवेति हेमाद्रिः ।
विधानपारिजातादयोऽप्येवम् । निर्ण्ण० सि० “सवैधृ-
तिर्व्यतीपातो युगमन्वादयस्तथा । सम्मुखा उपवामेषु
दानादावन्तिमा स्मृता” अनन्तभर्त्तृधृतवचने आदि-
पादात् श्राद्धसंग्रह इत्याह । इदन्त्ववधेयम् । “कर्मणो-
[Page1148-a+ 38]
यस्य यः कालस्तत्कालव्यापिनी तिथिः । तया कर्माणि
कुर्वीत ह्रासवृद्धी न कारणम्” कर्म्मणोविहितकालव्या-
पिन्या एव ग्राह्यत्वाभिधानेन यत्रतिथिक्षयवशात् उभ
यदिने श्रुत्युक्तत्रिधाविभक्तदिनतृतीयांशरूपपूर्व्वाह्णाव्याप्ति-
स्तत्र प्रतियोगिवैयधिकरण्यघटितव्याप्तेः प्रवेशनेन
मुहूर्त्तकालव्याप्तावपि पूर्व्वाह्णव्यापकतया ग्रहणमित्येव
रघुनन्दनस्याशयः । तथा च “श्रारभ्य तस्यां दशमी च याव-
त्” इत्यादौ यथा पूजायान्तत्तथीनां प्रतियोगिवैयकरण्य-
घटितव्यापकताप्रवेश एवमत्रापि मुहूर्त्तव्यापकतानातोन्यून-
दण्डादिव्यापने ग्राह्यता । भवति च द्वित्रमुहूर्त्तव्यापिन्या-
अपिमुहूर्त्तव्यापितेति सर्व्वं सुस्थम् । तेन मुहूर्त्तन्यूनतायां
न ग्राह्यता द्विमुहूर्त्तादिव्याप्तिस्तु मुख्येति । एवञ्च युग्मा-
दिशास्त्राविषये कृष्णप्रतिपदादौ उभयदिने पूर्व्वाह्णमुहूर्त्त-
व्यापित्वेऽपि त्रिमुहूर्त्ताया एव ग्राह्यतेति विवेकः ।
एवमस्तगामिन्यामपि अस्तादर्वाक् त्रिमुहूर्त्तायास्तिथेः ।
पित्रे ग्राह्यतेत्यपि बोध्यम् ।
<LEND>
