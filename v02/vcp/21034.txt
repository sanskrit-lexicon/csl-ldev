<L>21034<pc>3082,b<k1>जागरितस्थान<k2>जागरितस्थान
जागरितस्थान¦ पु० जागरितं स्थानमस्य । वेदान्तिमतसिद्धे
<>वैश्वानरे आत्मनि । तत्स्वरूपादिकं मुण्डकोपनिषदि
<>तद्भाष्ये च दर्शितम् ।
<P>“जागरितस्थानो बहिःप्रज्ञः सप्नाङ्ग एकोनविंशति-
<>मुखः स्थूलभुग्वैश्वानरः प्रथमः पादः” मुण्डकोप०
<P>“जागरितं स्थानमस्येति जागरितस्थानः । बहिः
<>स्वात्मव्यतिरिक्ते विषये प्रज्ञा यस्य स बहिःप्रज्ञो
<>बहिर्विषयेषु प्रज्ञाऽविद्याकृताऽवभासत इत्यर्थः । तथा
<>सप्ताङ्गान्यस्य “तस्य ह वैतस्यात्मनो वैश्वानरस्य मूर्द्ध्वैव
<>सुतेजाश्चक्षुर्विश्वरूपः प्राणः पृथग्वर्त्मात्मा सन्देहो बहुलो
<>वस्तिरेव रयिः पृथिव्येव पादौ” अग्निहोत्रकल्पनाशेषत्वे-
<>नाग्निर्मुखत्वेनाहवनीय उक्त इत्येवं सप्ताङ्गानि यस्य
<>स सप्ताङ्गः । तथैकोनविंशतिर्मुखान्यस्य बुद्धीन्द्रियाणि
<>च दश वायवश्च प्राणादयः पञ्च मनो बुद्धिरहङ्कारश्चित्त-
<>मिति मुखानीव मुखानि तान्युपलब्धिद्वाराणीत्यर्थः । स
<>एवं विशिष्टो वैश्वानरो यथोक्तैर्द्वारैः शब्दादीन् स्थूलान्
<>विषयान् भुङ्क्त इति स्थूलभुक् । विश्वेषां नराणाम-
<>नेकधा नयनाद्विश्वानरः । यद्वा विश्वश्च सौ नरश्चेति विश्वा-
<>नरः विश्वानर एव वैश्वानरः । सर्वपिण्डात्मानन्यत्वात् स
<>प्रथमः पादः” भा० ।
<LEND>
