<L>16798<pc>2499,a<k1>गणक<k2>गणक
गणक¦ त्रि० गण--ण्वुल् । १ संख्याकारके २ सांवत्सरिके पु० ।
तस्य लक्षणगुणदोषादिकमुक्तं वृ० सं० २ अ० यथा
<फ्>“ज्योतिःशास्त्रमनेकभेदविषयं स्कन्धत्रयाधिष्ठितम् तत्
कार्त्स्न्योपनयस्य नाम मुनिभिः सङ्कीर्त्यते संहिता ।
स्कन्धेऽस्मिन् गणितेन या ग्रहगतिस्तन्त्राभिधानस्त्वसौ
होरान्योऽङ्गविनिश्चयश्च कथितः स्कन्धस्तृतीयोऽपरः ।
[Page2499-b+ 38]
“अथातः सांवत्सरसूत्रं व्याख्यास्यामः । तत्र सांवत्-
सरोऽभिजातः प्रियदर्शनो विनीतवेषः सत्यवागनसूयकः
समसुसंहतोपचितगात्रसन्धिरविकलश्चारुकरचरणनखन-
यनचिवुकदशनश्रवणललाटभ्रूत्तमाङ्गो वपुष्मान् गम्भी-
रोदात्तघोषः । प्रायः शरीराकारानुवर्त्तिनो हि गुणाश्च
दोषाश्च भवन्ति । तत्र गुणाः । शुचिर्दक्षः प्रगल्भो
वाग्मी प्रतिभानवान् देशकालवित् सात्विको न पर्षद्भीरुः
सहाध्यायिभिरनभिमवनीयः कुशलोऽव्यसनी शान्ति-
पौष्टिकाभिचारस्नानविद्याभिज्ञो विबुधार्चनव्रतोपवास-
निरतः स्वतन्त्राश्चर्योत्पादितज्ञानप्रभावः पृष्टाभिधाय्य-
न्यत्र दैवात्ययाद्ग्रहगणितसंहिताहोराग्रन्थार्थवेत्ता ।
तत्र ग्रहगणिते पौलिशरोमकवासिष्ठसौरपैतामहेषु प-
ञ्चस्वेतेषु सिद्धान्तेषु युगवर्षायनर्तुमासपक्षाहोरात्रयाम-
मुहूर्त्तनाडीविनाडीप्राणत्रुटित्रुट्यवयवाद्यस्य कालस्य
क्षेत्रस्य च वेत्ता । चतुर्णां च मासानां सौरसावन-
नाक्षत्रचन्द्राणामधिमासकावमसम्भवस्य च कारणाभिज्ञः ।
षष्ट्यव्दयुगवर्षमासदिनहोराधिपतीनां प्रतिपत्तिविच्छेद-
वित् । सौरादीनाञ्च मानानां सदृशासदृशयोग्या-
योग्यत्वप्रतिपादनपटुः । सिद्धान्तभेदेऽप्ययननिवृत्तौ प्रत्यक्षं
सममण्डलरेखासम्प्रयोगाभ्युदितांशकानाञ्च छायाजल-
यन्त्रदृग्गणितसाम्येन प्रतिपादतकुशलः । सूर्य्यादीनाञ्च
ग्रहाणां शीघ्रमन्दयाम्योत्तरनीचोच्चगतिकारणाभिज्ञः
सूर्य्यचन्द्रमसोश्च ग्रहणे ग्रहणादिमोक्षकालदिक्प्रमाण-
स्थितिविमर्दवर्णदेशानामनागतग्रहसमागमयुद्धानामा-
देष्टा । प्रत्येकग्रहभ्रमणयोजनकक्षाप्रमाणप्रतिविषय-
योजनपरिच्छेदकुशलो भूभगणभ्रमणसंस्थानाद्यक्षाबल-
म्बकाहर्व्यासचरदलकालराश्युदयच्छायानाडीकरणप्रभृ-
तिंषु क्षेत्रकालकरणेष्वभिज्ञो नानाचोद्यप्रश्नभेदोपलब्धि-
जनितवाक्सारो निकषसन्तापाभिनिवेशैर्विशुद्धस्य कनक-
स्येवाधिकतरममलीकृतस्य शास्त्रस्य वक्ता तन्त्रज्ञो भवति ।
उक्तञ्च न प्रतिबद्धं गमयति वक्ति न च प्रश्नमेकमपि पृष्टः ।
निगदति न च शिष्येभ्यः स कथं शास्त्रार्थविज्ज्ञेयः ।
ग्रन्थोऽन्यथान्यथार्थः करणं यच्चान्यथा करोत्यबुधः । स
पितामहमुपगम्य स्तौति नरो वैशिकेनार्य्याम् । तन्त्रे
सुपरिज्ञाते लग्ने छायाम्बुयन्त्रसोवदिते । होरार्थे
च सुरूढे नादेष्टुर्भारती बन्ध्या । उक्तञ्चार्य्यविष्णु-
गुप्तेन । अप्यर्णवस्य पुरुषः प्रतरन् कदाचिदासादयेद-
निलवेगवशेन पारम् । न त्वस्य कालपुरुषाख्यमहा-
[Page2500-a+ 38]
र्णवस्य गच्छेत् कदाचिदनृषिर्मनसापि पारम् । होरा-
शास्त्रेऽपि राशिहोराद्रेक्काणनवांशकद्वादशभागत्रिंश-
द्भागबलाबलपरिग्रहो ग्रहाणां दिक्स्थानकालचेष्टाभि-
रनेकप्रकारबलनिर्धारणं प्रकृतिधातुद्रव्यजातिचेष्टादि-
परिग्रहो निषेकजन्मकालविस्मापनप्रत्ययादेशसद्योमर-
णायुर्दायदशान्तर्दशाष्टवर्गराजयोगचन्द्रयोगद्विग्रहादियो-
गानां नाभसादीनाञ्च योगानां फलान्याश्रयभावाबलो-
कननिर्याणगत्यनूकानि तात्कालिकप्रश्नशुभाशुभनिमि-
त्तानि विवाहादीनाञ्च कर्मणां करणम् । यात्रायाञ्च
तिथिदिवसकरणनक्षत्रमुहूर्त्तविलग्नयोगदेहस्पन्दनस्वप्नवि-
जयस्नानग्रहयज्ञगणयागाग्निलिङ्गहस्त्यश्वेङ्गितसेनाप्रवाद-
चेष्टादिग्रहषाङ्गुण्योपायमङ्गलामङ्गलशकुनसैन्यनिवेशभूम-
योऽग्निवर्णा मन्त्रिचरदूताटविकानां यथाकालं प्रयोगाः
परदुर्गलम्भोपायाश्चेत्युक्तं चाचार्यैः । जगति प्रसा-
रितमिवालिखितमिव मतौ निषिक्तमिव हृदये । शास्त्रं
यस्य सभगणं नादेशा निष्फलास्तस्य । संहितापारगश्च
दैवचिन्तको भवति । यत्रैते संहितापदार्थाः । दिनकरा-
दीनां ग्रहाणां चारास्तेषु च तेषां प्रकृतिविकृतिप्रमाण-
वर्णकिरणद्युतिसंस्थानास्तमनोदयमार्गमार्गान्तरवक्रानुव-
क्रर्क्षग्रहसमागमचारादिभिः फलानि नक्षत्रकूर्मविभागेन
देशेष्वगस्तिचारः सप्तर्षिचारो ग्रहभक्तयो नक्षत्रव्यूह-
ग्रहशृङ्गाटकग्रहयुद्धग्रहसमागमग्रहवर्षफलगर्भलक्षण-
रोहिणीस्वात्याषाढीयोगाः सद्योवर्षकुसुमलतापरि-
धिपरिवेषपरिघपवनोल्कादिग्दाहक्षितिचलनसन्ध्यारा-
गगन्धर्बनगररजोनिर्घातार्घकाण्डसस्यजन्मेन्द्रध्वजेन्द्र-
चापवास्तुविद्याङ्गविद्यावायसविद्यान्तरचक्रमृगचक्राश्व-
चक्रवातचक्रप्रासादलक्षणप्रतिमालक्षणप्रतिष्ठापनवृक्षायु-
र्वेददगार्गलनीराजनखञ्जनोत्पातशान्तिमयूरचित्रकघृत-
कम्बलखङ्गपट्टकृकवाकुकूर्मगोऽजाश्वेभपुरुषस्त्रीलक्षणान्य-
न्तःपुरचिन्तापिटकलक्षणोपानच्छेदवस्त्रच्छेदचामरदण्ड-
शय्यासनलक्षणरत्नपरीक्षादीपलक्षणदन्तकाष्ठाद्याश्रितानि
शुभाशुभानि निमित्तानि सामान्यानि च जगतः प्रति-
षुरुषं पार्थिवे च प्रतिक्षणमनन्यकर्माभियुक्तेन दैव-
ज्ञेन चिन्तयितव्यानि । न चैकाकिना शक्यन्तेऽहर्निश-
मवधारयितुं निमित्तानि । तस्मात् सुभृतेनैव दैवज्ञे-
नान्ये तद्विदश्चत्वारो भर्त्तव्याः । तत्रैकेनैन्द्री वाग्नेयी
च दिगवलोकयितव्या । याम्या नैरृती चान्येनैवं
वारुणींवायव्या, चोत्तरा चैशानी चेति । यस्मादुल्का-
[Page2500-b+ 38]
पातादीनि निमित्तानि शीघ्रमुपगच्छन्तीति । तेषां चा-
कारबर्णस्नेहप्रमाणादिग्रहर्क्षामिघातादिभिः फलानि
भवन्ति । उक्तञ्च गर्गेण महर्षिणा “कृत्स्नाङ्गोपाङ्ग-
कुशलं होरागणितनैष्ठिकम् । यो न पूजयते राजा स
नाशमुपगच्छति । वनं समाश्रिता येऽपि निर्ममा निःपरि-
ग्रहाः । अपि ते परिपृच्छन्ति ज्योतिषां गतिकोविदम् ।
अप्रदीपा यथा रात्रिरनादित्यं यथा नभः । तथाऽसां-
वत्सरो राजा भ्रमत्यन्ध इवाध्वनि । मुहूर्त्तं तिथि-
नक्षत्रमृतवश्चायने तथा । सर्वाण्येवाकुलानि स्युर्न स्यात्
सांवत्सरो यदि । तस्माद्राज्ञाभिगन्तव्यो विद्वान् सांवत्-
सरोऽग्रणीः । जयं यशः श्रियं भोगान् श्रेयश्च सम-
भीप्सता । नासांवत्सरिके देशे वस्तव्यं भूतिमिच्छता ।
चक्षुर्भूतो हि यत्रैष पापं तत्र न विद्यते । न सांवत्-
सरपाठी च नरकेषूपपद्यते । व्रह्मलोकप्रतिष्ठाञ्च लभते
दैवचिन्तकः । ग्रन्थतश्चार्थतश्चैतत्कृत्स्नं जानाति यो
द्विजः! अग्रभुक् स भवेच्छ्राद्धे पूजितः पङ्क्तिपाबनः ।
म्लेच्छा हि यवनास्तेषु सम्यक् शास्त्रमिदं स्थितम् ।
ऋषिवत्तेऽपि पूज्यन्ते किं पुनर्दैवविद्द्विजः! कुहका-
वेशपिहितैः कर्णोपश्रुतिहेतुभिः । कृतादेशो न सर्वत्र
प्रष्टव्यो न स दैववित् । अविदित्वैव यः शास्त्रं दैवज्ञत्वं
प्रपद्यते । स पङ्क्तिदूषकः पापो ज्ञेयो नक्षत्रसूचकः ।
नक्षत्रसूचकोद्दिष्टमुपवासं करोति यः । स ब्रजत्यन्ध-
तामिस्रं सार्द्धमृक्षविडम्बिना । नगरद्वारलोष्टस्य यद्वत्
स्यादुपयाचितम् । आदेशस्तद्वदज्ञानां यः सत्यः स वि-
भाव्यते । सम्पत्त्या योजितादेशस्तद्विच्छिन्नकथाप्रियः! ।
मत्तः शास्त्रैकदेशेन त्याज्यस्तादृग्महीक्षिता । यस्तु
सम्यग्विजानाति होरागणितसंहिताः । अभ्यर्च्यः स
नरेन्द्रेण स्वीकर्त्तव्यो जयैषिणा । न तत्सहस्रं करिणां
वाजिनां वा चतुर्गुणम् । करोति देशकालज्ञो यदेको
दैवचिन्तकः । दुःस्वप्नदुर्विचिन्तितदुःप्रेक्षितदुःकृतानि
कर्माणि । क्षिप्रं प्रयान्ति नाशं शशिनः श्रुत्वा भसं-
वादम् । न तथेच्छति भूपतेः पिता जननी वा स्वजनो
ऽथवा सुहृत् । स्वयशोऽभिविवृद्धये यथा हितमाप्तः
सवलस्य दैववित्” ।
<फ्>सि० शि० ज्योतिःशास्त्रस्य वेदनेत्र रूपाङ्गत्वप्रतिपा-
दनेन तदध्ययने द्विजातिमात्रस्यैवाधिकारं प्रतिपाद्य त-
द्वेत्तुर्गणकस्य प्रशंसा दर्शिता यथा
“त्रुट्यादिप्रलयान्तकालकलना मानप्रभेदः क्रमाच्चारश्च
[Page2501-a+ 38]
द्युसदां द्विधा च गणितं प्रश्नास्तथा सोत्तराः । भूधिष्ण्य
ग्रहसंस्थितेश्च कथनं यन्त्रादि यत्रोच्यते सिद्धान्तः स
उदाहृतोऽत्र गणितस्कन्धप्रवन्धे बुधैः ॥ जानन् जातक-
संहिताः सगणितस्कन्धैकदेशा अपि ज्योतिःशास्त्रविचार
सारचतुरः प्रश्नेष्वकिञ्चित्करः । यः सिद्धान्तमनन्तयुक्ति-
विततं नो वेति भित्तौ यथा राजा चित्रमयोऽथवा सुव-
टितः काष्ठस्य कण्ठीरवः ॥ गर्जत्कुञ्जरवर्जिता नृपच-
मूरप्यूर्जिताऽश्वादिकैरुद्यानं च्युतचूतवृक्षमथवा पाथो-
विहीनं सरः । योषित् प्रोषितनूतनप्रियतमा यद्वन्न
भात्युच्यकैर्ज्योतिःशास्त्रमिदं तथैव विबुधाः सिद्धान्त-
हीनं जगुः” ॥ “इदानीं ज्योतिःशास्त्रस्य वेदाङ्गत्वं
निरूय वेदाङ्गत्वादवश्यमध्येतव्यं तद्द्विजैरेव नान्यैः
शूद्रादिभिरित्येतत्प्रतिपादनार्थं श्लोकचतुष्टयमाह” प्रमि०
“वेदास्तावद्यज्ञकर्मप्रवृत्ता यज्ञाः प्रोक्तास्ते तु कालाश्रयेण ।
शास्त्रादस्मात् कालबोधो यतः स्याद्वेदाङ्गत्वं ज्योतिष-
स्योक्तमस्मात् ॥ शब्दशास्त्रं मुखं ज्यौतिषं चक्षुषी
श्रोत्रमुक्तं निरुक्तं च कल्पः करौ । या तु शिक्षास्य
वेदस्य सा नासिका पादपद्मद्वयं छन्द आद्यैर्बुधैः ।
वेदचक्षुः किलेदं स्मृतं ज्योतिषं मुख्यता चाङ्गमध्येऽस्य
तेनोच्यते । संयुतोऽपीतरैः कर्णनासादिभिश्चक्षुषाङ्गेन
हीनो न किञ्चित्करः । तस्माद्द्विजैरध्ययनीयमेतत् पुण्यं
रहस्यं परमं च तत्त्वम् । यो ज्योतिषं वेत्ति नरः स
सम्यग् धर्मार्थकामान् लभते यशश्च” सि० शि० । एवं गणकस्य
प्रशंसायां स्थितायाम् सिद्धान्तानभिज्ञस्य नक्षत्रसूचिनो
निन्दाश्रवणाच्च “वरं चाण्डालसंस्पर्शं कुर्य्यात्तु साधको-
त्तमः! तथाप्यस्पृश्यगणकं सर्वदा तु परित्यजेत्” महिष-
मर्द्दिनीतन्त्रवाक्यम् नक्षत्रसूचिविषयम् “चमकारस्य द्वौ
पुत्रौ गणको वाद्यपूरकः, इत्युक्त सङ्कीर्णवर्णरूपगणकपरत्वे
सङ्कोचाभावाच्च तस्याधमशूद्रतया वेदाङ्गज्योतिषेऽनधिकारात्
अनधिकृतशास्त्राध्यायिनो निन्दौचित्यात् । “द्विजातेऽस्तु
यथोक्त स्कन्धादित्रयवेत्तृरूपगणकस्य प्रशंस्यत्वात् । न तथा ।
यथाहपी० धा० “सिद्धान्तसंहिताहोरारूपस्कन्दत्रयात्मकम् ।
वेदस्य निर्मलं चक्षुर्ज्योतिःशास्त्रमकल्मषम् । विनैतदखिलं
श्रौतं स्मार्तकर्म न सिध्यति । तस्माज्जगद्धितायेदं ब्रह्मणा
निर्मितं पुरा । अतएव द्विजैरेतदध्येतव्यं प्रयत्नतः” इति ।
तत्रैव ज्योतिःशास्त्राध्येतुर्माहात्म्यमाह माण्डव्यः “एवं-
विधस्य श्रुतिनेत्रशास्त्रस्वरूपवेत्तुः खलु दर्शनं वै । निह-
न्त्यशेषं कलुषं जनानां षडव्दजं धर्मसुखास्पदं स्यात्” अत्र
[Page2501-b+ 38]
ज्ञानविशेषेण ज्योतिर्विदः पूज्यतातारतम्यं जीर्णैरभ्य-
धायि “दशदिनकृतपापं हन्ति सिद्धान्तवेत्ता त्रिदिनजनि-
तदोषं तन्त्रबिज्ञः स एव । करणभगणवेत्ता हन्त्यहोरा-
त्रदोषं जनयति घनमंहश्चात्र नक्षत्रसूची” । नक्षत्रसूची
दैवज्ञो घनं बहु अंहः पापं जनयति । तल्लक्षणं वरा-
हसंहितायां “अविदित्वैव यः शास्त्रं दैवज्ञत्वं प्रप-
द्यते । स पङ्क्तिदूषकः पापो ज्ञेयो नक्षत्रसूचकः” अन्यच्च
“तिथ्युत्पत्तिन्न जानन्ति ग्रहाणां नैव साधनम् । पर-
वाक्येन वर्त्तन्ते ते वै नक्षत्रसूचकाः” व्युत्पत्तिस्तु गृहे गृहे
गत्वाऽपृष्ट एव नक्षत्राण्यश्विन्यादीनि शुभाशुभफलसूच-
कानि सूचयतीति नक्षत्रसूची । वराहः “नक्षत्रसूच-
कोद्दिष्टमुपवासं करोति यः । स व्रजत्यन्धतामिस्रं सा-
र्द्धमृक्षविडम्बिना नक्षत्रसूचकं पापं भिषजं शुल्क-
जीविनम् । तादृक् पौराणिकादींश्च वाङ्मात्रेणापि
नार्चयेत्” अतएव वसिष्टः “त्रिस्कन्धपारङ्गम एव पूज्यः
श्राद्धे सदा भूसुरवृन्दमध्ये । नक्षत्रसूची खलु पापरूपो
हेयः सदा सर्वसुधर्मकृत्ये” । वराहोऽपि ग्रन्थतश्चाऽर्थत-
श्चैव कृत्स्नं जानाति यो द्विजः । अग्रभुक् स भवे-
च्छ्राद्धे पूजितः पङ्क्तिपावनः । नासांवत्सरिके देशे
वस्तव्यं भूतिमिच्छता । चक्षुर्भूतोऽपि यत्रैव पापं तत्र
न विद्यते । मुहूर्त्तं तिथिनक्षत्रमृतवश्चायनानि च ।
सर्वाण्येवाकुलानि स्पुर्न स्यात् सांवत्सरो यदि” । अत
एव यद्धर्मशास्त्रे सुमन्तुः “तस्करकितवेत्यादिना महता
गद्येन यत् “सांवत्सरिकोऽपाङ्क्तेयः” इत्याह यच्च महा-
भारतेऽपि “कितवो भ्रूणहा यक्ष्मीत्यादिपद्यषट्कमध्ये
क्रुशीलवो देवलको नक्षत्रैर्यश्च जीवति । एतानिह
विजानीयाद्ब्राह्मणान् पङ्क्तिदूषकानित्युक्तं तन्नक्षत्र-
सूचकज्योतिर्विद्विषयं यदाह कश्यपः “दारर्त्विगृभ्रूण-
हन्तॄंश्च व्यङ्गान्नक्षत्रसूचकान् । वर्ज्जयेत् ब्राह्मणानेतान्
सर्वकर्मसु यत्नतः” इति “नक्षत्रसूचकश्चैव पर्वकारश्च ग-
र्हितः” इति ब्रह्मपुराणेऽप्युक्तम् मनुः “तिथिं पक्षस्य
न ब्रूयान्न नक्षत्राणि निर्दिशेत्” इत्याह स्म
अपृष्ट इति शेषः । यमोऽपि “नक्षत्रतिथिपुण्याहान्मु-
हूर्त्तान् मङ्गलानि च । न निर्दिशन्ति ये विप्रा-
स्तैर्भुक्तं ह्यक्षयं भवेदिति” वसिष्ठवाक्यन्तु “प्राग-
भिहितम् महाप्रयोजनं त्वेतच्छास्त्रस्य सम्यग्ज्ञा-
नाद्ब्रह्म सायुज्यमिति” तदुक्तं गर्गेण “ज्योतिश्चक्र
तु लोकस्य सर्वस्योक्तं शुभाऽशुभम् । ज्योतिर्ज्ञानं च यो
[Page2502-a+ 38]
वेद स याति परमां गतिम्” । गतिं ब्रह्मसायुज्यमिति
सूर्य्यसिद्धान्तेऽपि “दिव्यञ्चक्षुर्ग्रहर्क्षाणां दर्शितं ज्ञान-
मुत्तमम् । विज्ञायार्कादिलोकेषु स्थानं प्राप्नोति शाश्व-
तम्” वराहसंहितायामपि “न साम्बत्सरपाठी च नरके
परिपच्यते । ब्रह्मलोके प्रतिष्ठाञ्च लभते दैवचिन्तक” इति
गणकस्य पत्नी ङीष् गणकी तत्पत्न्यां जटा० । “तस्मिन्
मग्नं गणक! कथय क्षिप्रमम्भः प्रमाणम् “गणक! पव-
नवेगादेकदेशे स भग्नः” लीला० । “गणकचक्रचूडामणिः”
सि० शि० । “चर्म्मकारस्य द्वौ पुत्रौ गणको वाद्यपूरकः”
इत्युक्ते ३ सङ्कीर्णजातिभेदे प्रजापतिपुत्रे तारापुञ्जा-
त्मके अष्टसंख्यके ४ केतुभेदे “तारापुञ्जनिकाशा गणका
नाम प्रजापतेरष्टौ” वृह० सं० ११ अ० ।
<LEND>
