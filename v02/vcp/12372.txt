<L>12372<pc>1725,a<k1>कर्म्मकर्त्तृ<k2>कर्म्मकर्त्तृ
कर्म्मकर्त्तृ¦ पु० कर्नैव कर्त्ता । व्याकरणोक्ते कर्मणः कर्तृत्व-
विवक्षया प्राप्तकर्तृत्वभावे कर्मणि । “क्रियमाणन्तु यत् कर्म
स्वयमेव प्रसिध्यति । सुकरैः स्वैर्गुणैः कर्त्तुः कर्मकर्त्तोत
तद्विदुः” व्या० का० । कर्मकर्त्तरि च कार्य्यभेदातिदे-
शमाह “कर्मवत् कर्मणा तुल्यक्रियः” पा० । सि० कौ०
विवृतमेतत् यथा
<फ्>“कर्त्तरि तु कर्मस्थया क्रियया तुल्यक्रियः कर्त्ता कर्मव-
त्स्यात् । कार्य्यातिदेशोऽयम् । तेन यगात्मनेपदचिण्चि-
ण्वदिटः स्युः । कर्त्तुरभिहितत्वात्प्रयमा । पच्यते ओदनः ।
भिद्यते काष्ठम् । अपाचि । अभेदि । ननु भावे
लकारे कर्त्तुर्द्वितीया स्यादस्मादतिदेशादिति चेन्न लकार-
वाच्य एव कर्त्ता कर्मवत् । लिङ्याशिष्यङिति द्विलकारका
ल्ल इत्यनुवृत्तेः भावे प्रत्यये च कर्त्तुर्ल्लकारेणानुपस्थितेः ।
अतएव कृत्यक्तखलर्थाः कर्मकर्त्तरि न भवन्ति किन्तु भावे
एव । भेत्तव्य कुसूलेन । ननु पचिभिद्योः कर्मस्था
क्रिया विक्लित्तिर्द्विधाभवनञ्च । सैवेदानीङ्कर्त्तृस्था न तु
तत्तुल्या? सत्यम् । कर्मत्वकर्त्तृत्वावस्थाभेदोषाधिकं तत्स-
मानाधिकरणक्रियाया भेदमाश्रित्य व्यवहारः । कर्मणेति
किम्? करणाधिकरणाभ्यां तुल्यक्रिये पूर्वोक्ते साध्व-
सिरित्यादौ मा भूत् । किञ्च--कर्त्तृस्थक्रियेभ्यो मा
भूत्, गच्छति ग्रामः, आरोहति हस्ती, अधिगच्छति
शास्त्राथः, अरति श्रद्दधाति वा । यत्र कर्मणि
क्रियाकृतो विशेषो दृश्यते, यथा पक्वेषु तण्डुलेषु, यथा
वा च्छिन्नेष काष्ठेषु तत्र कर्मस्था क्रिया, नेतरत्र । न
[Page1725-b+ 38]
हि पक्वापकतण्डुलेष्विव गतागतग्रामेषु वैलक्षण्यमुपल-
भ्यते । करोतिरुत्पादनार्थः । उत्पत्तिश्च कर्मस्था, तेन
कारिष्यते घट इत्यादि । यत्नार्थत्वे तु नैतत्सिद्ध्येत् ।
ज्ञानेच्छादिवद्यत्नस्य कर्त्तृस्थत्वात् एतेन अनुव्यवस्यमानेऽथं
इति व्याख्यातम् इदमस्माभिः सरलायां व्याख्यातम् यथा-
“उत्प्रवृत्तिमात्रे कर्त्तृत्वं सर्वत्रैवास्ति कारके । व्यापार-
भेदापेक्षायां करणत्वादिसम्भवः” इति वाक्यमनुरुन्धानः
कर्त्तृत्वकर्मत्वादिकं व्यवस्थाप्य कार्य्यविशेषाय कर्मातिदेश-
कसूत्रमवतारयति कर्त्तरि त्विति । कर्मस्थया कर्ममात्र-
स्थया क्रियया फलेन “फलव्यापारयोर्धातुः” इत्युक्तेः “धातो-
रर्थः क्रियोच्यते” इत्युक्तेश्चेत्यर्थः । तुल्यक्रियः समानाधि-
करणक्रिय इत्यर्थः । किञ्च कर्मस्थभावकएव कार्य्यातिदे-
शार्थं कर्मणेति पदम् “कर्मस्थेऽपि च धात्वर्थे कर्मकर्त्ता च
कर्मवत् । कर्त्तृस्थेऽपि च धात्वर्थे कर्मकर्त्ता च कर्त्तृवत्”
इत्युक्तेः “कर्मस्यः पचतेर्भावः कर्मस्थाश्च भिदादयः” इत्युक्तेः
भिदादयः कर्ममात्रस्थाः । गमनादयस्तु कर्त्तृस्थाः “कर्त्तृ-
स्थोबुध्यतेर्भावः कर्त्तृस्थाश्च गमादयः” इत्युक्तेः । “व्यत्ययो-
बहुलल्लिङ्याशिष्यङिति” सूत्रयोः सन्धिजातद्विलकारमध्ये
एकलकारस्यानुवृत्तेरित्यर्थः । कृत्यक्तखलर्थाइत्यत्र क्तग्रहणं
प्रायिकं सिनोग्रासैत्यादौ कर्मंकर्त्तंरि क्तस्य दर्शनादिति
बोध्यम् । वास्तविकभेदाभावेऽप्यौपाधिकभेदोऽस्तीत्याह
कर्मंत्वकर्त्तृत्वावस्थेति तथा चावस्थाभेदेन क्रियाभेदात्
कर्त्तुः कर्मंस्थक्रियया तुल्यक्रियत्वमिति भावः । नेतरः
त्रेति । “निर्वर्त्त्ये च विकार्य्ये च कर्म्मंवद्भाव इष्यते ।
न तु प्राप्ये कर्मंणीति सिद्धान्तोऽयं व्यास्थितः” इतिहर्य्युक्तेः
क्रियाकृतविशेषवतोरेव निर्व्वर्त्त्यविकार्य्यंयोः कर्म्मवद्भावो
न तु तद्रहिते प्राप्य इति सिद्धान्तो द्योतित इति भावः”
अत्र च यथा बोधाधिकं तथा शब्द० प्र० उक्तं यथा
<फ्>“अथ भिद्यते अभेदि कुशूलः स्वयमित्यादौ भि-
दाद्यनुकूलव्यापारवत्त्वरूपस्य तत्कर्तृत्वस्य कथं कु-
शूलादावन्वयः भिदादेः परस्मैपदित्वेन तदर्थध-
र्म्मितया कर्तृत्वबोधने पदान्तरस्यासामर्थ्यात् यगिणो-
र्विगुणत्वाच्चेत्यत आह । एकक्रियाधर्म्मितया कर्तृता क-
र्म्मतोभयोः । बोधने कर्म्मताकाङ्क्षैवापेक्ष्योत्सर्गतोभ-
वेत् । कर्म्मंताकाङ्क्षा कर्म्मतान्वयस्यैवानुकूला आत्म-
नेपदयगादिसममिव्याहाररूपाकाङ्क्षा व्युत्पत्तिवैचित्र्यादपे-
क्षणीया न तु कर्तृत्वान्वयस्य परस्मैपदविकरणादिसन्दं-
शरूपा यद्येवं तण्डुलचैत्रौ पक्ष्येते इत्यपि प्रयोगः
[Page1726-a+ 38]
स्यात् सामग्य्रोर्मिथोविरोधेन विभिन्नकर्म्मावच्छिन्ने प्रत्य-
यानां युगपत्कर्तृताकर्म्मत्वयोरनुभावकत्वस्याव्युत्पन्नत्वा-
त् । अतएव पचेलिमौ मैत्रतण्डुलावित्यादिकोन प्रयोगः
“आत्मने ध्रौव्यधातूनां सनन्तण्यन्तयोः किरः ।
श्रन्थिग्रन्थ्योस्तथा ब्रूञः कर्तृकर्मत्वबोधने । यगिणौ
न दुहेर्नो यगजन्तस्य च तस्य च । इण्वा स्यादुक्तधातूनां
नित्यं तत्रात्मनेपद” मिति वृद्धस्मृतेः । स्वयं विकुरुते युवे-
त्यादौ, स्वयं चिकीर्षते कट इत्यादौ, स्वयं कटः कारयते
गौरुत्पुच्छयते चिरयते इत्यादौ, स्वयमेव किरते करी-
त्यादौ, स्वयं श्रथ्नीते ग्रथ्नीते वा मालिकेत्यादौ, स्वयं ब्रूते
कथेत्यादौ, स्वयं दुग्धे गौरित्यादौ, धात्वर्थकर्तृकर्म्मत्व-
योर्युगपदन्वये कर्म्मत्वान्वयानुकूलस्य यकोनापेक्षा, तथा
स्वयं व्यकृत युवा, स्वयमचिकीर्षत कट इत्यादौ, इणोऽपि
एवं स्वयमलावि अलविष्ट वा केदारैत्यादौ, स्वरान्तस्य
धातोः स्वयमदुग्ध अदोहि वा गौरित्यादौ, दुहेश्चार्थंस्य
तदुभयभानार्थमिणोऽनावश्यकत्वमतौक्तमुत्सर्गतैति । “वि
कारहेतौ सति विक्रियन्ते येषां न चेतांसि त एव धीराः”
(कुमा०) इत्यादौ तु यकोगतिश्चिन्त्या । ननु शाकः पचता
भुज्यते इत्यादितः कुतः पाकादौ शाकादिकर्मत्वावगमः
सुवर्थस्यैव कर्मत्वस्य धात्वर्थे धर्म्मिणि साकाङ्क्षत्वादत-
आह । स्वकर्मकैकधात्वर्थकर्तृकापरकर्मता । यत्रान्वेत्यस्य
कर्मत्वे प्रथमैवानुशिष्यते । स्वकर्मताकत्वविशिष्टैकधात्व-
र्थकर्तृकर्तृकस्यापरस्य धातुनिपातयोरन्यतरार्थस्य कर्मत्वं
यत्र धर्म्मिण्यन्वेति तदीयत्वेनानुभाव्ये कर्म्मत्वे प्रथमैवानु-
शिष्यते नतु द्वितीयादिरपेक्ष्यते तेन शाकः स्वकर्मताक-
पाककर्तृकर्तृताकभोजनकर्मतावानित्याद्यन्वयधीस्तत्र स्या-
त् । अतएव “प्रधानशक्त्यभिधाने गुणशक्तिरनिहितवत्
प्रकाशते” इति पठन्ति । शक्तिः कारकमिति शाब्दिकाः ।
कर्मतामात्रन्तु ज्यायः, तेन हस्तेन पचता भुज्यते शाक-
इत्यादौ नाभिहिताधिकारीयप्रथमा शक्तिः” ।
अत्राभिहिताधिकारीयप्रथमाशक्तिरिति तु अनभिहि-
ताधिकारीया न तृतीयाशक्तिरित्येतत् परम् अभिहिते
प्रथमा इत्येवमधिकाराभावात् अनभिहिते इत्यस्यैवाधि-
कारादिति चिन्त्यम् । ६ त० । २ कर्मकारके त्रि० ।
स्त्रियां ङीप् । कृ--क्विप् ६ त० । कर्मकृदप्यत्र । कर्म-
करशब्दे उदा० ।
<LEND>
