<L>23080<pc>3334,a<k1>तुलापुरुष<k2>तुलापुरुष
तुलापुरुष¦ पु० षोडशसु महादानेषु आद्ये माहादाने तत्-
[Page3334-b+ 38]
<>प्रकारः मत्स्यपु० २७३ अ० उक्तो यथा “अथातः सम्प्रवक्ष्यामि
<>महादानानुकीर्तनम्” इत्युपक्रमे । “आद्यन्तु सर्वदा-
<>नानां तुलापुरुषसंज्ञकम्” महादानानि विभज्य उक्तं यथा
<>“मत्स्य उवाच । यानि नोक्तानि गुह्यानि महादानानि
<>षोडश । तानि ते कथयिष्यामि यथावदनुपूर्वशः ।
<>तुलापुरुषयागोऽयं येषामादौ विधीयते । अयने विषवे
<>पुण्ये व्यतीपाते दिनक्षये । युगादिषूपरागेषु तथा
<>मन्वन्तरादिषु । सङ्क्रान्तौ वैधृतिदिने चतुर्दश्य-
<>ष्टमीषु च । सितपञ्चदशीपर्वद्वादशीष्वष्टकासु च ।
<>यज्ञोत्सवविवाहेषु दुःखप्नाद्भुतदर्शने । द्रव्यब्राह्मण
<>लाभे वा श्रद्धा वा यत्र जायते । तीर्थे वायतने वापि
<>तडागे रुचिरे तथा । महादानानि देयानि संसार-
<>भयभीरुणा । अनित्यं जीवितं यस्मात् वसु चातीव
<>चञ्चलम् । केशेष्वेव गृहीतः सन् मृत्युना धर्म्ममा-
<>चरेत् । पुण्यां तिथिमथासाद्य कृत्वा ब्राह्मणवाचनम् ।
<>षोडशारत्निमात्रन्तु दश द्वादश वा करान् । मण्डपं कार-
<>येद्विद्वान् चतुर्भद्रासनं बुधः । सप्तहस्ता भवेद्वेदी मध्ये-
<>पञ्चकरा तथा । तत्मध्ये तोरणं कुर्य्यात् सारदारुमयं
<>बुधः । कुर्य्यात् कुण्डानि चत्वारि चतुर्दिक्षु विचक्षणः ।
<>समेखलायोनियुतानि कुर्य्यात् सम्पूर्णकुम्भानि सहा-
<>सनानि । सुताम्रपात्रद्वयसंयुतानि सयज्ञपात्राणि
<>सुविष्टराणि । हस्तप्रमाणानि तिलाज्यधूपपुष्पोपहा-
<>राणि सुशोभनानि । पूर्वोत्तरे हस्तमिताथ वेदी ग्रहा-
<>दिदेवेश्वरपूजनाय । अत्रार्चनं ब्रह्मशिवाच्युतानां तत्रैव
<>कार्य्यं फलमाल्यवस्त्रैः । लोकेशवर्णाः परितः पताका-
<>मध्ये ध्वजः किङ्किणिकायुतः स्यात् । द्वारेषु कार्य्याणि
<>च तोरणानि चत्वार्य्यपि क्षीरवनस्पतीनाम् । द्वारेषु
<>कुम्भद्वयमत्र कार्य्यं स्रग्गन्धधूपाम्बररत्नयुक्तम् । शालेङ्गुदी
<>चन्दनदेवदारुश्रीपर्णिविल्वप्रियकाञ्चनोत्थम् । स्तम्भद्वयं
<>हस्तयुगावस्वातं कृत्वा दृढं पञ्चकरोच्छ्रितञ्च । तदन्तरं
<>हस्तचतुष्टयं स्यादथोत्तराङ्गञ्च तदङ्गमेव । समानजातिश्च
<>तुलावलम्ब्या हैमेन मध्ये पुरुषेण युक्ता । दैर्घ्येण
<>सा हस्तचतुष्टयं स्यात् पृथुत्वमस्यास्तु दशाङ्गुलानि ।
<>सुवर्णषट्टाभरणा तु कार्य्या सा लोहपाशद्वयशृङ्खलाभिः ।
<>युता सुवर्णेन तु रत्नमालाविभूषिता माल्यविलेपनाभ्याम् ।
<>चक्रं लिखेद्वारिजगर्भयुक्तं नानारजोभिर्भुवि पुष्पकी-
<>र्णम् । वितानकञ्चोपरि षञ्चवर्णं संस्थापयेत् पुष्पफ-
<>लोपशोभम् । अथर्त्विजो वेदविदश्च कार्य्याः सुरूपके-
[Page3335-a+ 38]
<>शान्वयशोलयुक्ताः । विधानदक्षाः पटवोऽनुकूला ये चा-
<>र्य्यदेशप्रभवा द्विजेन्द्राः । गुरुश्च वेदान्तविदार्य्यवंशसमु-
<>द्भवः शीलकुलाभिरूपः । पुराणशास्त्राभिरतोऽतिदक्षः
<>प्रसन्नगम्भीरसरस्वतीकः । सिताम्बरः कुण्डलहेमसूत्र
<>केयूरकण्ठाभरणाभिरामः । पूर्वेण ऋग्वेदविदावथास्तां
<>भजुर्विदौ दक्षिणतश्च शस्तौ स्थाप्यौ द्विजौ सामविदौ
<>तु पश्चादाथर्वणाबुत्तरतस्तु कार्य्यौ । विनायकादिग्र-
<>हलोकपालवस्वष्टकादित्यमरुद्गणानाम् । ब्रह्माच्युते-
<>शार्कवनस्पतीनां स्वमन्त्रतोहोमचतुष्टयं स्यात् । जप्यानि
<>सूक्तानि तथैव चैषामनुक्रमेणापि यथास्वरूपम् ।
<>होमावसाने कृततूर्य्यनादो गुरुर्गृहीत्वा वलिपुष्पधूपम् ।
<>आवाहयेल्लोकपतीन् क्रमेण मन्त्रैरमीभिर्यजमानयुक्तः ।
<>एह्येहि सर्बामरसिद्धसाध्यैरभिष्टुतोवज्रधराऽमरेश! ।
<>संवोज्यमानोऽप्सरसाङ्गणेन रक्षाध्वरन्नो भगवन्नमस्ते
<>(इन्द्रस्य) । एह्येहि सर्वामरहव्यवाह! मुनिप्रवीरैरभितोऽ-
<>भिजुष्ट! । तेजस्विना लोकगणेन सार्द्धं ममाध्वरं रक्ष
<>कवे! नमस्ते” (अग्नेः) । एह्येहिवैवस्वत! धर्म्मराज!
<>सर्वामरैरर्चितदिव्यमूर्त्ते! । शुभाशुभानन्दशुचामधीश ।
<>शिवाय नः पाहि मखं नमस्ते” (यमस्य) । एह्येहि
<>रक्षोगणनायकस्त्वं सर्वैस्तु वेतालपिशाचसङ्घैः ।
<>ममाध्वरं पाहि शुभाधिनाथ! लोकेश्वरस्त्वं भगव-
<>न्नमस्ते (नैरृतस्य) । एह्येहि यादोगणवारिधीनाङ्ग
<>णेन पर्जन्यमहाप्सरोभिः । विद्याधरेन्द्रामरगीयमान!
<>पाहि त्वमस्मान् भगवन्नमस्ते (वरुणस्य) । एह्ये
<>हि यज्ञे मम रक्षणाय मृगाधिरूढः सह सिद्धसङ्घैः ।
<>प्राणाधिपः कालकवेः सहायः गृहाण पूजां भगवन्नमस्ते
<>(वायोः) । एह्येहि यज्ञेश्वर! यज्ञरक्षां विधत्स्व नक्षत्र-
<>गणेन सार्द्धम् । सर्वौषधीभिःपितृभिः सहैव गृहाण पूजां
<>भगवन्नमस्ते (सोमस्य) । एह्येहि विश्वेश्वर! नस्त्रिशूल
<>कपालखष्ट्वाङ्गधरेणसार्द्धम् । लोकेश! यज्ञेश्वर! यज्ञसिद्ध्यै
<>गृहाण पूजां भगवन्नमस्ते (ईशस्य) । एह्येहि पाताल-
<>धराधरेन्द्र! नागाङ्गनाकिन्नरगीयमान! । यक्षोरगेन्द्रा-
<>मरलोकसङ्घैरनन्त! रक्षाध्वरमस्मदीयम्” । (अनन्तस्य)
<>एह्येहि विश्वाधिपते! मुनीन्द्र लोकेन सार्द्धं पितृदेवताभिः ।
<>सर्वस्य धातास्यमितप्रभाव! विशाध्वरन्नो भगवन्नमस्ते
<>(ब्रह्मणः) । त्रैलोक्ये यानिमूतानि स्थावराणि चराणि च
<>ब्रह्मविष्णुशिवैः सार्द्धं रक्षां कुर्वन्तु तानि मे । देव-
<>दानवगन्धर्वा यक्षराक्षसपन्नगाः । ऋषयो मनवोगावो
[Page3335-b+ 38]
<>देवमातर एव च । सर्वे ममाध्वरे रक्षां प्रकुर्वन्तु मुदा-
<>न्विताः । इत्यावाह्य सुरान् दद्यादृत्विग्भ्यो हेमभूष-
<>णम् । कुण्डलानि च हैमानि सूत्राणि कटकानि च ।
<>अङ्गुलीयपवित्राणि वासांसि शयनानि च । द्विगुणं
<>गुरवे दद्याद्भूषणाच्छादनानि च । जपेयुः शान्तिका-
<>ध्यायं जापकाः सर्वतोदिशम् । तत्तोषितास्तु ते सर्वे
<>कृत्वैवमधिवासनम् । आदावन्ते च मध्ये च कुर्य्याद्-
<>ब्राह्मणवाचनम् । ततो मङ्गलशब्देन स्नापितो वेदपु-
<>ङ्गवैः । त्रिःप्रदक्षिणमावर्त्य गृहीतकुसुमाञ्जलिः ।
<>शुक्लमाल्याम्बरोभूत्वा तां तुलामभिमन्त्रयेत् । नमस्ते
<>सर्वदेवानां शक्तिस्त्वं सत्यमास्थिता । साक्षिभूता जग-
<>द्धात्री निर्भिता विश्वयोनिना । एकतः सर्वसत्यानि
<>तथानृतशतानि च । धर्म्माधर्म्मकृतां मध्ये स्थापितासि
<>जगद्धिते! । त्वं तुले! सर्वभूतानां प्रमाणमिह कीर्त्तिता ।
<>मां तोलयन्ती संसारादुद्धरस्व नमोऽस्तु ते । योऽसौ-
<>तत्त्वाधिपोदेवः पुरुषः पञ्चविंशकः । स एकोऽधिष्ठितो-
<>देवि! त्वयि तस्मान्नमोनमः । नमोनमस्ते गोविन्द!
<>तुलापुरुषसंज्ञक! । त्वं हरे! तारयस्वास्माम्महा-
<>ससारकर्दमात् । पुण्यकालं समासाद्य कृत्वैवमधिवा-
<>सनम् । पुनः प्रदक्षिणं कृत्वा तुलामारोहयेद्बुधः ।
<>सस्वड्गचर्मकवचः सर्वाभरणभूषितः । धर्म्मराजमथा-
<>दाय हैमं सूर्य्येण संयुतम् । कराभ्यां बद्धममुष्टिभ्या-
<>मास्ते पश्यन् हरेर्मुखम् । ततोऽपरे तुलाभागे न्यसे-
<>युर्द्विजपुङ्गवाः । समादभ्यधिकं यावत् काञ्चनं चाति-
<>निर्मलम् । पुष्टिकामस्तु कुर्यीत भूमिसंस्थं नरेश्वरः । क्षण-
<>मात्रं ततः स्थित्वा पुनरेवमुदीरयेत् । नमस्ते सर्व-
<>भूतानां साक्षिभूते! सनातनि! । पितामहेन देवि!
<>त्वं निर्मिता परमेष्ठिना । त्वया धृतं जगत्सर्वं सह-
<>स्थावरजङ्गमम् । सर्वभूतात्मभूतस्थे! नमस्ते विश्वधा-
<>रिणि! । ततोऽवतीर्य्य गुरवे पूर्वमर्द्धं निवेदयेत् ।
<>ऋत्विग्भ्योऽपरमर्द्धन्तु दद्यादुदकपूर्वकम् । गुरवे ग्राम-
<>रत्नानि ऋत्विग्भ्यश्च निवेदयेत् । प्राप्य तेषामनुज्ञां तु
<>तथान्येभ्योऽपि दापयेत् । दीनानाथविशिष्टादीन् पूज-
<>येद्ब्राह्मणैः सह । न चिरं धारयेद्गेहे सुवर्णं प्रोक्षितं
<>बुधः । तिष्ठद्भयावहं यस्माच्छोकव्याधिकरं नृणाम् ।
<>शीघ्रं परस्वीकरणाच्छ्रेयः प्राप्नोति मानवः । अनेन
<>विधिना यस्तु तुलापुरुषमाचरेत् । प्रतिलोकाधिपस्थाने
<>प्रतिमन्वन्तरं वसेत् । विमानेनार्कबर्णेन किङ्किणीजाल-
[Page3336-a+ 38]
<>मालिना । पूज्यमाबोऽप्सरोभिश्च ततो विष्णुपुरं व्रजेत् ।
<>कल्पकोटिशतं यावत्तस्मिन् लोके महीयते । कर्म्मक्ष-
<>यादिह पुनर्भुवि राजराजो भूपालमौलिमणिरञ्जित-
<>पादपीठः । श्रद्धान्वितो भवति यज्ञसहस्रयाजी दीप्त-
<>प्रतापजितसर्बमहीपलोकः । यो दीयमानमपि पश्यति
<>भक्तियुक्तः कालान्तरे स्मरति वाचयतीह लोके । यो
<>वा शृणोति पठतीन्द्रसमानरूपः प्राप्तोति धाम सपुरन्द-
<>रदेवजुष्टम्” । अन्यविधानं हेमा० दा० वृश्यम् एतत्
<>प्रयोगस्तु मत्कृततुलादानादिपद्धतौ दृश्यः ।
<>२ व्रतभेदे । तच्चव्रतं पञ्चदशदिमसाध्यमेकविंशतिदिन-
<>साध्यञ्च यथा ।
<P>“पिन्याकाचमतक्रोदकलक्तूनामुपवासान्तरितोऽभ्य-
<>व्यवहारास्तुलापुरुषः” । विष्णु० स० । “पिन्याका-
<>चामतक्राम्बुसक्तूनां प्रतिवासरम् । एकरात्रोपवासश्च
<>कृच्छ्रः सौम्योऽयमुच्यते” इत्युपक्रमे “एषां त्रिरात्र-
<>मभ्यासादेकैकस्य यथाविधि । तुलापुरुष इत्येष ज्ञेयः
<>पञ्चदशाहिकः” । एषां पिन्याकादीनां पञ्चानां क्रमे-
<>नैकैकस्य त्रिरात्राभ्यासेन पञ्चदशाहव्यापी तुलापुरुषाख्यः
<>कृच्छ्रो वेदितव्यः । अत्र पञ्चदशाहिकत्वविधानादुप-
<>वासस्य निवृत्तिः । यमेन त्वेकविंशतिरात्रिकस्तुलापुरुष
<>उक्तः “आचाममथ पिन्याकं तक्रञ्चोदकसक्तुकान् । त्र्यहं
<>त्र्यहम्भयुञ्जानो वायुभक्षस्त्र्यहद्वयम् । एकविंशति-
<>रात्रन्तु तुलापुरुष उच्यते इति” ।
<LEND>
