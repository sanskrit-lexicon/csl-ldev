<L>26688<pc>3817,b<k1>द्वित्व<k2>द्वित्व
द्वित्व¦ न० द्वयोर्भावः । अयमेकः अयगेक इत्यनेकैकत्वबोध-
<>रूपापेक्षाबोधजन्ये द्रव्यनिष्ठे गुणभेदे । तच्च समवायेन
<>वस्तुद्वये प्रत्येकं तिष्ठति, पर्य्याप्तिसम्बन्धेन तु द्वयोरेव
<>तिष्ठति न प्रत्येकम् । तदेवापेक्षाबुद्धिजन्यम् तेनैव इमौ
<>द्वावित्यादि व्यवहारः । समवायेन प्रत्येकं द्वित्वसत्त्वेऽपि
<>न तेन तथा व्यवहारः । औलुक्यशब्दे १५८७ पृ० तदुत्-
<>पत्तिविनाशप्रकारश्च दृश्यः ।
<>“द्वित्वादयः परार्द्धान्ता अपेक्षाबुद्धिजा मताः । अ-
<>नेकाश्रयपर्य्याप्ता एते तु परिकीर्त्तिताः । अपेक्षा-
<>बुद्धिनाशाच्च नाशस्तेषां निरूपितः । अनेकैकत्वबु-
<>द्धिर्या साऽपेक्षाबुद्धिरुच्यते” भाषा० “द्वित्वादयो व्यासज्य-
<>वृत्तिसंख्या अपेक्षाबुद्धिजन्या” । “अनेकेति । यद्यपि
<>द्वित्वादिसमवायः प्रत्येकं घटादावपि वर्त्तते तथा-
<>प्येको द्वाविति प्रत्ययाभावात् एको न द्वाविति
<>प्रत्ययसम्भवाच्च द्वित्वादीनां पर्य्याप्तिलक्षणः कश्चन
<>सम्बन्धाऽनेकाश्रयोऽभ्युपगम्यते । अपेक्षाबुद्धिनाशादिति ।
<>प्रथममपेक्षाबुद्धिस्ततो द्वित्वात्पत्तिः । ततो विशेषण-
<>ज्ञानं द्वित्वत्वनिर्विकल्पकरूपम् । ततो द्वित्वविशिष्ट-
<>प्रत्यक्षम् । अपेक्षाबुद्धिनाशे ततो द्वित्वनाश इति ।
<>यद्यपि ज्ञानान्तरं न किमपि त्रिक्षणस्थायि योग्यविभुवि-
<>शेषगुणानां स्वोत्तरवर्त्तिगुणनाश्यत्वात् तथाप्यपेक्षाबुद्धे
<>स्त्रिक्षणस्थायित्वं कल्प्यते अन्यथा निर्विकल्पकाले
<>अपेक्षाबुद्धिनाशात् अनन्तरं द्वित्वस्यैव नाशः स्यात्
<>न तु द्वित्वप्रत्यक्षं तदानीं विषयाभावात् विद्य-
<>मानस्यैव चक्षुरादिना ज्ञानजननोपगमात् । तस्माद्
<>द्वित्वप्रत्यक्षादिकमपेक्षाबुद्धेर्नाशकं कल्प्यते । न चापे-
<>क्षाबुद्धिनाशात् कथं द्वित्वनाश इति वाच्यम् । का-
<>लान्तरेद्वित्वप्रत्यक्षाभावात् । अपेक्षाबुद्धिस्तदुत्पादिका
<>तन्नाशस्तन्नाशक इति कल्पनात् । अतएव तत्पुरुषी-
<>यापेक्षाबुद्धिजन्थद्वित्वादिकं तेनैव गृह्यत इति कल्प्यते ।
<>न चापेक्षाबुद्धेर्द्वित्वप्रत्यक्षकारणत्वमस्त्वित वाच्यम् ।
<>लाघवेन द्वित्वं प्रति कारणत्वस्यैवोचितत्वात् । अती-
<>न्द्रिये द्व्यण्युदावपेक्षाबुद्धिर्योगिनाम् । सर्गादिकाली-
<>नपरमाण्वादावीश्वरीयापेक्षाबुद्धिर्ब्रह्माण्डान्तरवर्त्तियोगि-
<>नामपेक्षाबुद्धिर्वा द्वित्वादिकारणमिति” । “अपक्षाबुद्धिः
[Page3818-a+ 38]
<>केत्यत आह । अनेकेति । अयमेकः अयमेकः । इ-
<>त्याकारिका इत्यर्थः । इदन्तु बोध्यं यत्रानियतैकत्व-
<>ज्ञानं तत्र द्वित्वादिभिन्ना बहुत्वसंख्योत्पद्यते । यथा
<>सेनावनादाविति कन्दलीकारः । आचार्य्यास्तु त्रित्वा-
<>दिकमेव बहुत्वं मन्यन्ते । तथा च त्रित्वत्वादिव्या-
<>पिका बहुत्वत्वजातिः । सेनादौ चोत्पन्ने त्रित्वादौ
<>त्रित्वत्वाद्यग्रहो दोषात् । इत्थञ्च इतरतो बहुलेयं
<>सेनेति प्रतीतिरुपपद्यते बहुत्वस्य संख्यान्तरत्वे तत्ता-
<>रतम्याभावादित्यवधेयम्” मुक्ता० ।
<>उप० वृत्तौ विशेषः कश्चिदुक्तो यथा
<>“तदयं द्वित्वाद्युत्पादविनाशक्रमः । समानजातीययोर-
<>समानजातीययोर्द्रव्ययोश्चक्षुःसन्निकर्षे सति तन्नि-
<>ष्ठैकत्वसंख्ययोर्यत्सामान्यमेकत्वत्वं तयोनिर्विकल्पकानन्तरं
<>तद्विशिष्टगुणबुद्धिरुत्पद्यते सैव चापेक्षाबुद्धिस्तया तयो-
<>र्द्रव्ययोर्द्वित्वमुत्पद्यते, उत्पन्नस्य च द्वित्वस्य यत्सामान्यं
<>द्वित्वत्वं तदालोचनेनापेक्षाबुद्धेर्नाशो द्वित्वत्वविशिष्ट-
<>द्वित्वगुणविषया विशिष्टबुद्धिश्चैकदा भवति, तदग्रिम-
<>क्षणे च द्वित्वगुणस्यापेक्षाबुद्धिविनाशः द्वे द्रव्ये
<>इति द्वित्वविशिष्टद्रव्यज्ञानञ्च युगपदुत्पद्यते, ततस्त-
<>स्माद् द्वित्वविशिष्टद्रव्यज्ञानात् संस्कारः । तदयं संक्षेप,
<>उत्पत्स्यमानद्वित्वाधारेणेन्द्रियसन्निकर्षस्तत एकत्वगुण
<>गतसामान्यज्ञानं तत एकत्वत्वसामान्यविशिष्टैकत्वगुण-
<>समूहालम्बनरूपाऽपेक्षाबुद्धिस्ततो द्वित्वगुणोत्पत्तिस्ततस्तद्ग-
<>तसामान्यस्य ज्ञानं ततस्तत्सामान्यविशिष्टद्वित्वगुणज्ञानं
<>ततो द्वित्वगुणविशिष्टद्रव्यज्ञानं ततः संस्कार इती-
<>न्द्रियसन्निकर्षमारभ्य संस्कारपर्य्यन्तमष्टौ क्षणाः । वि-
<>नाशक्रमस्तु एकत्वत्वसामान्यज्ञानस्यापेक्षाबुद्धितोविनाशः
<>द्वित्वत्वसामान्यज्ञानादपेक्षाबुद्धेर्विनाशः द्वित्वत्वसामान्य-
<>ज्ञानस्य च द्वित्वगुणबुद्धितोविनाशः द्वित्वगुणबुद्धेश्च
<>द्वित्वविशिष्टद्रव्यज्ञानात् तस्य च संस्कारात् विषयान्तर-
<>ज्ञानाद्वेति । नन्वेकत्वज्ञानात्तद्विशिष्टद्रव्यज्ञानमेव कथं
<>नोत्पद्यते तत्सामग्रीसत्त्वात् न हि गुणज्ञाने सति
<>द्रव्यज्ञाने विलम्बोऽस्ति तथा च तत एवापेक्षाबुद्धे-
<>र्विनाशे तन्नाशाच्च तदग्रिमक्षण एव द्वित्वनाश इति
<>द्वे द्रव्ये इति विशिष्टज्ञानपूर्वक्षण एव द्वित्वविना-
<>शापत्त्या द्वित्वविशिष्टद्रव्यज्ञानस्यानुत्पत्तिरेवेति चेन्न द्वि-
<>त्वाद्युत्पत्तिसामग्य्रनभिभूताया एवापेक्षाबुद्ध्वेर्द्रव्यविशि-
<>ष्टज्ञानजनकत्वनियमात् फलबलेन कथाकल्पनात् । ननु
[Page3818-b+ 38]
<>तथापि स्वजनितसंस्कारेणैवापेक्षाबुद्धिविनाशे पुनः स
<>दोषस्तदवस्थ एव, द्वित्वविशिष्टज्ञानपूर्वक्षण एव द्वित्व-
<>नाशस्य सम्भवादिति चेन्न केवलगुणज्ञानस्य संस्का-
<>राजनकत्वात् न हि केवलोगुणः क्वापि स्मर्य्यते,
<>सर्वत्र द्रव्योपरागेणैव गुणस्मरणात्, ननु भवत्वेवं
<>तथापि विशिष्टबुद्धिकालेऽपि द्वित्वनाशे विशिष्टप्रती-
<>त्यनुदयस्तदवस्थ एव न हि वर्त्तमानावभासिनी वि-
<>शिष्टप्रतीतिर्विशेषणनाशकाले सम्भवति तथाऽदर्शनादिति
<>चेन्न विशेषणज्ञानविशेष्येन्द्रियसन्निकर्षतदुभयासंसर्गा-
<>ग्रहस्य विशिष्टज्ञानसामग्य्राः प्रकृतेऽपि सम्भवात् । यदि
<>तु विशेषेणेन्द्रियसन्निकर्षोऽपि मृग्यते तदा पूर्वक्षणे
<>तस्यापि सत्त्वात् पूर्वक्षणवर्त्तिन एव सन्निकर्षस्य
<>कारणत्वेनाभ्युपगमात्, विशेषणं विशिष्टज्ञानागोच-
<>रोऽपि सम्भवति, विशिष्टज्ञानजनकज्ञानविषयत्व-
<>मात्रमेव हि विशेषणत्वे तन्त्रं नतु विशिष्टज्ञान-
<>विषयत्वमपि । उपलक्षणस्याप्येवं विशेषणत्वापत्तिरिति
<>चेन्नाप्रत्याय्यव्यावृत्तिसामानाधिकरण्यस्य विशेषणत्वे त-
<>न्त्रत्वात् उपलक्षणन्तु तद्व्यधिकरणम्, एवं यदा दे-
<>वदत्तगृहे काकवत्ता तदा काकोविशेषणं, यदा तु
<>उपरिभ्रमन् असन् तदोपलक्षणम् । एवं सति रूप-
<>वति रस इत्यादौ रूपादेरपि विशेषणत्वापत्तिरिति
<>चेन्न इष्टत्वात्, तर्हि तत्रापि रसोवर्त्तेतेति चेन्न
<>विशिष्टवृत्तेर्विशेषणवृत्तित्वानावश्यकत्वात् न हि विशे-
<>षणं विशिष्टमतावेकं तन्त्रम् । द्वित्वनाशकाले विशे-
<>षणसम्बन्धो नास्ति कुतोविशिष्टप्रत्यय इति चेन्न
<>अतद्व्यावृत्तेरेव वैशिष्ट्यपदार्थत्वात्, तद्भानन्तु तत्रा-
<>पीति न किञ्चिदनुपपन्नमित्याचार्य्याः । एवं द्वित्वो-
<>त्पत्तिविनाशवत् त्रित्वोत्पत्तिविनाशावप्यूहतीयौ । द्वित्व-
<>मपेक्षाबुद्धिनाशनाश्यम्, आश्रयनाशविरोधिगुणान्तरा-
<>भावे गुणस्य सतोऽविनाशित्वात् चरमज्ञानवत् चर-
<>मज्ञानस्यादृष्टनाशनाश्यत्वात् । क्वचिदाश्रयनाशादपि न-
<>श्यति यत्र द्वित्वाधारावयवकर्मसमकालैकत्वसामान्य-
<>ज्ञानम्, तद्यथा अवयवकर्मसामान्यज्ञाने विभागापे-
<>क्षाबुद्धी संयोगनाशगुणोत्पत्ती द्रव्यनाशद्वित्वसामान्य-
<>ज्ञाने तत्र द्रव्यनाशाद्द्वित्वनाशः, सामान्यज्ञानादपे-
<>क्षाबुद्धिनाशः, अपेक्षाबुद्धिनाशस्य द्वित्वनाशसमानकाल-
<>त्वात् कार्य्यकारणसमानमावात् । यदा तु द्वित्वाधाराव-
<>यवकर्मापेक्षाबुद्ध्योर्यौगपद्यं तदा द्वाभ्यामाश्रयनाशापे-
[Page3819-a+ 38]
<>क्षाबुद्धिनाशाभ्यां द्वित्वनाशः, तद्यथा अवयवकर्मा-
<>पेक्षाबुद्धी विभागोत्पत्ती संयोगनाशद्वित्वत्वसामान्यज्ञाने
<>द्रव्यनाशापेक्षाबुद्धिनाशौ ताभ्यां द्वित्वनाशः प्रत्येकं
<>सामर्थ्यग्रहात् । इयञ्च प्रक्रिया ज्ञानयोर्बध्यघातक-
<>त्वपक्षे परमुपपद्यते स एव च पक्षः प्रामाणिकः ।
<>ननु द्वित्वत्रित्वादीनां सामग्रीसाम्ये कथं कार्य्यवै-
<>लक्षण्यं, द्वाभ्यामेकत्वाभ्यां द्वित्वं, त्रिभिरेकत्वैस्त्रित्वमिति
<>चेन्न एकत्वे द्वित्वाद्यभावात्, समवायिकारणगतमेव
<>द्वित्वत्रित्वादिकं तन्त्रमिति चेन्न द्वित्वाद्युत्पत्तेः पूर्वं
<>तत्र द्वित्वाद्यभावात् तत्रापि कारणचिन्ताया अनि-
<>वारणात् अपेक्षाबुद्धावेकत्वेषु च तादृशविशेषस्या-
<>नुपलम्भवाधितत्वात् फलबलेन तत्कल्पने वा द्वित्वादिव्य-
<>वहारोऽपि तत एवास्तु किं द्वित्वादिना, अदृष्ट-
<>विशेषाद्विशेष इति चेदेवं सति द्वित्वारम्भिकयाऽपि
<>सामम्या कदाचित्त्रित्वं चतुष्ट्वञ्चोत्पद्येतेत्यनियमप्रमङ्गः
<>इति चेत् अत्रोच्यते प्रागभावविशेषाद्विशेषोपपत्तेः ।
<>तुल्यया सामग्य्रा पाकजानां रूपरसगन्धस्पर्शानामिव ।
<>प्रागभावोऽपि साधारण एवेति चेन्न स्वस्वप्रागभावस्यैव
<>कार्य्यं प्रति कारणत्वावधारणात् । यदा शुद्धयाऽपेक्षा-
<>बुद्ध्या द्वित्वं द्वित्वसहितया त्रित्वमिति नेयम्,
<>(अव्यवस्था) शतं पिपीलिकानां मया हतमित्यादौ, सम-
<>वायिकारणाभावे द्वित्वं ताबन्नोत्पद्यते तथा च गौण-
<>स्तत्र संख्याव्यवहारोद्रष्टव्यः । सेनावनादौ नियता-
<>पेक्षाबुद्ध्यभावाद्बहुत्वमात्रमुत्पद्यते न तु शतसहस्रा-
<>दिसंख्येति श्रीधराचार्य्याः । एवं सति शतसहस्रादि-
<>कोटिकस्तत्र संशयो न स्यात् न स्याच्च महती
<>महत्तरा सेनेति नैवमित्युदयनाचार्य्याः । अत्रैवमा-
<>लोचनीयं त्रित्वादिपरार्द्धपर्य्यन्ता संख्यैव बहुत्वम्,
<>तद्भिन्नं वा संख्यान्तरम्, नाद्यः सेनादावपि शत-
<>सहस्रादिसंख्योत्पत्तिनियमात्, न द्वितीयः त्रित्वादि-
<>विलक्षणस्य बहुत्वस्याननुभवात् तथा च प्रतिनियतैक-
<>त्वानालम्यनापेक्षाबुद्धिजनितशतादिसंख्यैव बहुत्वं शता-
<>द्यभिव्यक्तिस्तु तत्र न भवति तादृशव्यञ्जकाभावात् ।
<>वयन्तु ब्रूमः त्रित्वादिसमानाधिकरणं संख्यान्तरमेव
<>बहुत्वं त्रित्वादिजनकापेक्षाबुद्धिजन्यं प्रागभावभेदादेव
<>मिद्यते कथमन्यथा बहवस्तावत् सन्ति शतं वा सहस्रं
<>येति विशिष्य न जानीम इति । यथैकद्रव्ये महत्त्वं
<>दीर्घत्वञ्च तथैकत्रैवाधिकरणे त्रित्वादिकं बहुत्वञ्च,
[Page3819-b+ 38]
<>भवति हि शतं वा सहस्रं वा चूतफलान्यानया-
<>नीति प्रश्रे बहवस्तावदानीयन्तां किं विशेषजिज्ञास-
<>येति । एवञ्च द्वित्वसहितापेक्षाबुद्ध्या त्रित्वं त्रित्व-
<>सहितापेक्षाबुद्ध्या चतुष्ट्वमेवमुत्तरोत्तरम् । बहुत्वोत्पत्तौ
<>तु नापेक्षाबुद्धौ पूर्वपूर्वसंख्याविशिष्टत्वनियमः, अतएव
<>सेनावनादिषु बहुत्वमात्रमुत्पद्यते न तु संख्यान्तरं संश-
<>यस्त्वसत्कोटिकोऽपि भवत्येवेति” ।
<LEND>
