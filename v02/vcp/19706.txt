<L>19706<pc>2926,b<k1>चिकित्सा<k2>चिकित्सा
चिकित्सा¦ स्त्री कित--स्वार्थे सन्--भावे अ । रोगप्रती
<>कारे रोगनिवारणोपाये अमरः । अस्य लक्षणभेदाङ्गा-
<>दिकम् भावप्र० उक्तं यथा
<>“या क्रिया व्याधिहरणी सा चिकित्सा निगद्यते ।
<>दोषधातुमलानां या साम्यकृत् सैव रोगहृत्” ।
<>क्रियात्र कर्म्म व्याधिर्हन्यतेऽनयेति व्याधिहरणी “कर-
<>णाधिकरणयोश्चेति” पा० सूत्रेण करणार्थे ल्युट् तथाच ।
<>“याभिः क्रियाभिर्जायन्ते शरीरे धातवः समाः । सा
<>चिकित्सा विकाराणां कर्म तद्भिषजाम्मतम्” । “या
<>ह्युदीर्णं शमयति नान्यं व्याधिं करोति च । सा क्रिया
<>न तु या व्याधिं हरत्यन्यमुदीरयेत्” । क्रियात्र चि-
<>कित्सा । तथा चामरसिंहः “आरम्भो निष्कृतिः
<>शिक्षा पूजनं सम्प्रधारणम् । उपायः कर्म चेष्टा च
<>चिकित्सा च नवक्रिया इति । अथ चिकित्साविध्यु-
<>पदेशः । “जातमात्रश्चिकित्स्यः स्यान्नोपेक्ष्योऽल्पतया
<>गदः । वह्निशत्रुविषैस्तुल्यः स्वल्पोऽपि विकरो-
<>त्यसौ । रोगमादौ परीक्षेत ततोऽनन्तरमौषधम् ।
<>ततः कर्म्म भिषक् पश्चात् ज्ञानपूर्वं समाचरेत्” । अय-
<>मर्थः भिषक् आदौ रोगं परीक्षेत विचारयेत् । ततः
<>पश्चाद्रोगौषघविचारानन्तरं ज्ञानपूर्वं सावधानो न त्वव-
<>ज्ञाय कर्म चिकित्सामौषधदानादिरूपां समाचरेदित्यर्थः ।
<>रोगाज्ञानेन चिकित्साकरणे दोषमाह
<>“यस्तु रोगमविज्ञाय कर्माण्यारभते भिषक् । अव्यौ०
<>षधविधानज्ञस्तस्य सिद्धिर्य्यदृच्छया” । स्वैरितया सिद्धि-
<>र्भवति नापि भवतीत्यर्थः । अन्यच्च
<>“भेषजं केवलं कर्त्तुं यो जानाति न चामयम् ।
<>वैद्यकर्म स चेत् कुर्य्याद्बधमर्हति राजतः” ।
<>रोगज्ञाने भेषजाज्ञाने दोषमाह ।
<>“यस्तु केवलरोगज्ञो भेषजेष्वविचक्षणः । तं वैद्यं प्राप्य
<>रोगी स्याद्यथा नौर्नाविकं विना” । नाविकं कर्णधारं विना
<>यथा नौः सङ्कटे पतति तथा स रोगीत्यर्थः । अन्यच्च
<>“यस्तु केवलशास्त्रज्ञः क्रियास्वकुशलो भिषक् । स मुह्य-
<>त्यातुरं प्राप्य यथा भीरुरिवाहवम्” ।
<>रोगौषधयोर्ज्ञाने गुणमाह ।
<>“यस्तु रोगविशेषज्ञः सर्वभैषज्यकोविदः । देशकालविभा-
[Page2927-a+ 38]
<>गज्ञस्तस्य सिद्धिर्न संशयः । आदावन्ते रुजां ज्ञाने
<>प्रयतेत चिकित्सकः । भेषजानां विधानेन ततः कुर्य्या-
<>च्चिकित्सितम्” । चिकित्सितमित्यत्र भावे क्तः ।
<>“विकाराणामकुशलो न जिह्रीयात् कदाचन । न हि
<>सर्वविकाराणां नामतोऽस्ति ध्रुवा स्थितिः” ।
<>न जिह्रीयात् न लज्जेत । ध्रुवा नियता । “नास्ति रोगो
<>विना दोषैर्यस्मात्तस्माच्चिकित्सकः । अनुक्तमपि दोषाणां
<>लिङ्गैर्व्याधिमुपाचरेत् । येन कुर्वन्त्यसाध्यानां चिकित्सां
<>ते भिषग्वराः । अतो वैद्यैः श्रमः कार्य्यः साध्यासाध्य
<>परीक्षणे” । रोगज्ञानोपाया अग्रे वक्ष्यन्ते । “शीते शीत
<>प्रतीकारमुष्णे तूष्णनिवारणम् । कृत्वा कुर्य्यात् क्रियां
<>प्राप्तां क्रियाकालं न हापयेत् । अप्राप्ते वा क्रियाकाले
<>प्राप्ते वा न क्रिया कृता । क्रिया हीनातिरिक्ता च सा-
<>ध्येष्वपि न सिद्ध्यति” । अयमर्थः । काले चिकित्साऽवसरे
<>अप्राप्तेऽनागते । या क्रिया चिकित्सा । यथा ज्वरे
<>जीर्णतामप्राप्ते तरुणएव कषायदानक्रिया न सिद्ध्यति ।
<>या च क्रिया चिकित्सावसरे प्राप्ते न कृता अर्थात्
<>पश्चात् कृता । यथा दाहे कथञ्चिच्छान्ते पश्चाच्छीतलानु-
<>लेपनादिक्रिया । तथा हीनातिरिक्ता च क्रिया सा-
<>ध्येष्वपि न सिद्ध्यति । अतिरिक्तां हीनां च क्रियां
<>वर्ज्जयन्नाह । “विकारेऽल्पे महत् कर्म्म क्रिया लघ्वी
<>गरीयसि । द्वयमेतदकौशल्यं कौशल्यं युक्तकर्म्मता ।
<>क्रियायास्तु गुणालामे क्रियामन्यां प्रयोजयेत् । पूर्वस्यां
<>शान्तवेगायां न क्रियासङ्करोहितः” । भिन्नरूपाभिस्तु
<>क्रियाभिः साङ्कर्य्यमपि न दोषाय । यतआह “क्रिया-
<>भिस्तुल्यरूपाभिर्न क्रियासङ्करो हितः । ताभिस्तु भिन्न-
<>रूपाभिः साङ्कर्य्यं नैव दुष्यति” । अतएवोक्तम् “लङ्घनं
<>वालुकास्वेदो नस्यं निष्ठीवनं तथा । अवलेहोऽञ्जनञ्चापि
<>प्राक् प्रयोज्यं त्रिदोषजे” । ज्वर इति शेषः । “नचैकान्तेन
<>निर्द्दिष्टे शास्त्रे निविशते बुधः । स्वयमप्यत्र भिषजा
<>तर्कणीयं चिकित्सता” । यतआह “उत्पद्यते च साव-
<>स्था दोषकालबलस्प्रति । यस्य कार्यमकार्य्यं स्यात्
<>कर्म्म कार्य्यं विवर्जितम्” । विवर्जितं कर्म्म कर्त्तव्यं
<>भवतीत्यर्थः । अथ चिकित्सायां फलमाह । “क्वचि-
<>दर्थः क्वचिन्मैत्री क्वचिद्धर्म्मः क्वचिद्यशः । कर्म्माभ्यासः
<>क्वचिच्चेति चिकित्सा नास्ति निःफला । आयुर्व्वेदो-
<>दितां युक्तिं कुर्व्वाणा विहितां च ये । पुण्यायुर्वृद्धि-
<>संयुक्ता निरोगाश्च भवन्ति ते । नैव कुर्वीत लोभेन
[Page2927-b+ 38]
<>चिकित्सां पुण्यविक्रियाम् । ईश्वराणां वसुमतां लिप्स-
<>तार्थन्तु वृत्तये । चिकित्मितं शरीरं यो न निष्क्रो-
<>णाति दुर्म्मतिः । स यत्करोति सुकृतं सर्वं तद्भिषग-
<>श्नुते । न देशो मनुजैर्हीनो न मनुष्या निरामयाः ।
<>ततः सर्वत्र वैद्यानां सुसिद्धा एव वृत्तयः” । अथ
<>चिकित्साया अङ्गानि । “रोगी दूतो भिषग्दीर्घमायु-
<>र्द्रव्यं सुसेवकः । सदौषधं चिकित्सायाम् इत्यङ्गानि
<>बुधा जगुः” । तत्र रोगिणो लक्षणमाह । “रोगो
<>यस्यास्ति रोगी स स चिकित्स्यस्तु यादृश । यादृश-
<>श्चाचिकित्स्योऽपि वक्ष्यमाणो निशम्यताम्” । तत्र चिकि
<>त्स्यः । “निजप्रकृतिवर्णाभ्यां युक्तः सत्वेन चक्षुषा । चि-
<>कित्स्यो भिषजां रोगी वैद्यभक्तो जितेन्द्रियः” । सत्वं
<>व्यसनाभ्युदयक्रियादिष्वविह्वलताकरं तेन युक्तः । चक्षुषा
<>चक्षुरुपलक्षितेन । ततोऽन्येनापीन्द्रियेण चिकित्स्यः
<>रोगान्मोचयितव्यः । अन्थच्च “आयुष्मान् सत्ववान्
<>साध्यो द्रव्यवान् मित्रवानपि । चिकित्स्यो भिषजा
<>रोगी वैद्यवाक्यकृदास्तिकः” । आयुर्बेदोऽस्तीति मति
<>र्यस्य आस्तिकः । अथाचिकित्स्यः “चण्डः साह-
<>सिको मीरुः कृतघ्नो व्यग्र एव च । शोकाकुलो मुमू-
<>र्षुश्च विहीनः करणैश्चयः । वैरी वद्यविदग्धश्च श्रद्धा-
<>हीनश्च शङ्कितः । भिषजामविधेया । स्युर्नोपक्रम्या भिष
<>ग्विधाः । एतानुपाचरन्वैद्यो बहून् दोषानवाप्नुयात्”
<>चण्डोऽत्यन्त क्रोधशीलः । कृतघ्नो बैद्यकृतोपकारलो-
<>पकः । व्यग्रो व्याकुलः । विहीनः करणैश्च यः नि-
<>जेन्द्रियशक्तिरहितः । वैरी न चिकित्स्यः कदाचि-
<>द्रोगोद्रेके अपवादभयात् । वैद्यविदग्धो वैद्यधूर्त्तः ।
<>तथा च सुश्रुतः । “स न सिध्यति वैद्यस्तु गृहे यस्य न
<>पूज्यते” । शङ्कितो वैद्यविश्वासरहितः । भिषजा-
<>मविधेयाः वैद्यवचनाविधायिनः । भिषग्विधाः
<>वैद्यतुल्याः एते नोपक्रम्याः न चिकित्स्याः । अथ
<>दूतस्य लक्षणम् । “यश्चिकित्सकमानेतुं याति दूतः स
<>कथ्यते । स च यादृक् समुचितस्तादृगत्र निगद्यते ।
<>दूताःसुजातयो व्यङ्गाः पटवो निर्मलाम्बराः । सुखि-
<>नोऽश्ववृषारूढाः शुभ्रपुष्पफलैर्युताः । सजातयः
<>सुचेष्टाश्च सजीवदिशि सङ्गता । भिषजां समये प्राप्ता
<>रोगिणः सुखहेतवे” । सजातयः रोगिसमानजातयः ।
<>“यस्यां प्राणमरुद्वाति सा नाडी जीवसंज्ञिता” । अथ
<>दूतस्य यात्रायां शकुनविचारः । “वैद्याह्वानाय दूतस्य
[Page2928-a+ 38]
<>गच्छतो रोगिणः कृते । न शुनं सौम्यशकुनं प्रदीप्तस्तु
<>सुखावहः” । प्रदीप्तोऽग्निः । दूतो रोगी च रिक्तहस्तो
<>वैद्यं न पश्येत् । तथाच “रिक्तहस्तो न पश्येत्तु
<>राजानं भिषजं गुरुमिति” । अथ वैद्यस्य लक्षणम् ।
<>“चिकित्सां कुरुते यस्तु स चिकित्सक उच्यते । स च
<>यादृक् समीचीनस्तादृशोऽपि निगद्यते । तत्त्वाधिगत-
<>शास्त्रार्थो दृष्टकर्मा स्वयङ्कृती । लघुहस्तः शुचिः
<>शूरः सद्योऽपस्करभेषजः । प्रत्युत्पन्नमतिर्धीमान् व्यव-
<>सायो प्रियंवदः । सत्यधर्म्मपरो यश्च वैद्य ईदृक् प्रश-
<>स्यते” । दृष्टकर्म्मा दृष्टा परेण कृता चिकित्सा येन सः
<>स्वयङ्कृती स्वयं चिचिन्साकुशलः । लघुहस्तः सिद्धि
<>मद्धस्तः । अथ निषिद्धो वैद्यः । “कुचेलः कर्कशस्तब्धो
<>ग्रामीणः स्वयमागतः । पञ्च वद्या न पूज्यन्ते धन्वन्त-
<>रिसमा यदि । कर्क्कशः अप्रियवादी स्तब्धः सामि-
<>मानः । ग्रामीणः व्यवहाराचतुरः । अथ वैद्यस्य
<>कर्माह । “व्याधेस्तत्त्वपरिज्ञानं वेदनायाश्च निग्रहः ।
<>एतद्वैद्यस्य वैद्यत्वं न वैद्यः प्रभुरायुषः” । अस्यायमर्थः
<>व्याधेः सम्यक्परिचयो व्यथाशान्तिकरणं वैद्यस्य कर्म
<>नतु वैद्य आयुषः प्रभुरित्यर्थः । अपरे त्वेवं व्याच-
<>क्षते व्याधेस्तत्त्वतः परिचयो वेदनाया शान्तिकरश्च ।
<>एतदेव वैद्यस्य वैद्यत्वं किन्तु वैद्य आयुषः प्रभुः आगन्तु
<>मृत्युशतहरणात् । तथा च सुश्रुते धन्वन्तरिः
<>“एकोत्तरं मृत्युशतमथर्वाणः प्रचक्षते । तत्रैकः काल-
<>संयुक्तः शेषास्त्वागन्तवः स्मृताः” । अयमर्थः अथर्वाणः
<>अथर्वतत्वज्ञत्वेनाथर्वतुल्याः मृत्युमेकोत्तरं शतं प्रचक्ष-
<>ते । तत्रैको मृत्युः कालसंयुक्तः । काल आयुषो
<>ऽन्ते शरीरिणामवश्यं संहर्त्ता । सर्वैरुपायैर्निवारयितु-
<>मशक्यः । स ब्रह्मादीनायुषोऽन्ते संहरति । यत आह
<>लिङ्गपुराणे कार्त्तिकेयं प्रति महादेवः “ममायु
<>र्ग्रसते कालः कुतः पुत्र! । रसायनमिति” । तेन
<>कालेन संयुक्तः । संहाराय नियुक्तः सोऽवश्यं भावी
<>शेषाः शतं मृत्यवः आगन्तवः आगन्तुरूपहेतुजन्मानः
<>कार्य्यकारणयोरभेदोपचारात् । आगन्तवो हेतवः यथा ।
<>“विषमक्षणमजीर्णोऽत्यन्तभोजनञ्च दुर्देशजलपानम् ।
<>तथाऽतिबलवैरिव्याघ्रवनमहिषमत्तमातङ्गादिभिर्युद्धम् ।
<>दन्द्वशूकेन क्रीडनमत्युच्चवृक्षाग्रारोहणम् बाहुभ्याम्
<>महातरङ्गिणीतरणमेकाकिनो रात्रौ दुर्गे मार्गे गमनम्
<>इत्यादि । आगन्तुहेतुजा गृत्यवो दुर्निमित्ता भावि-
[Page2928-b+ 38]
<>भावनबलवत्त्वादायुषि सत्यपि मारयन्वि । यथा
<>तैलवर्त्तिवह्निषु विद्यमानेषु वात्या दीपं नाश-
<>यति । तथाच “यथा सत्यपि तैलादौ दीपं निर्वाप-
<>येन्मरुत् । एवमायव्यहीनेऽपि हिंसन्त्यागन्तुमृत्यवः” ।
<>किन्तु आगन्तुनिमित्तानि निवारयितुञ्च शक्यन्ते । यत
<>आह सुश्रुते चन्वन्तरिः “दोषागन्तुनिवेत्तेभ्यः
<>रसमन्त्रविशारदौ । रक्षेतां नृपतिं नित्यं यत्राद्वैद्य
<>पुरहितौ” । वैद्यमन्त्रिणौ नृपतिं नित्यं यत्राद्रक्षेताम् ।
<>कुतः दोषागन्तुनिमित्तेम्यः दोषा निषिद्धाहारविहार
<>दूषिता वातपित्तकफरोगोत्पादकाः । आगन्तवः निषिद्धा
<>विहारा अतिवलवैरिविग्रहादयः ते निमित्तानि
<>येषान्तेभ्यः शतमृत्युभ्यः । वैद्यपुरोहितौ कथं मृत्यु
<>शतं निवारयितुंशक्तौ तत्राह । यतस्तौ रसमन्त्रवि-
<>शारदौ प्रथमं वैद्यन दिनचर्य्यारात्रिचर्य्यतु चर्य्योक्ताहा
<>रविहाराभ्यां वातपित्तकफधातुमलान् समानेव
<>रक्षति ततो रसज्ञत्वाद्सैर्मृत्युञ्जयादिमिर्निषिद्धा-
<>हारविहारदूषितदोषजनितान् विकारान्मृत्युहेतून-
<>पहरति । मन्त्री च सद्वुद्धिदानेन मृत्युहेतुभ्यो
<>निषिद्धविहारेभ्यो नृपतिं निचारयति । तव आगन्तु
<>मृत्यवो निवारयितुं शक्या नत्ववश्यम्भाविनः । अथा-
<>युर्विचारः । “भिषगादौ परीक्षेत रुग्णस्यायुः प्रयत्नतः ।
<>तत आयुषि विस्तीर्णे चिकित्सा सफला भवेत्” । सा च
<>त्रिधा “आसुरी मानुषी दैवी चिकित्सा सा त्रिधा मता ।
<>सूत(पारद)प्रधाना देवी स्यात् छेदभेदात्मिकाऽऽसुरी ।
<>मानुषी षड्रसा ज्ञेया जपहोमादिसत्कृता । कलौ
<>चाल्पबले लोके मातुषी तत्र पजिता” वद्यकम् ।
<LEND>
