<L>33938<pc>4461,b<k1>प्रत्यभिज्ञादर्शन<k2>प्रत्यभिज्ञादर्शन
प्रत्यभिज्ञादर्शन¦ न० प्रत्यभिज्ञायाः दर्शनम् शास्त्रम् । माहे-
[Page4462-a+ 38]
श्वरशास्त्रभेदे तन्मतं च सर्वदर्शनसंग्रहे दर्शितं यथा
“अत्रापेक्षाविहीनानां जडानां कारणत्वं दुष्यतीत्य-
परितुष्यन्तो मतान्तरमन्विष्यन्तः परमेश्वरेच्छावशादेव
जगन्निर्माणं परिघुष्यन्तः स्वसंवेदनोपपत्त्यागमसिद्धप्रत्य-
गात्मतादात्म्यो, नानाविधमानमेयादिभेदाभेदशाली पर-
मेश्वरोऽनन्यमुस्वप्रेक्षित्वलक्षणस्वातन्त्र्यभाक् स्वात्मदर्पणे
भावान् प्रतिविम्बवदभासयेदिति भणन्तो बाह्याभ्यन्तर-
चर्य्याप्राणायामादिक्लेशप्रयासकलावैधुर्य्येण सर्वसुलभ-
मभिनवं प्रत्यभिज्ञामात्रं परापरसिद्ध्युपायमभ्युपगच्छन्तः
परे माहेश्वराः प्रत्यभिज्ञाशास्त्रमभ्यस्यन्ति । तस्येयत्तापि
न्यरूपि परीक्षकैः “सूत्रं वृत्तिविवृतिर्लघ्वी वृहतीत्युभे
विमर्शिन्यौ । पकरणविवरणपञ्चकमिति शास्त्रं प्रत्यभि-
ज्ञायाः” तत्रेदं प्रथमं सूत्रम् । “कथञ्चिदासाद्य महे
महेश्वरः स्याद्दास्यं जतस्याप्युपकारमिच्छन् । समस्त
सम्पत्समवाप्तिहेतुं तत्प्रत्यभिज्ञामुपपादयामि” इति ।
कथञ्चिदिति परमेश्वराभिन्नगुरुचरणारविन्दयुगलसमा-
राधनेन परमेश्चरघटितेनैवेत्यर्थः आसाद्येति आ सम-
न्तात् परिपूर्णतया सादयित्वा स्वात्मोपभोग्यतां निरर्गलां
गमयित्वा तदनेन पिदितवेद्यत्वेन परार्थशास्त्रकरणेऽधि-
कारो दर्शितः अन्यथा प्रतारणमेव प्रसजेत् । मायोत्तीणां
अपिमहामायाधिकृता विष्णुविरिञ्च्याद्या यदीयैश्वर्य्य-
लेशेनेश्वरीभूताः स भगवाननवच्छिन्नप्रकाशानन्दस्वातन्त्र्य-
परमार्थो महेश्वरः तस्य दास्यं दीयतेऽस्मै स्वामिना सर्वं
यथाभिलषितमिति दासः परमेश्वरस्वरूपस्वातन्त्रयपात्रमि-
त्यर्थः । जनशब्देनाधिकारिविषयनियमाभावः प्रादर्शि ।
यस्य यस्य हीदं स्वरूपकथनं तस्य तस्य महाफलं भवति
प्रधानस्यैव परमार्थफलत्वात् । तधोपदिष्टं शिवदृष्टौ
परमगुरुभिर्भगवत्सोमानन्दनाथपादैः “एकवारं प्रमाणेन
शास्त्राद्वा गुरुवाक्यतः । ज्ञाते शिवत्वे सर्वस्थे प्रतिपत्त्या
दृढात्मना । करणेन नास्ति कृत्यं क्वापि भावनया स-
कृत् । ज्ञाते सुवर्णे करणं भावनां वा परित्यजेत्” इति ।
अपिशब्देन स्वात्मनस्तदभिन्नतामाविष्कुर्वता पूर्णत्वेन
स्वात्मनि परार्थसम्पत्त्यतिरिक्तप्रयोजनान्तरावकाशश्च परा-
कृतः । परार्थश्च प्रयोजनं भवत्येव तल्लक्षणयोगात् न
ह्ययं देवशापः, स्वार्थ एव प्रयोजनं न परार्थ इति ।
अत एवोक्तमक्षपादेन “यमर्थमधिकृत्य प्रवर्त्तते तत्प्रयो-
जनम्” इति । उपशब्दः सामीप्यार्थः तेन जनम्य पर-
मेश्वरसमीपताकरणमात्रं फलम् अत एवाह समस्तेति
[Page4462-b+ 38]
परमेश्वरतालाभे हि सर्वाः सम्पदस्तन्निष्यन्दमय्यः स-
म्पन्ना एव रोहणाचललाभे रत्नसम्पद इव । एवं
परमेश्वरतालाभे किमन्यत् प्रार्थनीयम् । तदुक्तमुत्पला-
चार्य्यैः “भक्तिलक्ष्मीसमृद्धानां किमन्यदुपयाचितम् ।
एनया वा दरिद्राणां किमन्यदपयाचितम्” इति । इत्थं
षष्ठीसमासपक्षे प्रयोजनं निर्दिष्टम् । बहुब्रीहिपक्षे-
तूपायः समस्तस्य बाह्याभ्यन्तरस्य नित्यसुखादेर्या सम्पत्-
सिद्धिः तथात्वप्रकाशः तस्याः सम्यगवाप्तिर्यस्याः प्रत्यभि-
ज्ञायाः हेतीः सा तथोक्ता तस्य महेश्वरस्य प्रत्यभिज्ञा प्रति-
सन्धानाभिमुख्येन ज्ञानम् । लोके हि स एवायं चैत्र इति
प्रतिसन्धानेनाभिमुखीभूते वस्तुनि ज्ञानं प्रत्यभिज्ञेति व्यव-
ह्रियते इहापि प्रसिद्धपुराणसिद्धागमानुमानादिज्ञात-
परिपूर्णशक्तिके परमेश्वरे सति खात्मन्यभिमुखीभूते
तच्छक्तिप्रतिसन्धानेन ज्ञानमुदेति नूनं सं एवेश्वरोऽह-
मिति । तामेतां प्रत्यभिज्ञामुपपादयामि उप्रपन्नः स-
म्भवतीति तत्समर्थाचरणेन प्रयोजनव्यापारेण सम्पा-
दायामीत्यर्थः । यदीश्वरस्वभाव एवात्मा प्रकाशते तर्हि
किमनेन प्रत्यभिज्ञाप्रदर्शनप्रयासेनेति चेत् तत्रायं समाधिः
स्वप्रकाशतया सततमवभासमानेऽप्यात्मनि मायावशात्
भागेन न पूकाशते पूर्णतावभाससिद्धये दृकक्रियात्मकशक्त्या-
विष्करणेन प्रत्यभिज्ञा प्रदर्श्यते । तथा च प्रयोगः अय-
मात्मा परमेश्वरो भवितुमर्हति ज्ञानक्रियाशक्तिमत्त्वात्
यो यावति ज्ञाता कर्त्ता च स ताबतीश्वरः प्रसिद्धेश्वर-
वत् राजवद्वा आत्मा च विश्वज्ञाता कर्त्ता च तस्मादी-
श्वरीऽयमिति अवयवपञ्चकस्याश्रयणं मायावादेन नैया-
यिकमतस्य कक्षीकारात् । तदुक्तमुदयकरसूनुना “कर्त्तरि
ज्ञातरि स्वात्मन्यादिसिद्धे महेश्वरे । अजडात्मा निषेधं
वा सिद्धिं वा विदधीत कः । किन्तु मोहवशादस्मिन्
दृष्टेऽप्यनुपलक्षिते । शक्त्याविष्करणेनेयं प्रत्यभिज्ञोप-
दर्श्यते” । तथा हि “सर्वेषामिह भूतानां प्रतिष्ठा
जीवदाश्रया । ज्ञानं क्रिया च भूतानां जीवतां जीवनं
मतम् । तत्र ज्ञानं स्वतः सिद्धं क्रिया काऽस्याश्रिता
सती । परैरप्युपलक्ष्येत तयाऽन्यज्ज्ञानमुच्यते” इति ।
“या चैषां पृतिभा तत्तत्पदार्थक्रमरूपिता । अक्रमानन्द-
चिद्रूपः प्रमाता स महेश्वरा” इति च । सोमानन्द-
नाथपादैरपि “सदा शिवात्मना वेत्ति सदा वेत्ति मदा-
त्मना” इत्यादि । ज्ञानाधिकारपरिसमाप्तावपि “तदैक्येन
विना नास्ति संविदां लोकपद्धतिः । प्रकाशैक्यात्तदेकत्वं
[Page4463-a+ 38]
मातैकः स इति स्थितः । स एवार्थभृशत्वेन नियतेन
महेश्वरः । विमर्श एव देवस्य शुद्धे ज्ञानक्रिये यतः” इति ।
विवृतं चाभिनवगुप्ताचार्य्यैः “तमेव भान्तमनुभाति सर्वं
तस्य भासा सर्वमिदं विभातीति” श्रुत्या प्रकाशचिद्रूप-
महिम्ना सर्वस्य भावजातस्य भासकत्वमभ्युपेयते ततश्च
विषयप्रकाशस्य नीलप्रकाशः पीतप्रकाश इति विषयोप-
रागभेदाद्भेदः । वस्तुतस्तु देशकालाकारसङ्कोचवैकल्या
दभेद एव स एव चैतन्यरूपः प्रकाशः प्रमातेत्युच्यते ।
तथा च पठितं शिवसूत्रेषु “चैतन्यमात्मेति” । तस्य
चिद्रूपत्वमनवच्छिन्नविमर्शत्वमनन्योन्मुस्वमानन्दैकघनत्वं मा-
हेश्वर्य्य मिति पर्य्यायः स एव ह्ययं भावात्मा विमर्शः शुद्धे
पारमार्थिक्यौ ज्ञानक्रिये तत्र प्रकाशरूपता ज्ञानं, स्वतो
जगन्निर्मावृत्वं क्रिया । तच्च निरूपितं क्रियाधिकारे
“एष चानन्दशक्तित्वादेवमाभासयत्यमून् । भावानिच्छा-
वशादेषा क्रिया निर्मातृताऽस्य तु” । उपसंहारेऽपि “इत्थं
तथा घटपटाद्याकारजगदात्मना । तिष्ठासारेवमिच्छैव
हेतुकर्तृकृता क्रियेति । तस्मिन् सतीदमस्तीति कार्य्य-
कारणतापि या । साप्यपेक्षाविहीनानां जडानां नोप-
षद्यते” इति न्यायेन यतो जडस्य न कारणता न वा
अनीश्वरस्य चेतनस्यापि तस्मात्तेन तेन जगद्गतजन्मस्थि-
त्यादिभावविकारत्तद्भेदक्रिथासहस्ररूपेण स्थातुमिच्छाः
स्वतन्त्रस्य भगवती महेश्वरस्येच्छैवोत्तरोत्तरमच्छस्वभावा
क्रिया विश्वकर्तृत्वं वोच्यते इति । इच्छामात्रेण जगन्नि
र्माणमित्यत्र दृष्टान्तोऽपि स्पष्टं निर्दिष्टः “योगिनामपि
मृद्वीजं विनैवेच्छावशेन यत् । घटादि जायते तत्तत्
स्थिरस्वार्थक्रियाकरम्” इति । यदि घटादिकं प्रति
मृदाद्येव परमार्थतः कारणं स्यात्तर्हि कथं योगीच्छामा-
त्रेण घटादिजन्म स्यात् । अथोच्येत अन्य एव मृद्-
बोजादिजन्या घटाङ्कुरादयो योगीच्छाजन्यास्त्वन्या एवेति
तत्रापि बोध्यसे सामग्रीभेदात्तावत् कार्य्यभेद इति सर्व-
जनप्रसिद्धम् । ये तु वर्णयन्ति नोपादानं विना घटाद्यु
त्पत्तिरिति योगी त्विच्छया परमाणून् व्यापारयन् सङ्घ-
टयतीति तेऽपि बोधनीयाः । यदि परिदृष्टकार्य्यका-
रणभावविपर्य्ययो न लभ्येत तर्हि घटे मृद्दण्डचक्रादि-
देहे स्त्रीपुरुषसंयोगादिःसर्वमपेक्ष्येत तथा च योगीच्छास-
मनन्तरसञ्जातघटदेहादिसम्भवो दुःसमर्थ एव स्यात् । चेतन
एव तु तथा भाति भगवान् भूरिभगो महादेवो निय-
तनुवर्त्तवोल्लङ्घनघनंतरस्वातन्त्य इति पक्षे न काचि-
[Page4463-b+ 38]
दनुपपत्तिः । अत एवोक्तं वसुगुप्ताचार्य्यैः “निरुपा-
दानसम्भारमभित्तावेव तन्वते । जगज्जित्रं नमस्तस्मै
कलाश्ल घ्याय शूलिने” इति । ननु प्रत्यगात्मनः परमे-
श्वराभिन्नत्वे संसारसम्बन्धः कथं भवेदिति चेत्तत्रोक्त-
मागमाधिकारे “एष प्रमाता मायान्घः संसारी कर्म-
बन्धनः । विद्यादिज्ञापितैश्वर्य्यश्चिद्घनो मुक्त उच्यते”
इति । ननु प्रमेयस्य प्रमात्रभिन्नत्वे बद्धमुक्तयीः प्रमेयं
प्रति को विशेषः? अत्राप्युत्तरमुक्तं तत्त्वार्थसंग्रहाधिकारे
“मेयं साधारणं सुक्तः स्वात्माभेदेन भन्यते । महेश्वरो
यथा बद्धः पुनरत्यन्तभेदवदिति” नन्वात्मनः परमेश्वरत्वं
स्वाभाविकं चेन्नार्थः प्रत्यभिज्ञाप्रार्थनया न हि वीजमप्र-
त्यभिज्ञातं सति सहकारिसाकल्ये अङ्कुरं नोत्पादयति ।
तस्मात् कस्माद्वात्मप्रत्यभिज्ञाने निबंन्ध इति चेदुच्यते ।
शृणु तावदिदं रहस्यं द्विविधा ह्यर्थक्रिया बाह्याङ्कुरा-
दिका प्रमातृविश्रान्तिचमत्कारसारा प्रीत्यादिरूपा च
तत्राद्या प्रत्यभिज्ञानं नापेक्षते द्वितीया तु तदषेक्षत
एव । इहाप्यहमीश्वर इत्येवम्भूतचमत्कारसारा प-
रापरसिद्धिलक्षणजीवात्मैकत्वशक्तिविभूतिरूपाऽर्थक्रियेति
स्वरूपप्रत्यभिज्ञानमपेक्षणीयम् । ननु प्रमातृविश्रान्ति-
सारार्थक्रिया प्रत्यभिज्ञानेन विना दृष्टा सती तस्मित्
दृष्टेति क्व दृष्टम् । अत्रोच्यते नायकगुणगणसंश्रवण-
प्रवृद्धानुरागा का चन कामिनी मदनविह्वला विरहक्ले-
शमसहमाना मदनलेखावलम्वेन स्वावस्थानिवेदनानि
विधत्ते तथा येगात्तन्निकटमटत्यपि तस्मिन्नवलोकितेऽपि
तदवंलोकनं तदीयगुणपरामर्शाभावे जनसाधारणत्वं
प्राप्ते हृदयङ्गमभावं न लभते । यदा तु मूर्त्तिवचना-
चदीयगुणपरामर्शं करोति तदा तत्क्षणमेव पूर्वभाव-
मत्येति । एवं स्वात्मनि विषश्वरात्मना भासमानेऽपि-
तन्निर्भासनं तदीयगुणपरामशेविरहसमयं पूर्णं भाव न
सम्पादयति यदा तु गुरुवचनादिना सर्वज्ञत्वसर्वकर्तृत्वा-
दिलक्षणपमश्वरीत्कषपरामर्शो जायते तदा तत्क्षणमेव
पूर्णात्मतालाभः । तदुक्तं चतुर्थे विमर्शे “तैस्तैरप्युप-
याचितैरुपनतस्तस्याः स्थितोऽप्यन्तिके कान्तो लोक-
समान एवमपरिज्ञाता न रन्तं यथा । लोकस्यैष तथा-
नपेक्षितगुणः स्वात्मापि विश्वेश्वरो नैवायं निजवैभवाय
तदियं तत्प्रत्यभिज्ञोदिता” इति । अभिनवगुप्तादिभि-
राचार्य्यौर्विहितप्रतानोऽपि अयमर्थः संग्रहमुपक्रममाणै-
रस्माभिर्बिस्तरभिया न प्रतानित इति सर्वं शिवम्” ।
<LEND>
