<L>5262<pc>0463,b<k1>अविस्मरण<k2>अविस्मरण
अविस्मरण¦ न० अभावे न० त० । १ विस्मरणाभावे स्मरणे
<>विस्मरणञ्चानुभूतपदार्थस्य कालरोगादि प्रयोज्यः स्मरणाभावः
<>सच अनुभूतविषयेषूद्भूतसंस्कारस्यापि प्रणिधानादिकारणा-
<>न्तराभावात् अनुद्बुद्धतया स्मृतिरूपकार्य्याजनने, रोगा-
<>दिना नाशने च भवति । तदभावः अविस्मरणं तत्र च प्रणि-
<>धानादिसहकृतसंस्कारस्य स्मरणजनकता रोगाद्यनभि-
<>भवनीयता च । यथाह गौ० सू० । “प्रणिधानलिङ्गा-
<>दिज्ञानानामयुगपद्भावाद्यु गपदस्मरणम्” । “प्रणिधानं चित्तै-
[Page0464-a+ 38]
<>काग्य्रं सुष्मूर्षेति यावत् लिङ्गज्ञानं उद्वोधकम् उद्वोधका-
<>नामानन्त्यादादिपदं ज्ञानात्परतोयोजनीयं तस्य क्रमात्
<>स्मरणक्रमः यदि च युगपदुद्बोधकानि तदा तावद्विषयकमेकं
<>स्मरणमिष्यत एव यथा पदज्ञानादाविति मन्तव्यम्
<>वृत्तिः” । प्रणिधानादीनि च स्मृतिकारणानि तत्रैवोक्तानि ।
<>“प्रणिधाननिबन्धाभ्यासलिङ्गलक्षणसादृश्यपरिग्रहाश्रयाश्रित
<>सम्बन्धानन्तर्य्यवियोगैककार्य्यविरोधातिशयप्राप्तिव्यवधान
<>सुखदुःखेच्छाद्वेषभयार्थित्वक्रियारागधर्म्माधर्म्मनिमित्तेभ्यः”
<>“स्मरणमित्थनुवर्त्तते निमित्तशब्दस्य द्वन्द्वात् परं श्रुतस्य प्रत्येक
<>मभेदेनान्वयः । प्रणिधानं मनसोविषयान्तरसञ्चारवारणम्,
<>निबन्धएकग्रन्थोपनिबन्धनं यथा प्रमाणेन प्रमेयादिस्मरणम्,
<>अभ्यासः संस्कारबाहुल्यम्, एतस्य यद्यपि नोद्वोधकत्वं तथापि
<>तादृशे शीघ्रमुद्बोधकसमवधानं स्यादित्याशयेन तदुपन्यासः ।
<>अभ्यासोदृढतरसंस्कारः उद्बोधकत्वेनोक्तैति केचित् लिङ्गं
<>व्याप्यं व्यापकस्य स्मारकं, लक्षणं यथा कपिध्वजादि अर्जु-
<>नादेः, सादृश्यं देहादेः । परिग्रहः स्वीकारस्तस्य स्वस्वामि
<>भावोऽर्थः तदेकतरेणान्यतरस्मरणम्, आश्रयाश्रितौ राजादि
<>तत्परिजनौ परस्परस्मारकौ, सम्बन्धोगुरुशिष्यभावादिः, गो-
<>वृषन्थायात् पृथगुक्तः । आनन्तर्य्यं प्रोक्षणावघातादेः, वियो
<>गोयथा दारादेः, एककार्य्या अन्तेवासिप्रभृतयः परस्परस्मार-
<>काः । विरोधादहिनकुलादेरन्यतरेणापरस्मरणम् । अतिशयः
<>संस्कारौपनयनादिराचार्य्यादिस्मारकः, प्राप्तिर्धनादेर्दातारं
<>स्मारयति, व्यवधानमावरणं यथा खड्गादेः कोषादि । सुख
<>दुःस्वयोरन्यतरेणापरस्य ताभ्यां तत्प्रयोजकस्य वा स्मरणम्,
<>इच्छाद्वेषौ यद्विषयकतया गृहीतौ तस्य स्मारकौ, भयं
<>मरणादेर्भयहेतोर्व्वा स्मारकम्, अर्थित्वं दातुः, शाखादेः
<>क्रिया वाय्वादेः, रागात्प्रीतेः पुत्रादेः स्मरणं,” धर्म्मा-
<>घर्म्माभ्यां जन्मान्तरानुभूतसुखदुःखसाधनयोः प्रागनुभूत
<>सुखादेश्च स्मरणमिति । तेषु च किञ्चित्, स्वरूपसत्किञ्चच्च
<>ज्ञातमुद्बोधकं शिष्यव्युत् पादनाय चायं प्रपञ्चः” वृत्तिः ।
<>कणादेन तु स्मृतिसाधारणकारणमुक्तं यथा “आत्मम-
<>नसोः संयोगविशेषात् संस्काराच्च स्मृतिः” सू० “उत्पद्यत
<>इति शेषः संयोगविशेषः प्रणिधानादिसन्निधानम्, एत-
<>स्मादसमवायिकारणादात्मनि समवायिनि स्मृतिर्विद्या-
<>विशेष उत्पद्यते, निमित्तकारणमाह संस्कारादिति चकारेण
<>व्यापारी पूर्व्वानुभवः समुच्चीयते, अनुभवयाथार्थ्याया-
<>थार्थ्यमियमनुविधत्ते, रज्जुं भुजङ्गतयोपलभ्य पलायितस्य
<>तथैव स्मृतेः नचं सततं स्मृतिप्रसङ्गः, संस्कारोद्वोधा-
[Page0464-b+ 38]
<>धीनत्वात्, तदुक्तं प्रशस्तदेवपादैः “लिङ्गदर्शनेच्छानुस्मरणा-
<>द्यपेक्षादात्ममनसोः संयोगविशेषात् पट्वभ्यासादरप्रत्यय-
<>जनिताच्च संस्कारादॄष्टश्रुतानुभूतेषु शेषानुव्यवसायस्मरणे-
<>च्छाद्वेषहेतुरतीतविषया स्मृतिः” इति । आर्षं ज्ञानं
<>सूत्रकृता पृथङ्ग लक्षितं, योगिप्रत्यक्षान्तर्भावितं, पदार्थ-
<>प्रदेशाख्ये तु प्रकरणे तदुक्तं तद्यथा “आम्नायविधातॄ-
<>णामृषीणामतीतानागतवर्त्तमानेष्वर्थेषु धर्म्मादिषु ग्रन्थोप-
<>निवद्धेषु वा लिङ्गाद्यनपेक्षादात्ममनसोः संयोगाद्धर्म्मविशे-
<>षाच्च प्रातिभं ज्ञानं यदुत्पद्यते तदार्षम्” इति तच्च कदा-
<>चिल्लौकिकानामपि भवति यथा कन्यका वदति “श्वो मे
<>भ्राता गन्तेति हृदयं मे कथयतीति” उप० । संस्कारनाश
<>कानि च रोगकालजन्मान्तरादीनि । न० ब० स्मृतियुक्ते त्रि०
<LEND>
