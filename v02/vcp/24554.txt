<L>24554<pc>3480,a<k1>दशमभाव<k2>दशमभाव
दशमभाव¦ पु० कर्म० जन्मवर्षादिलग्नांशविशेषानीतेषु तन्वादि-
<>द्वादशभावेषु दशमे भावे । तदानयनप्रकारो यथा ।
<>“पूर्वं नतं स्याद्दिनरात्रिखण्डं दिवानिशोरिष्टघटीविही-
<>नम् । दिवानिशोरिष्टघटीषु शुद्धं द्युरात्रिखण्डं त्व-
[Page3480-b+ 38]
<>परं नतं स्यात् । तत्काले सायनार्कस्य भुक्तभोग्यांशसं-
<>गुणात् । स्वोदयात् खाग्निलब्धं यत् भुक्तं भोग्यं रवे-
<>स्त्यजेत् । इष्टनाडीपलेभ्यश्च गतगम्यान्निजोदयात् । शेषं
<>खत्र्याहतं भुक्तमशुद्धेन लवादिकम् । अशुद्धं शुद्धभे
<>हीनयुक् तनुर्व्ययनांशकम् । एवं लङ्कोदयैर्भुक्तभोग्यं
<>शोध्यं पलीकृतात् । पूर्वपश्चान्नतादन्यत् प्राग्वत्तद्दशमं
<>भवेत्” । जातकोपयोपयोगितद्भावे शुभाशुभं सर्वार्थचि०
<>उक्तं यथा
<P>“दशमात् प्रवृत्तिमाज्ञां कीर्त्तिं वृष्टिं प्रवासपूर्त्तादीन् ।
<>मानं कर्माजीवं जानुस्थानं च निर्दिशेद्धीमान् । कर्मा-
<>धिपे हीनबले सपापे कर्मादिवैकल्यमुशन्ति तज्ज्ञाः ।
<>कर्मेशवागीशशशाङ्कपुत्रावीर्यान्विता यज्ञकरा भवन्ति ।
<>शुभग्रहैर्दृष्टिसमन्वितास्ते वीर्य्यान्विता यज्ञविशेषमाहुः ।
<>दुःस्थाः शशाङ्कात्मजजीवशुक्राः पापेक्षिताः कर्मविनाश-
<>माहुः । नाशस्थितास्तत्र तदंशनाथास्तद्युक्तराशेरधिपाश्च
<>नाशम् । राहौ च माने यदि वा दिनेशे भागीरथी
<>स्नानमुशन्ति तज्जाः । माने च मीने यदि वा ससौम्ये
<>भौमान्विते वा भविता च मुक्तिः । जलर्क्षगे पूर्णशशाङ्कजीवे
<>ग्रानस्थिते गाङ्गजलादिपूतः । माने गुरौ शुक्रयुते च
<>केन्द्रे खोच्चस्थिते तादृशतोयपूतः । माने धने शुक्रयुते
<>सजीवे केन्द्रोच्चगे तादृशतोयपूतः । बुधे व्यये वा यदि वा
<>तदीशे स्वोच्चान्विते तादृशपुष्पभाक् स्यात् । चन्द्रे तृतीये
<>जलराशियुक्ते सौम्यान्विते तादृशपुष्पभाक् स्यात् । शुभे-
<>श्वरे केन्द्रयुते जलर्क्षे सौम्येक्षिते तादृशतोयपूतः । बुधे
<>सजीवे यदि वा सभौमे प्राकारकृन्मण्डपगोपुरादीन् ।
<>मानस्थिते तद्गृहनाथयुक्ते करोति जीर्णोद्धरणादि
<>तत्र । करोति कूपादितटागभूमिं कर्मेश्वरे गोपुरभागयुक्ते ।
<>मृद्वंशके वा शुभदृष्टियुक्तभाग्येश्वरेणापि निरीक्षिते वा ।
<>चन्द्रात्मजे कर्मगते तदीशे भाग्यस्थिते पापविवर्जिते-
<>ऽस्मिन् । सौम्येक्षिते शोभनभावयुक्ते यज्ञस्य कर्त्ता स
<>भवेत् तदानीम् । कर्माधिपेऽस्मिन् यदि सोमपुत्रे स्वोच्च-
<>स्थिते वा यदि धर्मराशौ । विवर्जितः स्याच्छिखिराहु-
<>पापैर्यज्ञस्य कर्त्ता स भवेत्तदानीम् । कर्माधिपे स्वोच्चगते
<>सपापे नीचांशगे नाशगतेऽपि तस्मिन् । विघ्नो भवत्येव
<>मखस्य तस्य क्रूरादिषष्ठांशगतेऽपि चैवम् । तुङ्गस्थिते
<>सोमसुते तदीशे स्वोच्चान्विते सोमसुतेन दृष्टे । शुभे-
<>क्षिते वा सबुधे स्वराशौ यज्ञस्य कर्त्ता स भवेत्तदानीम् ।
<>आज्ञास्थानाधिपे सौम्ये शुभदृष्टियुतेऽपि वा । शोभनांश-
[Page3481-a+ 38]
<>गते वापि जातस्त्वाज्ञाधिपो भवेत् । आज्ञास्थानगते सूर्ये
<>भूमिपुत्रेऽथ वा युते । केन्द्रान्विते तदीशेऽपि क्रूरामाज्ञां
<>करोति सः । आज्ञाधिपे मन्दयुते रन्ध्रनाथेन संयुते ।
<>क्रूरांशे केन्द्रराशौ वा क्रूरामाज्ञां करोति सः । माना-
<>धिपे केन्द्रयुते शुभयुक्तेक्षितेऽपि वा । क्रूरषष्ठांश-
<>संयुक्ते सौम्यामाज्ञां करोति सः । राहुमन्दयुते माने
<>रन्ध्रे राहौ ध्वजेऽपि वा । नीचस्थे धर्मभावेशे क्रूरा-
<>माज्ञां करोति सः । शशाङ्के कर्किसंयुक्ते गुरुशुक्रनिरी-
<>क्षिते । पारावतादिभागस्थे सत्कीर्त्तिसहितो भवेत् ।
<>तदीशे शुभसंयुक्ते शुभमध्यगतेऽपि वा । शुभग्रहाणा-
<>संशे वा सत्कीर्त्तिरहितो भवेत् । कान्तिस्थानाधिपे
<>सौम्ये स्वोच्चमित्रस्ववर्गगे । सौम्यषष्ठांशके वापि सत्-
<>कीर्त्तिसहितो भवेत् । तदीशे देवलोकस्थे सिंहांशे शुभ-
<>नायके । बलपूर्णे विलग्नेशे सत्कीर्त्तिसहितो भवेत् ।
<>पापग्रहाणां सम्बन्धे माननाथे बलक्षये । क्रूरषष्ठां-
<>शसंयुक्ते सत्कीर्त्तिसहितो भवेत् । अपकीर्त्तियुतो जातः
<>कर्मस्थे च रवौ शनौ । पापांशके पापदृष्टे पापमध्य-
<>गतेऽपि तत् । शुभग्रहाणां सम्बन्धे मानतन्नायकेऽपि
<>वा । स्वोच्चे वा स्वगृहे वापि जातो मानी दृढव्रतः ।
<>इङ्गितज्ञोऽपि मानी स्यान्माने जीवेऽथ वा शुभे । तदीशे
<>शुभसम्बद्धे शुभमध्यगतेऽपि वा । पापे माने पापदृष्टे
<>तदीशे नीचराशिगे । पापराश्यंशके वापि मानहीनो
<>भवेन्नरः । मानाधिपे चरांशस्थे सञ्चारसहितो भवेत् ।
<>स्थिरांशस्थैर्य्यमुद्दिष्टं मृगयात्र द्विदेहगे । षष्ठेशे कर्म-
<>राशिस्थे कर्मेशे मन्दसंयुते । केन्द्रत्रिकोणगे वापि दासी
<>दासान् विनिर्दिशेत् । कर्माधिपस्थांशपतौ शनिसम्बन्ध-
<>संयुते । षष्ठाधिपस्य सम्बन्धे बहुदासान् विनिर्दिशेत् ।
<>शुभग्रहेण संदृष्टे कर्मराशौ तदीश्वरे । भानुपुत्रेण वा
<>युक्ते बहुदामान् विनिर्दिशेत् । कर्मनाथेन वा भुक्ति-
<>प्रश्ने पूर्तिं विनिर्दिशेत् । तत्र पापसमायोगे जानुदौर्व-
<>ल्यमादिशेत्” ।
<P>वर्षलग्नात् दशमभावफलादिकं नील० ता० उक्तं यथा
<P>“सबलेऽव्दपतौ खस्थे राज्यार्थसुखकीर्त्तयः । स्था-
<>नान्तराप्तिरन्यस्मिन् केन्द्रे गृहसुखाप्तयः । इत्थं
<>वली रविः खस्थः पूर्वार्जितपदाप्तिकृत् । एकादशेऽस्मिन्
<>सख्यं स्यान्नृपामात्यगुणोत्तमैः । रविस्थानेन्थिहा लग्ने
<>स्वे वा राज्याप्तिसौख्यदा । नीचेऽर्के पापसंयुक्ते भूपा-
<>द्बन्धवध दिशेत् । सिंहे रविर्बली खस्थः स्थानलाभनृपा-
[Page3481-b+ 38]
<>श्रय० । स्थानान्तराधिकाराप्तिः इन्दुः सारपदे बली ।
<>खेशलग्नेशवर्षेशेत्थशालो राज्यदायकः । वर्षेशे राज्य-
<>सहमेऽर्केत्थणाले महान्नृपः । शनिस्थाने कुजः पश्यन्
<>मुथहां पापकृन्मतः । नृपभीतिं वित्तनाशं दद्याद्दशमगो
<>यदि । ईदृशे त्रिनवस्थेऽस्मिन् दग्धे नष्टेऽघसञ्चयः ।
<>मन्दोऽव्दपोऽधिकारी त्रिधर्मगे धर्मवृद्धिदः । तस्मिन्
<>दग्धेऽपि नष्टे च पापकृद्धर्मनिन्दकः । ईदृशीदृक्फलं
<>सूर्य्ये गुरावित्थं नयार्थभाक् । तत्रस्था सुस्थहा पुण्या-
<>गमपापं खलाश्रयात् । सूतौ खेशे रवौ खस्थे वर्षे-
<>मुथशिलं यदि । लग्नाधिपेन राज्याप्तिरुक्ता वीर्य्यानुमा-
<>नतः । घर्मकर्माधिपौ दग्धौ धर्मराज्यक्षयावहौ” ।
<LEND>
