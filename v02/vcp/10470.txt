<L>10470<pc>1438,a<k1>ऋतुग्रह<k2>ऋतुग्रह
ऋतुग्रह¦ पु० ऋतूनां ग्रहः पात्रभेदग्रहणं यत्र । यागभेदे
तत्परपाटी कात्या० ९, १२ अ० दर्शिता यथा “उपविष्टेऽ-
च्छावाके” इत्युपक्रन्य । “ऋतुग्रहैश्चरतः” १ सृ० । “अच्छा-
वाके सदः प्रविश्य स्वस्य धिष्ण्यस्य पश्चादुपविष्टे सत्य-
ध्वर्य्युप्रतिपस्थातारौ ऋतुग्र हैश्चरतः । अत्रेडाभक्षणे
पत्नीयजमानाभ्यामृत्विग्भिश्चाशने च कृते मार्ज्जनभागप-
रिहरणवाजिनयागप्रणीताविमोकराक्षसभागभागावेक्षणभा-
गप्राशनानि कर्त्तव्यानि तत ॠतुग्रहप्रचारः । अथ “ऋतु-
ग्रहप्रचारस्य विधिमुपदिशति” कर्कः । “द्रोणकलशादुपयाम-
गृहीतोऽसि मधवे त्वेति द्वादशप्रतिमन्त्रम्” २ सू० । “ऋ-
तुग्रहान् गृह्णीतः द्रोणकलशादिति नियमाथमुक्तम् ।
मन्त्रविभागमाह” कर्कः “अध्वर्य्योः पूर्वः” ३ सू० । पूर्वोमन्त्रः ।
षणां मन्त्रयुग्मानां पूर्वोमन्त्रोऽध्वर्योः स्यात्” कर्कः ।
“उत्तर उत्तरः प्रतिप्रस्थातुः” ४ सू० । “युगपत्प्रथमौ
गृह्णीतः” ५ सू० । “उत्तमौ च” ६ सू० । “व्यत्यासम्” ७ सू०
[Page1438-b+ 38]
“मध्ये न युगपत् प्रचरणं च सर्वेषाम्” ८ सू० ।
“सर्वेषाम् द्वादशानामप्यृतुग्रहाणां प्रचरणं यांगानुष्ठानं
चकारात् व्यात्यासं व्यात्यासेनैव पूर्व्वमध्वर्य्योः ततः प्रतिप्र-
स्थातुः । पुनरध्वर्य्यो पुनःप्रतिप्रस्थातुरित्येवं सर्वेषामपि ।
स व्यत्यासः कथं कर्त्तव्य इत्यपेक्षायामाह । “निष्क्रामत्येकः
प्रविशतीतरः” ९ सू० । “हविर्धानमध्यात् अपरोहवि-
धानं प्रविशति” कर्कः । “उत्तरौत्तरः प्रतिप्रस्थाता पर-
कालत्वात्” १० सू० । अत्र ग्रहणे प्रचरणे च देशतः
कालतश्च प्रतिप्रस्थाता उत्तरो भवेत् कुतः अपरकाल-
त्वात् प्रतिप्रस्थातृमन्त्राणां पश्चात्कालीनत्वात् परकाल-
त्वादिति केचित् स एवार्थोऽस्मिन्नपि पाठे “उभयतोऽध्व-
र्य्युपात्रेण परिप्रगृह्णाति” ११ सू० । उभयत इति “स वै
हविर्धानान्निष्क्रामन्तं हविर्धाने प्रविशन्तं चाध्वर्य्युं
प्रतिप्रस्थाता पात्रेण परि गृह्णाति अव्यवायार्थं पात्रम
ध्वर्योर्दक्षिणतोहरति स्वयमुत्तरतो यातीत्यर्थः मानवे
“हुत्वा गृहीत्वा च प्रतिप्रस्थाता दक्षिणेनाध्वर्युमभिप्रयम्य
पात्रं हरति नान्योऽन्यमभि प्रपद्येते शेषे पूर्वस्योत्तर-
मभि परिगृह्णीतः” इति काठके “प्रपद्यमानः प्रतिप्रस्थाता
दक्षिणेनाध्वर्योः पात्रं हरेदुत्तर एव सञ्चरेदिति” कर्कः ।
“सर्वहुताः प्रागुत्तमाभ्याम्” १२ सू० । “उत्तमाभ्यामे-
कादशद्वादशाभ्यां प्राग्ये दश ऋतुग्रहाः ते सर्वहुताः
कार्याः सकृदव सर्वं होतव्यम् अनुवषट्कारोऽपि न
भवति” कर्कः । “ऋतुनेति षट् प्रेष्यतः” १३ सू० । “आ-
द्येषु षट्सु ऋतुग्रहयागेषु ऋतुना प्रेष्येत्येव मैत्रावरुणं
प्रेष्यतः” कर्कः । ‘ऋतुभिरिति चतुरः पात्रमुखे विपर्यस्य’
१४ सू० । “ततः पात्रमुखयोर्विपर्यासं कृत्वा सप्तमाष्टमन-
वमदशमेष्वृतुग्रहयागेषु ऋतुभिः प्रेष्येत्येवं प्रशास्तार
प्रेष्यतः मानवे “ऋतुना प्रेष्येति षड्भिः प्रचरतो यतो
हुतम् । ततः पात्रे गृहीत्वा ऋतुभिः प्रेष्येति चतुर्भि-
र्यथादितस्तथा गृहीत्वा ऋतुना प्रेष्येति द्वाभ्यामिति”
अतश्च षण्णामग्रेण होमः । ततश्चतुर्णां पात्रमूलेन होमो
ऽग्रं हस्ते गृहीत्वा उत्तमयोः पुनरग्रेणैव ग्रहण
मपि पात्रमुखयोर्विपर्यस्यैव कार्यम्” कर्कः । “षद्धदुत्तमौ”
१५ सू० “उत्तमावेकादशद्वादशावृतुग्रहौ षद्धत् प्रचरतः तेन
पात्रयोरग्रेण होमः ऋतुना प्रेप्येति चेत्येतद्वतिना
गृह्यते क पुनर्मन्त्रार्थः ऋतुना इत्येवं रूपां तृतीयैक-
वचनान्तर्तुशब्दयुक्तां याज्यां प्रेष्येत्यर्थः ऋतुनेत्येतत्पद
युक्तेन प्रैषेण वा एवमृतुभिः प्रेष्येन्यत्रापि” कर्कः । “य-
[Page1439-a+ 38]
जमानः प्रेषितो होतरेतद्यजेति ब्रूयात्” १६ सू० ।
“द्वादशे ऋतुग्रहे गृहपते । यजेत्येवं प्रशास्त्रा प्रेषितो
यजमानः होतरेतद्यजेति एवं ब्रूयात् ततस्तां यजमान-
याज्यां होता ब्रूयात्” कर्कः । “अध्वर्यू च” १७ सू०
“एकादशे ऋतुग्रहे प्रशास्त्रा अध्वर्यू यजतमित्येवं प्रेषि-
तावध्वर्यू होतरेतद्यजेति एवं ब्रूयाताम् ततश्च तद्या-
ज्यामपि होतैव ब्रूयात् । शाखान्तरे तु विकल्पेन होतुः
प्रेषणं खयं वा याज्यापठनमित्येवमुक्तमस्ति । मानवे
“एकादशे प्रैषेऽध्यर्यू यजतमित्युक्ते तयोरन्यतरो मध्य-
मस्य परिधेः पश्चादुपविश्य ये यजामहेऽश्विनावध्वर्यू आ-
ध्वर्यवादृतुना सोमं पिबतां वौषडिति प्रैषेण यजेदथ
चेदृचा । ये यजामहेऽश्विना पिबतं मधु दीद्यग्नी शुचि
घ्रत ऋतुना यज्ञवाहसा वौषडित्यनवानं यजेति होत-
रेतद्यजेति वा न पेष्यत्युत्तमे प्रैषे यजमानस्ययाज्यानि
प्रैषो वेति” काठके विशेषः “द्वारे हविर्धानस्योपविश्याध्वर्यू-
यजतमित्युक्तेऽश्विनावध्वर्यू यजतम् आध्वर्यवादृतुना सोनं
पिवतमिति होतारं वा प्रेष्येद्धोतरेतद्यजेति यद्यध्व-
र्युर्वजेतोन्नेता ग्रहेण चरेदिति” कर्कः । “त्रयोदशं गृह्णी-
यादिच्छन्नुपयामगृहीतोऽस्यंहसस्पतये त्वेति” १८ सू० ।
शत० ब्रा० ४, ३, १, ३, द्वादशादिग्रहग्रहणे हेतुर्दर्शितो
यथा “सन्नेऽच्छावाके । ऋतुग्रहैश्चरति तद्यत् सन्नेऽच्छावाक
ऋतुग्रहैश्चरति मिथुनं वा अच्छावाक ऐन्द्राग्नोह्यच्छावाको
द्वौ हीन्द्राग्नी द्वन्द्वं हि मिथुनं प्रजननं स एतस्मान्मिथु-
नात् प्रजननादृतूत् संवत्सरं प्रजनयति यद्धेव
सन्नेऽच्छावाके ऋतुग्रहैश्चरति सर्वं वा ऋतवः संवत्-
सरः सर्वमेवैतत् प्रजनयति तस्मात् सन्नेऽच्छावाक ऋतु-
ग्रहैश्चरति तान्वै द्वादश गृह्णीयात् । द्वादश वै मासाः सं-
वत्सरस्य तस्माद्द्वादश मासा इति द्वादश त्वेव गृह्णीया
देषैव सम्पत् । द्रोणकलशाद् गृह्णीयात् प्रजापतिर्वै द्रो-
णकलशः स एतस्मात् प्रजापतेरृतूत् संवत्सरं प्रजन-
यति उभयतोमुखाभ्यां पात्राभ्यां गृह्णाति । कुतस्तयो-
रन्तोये उभयतोमुखे तस्मादयमनन्तः संवत्सरः परिप्लवते
तं गृहात्वा न सादयति तस्मादयमसन्नः संवत्सरः नानु-
वाक्यमन्वाह । ह्वयति वाऽनुवाक्यया गतोह्येवायमृतुर्यदि
दिवा यदि नक्तं नानुवषट्करोति नेदृतूनपवृणजा इति
सहैव प्रथमौ ग्रहौ गृह्णीतः सहोत्तमाविदमेवैतत् सर्वं
संवत्सरेण परिगृह्णीतस्तदिदं सर्वं संवत्सरेण परिगृही-
तम् । निरेवान्यतरः क्रामति प्रान्यतरः पद्यते तस्मा-
[Page1439-b+ 38]
दिमेऽन्वञ्चोमासा यन्त्यथ यदुभौ वा सह निष्क्रामेतामुभौ
षा सह प्रपद्येयातां पृथगुहैवेममासा ईयुस्तस्मान्निरेवा-
न्यतरः क्रामति प्रान्यतरः पद्यते । तौ वा ऋतुनेति षट्
प्रचरतः । तद्देवाऽहरसृजन्तर्त्तुभिरिति चतुस्तद्रात्रिमसृ-
जन्त स यद्धैतावदेवाभविष्यद्रात्रिर्हैवाभविष्यन्न व्ययवत्-
स्यत् तौ वा ऋतुनेत्युपरिष्टाद्द्विश्चरतः । तद्देवाः पर
स्तादहरददुस्तस्मादिदमद्याहरथ श्वोऽहर्भविता । ऋतुनेति
वै देवाः मनुष्यानसृजन्तऽर्त्तुभिरिति पशून्त्स यत् तन्म-
ध्ये येन पशूनसृजन्त तस्मादिमे पशव उभयतः परि-
गृहीतावशमुपेता मनुष्याणाम् । तौ वा ऋतुनेति षट्
प्रचर्य्य इतरथा पात्रे विपर्य्यस्येते ऋतुभिरिति चतुश्चरि-
त्वेतरथा पात्रे विपर्य्यस्येते अन्यतरत एव तद्देवा
अहरसृजन्तान्यतरतोरात्रिमन्यतरतएव तद्देवामनुष्यानसृ-
जन्तान्यतरतः पशून् । अथातोगृह्णात्येव उपयामगृती-
तोऽसि मधवे त्वेत्येवाध्वर्य्युर्गृह्णात्युपयामगृहीतो-
ऽसि माधवाय त्वेति प्रतिप्रस्थातैतावेव वासन्तिकौ
स यद्वसन्त ओषधयो जायन्ते वनस्पतयः पव्यन्ते
तेनोहैतौ मधुश्च नाधवश्च । उपयामगृहीतोऽसि शुक्राय
त्वेत्येवाध्वर्य्युर्गृह्णात्युपयामगृहीतोऽसि शुचये त्वेति
प्रतिप्रस्थातैतावेव ग्रैष्मौ स यदेतयोर्बलिष्ठं तपति
तेन हैतौ शुक्रश्च शुचिश्च । उपयामगृहीतोऽसि न
भसे त्वेत्येवाध्वर्य्युर्गृह्णात्युपयामगृहीतोऽसि नमस्याय-
त्वेति प्रतिप्रस्थातैतावेव वार्षिकावमुतो वै दिवोवर्षति
तेनोहैतौ नभश्च नभस्यश्च । उपयामगृहीतोऽसि
इषे त्वेत्येवाध्वर्य्युर्गृह्णात्युपयामगृहीतोऽस्यूर्जे त्वेति प्रति-
प्रस्थातैतावेव शारदौ स यच्छरद्यूर्ग्रस ओषधयः प-
च्यन्ते तेनोहैताविषश्चोर्जश्च । उपयामगृहीतोऽसि सहसे
त्वेत्येवाध्वर्य्युर्गृह्णात्युपयामगृहीतोऽसि सहस्याय
त्वेति प्रतिप्रस्थातैतावेव हैमन्तिकौ स यद्धेमन्त इमाः
प्रजाः सहसेव स्वं वशमुपनयते तेनोहैतौ सहश्च सह-
स्यश्च । उपयामगृहीतोऽसि तपसे त्वेत्येवाध्वर्य्युर्गृह्णात्यु-
पयामगृहीतोऽसि तपस्याय त्वेति प्रतिप्रस्थातैतावेव शै-
शिरौ स यदेतयोर्वलिष्ठंश्यायति तेनोहैतौ तपश्च तप-
स्यश्च । उपयामगृहीतोऽसि अंहसस्पतये त्वेति त्रयोदशं
ग्रहं गृह्णाति यदि त्रयोदशं गृह्णीयादथ प्रतिप्रस्थाता-
ध्वर्य्योः पात्रे संस्रवमवन यत्यध्यर्युर्वा प्रतिप्रस्थातुः पात्रे
संस्रमवनयत्याहरति भक्षम् । अथ प्रतिप्रस्थाता भक्षितेन
पात्रेण ऐन्द्राग्नं ग्रहं गृह्णाति तद्यदभक्षितेन पात्रे-
[Page1440-a+ 38]
णैन्द्राग्नं ग्रहं गृह्णाति न वा ऋतुग्रहाणामनु वषट्कु-
र्व्वन्त्येतेभ्यो वा ऐन्द्राग्नं ग्रहं ग्रहीप्यन् भवति
तदास्यैन्द्राग्नेनैवानुवषट्कृता भवन्ति यद्धैवैन्द्राग्नं ग्रहं
गृह्णाति सर्वं वा इदं प्राजीजनद्य ऋतुग्र हानग्रहीत्स
इदं सर्वं प्रजनय्येदमेवैतत् सर्वं प्राणोदानयोः प्रति-
ष्ठापयति तदिदं सर्वं प्राणोदानयोः प्रतिष्ठितमिन्द्राग्नी
हि प्राणोदानाविमे हि द्यावापृथवी प्राणोदानावनयो-
र्हीदं सर्वं प्रतिष्ठितम् । यद्धेवैन्द्राग्नं ग्रहं गृह्णाति ।
सर्वं वा इदं प्राजीजनद्य ऋतुग्रहानग्रहीत्स इदं
सर्वं प्रजनय्यास्मिन्नेवैतत् सर्व्वस्मिन् प्राणोदानौ दधाति
ताविमावस्मिन् त्सर्व्वस्मिन् प्राणोदानौ हितौ । अथातो
गृह्णात्येव । इन्द्राग्नी आगतं सुतं गीर्भिर्न्नभोवरेण्यम् ।
अस्य पातं धियेषिता । उपयामगृहीतोऽसीन्द्राग्नि-
भ्यां त्वैष ते यो निरिन्द्राग्निभ्यां त्वेति सादयतीन्द्रा-
ग्निभ्यां ह्येनं गृह्णाति । अथ वैश्वदेवग्रहं गृह्णाति । सर्वं
वा इदं प्राजीजनद्य ऋतुग्रहानग्रहीत्स यद्ध्वैतावदेवा
भविष्यन्न प्राजनिष्यन्त । अथ यद्वैश्वदेवं ग्रहं गृह्णाति ।
इदमेवैतत् सर्व्वमिमाः प्रजा यथायथं व्यवसृजति तस्मा-
दिमाः प्रजाः पुनरभ्यावर्त्तं प्रजायन्ते शुक्रपात्रेण
गृह्णात्येष वै शुक्रो य एष तपति तस्य ये रश्मयस्ते विश्वे
देवास्तस्माच्छुक्रपात्रेण गृह्णाति । अथातोगृह्णात्येव औ
मासश्चर्षणीर्धृतो विश्वे देवास आगत । दाश्वासौ दाशुषः
सुतम् उपयामगृहीतोऽसि विश्वेभ्यस्त्वा देवेभ्य एष ते
योनिर्विश्वेभ्यस्त्वा देवेभ्य इति सादयति विश्वेभ्यो ह्येनं
देवेभ्यो गृह्णाति” ।
<LEND>
