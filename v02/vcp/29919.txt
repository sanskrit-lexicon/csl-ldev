<L>29919<pc>4173,a<k1>न्युङ्ख<k2>न्यु(न्यू)ङ्ख
न्यु(न्यू)ङ्ख¦ नि + उङ्ख घञ् पृषो० वा दीर्घः । १ ऋग्भेदे गीतिषु
उदात्तानुदात्तरूपेषु षोडशसु ओकारेषु तत्र त्रयः प्लुताः
त्रयोदश अर्द्धौकारा इत्येवं षोडश ओकाराः तत्प्र-
कारादिः आश्व० श्रौ० ७११ प्रथमादिसूत्रेषूक्तो यथा
“चतुर्थेऽहनि यत् प्रातरनुवाकं प्रतिपद्यर्धर्चाद्योर्न्युङ्खः”
१ सू० “पार्ष्टिके चतुर्थेऽहनि यत् प्रातरनुवाकं तस्या-
द्याया ऋचोयावर्धर्चयोरादी तयोन्युङ्खो भवति ।
अहरधिकारे पुनेरहनीतिवचनम् अहर्धर्मोऽयं न्युङ्ख
इति प्रदर्शनार्थम् । तेनात्र यान्युङ्खभाज ऋचस्तासा-
सन्यत्र वचनादृते त्युङ्खो न भवति नारा० वृ० “द्वितीयं
[Page4173-b+ 38]
स्वरमोकारत्रिमात्रमुदात्तन्त्रिः” २ सू० “इदानीं न्युङ्खस्य
लक्षणमुच्यते तयोरर्धर्चयोर्यो द्वितीयः स्वरः संहिता-
वस्थायान्तमोकारं त्रिमात्रं कृत्वा त्रिः ब्रूयात् पच्छो-
ऽर्धर्चशः कृच्छ्रश इति सर्वत्र शंसनविधानात् । संहिताव-
स्थायामेव मन्त्राणां शंसनमुक्त भवति । अत्र संहिताव-
स्थायामेवमित्युक्तम् । पूर्वसूत्रेऽर्धचांद्योरित्याद्ययोर-
क्षरयोर्न्युङ्खो विहितः इह तु द्वितीययोर्विधीयते कथ-
मनयोः सम्बन्ध इति पूर्वसूत्रस्यायमभिप्रायः ब्राह्मणोक्तो
थो न्युङ्खविधिरेकाक्षरद्व्यक्षरत्र्यक्षरचतुरक्षरैरिति सो-
ऽयमर्धर्चाद्योरित्यनेन सूचितो भवति । यस्तु खलु
पक्षस्तत्रैव सिद्धान्तितः तस्मात् द्व्यक्षरेणैव न्युङ्खयेत्
इति तमेव पक्षमङ्गीछत्येदानीं न्युङ्खो विधीयते द्वितीयं
स्वरम् इत्यादिना” नारा० वृ० । “तस्य तस्य चोपरि-
ष्टादपरिमितान् पञ्च वार्धौकाराननुदात्तान्” ३ सू० “तस्य
तस्यौकारस्योपरिष्टादर्धौकाराननुदात्तानपरिमितान् त्रोन्
चतुरः पञ्च वा ब्रूयात् । यत्र सङ्ख्याविशेषनिर्दि-
ष्टस्यापरिमितशब्द ब्रवीति तत्र निर्दिष्टसङ्ख्याविशेषा-
दुपरिष्टादपरिमितशब्दार्थो ग्रहीतव्यः । यत्र पुनरु-
परिष्टात् संख्याविशेषोन निर्दिष्टस्तत्र प्रागेव संख्यावि-
शेषात् बहुत्वे सत्येवानियता ग्रहीतव्येति सिद्धम् ।
अर्धश्चासौ ओकारश्चार्धौकार इति कर्मधारयः” नारा० वृ० ।
“उत्तमस्य तु त्रीन्” ४ सू० “उत्तमस्यौकारस्योपरिष्टात्
त्रीनेवार्धौकारान् ब्रूयात्” नारा० वृ० । “पूर्वमक्षरं निह-
न्यते न्युङ्ख्यमाने” ५ सू० “निहन्यत इत्यनुदात्तीक्रियत
इत्यर्थः । न्युङ्खाधिकारे पुनर्न्युङ्ख्यमान इति वचन
प्रथमे द्वितीये तृतीये चतुर्थे वाक्षरे न्युङ्ख्यमानेऽपि तस्मात्
पूर्वमक्षरं न निहन्यत इत्येवमर्थम्” नारा० वृ० । “तदपि
निदर्शनायोदाहरिष्यामः” ६ सू० “उक्तलक्षणस्यापि
न्युङ्खस्यार्धौकारस्वरूपस्यालौकिकत्वादन्यदप्येवं जाती-
यकं सन्देहं व्यबर्त्तयितुं निदर्शनं क्रियते” नारा० वृ० ।
“आपो ३ उउउउउ ओ ३ उउउउउ ओ ३ उउउ श्च स्थः स्वपस्य
पत्नीः सरस्वती तद्गृणते । वयोधो ३ मापो २” ७ सू० “आपो ३
प्लुतः रायो ३ प्लुतः वयोधो ३ मापो ३ प्लुत इत्येवं न्युङ्खस्य
पुनरावृत्तिप्रदर्शनं प्रत्यावृत्ति न्युङ्खप्रापणार्थम् । अयमेव
पाठः अवच्छिन्नसम्प्रदायागतः । यस्तु पुनःसंहितानुरू-
मेण पाठः स प्रमादकृतत्वात् त्यक्तव्यः” नारा० वृ० । अत्र
प्लुतस्य ओकारत्रयस्य उपरिशिष्टात् पञ्च पञ्च च अर्द्धो-
कारा एव बोध्या उकाराकारेण ये दर्शितास्ते अर्द्धौ-
[Page4174-a+ 38]
कारा इति बोध्यम् “यज्ञकर्मण्यजपन्युङ्खसमासु” व्य०
“यज्ञक्रियायां मन्त्रएकश्रुतिः स्याज्जपादीन्वर्ज्जयित्वा
“अग्निर्मूर्द्ध्वादिवः ककुत्” । यज्ञेति किम्? स्वाध्याय-
काले त्रैस्वर्य्यमेव । अजपेति किम्? ममाग्ने! वर्चो
विहवेष्वस्तु । जपोनाम उपांशुप्रयोगः यथा जले
निमग्नस्य । न्युङ्खानाम षोडश ओकाराः गीतिषु समा-
ख्याः” सि० कौ० कात्या० श्रौ० भाष्यादौ द्वादश ओकारा
दीर्घमध्या न्यूङ्खतया उक्ता यथा
“एकर्श्रुतिर्दूरात् सम्बुद्धौ यज्ञकर्मणि सुब्रह्मण्यासामजप
न्यूङ्खयाजमानवर्जम्” कात्या० श्रौ० १ । ८ । १९ “एकश्रुति-
र्दूरात्सम्बुद्धावित्यनुवर्त्तमाने यज्ञकर्मणि मन्त्राणामेकश्रु-
तिर्भवति न केनचित् स्वरेण प्रयोगः किं सर्वत्र सुब्रह्म-
ण्यासामजपन्यूङ्खयाजमानवर्जम् । एतानि वर्जयित्वा
अन्येषु मन्त्रेष्वेकश्रुतिर्भवति । सुब्रह्मण्योऽमिन्द्रागच्छे-
त्यादिर्निगदः सुब्रह्मण्या सामानि उङ्कातृभिर्यज्ञे गीय-
मानानि । जपाश्च धूरसि इन्द्रस्य बाहुरसि मयिदित्याद्या
जपतीति शब्देन चोदिता मन्त्राः । न्यूङ्खास्तु पृष्ठ्ये
प्रडहे होतृवेदे प्रसिद्धा ओकारा द्वादश पिबा सोममि-
न्द्र मन्दतु त्वा यं तो ओ ओ ओ ३ ओ ओ ओ ३ ओ
ओ ओ ओ ३ सुषाव । हर्य्यश्वाद्रिरित्यादयः । याजमानं
च सर्वं विष्णुक्रमादिक्रम् । तत्सम्बन्धिनो ये मन्त्रा-
दिवि विष्णुरित्याद्याः अथ वा यजमानस्येमे याजमानाः
एषु सुब्रह्मण्यादिषु याजमानान्तेषु यथा प्राप्तएव संहिता
स्वरो भवति नैकश्रुतिः” कर्कः । अनयोः पक्षयोः वेदभे-
दादविरोधः । २ अतिशये ३ मनोहरे त्रि० ।
<LEND>
