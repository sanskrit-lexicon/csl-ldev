<L>9443<pc>1198,a<k1>उपकुर्व्वाण<k2>उपकुर्व्वाण
उपकुर्व्वाण¦ पु० उपकुरुते गुरोर्दक्षिणादानादिना उप + कृ-
शानच् । समावर्त्तनयोग्ये स्वाध्यायग्रहणावधिकब्रह्मचर्य्य-
वति १ व्रह्मचारिणि “न पूर्व्वं गुरवे किञ्चिदुपकुर्वीत धर्म्म-
वित् । स्नास्यंस्तु गुरुणाऽऽज्ञप्तः शक्त्या गुर्व्वर्थमाहरेत्”
मनुना स्नास्यतएव गुरूपकारविधानेन ततः पूर्व्वमु-
पाकारकर्त्तृत्वनिषेधेन चास्यैवोपकर्त्तृत्वात्तथात्वम् । ब्रह्म-
चारी हि द्विविधः नैष्ठिक उपकुर्वाणश्च । यो निरवधि
मरणान्तम् उपनयनादूर्द्ध्व गुरौ वसति स नैष्ठिकः ।
यस्तु स्वाध्यायग्रहणान्तं गुरौवसन् गुरुणानुज्ञातः गुरो-
रुपकारं कृत्वा स्नानगार्हस्थ्य करोति स उप-
कुर्व्वाणः । स्नास्यतो दक्षणा च मनुनोक्ता
यथा “क्षेत्रं हिरण्यं गामश्व छत्रोपानहमासनम् ।
धान्यं शाकञ्च वासांसि गुरवे प्रीतिमावहेत्” । आश्व०
गृ० ३, ८, १, २ तु “अथैतान्युपकल्पयीत समावर्त्त्यमाने
मणिं कुण्डले वस्त्रयुगं छत्रमुपानद्युगं दण्डं स्रजमुन्म-
र्द्दनमनुलेपनमाञ्जनमुष्णीषमित्यात्मने चाचार्य्य च” “य-
द्युभयोर्न विन्देताचार्य्यायैव” । एकादश द्रव्याण्युक्तानि
एतच्चोपलक्षणं गुरोरभिलषितं दद्यादित्यत्रैव तात्पर्य्यम्
अत एव या० स्मृ० “गुरवे तु वरं दत्त्वा स्नायीत तदन-
ज्ञया” तद्वरदानमेवोक्तम् “गुरवे पूर्बोक्ताय वरमभिलषितं
यथाशक्ति दत्त्वा स्नायात् तदशक्तौ तदनुज्ञयाऽदत्त-
वरोऽपि” मिता० । संज्ञाया कन् तत्रैव । “उपकुर्वाण-
कास्तु स्वाध्यायग्रहणार्थाः” छा० उ० भा० । ताच्छील्ये
चानश् । २ उपकारशीले त्रि० ।
<LEND>
