<L>46638<pc>5319,a<k1>सुवर्ण्ण<k2>सुवर्ण्ण
सुवर्ण्ण¦ न० सुष्ठु वर्णोऽस्य । १ स्वनामख्यते धातुभेदे अमरः
२ हरिचन्दने मेदि० । ३ स्वर्णगैरिके रत्नमा० ४ धने हेमच० ।
५ नागकेसरे राजनि० । “कर्षं सुवर्णस्य सुवर्णसंज्ञम्”
इत्युक्ते कर्षमिते ६ काञ्चने पु० लीला० । ७ यज्ञभेदे ८ धुस्तूरे
९ कणगुग्गुलौ च पु० राजनि० । सुष्ठु वर्णो रूपसक्षरं
वास्य । १० सुरूपे ११ सुन्दराक्षरयुक्ते च त्रि० । “न
सुवर्णमयी तनुः परं ननु वागपि तावकी तथा” नैष० ।
१२ कर्षपरिमाणे वैद्यक० ।
अग्निरेतस्शब्दे ५९ पृ० कनकशब्दे च १६४४ पृ०
सुवर्णधातूवपत्तिगुणादिकं दृश्यंम् ।
तव्य शोधनसारणप्रकारादिकं भावप्र० उक्तं यथा
“तत्र पारणाय योग्य सुवर्णमाह “दाहे रक्तं सितंछेदे
निषके कुङ्कुमप्रभम् । तारशुल्वोत्थितं स्निग्धं कोमलं
[Page5319-b+ 38]
गुरु हेम सत्” (सत् उत्तमम्) “छेदे तु कठिनं रूक्षं वि-
वर्णं समलं दलम् । दाहे छेदेऽसितं श्वेतं कषे त्याज्यं
स्फुटं लघु । दलं (दोयत) इति लोके स्फुटं यद् घना-
हतं स्फुटति । शोधनविधिः “पत्तलीकृतपत्राणि हेम्नो
वह्नौ प्रतापयेत् । निषिञ्चेत् तप्ततप्तानि तैले तक्रे च
काञ्जिके । गोमूत्रे च कुलत्थानां कषाये तु त्रिधा त्रिधा ।
एवं हेम्नः परेषःञ्च धातनां शोधनं भवेत्” । अथाशुद्धस्य दोधः
“वलं सवीर्यं हरते नराणां रोगव्रज पोषयतीह काये ।
असौख्यकार्येव सदा सुवर्णमशुद्धमेतन्मरणञ्च कुर्य्यात् ।
स्वर्णस्य मारणविधिः “स्वर्णम्य द्विगुणं सूतमम्लेन सह
मर्दयेत् । तद्गोलकसमं गन्धं निदध्यादधरोत्तरम्” ।
स्वर्णस्य अतितनूकृतपत्रस्य । गन्धम् गन्धकचूर्णम् ।
“गोलकञ्च ततो रुद्ध्वा शरावदृढसपुटे । त्रिंशद्वनो-
पलैर्दद्यात् पुटान्येव चतुर्दंश । निरुत्थं जायते भस्म
गन्धो देयः पुनः पुनः” । रुद्ध्वा सवस्त्रकुट्टितचिक्वण-
मृत्तिकया वनोपलः (गोघठाः इति लोके) निरुत्थं यत्
पुनर्न जीवति । अथान्यप्रकारः “काञ्चने गलिते गन्धं
षोडशांशेन निःक्षिपेत् । चूर्णयित्वा तथाम्लेत घृष्ट्वा-
कृत्वा तु गोलकम् । गोलकेन समं गन्धं दत्त्वा चैवा-
धरोत्तरम् । शरावसंपुटे धृत्वा पुटेत्त्रिंशद् वनोपलैः ।
एवं सप्तपुटैर्हेम निरुत्थं भस्म जायते” । अत्रापि पूर्व-
वद्गन्धः । अन्यच्च “काञ्चनाररसैर्घृष्टा समसूतकगन्धयोः ।
कज्जलीं हेमपत्राणि लेपयेत् समया तया” । समया हेमपत्र
समया “काञ्चनारत्वचः कल्कैर्मूषायुग्नं प्रकल्पयेत् ।
धृत्वा तत्सम्पुटे गोलं मृन्मूषासम्पुटे च तत् । निधाय
सन्धिरोधञ्च कृत्वा संशोव्य गोलकम् । वह्निं खरतरं
कुर्य्यादेवं दत्त्वा पुटत्रयम् । निरुत्थं जायते भस्मसर्वकर्मसु
योजयेत् । काञ्चनारप्रकारेण लाङ्गली हन्ति काञ्चनम्” ।
लाङ्गली (करिहारी) “ज्वालामुखी तथा हन्यात् तथा
हन्ति मनःशिला । शिलासिन्दूरयोश्चूर्णं समयोरर्क-
दुग्धकैः । सप्तघा भावनान् दद्याच्छोषयेच्च पुनः पुनः ।
ततस्तु गलिते हेम्नि कल्कोऽयं दीयते समः । पुनर्द्ध-
मेदतितरां यथा कल्को विलीयते । एवं वेलात्रयं
दद्यात् कलकं हेममृतिर्भवेत्” । एवं मारितस्य सुवर्णस्य
गुणाः “सुवर्णं शीतलं वृष्यं वल्यं गुरु रसायनम् ।
स्वादु तिक्तं च तुवरं पाके च स्वादु पिच्छिलम् । पवित्रं
वृंहणं नेत्र्यं मेधास्मृतिमतिप्रदम् । हृद्यमायुष्कर
कान्तिवाग्विशुद्धिस्थिरत्वकृत् । विषद्वयक्षयोन्मादत्रिदोष-
[Page5320-a+ 38]
ज्वरशोषजित्” । वृष्यं वृषाय कामुकाय हितम् ।
“असम्यङ्मारितं स्वर्णं वलं वीर्यञ्च नाशवेत् । करोति
रोगान्मृत्युञ्च तद्धन्याद् यत्नतस्ततः”
तद्भेदादिकं राजनि० उक्तं यथा
“दाहेऽतिरक्तमथ यच्च सितं छिदायां काश्मीरकान्ति च
विभाति निकाषपट्टे । स्निग्धञ्च गौरवमुपैति च यत्तु-
लायां जानीत देवकनकं मृदु रक्तपीतम् । तत्रैकं रस-
वेधजं तदपरं जातं स्वयंभूमिजं किञ्चान्यद्बहुलोह-
सङ्करभवं चेति त्रिधा काञ्चनम् । तत्राद्यं किल पीतरक्त-
मपर रक्तं ततोऽन्यत् यथा गौराभं तदिति क्रमेण
गदितं स्यात् पूर्वपूर्वोत्तमम्” । तत्र रसवेधजस्य करण-
प्रकारः “आनीय पारदं देवि! स्थापयेत् प्रस्तरोपरि ।
तस्योपरि जपेन्मन्त्रं सर्वबन्धमयात्मकम् । साष्टसहस्रं
देवेशि! प्रजपेत् साधकाग्रणीः । स्वयम्भूपुष्पसंयुक्ते
वस्त्रे चारुणसन्निभे । संस्थाप्य पारदं देवि! मृत्पात्र
युगले शिवे! । पुष्पयुक्तेन सूत्रेण बध्नीयात् बहु-
यत्नतः । मृत्तिकया रजेनैव धान्यस्य परमेश्वरि! ।
लेपयेद्बहुयत्नेन रौद्रे शुष्काणि कारयेत् । पुनश्च लेपये-
द्धीमान् ततो वह्नौ विनिःक्षिपेत् । अष्टमीनवमीरात्रौ
क्षिपेन्नैव सुरेश्वरि! । अथ वा परमेशानि! मृत्पात्रे
स्थापयेद्रसम् । वल्लीरसेन तद्द्रव्यं शोधयेद् बहुयत्नतः ।
घृतनारीरसेनैव तथैव शोधनं चरेत् । एवं कृते तु
गुटिका यदि स्यात् दृढबन्धना । धुस्तूरञ्च समानीय
मध्ये शून्यञ्च कारयेत् । कृष्णाख्यतुलसीयोगे तथा
घृतकुमारिका । एवं कृते वह्नियोगे भस्मसात् जायते
ध्रुवम् । भस्मयागे भवेत् स्वर्णं धनदायाः प्रसादतः ।
विवर्णं जायते द्रव्यं यदि पूजां न चाचरेत्” मातृका
भेदतत्त्रे ५ प० । बहुलोहसङ्करभवस्य करचविधिः गारुडे
१८८ अ० । “सुवर्णकरणं शृणु” इत्युपक्रमे “पीतं धुस्तूर-
पुष्पञ्च सीसकञ्च पलोन्मितम् । पाठालाङ्गलशाखा च मूल-
मावर्त्तनाङ्भवेत्” । सुवर्णं चाम्बौ दह्यमानं न क्षोयते
यथोक्तं याज्ञ० “अग्नौ सुवर्णमक्षीणम्” । कर्षमित-
ब्राह्मणस्वामिककाञ्चनरूपसुवर्णहरणं महापात त् ।
महापातलनिरूपणे पायश्चित्तविवेकः ।
<LEND>
