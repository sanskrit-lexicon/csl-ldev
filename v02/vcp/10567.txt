<L>10567<pc>1456,a<k1>ऋष्यशृङ्ग<k2>ऋष्यशृङ्ग
ऋष्यशृङ्ग¦ पु० ऋष्यस्य मृगभेदस्य शृङ्गमिव शृङ्गमस्य । विभा-
ण्डकमुनिपुत्रे लोमपादराजकन्यायाः शान्तायाः पत्यौ
ऋषिभेदे तस्योत्पत्त्यादि भा० व० ११० अ० उक्तं यथा ।
[Page1456-b+ 38]
“विभाण्डकस्य विप्रर्षेस्तपसा भावितात्मनः । अमोघवी-
र्थ्यस्य सतः प्रजापतिसमद्युतेः । शृणु पुत्रो यथा जात
ऋष्यशृङ्गः प्रतापवान् । महार्हस्य महातेजा बालः स्थवि-
रसम्मतः । महाह्रदं समासाद्य काश्यपस्तपसिस्थितः ।
दीर्घकालं परिश्रान्त ऋषिः स देवसम्मतः । तस्य रेतः
प्रचस्कन्द दृष्ट्वाप्सरसमुर्वशीम् । अप्सूपस्पृशतो राजन्!
मृगी तच्चापिबत्तदा । सह तोयेन तृषिता गर्भिणी चा-
भवत्ततः । सा पुरोक्ता भगवता ब्रह्मणा लोककर्त्तृणा ।
देवकन्या मृगी भूत्वा मुनिं सूय विमोक्ष्यसे । अमोघ-
त्वाद्विधेश्चैव भावित्वाद्दैवनिर्म्मितात् । तस्यां मृग्यां स-
मभवत्तस्य पुत्रो महानृषिः । ऋष्यशृङ्गस्तपोनित्यो वन
एवाभ्यवर्त्तत । तस्यर्षेः शृङ्गं शिरसि राजन्नासीन्महा-
त्मनः । तेनर्ष्यशृङ्ग इत्येवं ततः स प्रथितोऽभवत् । न
तेन दृष्टपूर्व्वोऽन्यः पितुरन्यत्र मानुषः । तस्मात्तस्य मनो
नित्यं ब्रह्मचर्य्येऽभवन्नृप । एतस्मिन्नेव काले तु सखा
दशरथस्य वै । लोमपाद इति ख्यातो अङ्गानामीश्वरोऽ-
भवत् । तेन कामात् कृतं मिथ्या ब्राह्मणस्येति नः
श्रुतम् । स ब्राह्मणैः परित्यक्तस्तदा वै जगतः पतिः ।
पुरोहितापचाराच्च तस्य राज्ञो यदृच्छया । न ववर्ष स-
हस्राक्षस्ततोऽपीड्यन्त वै प्रजाः । स ब्राह्मणान् पर्य्यपृच्छ-
त्तपोयुक्तान्मनीषिणः । प्रवर्षणे सुरेन्द्रस्य समर्थान् पृथी-
वीपते! । कथं प्रवर्षेत् पर्जन्य उपाषः परिदृश्यताम् ।
तमूचुर्नोदितास्तेन स्वमतानि मनीषिणः । तत्र त्वेको
मुनिवरस्तं राजानमुवाच ह । कुपितास्तव राजेन्द्र! ब्रा-
ह्मणां निष्कृतिं चर । ऋष्यशृङ्गं मुनिसुतमानयस्व च
पार्थिव! । वानेयमनभिज्ञञ्च नारीणामार्जवे रतम् ।
स चेदवतरेद्राजन् विषयं ते महातपाः । सद्यः प्रवर्षेत्
पर्जन्य इति मे नात्र संशयः । एतच्छ्रुत्वा वचो राजन्!
कृत्वा निष्कृतिमात्मनः । स गत्वा पुनरागच्छत प्रसन्नेषु
द्विजातिषु । राजानमागतं श्रुत्वा प्रतिसंजहृषुः प्रजाः ।
ततोऽङ्गपतिराहूय सचिबान्मन्त्रकोविदान् । ॠष्यशृङ्गा-
गमे यत्नमकरोन्मन्त्रनिश्चयम् । सोऽध्यगच्छदुपायन्तु तैर-
मात्यैः सहाच्युत! । शास्त्रज्ञैरलमर्थज्ञैर्नीत्यां च परि-
निष्ठितैः । तत आनाययामास वारमुख्या महीपतिः ।
वेश्याः सर्वत्र निष्णातास्ता उवाच स पार्थिवः । ऋष्य-
शृङ्गमृषेः पुत्रमानयध्वमुपायतः । लोभयित्वाभिविश्वास्य
विषयं मम शोभनाः!” ।
ततोवेश्याभिश्छलेन तस्योपहरणमुपवर्ण्य “ततो राजन्!
[Page1457-a+ 38]
क श्यपस्यैकपुत्त्रं प्रवेश्य योगेन विमुच्य नावम् । प्रमो-
दयन्त्यो विविधैरुपायैराजग्मुरङ्गाधिपतेः समीपम् ।
संस्थाप्य तामाश्रमदर्शने तु सन्तारितां नावमथातिशु-
भ्राम् । तीरादुपादाय तथैव चक्रे नाव्याश्रमं नाम वनं
विचित्रम् । अन्तःपुरे तं तु निवेश्य राजा विभाण्ड-
कस्यात्मजमेकपुत्रम् । ददर्श देवं सहसा प्रवृष्टमापूर्य्य मा-
णञ्च जगज्जलेन । स लोमपादः परिपूर्णकामः सुतां
ददावृष्यशृङ्गाय शान्ताम्” अनेनैव याजयित्वा दशरथेन
पुत्रचतुष्टयं लेभे इति कथा रामायाणादिस्थानुसन्धेया
“मान्योमुनिः स्वां पुरमृष्यशृङ्गः” भट्टिः ।
<LEND>
