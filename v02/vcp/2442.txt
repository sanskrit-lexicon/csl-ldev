<L>2442<pc>0215,a<k1>अन्यपूर्व्वा<k2>अन्यपूर्व्वा
अन्यपूर्व्वा¦ स्त्री अन्यः पूर्व्वो यस्याः । पूर्व्वपतिमरणादौ
[Page0215-b+ 38]
<>पश्चात् कृततद्भिन्नपतिकायां पुनर्भूस्त्रियाम् । अन्यपूर्व्वा
<>च सप्तविधाः यथोक्तं नारदेन “परपूर्व्वाः स्त्रियस्त्वन्याः
<>सप्त प्रोक्ता यथाक्रमम् । पुनर्भूस्त्रिबिधा तासां खैरिणी
<>तु चतुर्व्विधा । कन्यैवाक्षतयोनिर्य्या पाणिग्रहण-
<>दूषिता । पुनर्भूः प्रथमा प्रोक्ता पुनःसंस्कारकर्म्मणा ।
<>देशधर्म्मानवेक्ष्य स्त्री गुरुभिर्य्या प्रदीयते । उत्पन्नसाहसान्यस्मै
<>सा द्वितीया प्रकीर्त्तिता” । (उत्पन्नसाहसा उत्पन्नव्यभिचारा) ।
<>“असत्सु देवरेषु स्त्री बान्धवैर्य्या प्रदीयते । सवर्णाय सपि-
<>ण्डाय सा तृतीया प्रकीर्त्तिता” । स्त्री प्रसूताऽप्रसूता वा
<>पत्यावेव तु जीवति । कामार्थमाश्रयेदन्यम्प्रथमा स्वैरिणी
<>तु सा । कौमारम्पतिमुत्सृज्य या त्वन्यं पुरुषं श्रिता ।
<>पुनः पत्युर्गृहं यायात्सा द्वितीया प्रकीर्त्तिता । मृते
<>भर्तरि तु प्राप्तान् देवरादीनपास्य या । उपगच्छेत्परं
<>कामात्सा तृतीया प्रकीर्त्तिता । प्राप्ता देशाद्धनक्रीता
<>क्षुत्पिपासातुरा तु या । तवाहमित्युपगता सा चतुर्थी
<>प्रकीर्त्तिता इति” । अन्या अपि सप्तविधाः कात्यायनेन
<>दर्शिता यथा “सप्त पौनर्भवाः कन्या वर्जनीयाः कुला-
<>धमाः । वाचा दत्ता मनोदत्ता कृतकौतुकमङ्गला । उद-
<>कस्पर्शिता या च या च पाणिगृहीतिका । अग्निं परिगता
<>या च पुनर्भूप्रभवा च या । इत्येताः काश्यपेनोक्ता दहन्ति
<>कुलमग्निवत्” इति । अन्यपूर्व्वावेदनञ्च युगान्तरविषय-
<>मिति माधवाचार्य्यादयः “नष्टे मृते प्रव्रजिते क्लीवे वा
<>पतिते पतौ । पञ्चस्वापत्सु नारीणां पतिरन्योविधीयते
<>पराशरवाक्यस्य तेन युगान्तरविषयकत्वस्य व्यवस्थाप्रनात् ।
<>कलियुगेऽपि तत्कर्त्तव्यतेति आधुनिकामन्यन्ते तत्र बला-
<>बले तत्तद्ग्रन्थे एवावगन्तव्ये । अन्यस्वामिकमात्रेऽपि
<>“मनुप्रभृतिभिर्मान्यैर्भुक्ता यद्यपि राजभिः । तथाप्यनन्य-
<>पूर्व्वेव तस्मिन्नासीत् वसुन्धरेति रघुः । ततः अर्शआदित्वादच्,
<>अन्या पूर्व्वा यस्य वा । तत्परिणेतरि पुनर्भूपतौ पु० ।
<LEND>
