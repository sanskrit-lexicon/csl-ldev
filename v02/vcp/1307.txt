<L>1307<pc>0131,b<k1>अधिमास<k2>अधिमास
अधिमास¦ पु० अधिको रविमासादतिरिक्तः शुक्लप्रतिपदादि-
<>दर्शान्तश्चान्द्रो मासः प्रा० स० । मलमासे “असंक्रान्त-
<>मासोऽधिमासो निरुक्त” इतिस्मृत्युक्तो रविसंक्रान्तिवर्जितो
<>मासोऽघिमासः । तथा हि “मीनादिस्थो रविर्य्येषामारम्भः
<>प्रथमे क्षणे । ते चैत्राद्या” इत्युक्तदिशा मीनस्थे रवौ यस्य
<>चान्द्रमासस्यारम्भः स चैत्रः एवं मेषस्थरवारब्धो वैशाख
[Page0132-a+ 38]
<>इव्येवं स्थिते यस्मिन् चान्द्रमासे रवेः राश्यन्तरसंक्रमो न
<>जातः, तस्य तदुत्तरस्य च चान्द्रमासस्य उभयोर्मेषस्थे रवौ
<>स्वारम्भात् उभयोरपि वैशाखता, तत्राद्योऽधिमासः संक्रा-
<>न्तिहीनत्वात् द्वितीयः शुद्धः इति स्मृतौ प्रसिद्धम् । यथा
<>मलमासतत्त्वे लघुहारीतः ॥ “इन्द्राग्नी यत्र हूयते” इत्युक्त्वा
<>“तमतिक्रम्य तु रविर्यदा गच्छेत् कथञ्चन । आद्योमलिम्लु-
<>चोज्ञेयोद्वितीयः प्रकृतः स्मृतः । तस्मिंस्तु प्रकृते मासि-
<>कुर्य्यात् श्राद्धं यथाविधि । तथैवाभ्युदयं कार्य्यं नित्यमेकं तु
<>मर्वदा” । “यदा तं दर्शान्तमासमतिक्रम्य तत्पूब्बमासा-
<>न्त्यक्षणवृत्तिराशिस्थः सन् सूर्य्योऽतिवाह्य गच्छेत् मासा-
<>न्तरे राश्यन्तरसंयोगं गच्छेत्तदाद्योऽतिक्रान्तोमासोमलिम्लु-
<>चोज्ञेयः” । ज्योतिषे । “अमावास्याद्वयं यत्र रविसंक्रान्तिवर्जि-
<>तम् मलमासः स विंज्ञेयोविष्णुः स्वपिति कर्कटे” । “अमा-
<>वास्याद्वयं अमावास्यान्त्यक्षणद्वयं रविसंक्रान्तिभ्यां क्रियोत्-
<>पत्तिरूपोत्तरसंयोगरूपाभ्यां यथाक्रमं वर्जितं तेन दर्शान्त्य-
<>क्षणद्वययोरेव क्रियोत्पत्त्युत्तरसंयोगाभ्यां यथाक्रमं संयोगे-
<>नाधिमासः । संक्रान्तेरेकक्षणे क्रियोत्पत्तिरपरक्षणे
<>पूर्व्वसंयोगनाशः उत्तरसंयोगोत्पत्तिश्चेति क्षणद्वयवृत्ति-
<>त्वमिति मीमांसकसिद्धान्तात्” । गृह्यपरिशिष्टज्योतिः-
<>पराशरौ । “रविणा लङ्घितोमासश्चान्द्रः ख्यातोमलि-
<>म्लुचः । तत्र यद्विहितं कर्म्म उत्तरे मासि कारयेत्”
<>पराशरः । “पक्षद्वयेऽपि संक्रान्तिर्यदि न स्यात् सिता-
<>सिते । तदा तन्मासविहितमुत्तरे मासि कारयेत्” ।
<>अत्र लङ्घनमसंक्रमणञ्च रवेस्तदा भवति यदा तन्मास
<>तत्पूर्व्वमासान्त्यक्षणयोरेकराश्यवस्थितस्य तन्मासानन्तर-
<>संयोगः, न त्वेकराशिस्थितस्य मासव्यापनमात्रं तथात्वे
<>चतुर्द्दश्यामेकराशौ संक्रान्तस्य प्रतिपत्प्रथमक्षणेऽपरराशौ,
<>तत्परराशौ च द्वितीयायां प्रतिपदि वा रवेः संयोगे-
<>ऽपरस्यापि मलमासता स्यात्” । अतएव ज्योतिषे “अमा-
<>वास्यापरिच्छिन्नं रविसंक्रान्तिवर्ज्जितम् । मलमासं
<>विजानीयाद्गर्हितं सर्वकर्म्मसु । तस्यार्कोदर्शकश्चैकराशौ
<>दर्शद्वयातिगः” । “अत्रैकराशिस्थार्कस्य दर्शद्वयातिगत्व-
<>मुक्तम् । एतच्च पूर्व्वोपदशितयोर्मासयोः पूर्व्वस्यैव सम्म-
<>वति न परस्य” । मलमासकारणन्तु ज्योतिषे । “दिव-
<>सस्य हरत्यर्कः षष्टिभागमृतौ सदा । करोत्येकमह-
<>श्छेदं तथैवैकञ्च चन्द्रमाः । एवमर्द्धतृतीयानामब्दानाम-
<>धिमासकम् । ग्रीष्मे जनयतः पूर्व्वं पञ्चाब्दान्ते तु पश्चि-
<>मम” । “तेन दिवसस्य तिथेः षष्टिभागं दण्डमेकं
[Page0132-b+ 38]
<>रविर्हरति छेदयति उत्तरे छेदमित्यभिधानात् । ततश्च
<>ऋतौ मासद्वये षष्टिनाडीच्छेदादह्नस्तिथेश्छेदमाकर्घणं
<>करोति । एवं चन्द्रोऽपि । एवमित्युक्तक्रमेण वर्षे द्वादश
<>तिथ्यात्मककालाकर्षादर्द्धतृतीयानामन्ते अर्द्धं तृतीयं येषां
<>ते तथा । ग्रीष्मे माधवादिषु षट्केषु पूर्व्वं माधवादित्रिक-
<>पतितं, पञ्चाब्दान्ते तु पश्चिमं श्रावणादित्रिकपतितं मल-
<>मासञ्चन्द्रार्कौ जनयतः” । मिहिरः । “माधवादिषु षट्केषु
<>मासि दर्शद्वयं यदा । द्विराषाढः स विज्ञेयः शेते तु
<>श्रावणेऽच्युतः । “मिथुनोपगतो भानुरमावास्याद्वयं स्पृशेत् ।
<>द्विराषाढः स विज्ञेयोविष्णुः स्वपिति कर्कटे” । “अमावा-
<>स्याद्वयं तदन्त्यक्षणद्वयं स्पृशेत् संयुज्यात् न तन्मध्ये राश्य-
<>न्तरसंयोग इत्यर्थः” । “कन्यासिंहकुलीरेषु यदा दर्शद्वयं
<>भवेत् । आगामिनि तदा वर्षे कुलीरे माधवः स्वपेत्” ।
<>यद्यपि “यां तिथिं समनुप्राप्य तुलां गच्छति भास्करः ।
<>तयैव सर्वसंक्रान्तिर्यावन्मेषं न गच्छति” इति “राजमार्त्त-
<>ण्डवचनात्तुलादिषण्मासे तिथिवृद्ध्यभावाद्वर्षे द्वादशवृद्धि-
<>रनुपपन्ना तथापि “मध्ये विषुवतोर्भानुर्यान्यहानि तु
<>वर्द्धयेत् । तैः सम्भूयाधिकोमासः पतत्येव त्रयोदशः”
<>इति “गृह्यपरिशिष्टवाक्ये विषुवतोर्मेषतुलासंक्रान्त्योर्मध्ये
<>मेषादिषण्मास एव तिथिवृद्धिरुक्ता अहर्गणने मेषा-
<>दिषण्मासे मन्दभुक्त्या सप्तदिनवृद्धिस्तुलादौ शीघ्रभुक्त्या
<>दिनद्वयह्रासः” इति तथा च ज्योतिःशास्त्रम् “मेषादीना-
<>महर्वृन्दं षण्णां सप्ताष्टचन्द्रकम् (१८७) । तुलादीनामष्ट-
<>सप्तचन्द्रकन्तु (१७८) लिखेत् पृथक्” । “चन्द्र एकः “अङ्कस्य
<>वामा गतिः” इत्यङ्कविदां समयात् व्युत्क्रमेणाङ्का बोध्याः ।
<>तेन दिनवृद्धि ५ क्रमसञ्चयाभ्यां ६ मेषादिषट्के एव एका-
<>दशतिथिवृद्धिः” । एवञ्च “गतेऽब्दद्वितये सार्द्धे पञ्चपक्षे
<>दिनद्वये । दिवसस्याष्टमे भागे पतत्येकोऽधिमासकः” । इति
<>“राजमार्त्तण्डोक्तः सप्तदशदिनाधिकाष्टमासाधिकवर्षद्वयेऽधि-
<>मासः । स च सौरे मासि सप्तदशदिनोत्तरं चान्द्रमासलङ्घ-
<>नासम्भवात् सावनमानेन ज्ञेयः इति” । सिद्धान्तशिरोमणौ तु
<>४३२००००००० कल्पप्रमाणवर्षेषु १५९३३०००००
<>एतन्मिता अधिमासाभवन्तीत्युक्तम् यथा “लक्षाहता देव-
<>नवेषुचन्द्राः कल्पेऽधिमासाः कथिताः सुधीभिरिति” ।
<>“अत्रोपपत्तिः प्रकृतास्तावद्रविमासास्तेभ्यश्चान्द्रमासा याव-
<>द्भिरधिकास्तावन्तोऽधिमासा” इति । तदेवाह । “रवेः
<>कोटिनिघ्नाः कृताऽष्टेन्दुवाणाः” ५१८४०००००००
<>“सुराग्न्यब्धिरामेषवो लक्षनिघ्नाः ५३४३३३००००० ।
[Page0133-a+ 38]
<>शाशाङ्कस्य मासाः पृथक् सूर्य्यमासैर्विहीनास्तु कल्पेऽथवा
<>तेऽधिमासाः इति” ॥ इष्टवर्षेअधिमासानयनं तत्रैवोक्तं यथा
<>“कथितकल्पगतार्कसमागणो रविगुणो गतमाससमन्वितः ।
<>खदहनै (३०) र्गुणितस्तिथिसंयुतः पृथगतोऽधिकमाससमा-
<>हतात् (१५९३३०००००) ॥ रविदिना (१५५५२००-
<>००००००) प्तगताधिकमासकैः कृतदिनैः सहितो द्युगणो
<>विधोः” इति । अत्र वासना कल्पगताब्दा द्वादशगुणिता
<>रविमासा जातास्ते चैत्रादिगतचान्द्रतुल्यैः सौरैरेव युता-
<>स्त्रिंशद्गुणा इष्टमासप्रतिपदादिगततिथितुल्यैः सौरैरेव
<>दिनैर्युताः एवन्ते सौरा जातास्तेभ्यः पृथक् स्थितेभ्योऽधि-
<>मासानयनं त्रैराशिकेन, यदि कल्पसौरदिनैः कल्पाधिमासा
<>लभ्यन्ते तदैभिः किमिति फलम् गताधिमासाः । तै र्दिनी-
<>कृतैः पृथक् स्थितः सौराहर्गणसहितश्चान्द्रो भवति यतः
<>सौरचान्द्रान्तरमधिमासदिनान्येव” इति । सूर्य्यसिद्धान्तेऽप्यु-
<>क्तम् । “भवन्ति शशिनो मासाः सूर्य्येन्दु भगणान्तरम् । रवि-
<>मासोनितास्ते तु शेषाः स्युरधिमासकाः” इति ॥ सूर्य्यचन्द्र-
<>भगणयोरन्तरं चन्द्रस्य मासः भवन्ति ते चान्द्रमासा रविमासो
<>निताः सन्तः शेषा अवशिष्टा ये चान्द्रमासास्तेऽधिकमासा एव
<>भवन्ति नान्ये । अनेन चान्द्रत्वमघिमासानां स्पष्टीकृतम् ।
<>अत्रोपपत्तिः । त्रिंशत्तिथ्यात्मकस्य रवीन्दुयुतिकालरूप-
<>दर्शान्तावधेश्चाग्द्रस्य, द्वादशराशिमितेन सूर्य्येन्द्वन्तरेणैव सिद्धिः
<>कथमन्यथा दर्शान्ते जातस्य मन्दशीघ्रयोः सूर्य्येन्द्वोर्योगस्य
<>पुनर्दर्शान्ते सम्भवः । द्वादशराश्यन्तरं त्वेकं भगणान्तरमतो
<>भगणान्तरेण चान्द्रो मासः सिद्धः । सौरमासापेक्षया
<>यदन्तरेण चान्द्रमासानामधिकत्वं त एवाधिमासा इति ।
<LEND>
