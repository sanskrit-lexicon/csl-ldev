<L>11835<pc>1655,a<k1>कपालमोचन<k2>कपालमोचन
कपालमोचन¦ न० कपालं मुच्यतेऽत्र मुच--आधारे ल्युटु ।
काशीस्थे तीर्थभेदे । आमूलं तत्कथा काशीख० ३१ अ० यथा
“पुरा पितामहं विप्र! मेरुशृङ्गे महर्षयः । प्रोचुः प्र-
णम्य लोकेशं किमेकं तत्त्वमव्ययम् । स मायया महेशस्य
मोहितो लोकसम्भवः । अविज्ञाय परं भावमात्मान
प्राह वर्ष्मिणम् । जगद्योनिरहं धाता स्वयम्भूरेक ई-
श्वरः । अनादिमदहं ब्रह्म मामनर्च्य न मुच्यते ।
प्रवर्त्तको हि जगतामहमेव निवर्त्तकः । नान्यो मदधिकः
सत्यं कश्चित् क्वापि सुरोत्तमः । तस्यैवं ब्रुवतोधातुः
क्रतुर्नारायणांशजः । प्रोवाच प्रहसन्वाक्यं रोसताम्र-
विलोचनः । अविज्ञाय परन्तत्त्वं किमेतत् प्रतिपाद्यते ।
अज्ञानं योगयुक्तस्य नचैतदुचितन्तव । अहं कर्त्ता हि
लोकानां यज्ञो नारायणः परः । न मामनादृत्य विधे!
जीवनं जगतामज! । अहमेव परं ज्योतिरहमेव परा-
गतिः । मत्प्रेपितेन भवता सृष्टिरेषा विधीयते । एवं
विप्रकृतौ मोहात् परस्परजयैषिणौ । पप्रच्छतुः प्रमाण-
ज्ञानाम्नायांश्चतुरोऽपि तौ । विधिक्रतू ऊचतुः । वेदाः प्र-
[Page1655-b+ 38]
माणं सर्व्वत्र प्रतिष्ठां परमाश्रिता! । यूयमेव न सन्देहः
किन्तत्त्वं प्रतितिष्टत । श्रुतयऊचुः । यदि मान्यावयन्देवौ!
सृष्टस्थितिकरौ! विभू! । तदा प्रमाणं वक्ष्यामोभवत्सन्दे-
हभेदकम् । इत्युक्तमिदमाकर्ण्य प्रोचतुस्तौ श्रुतीः प्रति ।
युष्मदुक्तं प्रमाणं नौ तत्त्वं तत्सम्यगुच्यताम् । ऋगुवाच ।
यदन्तःस्थानि भूतानि यतः सर्वं प्रवर्त्तते । यदाहुस्तत् परं
तत्त्वं म रुद्रस्त्वेक इव हि । यजुरुवाच । योयज्ञैग्खिलै
रीज्वो यो योगेन समीक्ष्यते । चेत् प्रमाणं वयं वां हि स
एकः सर्वदृक् शिवः । सामोवाच । येनेदं भ्राम्यते विश्वं
योगिभिर्यो विचिन्त्यते । यद्भासा भासते विश्वं स एक-
स्त्र्यम्बकः षरः । अथर्वोवाच । यं प्रपश्यन्ति सर्व्वेशं
भक्त्यानुग्राहिणोजनाः । तमाहुरेकं कैवल्यं शङ्करं
दुःखतस्करम् । श्रुतीरितं निशम्येत्थंतावतीव विमोहितौ ।
स्मित्वाहतुः क्रतुविधी महामर्षयुतौ मुने! । कथं प्रमथ-
नाथोऽसौ रममाणो निरन्तरम् । दिगम्बरः पितृवने शिव
या धूलिधूसरः । विटङ्गवेशो जटिलो वृषगोव्यालभूषणः ।
परं ब्रह्मत्वमापन्नःक्व तत्सङ्गविवर्जितम् । तदुदीरितमा-
कर्ण्य प्रणवात्मा सनातनः । अमूर्त्तोमूर्त्तिमान् मूत्वा
हसमान उवाच तौ । प्रणव उवाच । नह्येष भगवान्
शक्त्या आत्मनो व्यातरिक्तया । कदाचिद्रज्यते रुद्रो
लीलारूपधरोहरः । असौ हि भगवानीशः स्वयं
ज्योतिः सनातनः । आनन्दरूपा तस्यैषा शक्तिर्नाग-
न्तुका शिया । इत्येवमुक्तेऽपि तदामखमूर्त्तेरजस्य हि ।
नाज्ञानमगमन्नाशं श्रीकण्ठस्यैव मायया । प्रादुरासीत्त
तोज्योतिरुभयोरन्तरे महत् । पूरयन्निजया भासा द्यावा-
भूम्योर्यदन्तरम् । ज्योतिर्मण्डलमध्यस्थोददृशेपुरुषाकृतिः ।
प्रजज्वालाथ कोपेन ब्रह्मणः पञ्चमं शिरः । आवयोर-
न्तरं कोऽसौ यिभृयात् पुरुषाकृतिम् । विघिः संभावये
द्यावत्तावत् सहि विलोकितः । स्रष्ट्रा क्षणेन च महान्
पुरुषो नीलंलोहितः । त्रिशूलपाणिर्भालाक्षो नागोडु-
पविभूषणः । हिरण्यगर्भस्तं प्राह जाने त्वां चन्द्रशेख-
रम् । भालस्थलान्मम पुरा रुद्रः प्रादुरभूद्धवान् । रीद-
आद्रुद्रनामासि योजितोऽति मया पुरा । मामेव शरणं
याहि पुत्र रक्षां करोमिते । कथेश्वरः पद्मयोनेः श्रुत्वा
गर्ववतीं गिरम् । स कोपतःसमुत्पाद्य पुरुषं भैरवाकृति-
म् । प्राह पङ्कजजन्माऽसौ शास्यस्ते कालभैरव । कालव-
द्राजसे यस्मात् कालराजस्ततो भवान् । विश्वं भर्त्तुं
समर्थोऽमि भरणाद्भैरवः स्मृतः । त्वत्तोभेष्यति कालोऽपि
[Page1656-a+ 38]
ततस्त्वं कालभैरवः । आमर्दयिष्यति भवान् रुष्टो
दुष्टात्मनोयतः । आमर्दक इकि ख्यातिं ततः सर्वत्र या-
स्यति । यतः पापानि भक्तानां भक्षयिष्यति तत्क्षणात् ।
पापभक्षण इत्येतत्तव नाम भविष्यति । या मे मुक्तिपुरी
काशी सर्वेभ्याऽपि गरीयसी । आधिपत्यञ्च तस्यान्ते काल-
राज! सदैव हि । तत्र ये पापकर्त्तारस्तेषां शास्ता त्व-
मेब हि । शुभाशुभं न तत् कर्म चित्रगुप्तो लिखिष्यति ।
एतान् वरान् प्रगृह्याथ तत्क्षणात् कालभैरवः । वामा-
ङ्गुलिनखाग्रेण चकर्त्त च शिरोविधेः । यदङ्गमपराध्नोति
कार्य्यन्तस्यैव शासनम् । अतो येन कृता निन्दा तच्छि-
न्नं पञ्चमं शिरः । यज्ञमूर्त्तिधरो विष्णुस्ततस्तुष्टाव श-
ङ्करम् । भोतो हिरण्यगर्भोऽपि जजाष शतरुद्रियम् ।
आश्वास्य तौ महादेवः प्रीतः प्रणतवत्सलः । प्राह स्वभू-
र्त्तिमपरां भैरवं तं कपर्दिनम् । मान्योऽध्वरेशोभवता
तथा शतधृतिस्त्वयम् । कपालं वैधसञ्चापि नीललोहित!
धारय । ब्रह्महत्याप्रनोदाष धृतिं लोकाय दर्शयन् ।
चर त्वं सततं भिक्षां कपालिव्रतमास्थितः । इत्युक्त्वान्तर्हि-
तो देवः प्रीतः प्रणतवत्सलः । उत्पाद्य कन्यामेकान्तु-
ब्रह्महत्येति विश्रुताम् । रक्ताम्बरधरां रक्तां रक्तस्रगनु-
लेपनाम् । दंष्ट्राकरालवदनां ललज्जिह्वातिभीषणाम् ।
अन्तरीक्षैकपादाग्रां पिबन्तीं रुधिरं बहु । कर्त्तृकर्पर
हस्ताङ्कां स्फुटं पिङ्गोग्रतारकाम् । जनयन्तीं महोद्-
वेगं भैरवस्यापि भीषणाम् । यावद्वाराणसीन्दिव्यां पुरी
मेष गमिष्यति । तावत्त्वं भीषणे । कालमनुगच्छोग्ररू-
पिणि! । सर्वत्र ते प्रवेशोऽस्ति मुक्त्वाताराणसीं पुरीम् ।
नियोज्य तामिति शिवोऽप्यन्तर्घानं गतस्ततः । तत्सान्नि-
ध्याद्भैरवोऽपि कालोऽभूत् कालकालनः । स देवदेववाक्ये
न बिभ्रत् कापालिकं व्रतम् । कपालपाणिर्विश्वात्मा च-
चार भुवनत्रयम् । नात्याक्षीच्चापि तं देवं ब्रह्महत्याति-
दारुणा । सत्यलोकेऽपि वैकुण्ठे महेन्द्रादिपुरीष्वपि ।
त्रिजगत्पती रुद्रोऽपि व्रतीति जगतीश्चरन् । प्रतितीर्थं
भ्रमन्नापि विमुक्तो व्रह्महत्यया । अनेनैवानुमानेन महि-
मा त्ववगम्यताम् । ब्रह्महत्यापनोदिन्याः काश्याः कलस
सम्भव! । सन्ति तीर्थान्यनेकानि बहून्यायतनानि च ।
अधित्रिलोकि नो काश्याः कलामर्हन्ति पोडशीम् । ता-
वद्गर्जति पापानि ब्रह्महत्यादिकान्यलम् । यावन्नाम न
शृण्वन्ति काश्याः पापाचलाशनेः । प्रमथैः सेव्यमानोऽपि
त्रिलोकीं विचरन् हरः । कापालिको ययौ देवो नारायण
[Page1656-b+ 38]
निकेतनम् । अथायान्तं महाकालं त्रिनेत्रं धृतकुण्ड-
लम् । महादेवांशसंमूतं मैरवं भीषणाकृतिम् । पपात
दण्डवद्भूमौ दृष्ट्वा तं गरुडध्वजः । देवाश्च मुनयश्चापि
देवनार्य्यः समन्ततः । निपेतुः प्रणिपत्यैनं प्रणतः
कमलापतिः । शिरस्यञ्जलिमारीप्य स्तुत्वा बहुविधैः स्तवैः ।
क्षोरोदमथनोद्भूतां प्राह पद्मालयां हरिः । प्रिये! पश्या-
ज्बनयते! धन्याऽसि शुभगेऽनघे! । धन्योऽहं देवि । सु-
श्रोणि! यत् पश्यावीजगत्पतिम् । अयं धाता विधाता
च लोकाना प्रभुरीश्वरः । अनादिशरणं दान्तः परः
षड्विंशसम्मितः । सर्वज्ञः सर्वयोगीशः मर्वभूतैकनायकः ।
सर्व्वभूतान्तरात्मायं सर्व्वगः सर्व्वदः सदा । यं विनिद्रा-
विनिःश्वासाः शान्ता ध्यानपरायणाः । धिया पश्यन्ति
हृदये सोऽयमद्य निरीक्ष्यताम् । यं विदुर्वेदतत्त्वज्ञा योगि-
नोजितमानसाः । अरूपोरूपवान् भूत्वा सोऽयमायाति
सर्व्वगः । अहोविचित्रं देवस्य चेष्टितं परमेष्ठिनः । य-
स्याख्यां ब्रुवतोनित्यं न देहः सोपि देहभृत् । यं दृष्ट्वा
न पुनर्जन्म लभ्यते मानवैर्भुवि । सोऽयमायाति भगवान्
त्र्यम्बकः शशिभूषणः । पुण्डरीकदलायामे धन्ये मेऽद्य
विलोचने । ययोरतिथितां नीतो लोलारूपधरोहरः ।
धिक्धिक् पदन्तु देवानां परं दृष्ट्वा तु शङ्करम् । लभ्यते
यन्न निर्व्वाणं सर्व्वदुःखान्तकृच्छिवः । देवत्वादशुभं कि-
ञ्चिद्देवि! लोके न विद्यते । दृष्ट्वापि सर्व्वदेवेशं यन्मुक्तिं
न लभामहे । एवमुक्त्वा हृषीकेशः संप्रहृष्टतनूरुहः ।
प्रणिपत्य महादेवमिदमाह वृषध्वजम् । किमिदं देव-
देवेन सर्व्वज्ञेन त्वया विभो! । क्रियते जगतां धात्रा सर्व-
पापहराव्यय! । क्रीडेयन्तव देवेश! त्रिलोचन! महाद्यु-
ते! किंकारणं विरूपाक्ष! चेष्टितं ते खरार्द्दन । किमर्थं
भगवन् शम्भोः! भिक्षाञ्चरसि शक्तिप! । संशयोमे जग-
न्नाथ! नतत्रैलोक्यराज्यद! । एवमुक्तस्ततः शम्भुर्विष्णुमेत-
तदुदाहरत् । ब्रह्मणस्तु शिरश्छिन्नमङ्गुल्यग्रनखेन ह ।
तदाप्रभृत्यहं विष्णो! चराम्येतद्व्रतं शुभम् । एवमुक्तो-
महेशेन पुण्डरीकविलोचनः । स्मित्वा किञ्चिन्नतशिराः
पुनरेवं व्यजिज्ञपत् । यथेच्छसि तथा क्रीड सर्व्वपिष्ट-
पनायक! । मायया मां महादेव! न छादयितुम-
हसि । नाभीकमलकोषात्तु कोटिशः कमलासनान् । कल्पे
कल्पेसृजामीश त्वन्नियोगबलाद्विभो! । त्यज मायामिमां
देव । दुस्तरामछतात्माभः । मदादयो महादेव! मायया
तव भीहिताः । यथावन्नावगच्छामश्चेष्टितन्ते शिवापते! ।
[Page1657-a+ 38]
संहारकाले संप्रप्ते सदेवानखिलान् मुनीन् । लोकान् व-
र्ण्णाश्रमवतो हरिष्पसि यदा हर! । तदा क्व ते महादेव!
पापं ब्रह्मबधादिकम् । पारतन्त्र्यं न ते शम्भो! स्वैरं
त्रीडेस्ततोभवान् । व्यतीतब्रह्मणामस्थ्नां स्रक्कण्ठे ते
ऽवभासते । यदा तदा क्वानुगता त्वां हत्या ब्रह्मणोऽनघ ।
कृत्वापि सुमहत् पापं त्वां यः स्मरति भावतः । आधारं
जगतामीश! तस्य पापं विलीयते । यथा तमोन तिष्ठेत
सन्निधावं शुमालिनः । तथा च तव भक्तस्य पापं न-
श्यति तत्क्षणम् । यश्चिन्तयति पुण्यात्मा तव पादाम्बुज-
द्वयम् । ब्रह्महत्याभवमापि पापन्तस्य व्रजेत् क्षयम् ।
तव नामानुरक्ता वाग्यस्य पुंसोजगत्पते! । अप्यद्रिकूटतु
लितं नैनस्तमनुधावति । रजसा तमसा विवर्द्धितंक्वनु पापं
परितापदायकम् । क्व च ते शिवनाम मङ्गलं जन-
जीवातु जगद्रुजापहम् । यदि जातु चिदन्धकद्विषस्तव
नामौष्ठपुटाद्विनिःसृतम् । शिव । शङ्कर! चन्द्रशेखरेत्य
सकृन्नाम न संसृतिः पुनः । परमात्मन्! परं धाम
स्वेच्छाविधृतविग्रह! । कुतूहलं तवेशेदं क्व पराधीनता
शिवे । अद्य धन्योऽस्मि देवेश! यन्न पश्यन्ति योगिनः ।
पश्यामि त्वां जगन्मूलमक्षयं परमेश्वरम् । अद्य मे
परमोलाभस्त्वद्य मे मङ्गलं परम् । त्वदॄष्ट्यमृततृप्तस्य
तृणं स्वर्गापवर्गकम् । इत्थं वदति गोविन्दे विमला
पद्मया तया । मनोरथवती नाम भिक्षा पात्रे समर्पिता ।
भिक्षाटनाय देवोऽपि निरगात् परया मुदा । दृष्ट्वानुया-
यिनीन्तान्तु समाहूय जनार्द्दनः । संप्राथयंद्व्रह्महत्यां
विमुञ्चेति त्रिशूलिनम् । ब्रह्महत्योवाच । अमुनापि
मिषेणाहं संसेव्यद्य वृषध्वजम् । आत्मानं पावयि-
ष्यामि क्व पुनर्भवदर्शनम् । सा तत्याज न तत्पार्श्वं व्या-
हृतापि मुरारिणा । तमूचेऽथ हरिं शम्भुः स्मेरास्यो
वचनं शुभम् । त्वद्द्याक्यामृतपानेन तुष्टोऽस्मि बहु-
मानद! । वरं वृणीष्व गोविन्द! वरदोऽस्मि तवानघ!
न माद्यन्ति तथा भैक्षैर्भिक्षवोऽप्यतिसंस्कृतैः । यथा मान
सुधापानैर्ननु भिक्षाटनज्वराः । विष्णुरुवाच । एष
एव वरः श्लाघ्यो यदहन्देवताधिपम् । पश्यामि त्वां देव
देवं मनोरथपथातिगम् । अनभ्रेयं सुधावृष्टिर-
नायासो महोत्सवः । अयत्नो निधिलाभोयं वीक्षणं
हरते सताम् । अवियोगस्तु मे देव । त्वदङ्घियुगलेन वै ।
एष एव वरः शम्भो! नान्यं कञ्चिद्वरं वृणे । श्रीभैरवौवा-
च । एबं भवतु ते देव! यत्त्वयोक्तं महामते! । सर्व्वेषा-
[Page1657-b+ 38]
मेव देवानां वरदस्त्वं भविष्यसि । अनुगृह्येति दैत्यारिं से-
न्द्रादिभुवने चरन् । भेजेविमुक्तिजननीं नाम्ना वारा-
णसीं पुरीम् । यत्र स्थितानां जन्तूनां कलां नार्हन्ति
षोडशीम् । अपि ब्रह्माणि देवानां पदानि विपदाम्प-
दम् । वरं वाराणसीवासो जटामुण्डोदिगम्बरः ।
नान्यत्र छत्रसम्पन्नवसुधामण्डलेश्वरः । वरं वाराणसी
भिक्षा न लक्षाधिपतान्यतः । लक्षाधीशोविशेद्गर्भं तद्-
भिक्षाशी न गर्भभाक् । भिक्षापि यत्र भिक्षुभ्योदत्ताऽम-
लक सम्मिता । सुमेरुणापि तुलिता वाराणस्यां गुरुर्भवेत् ।
वर्माशनं हि योदद्यात् काश्यां सीदत्कुटुम्बिने । या-
वन्त्यन्नानि तावन्ति युगानि स दिवीज्यते । वाराणस्यां
वर्षभोज्यं योदद्यान्निरुपायिने । स कदाचित् तृट्क्षुधा नो
दुःखं भुङ्क्ते नरर्षभ! । वाराणस्यां निवसतां यत्पुण्य
मुपजायते । तदेव संवासयितुः फलं त्वविकलं भवेत् । ब्रह्म-
हत्यादिपापानि यस्या नाम्नोऽपि कीर्त्तनात् । त्यजन्ति
पापिनां काशी सा केनेहोपमीयते । क्षेत्रे प्रविष्टमात्रेऽथ
भैरवे भीषणाकृतौ । हाहेत्युक्त्वा ब्रह्महत्या पातालतल
माविशत् । कपालं ब्रह्मणोरुद्रः सर्व्वेषामेव पश्यताम् ।
हस्तात्पतितमालोक्य ननर्त्त परया मुदा । विधेः कपालं
नामुञ्चत् करमत्यन्तदुस्त्यजम् । हरस्य भ्रमतः क्वापि
तत् काश्यां क्षणतोऽपतत् । शूलिनो ब्रह्मणोहत्या नापैति
स्मैव या क्वचित् । सा काश्यां क्षणतोनष्टा कथं काशी
न दुर्लभा । वाराणसीति काशीति महामन्त्रमिम-
ञ्जपन् । यावज्जीशं त्रिसन्ध्यन्तु जन्तुर्जातु न जायते ।
अविमुक्तं महाक्षेत्रं न्मरन् प्राणांस्तु यस्त्यजेत् ।
दूरदेशान्तरस्थोऽपि मोऽपि जातु न जायते । आनन्दकाननं
यस्य विचित्रं स्मरते सदा । तत्क्षेत्रनामस्मरणान्न स-
भूयोऽभिजायते । रुद्रावासे यसेन्नित्यं नरोनियतमानसः
एनसामपि सम्भारं कृत्वा तस्माद्विमुच्यते । महाश्म-
शानमासाद्य यदि दैवाद्विपद्यते । पुनः श्मशानशयनं
न क्वापि लभते पुमान् । कपालनीचनं काश्यां ये स्मरिः
ष्यन्ति मानवाः । तेषां विनङ्क्ष्यति क्षिप्रमिहान्यत्राषि पा-
तकम् । आगत्य तीर्थमवरे स्नानं कृत्वा विधानतः ।
तर्पयित्वा पितॄन् देवान् मुच्यते ब्रह्महत्यया” ।
भैरवमहादेवयोरभेदात् नहादेवे कपालभृत्त्वादिव्यपदेशः ।
“कपालमोचनं तीर्थं सर्व्वपापप्रमोचनम् । तत्र स्नात्वा
नरव्यघ्र! सर्व्वपापैः प्रमुच्यते” भा० व० ८२ अध्याये ।
<LEND>
