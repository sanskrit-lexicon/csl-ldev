<L>8433<pc>0991,a<k1>इष्टकर्मन्<k2>इष्टकर्मन्
इष्टकर्मन्¦ न० इष्टप्रसिद्ध्यर्थं कर्म शाक० त० । लीलावत्युक्ते
गणितभेदे तत्प्रकारो यथा “अथेष्टकर्मसु करणसूत्रं
वृत्तम् “उद्देशकालापवदिष्टराशिः क्षुण्णो हृतोऽशैरहितो
युतो वा । इष्टाहतं दृष्टमनेन भक्तं राशिर्भवेत् प्रोक्तमितीष्ट
कर्म । अत्रोद्देशकः । पञ्चघ्नः स्वत्रिभागोनोदशभक्तः सम-
न्वितः । राशित्र्यंशार्द्धपादैः, स्यात् कोराशिर्द्यूनसप्ततिः ।
न्यासः गुणः ५ । स्वत्रिभागः (१/३) । हरः १० । राश्यंशाः
(१/३) (१/२) (१/४) । दृश्यम् । ६८ । अत्र किल कल्पित-
राशिः ३ । पञ्चघ्नः । १५ । स्वत्रिभागोनः । १० । दश-
भक्तः । १ । कल्पित ३ राशेस्त्र्यंशार्द्धपादैः (३/३) (३/२)
३/४ समन्वितोहरोजातः १७/४ । अथ दृष्टम् ६८
इष्टेन ३ गुणितम् २०४ । हरेण १७/४ भक्तं
जातोराशिः । ४८ । एवं सर्वत्रोदाहरणे राशिः केनचि-
द्गुणितोभक्तोवा राश्यंशेन रहितोयुतोबा दृष्टस्तत्रेष्टं राशिं
प्रकल्प्य तस्मिन्नुद्देशकालापवत्कर्मणि कृते यन्निष्पद्यते तेन
भजेद्दष्टमिष्टगुणं फलं राशिः स्यात् । तत्र दृष्टजात्यु-
दाहरणम् । यूथार्द्धं सत्रिभागं वनविवरगतं कुञ्जराणाञ्च
दृष्टं षड्भागश्चैव नद्यां पिबति च सलिलं सप्तमांशेन
मिश्रः । पद्मिन्या चाष्टमांशः स्वनवमसहितः क्रीडते
सानुरागोनागेन्द्रोहस्तिनीभिस्तिसृभिरनुगतः का भवेद्यूथ-
संख्या । न्यासः
(१/२) (१/६) (१/८) दृश्यम् ४ । एषां सवर्णने
(१/३) (१/७) (१/९) द्वाभ्यामपवर्त्तितं (२/३) । (४/२१) ।
(५/३६) । पुनरेषां सवर्णितानामैक्यं नवभिरपवर्त्तितं
(२५१/२५२) इष्टोनं (१/२५२) अनेन ४ दृष्टे इष्टगुणिते
भक्ते जाता हस्तिसंख्या १००८ । अपरोदाहरणम् ।
अमलकमलराशेस्त्र्यंशपञ्चांशषष्ठैस्त्रिनयनहरिसूर्यायेन तु-
[Page0991-b+ 38]
र्येण चार्या । गुरुपदमथ षड्भिः पूजितं शेषपद्यै
सकलकमलसंख्यां क्षिप्रमाख्याहि तस्य । न्यासः १ ३
(१/५) (१/६) (१/४) दृश्यम् । ६ । अत्रेष्ट राशिम् १
प्रकल्प्य प्राग्वज्जातोराशिः । १२० । अन्यदुदाहरणम् ।
हारस्तारस्तरुण्यानिधुवनकलहे मौक्तिकानां विशीर्णोभू-
मौ यातस्त्रिभागः शयनतलगतः पञ्चमांशोऽस्य दृष्टः ।
प्राप्तः षष्ठः सुकेश्या गणक! दशमकः संगृहीतः प्रियेण
दृष्टं षट्कञ्च सूत्रे कथय कतिपयैर्मौक्तिकैरेष हारः ।
न्यासः (१/३) (१/५) (१/६) (१/१०) दृश्यम् । ६ । अत्रेष्टं
राशिम् १ प्रकल्प्य प्राग्वज्जातीराशिः ३० । अथ
शेषजात्युदाहरणम् । स्वार्द्धं प्रादात्प्रयागे नवलवयुगलं
योऽवशेषाच्च काश्यां शेषाङ्घ्रिं शुल्कहेतोः पथि दशमल-
वान् षट् च शेषाद्गयायाम् । शिष्टा निष्कत्रिषष्टिर्नि-
जगृहमनया तीर्थपान्थः प्रयातस्तस्य द्रव्यप्रमाणं वद
यदि भवता शेषजातिः श्रुतास्ति । न्यासः ।
(१/१) दृश्यम् ६३ । अत्र रूपम् १ राशिं प्रकल्प्य
(१ं/२) भागान् शेषाम् शेषादपास्य अथवा भागा-
(२ं/९) पवाहविधिना सवर्णिते जातम् । (७/६०)
(१ं/४) अनेन १ इष्टगुणिते ६३ दृष्टे । भक्ते जातं
(६ं/१०) द्रव्यप्रमाणम् । ५४० । इदं विलोमसूत्रे-
णापि सिध्यति । अथ विश्लेषजात्युदाहरणम् । “पञ्चां-
शोऽलिकुलात्कदम्बमगमत्त्र्यंशः शिलीन्ध्रं तयोर्विश्लेष-
स्त्रिगुणोमृगाक्षि! कुटजं दोलायमानोऽपरः । कान्ते!
केतकमालतीपरिमलप्राप्तैककालप्रियादूताहूतैतस्ततोभ्रम
ति खे भृङ्गोऽलिसंख्यां वद । न्यासः (१/५) (१/३) (२/५)
दृश्यम् । १ । जातमलिकुलमानम् । १५ । एवम् अन्यत्रापि” ।
<LEND>
