<L>5738<pc>0531,a<k1>असत्ख्याति<k2>असत्ख्याति
असत्ख्याति¦ स्त्री असतः सत्त्वशून्यस्यानिर्वचनीयस्य ख्याति
<>र्ज्ञानम् । अनिर्व्वनीयस्य रजतप्रपञ्चादेर्ज्ञाने । यथा शुक्ति-
<>कायां रजतमनिर्वचनीयमुत्पद्यमानमिव प्रतीयते एवं ब्रह्मणि
<>जगत् अनिर्वचीयतयोत्पन्नमिव ख्यायते इति हि वेदान्तिनां
<>मतम् । अस्ति हि सर्वलोकेषु प्रसिद्धम् इदं रजतमित्यादिज्ञानं
<>तच्च प्रवर्त्तकतया सर्वैरभ्युपगम्यते । तत्र चतस्रोविधाः
<>अख्यातिः अन्ययाख्यातिः आत्मख्यातिः असत्ख्यातिश्चेति
<>विवरणे स्थितम् । तत्राख्यातिवादिनामयमाशयः । इदं रजत-
<>मित्यादो चक्षुराद्यसन्निकर्षात् पारिशेष्यात् रजतं स्मर्य्यते न
<>तु ज्ञायते इति तस्य स्मरणस्याख्यातित्वमिति । तदेतन्न सम्यक्
<>रजतस्य प्रत्यक्षत्वेनानुभूयमानत्वात् स्मर्य्यमाणस्याप्रवर्त्तक-
<>त्वाच्च नचेदमंशस्यैव प्रत्यक्षत्वं न रजतस्येति वाच्यम् यथा
<>सत्यरजतस्थलेषु इदं रजतम् अयं घट इत्यादिषु इतरेतर
<>संसृष्टौ सामान्यविशेषौ अपरोक्षतयाऽनुभूयेते अत्रापि
<>तथानुभवात् । अथ सामान्यविशेषयोर्नैरन्तर्य्येण प्रतिभासात्
<>तथा व्यवहारो न तु संसर्गज्ञानरूपविशिष्टज्ञानसम्भवा-
<>दिति वाच्यम् सत्यस्थलादीषन्न्यूनताया अदर्शनात् । अथ
<>पुरोवर्त्तिनि रजतसंसर्गाभाव एव न्यूनतेति चेन्न पुरोवर्त्तिनि
<>रजतसत्त्वासत्त्वयोरेवावयोर्विवादात् तदभावस्य न्यूनत्वा
<>साधकत्वात् । किञ्च पुर्ॐवर्त्तिनि रजतसंसर्गाभावः कथं
<>निश्चीयते किं तद्गोचरज्ञानाभावात्? किं वा नेदं
<>रजतमिति बाधज्ञानात्? नाद्यः तद्गोचरज्ञानाज्ञानयोरे-
<>वावयोर्विवादात् अर्थाभावेन ज्ञानाभावनिश्चयेऽन्योन्या-
<>श्रयात् । तस्मादपरोक्षज्ञानोदयादेव पुरोवर्त्तिनि रजत
<>सत्ताङ्गीकार्य्या । न च अर्थसत्तानिश्चयाधीनः ज्ञानसत्ता-
<>निश्चय इति कल्पनात् प्रकृते चार्थासत्त्वात् न ज्ञानसत्त्व-
<>मिति वाच्यम् अर्थसत्तानिश्चयस्यापि निश्चयान्तराधीन-
<>तयाऽनवस्थाप्रसङ्गात् । तस्मात् संविन्निश्चयः स्वग्राहकसा-
<>मग्रीप्रयोज्यतया स्वतएव । तदधीनस्तु अर्थसत्तानि-
<>श्चयः । नापि द्विंतीयः रजतमिति उत्तरज्ञानविरोधि-
<>ज्ञानसत्त्वे नेदं रजतमिति ज्ञानानुदयेन तेन बाधा-
<>योगात् । किञ्च इदं रजतमित्यत्र यथा इदमाकाररज
<>ताकारयोरविवेकस्त्वया कल्प्यते तथा नेदं रजतमित्यत्रापि
<>तयोरविवेक एव कल्प्यतां न तु विशिष्टसंसर्गसंविदित्यपि
<>अस्माभिर्वक्तुं शक्यते । अथ विशिष्टज्ञानर्स्यव संवादिप्र-
[Page0531-b+ 38]
<>वृत्तिजनकत्वमिव विशिष्टनिषेधबोधस्यैव निवर्त्तकत्वमिति
<>निषेधस्य विशिष्टसंसर्गिविषयकत्वमिति चेन्न प्रंवृत्तिनिवृ-
<>त्तिमात्रं प्रत्येव संसर्गतदभावग्रहस्य हेतुतयैवोपपत्तौ
<>संवादिविसंवादित्वयोः तत्र प्रवेशे गौरवात् किञ्च प्रवृत्तेः सं-
<>वादित्वमपि वस्तुसत्त्वासत्त्वनिबन्धनम् । तच्च सत्यासत्ययो-
<>रुभयत्राप्यस्ति । न च पुरोवर्त्तिनि रजताभावः सर्वसम्मतः ।
<>शुक्तिकायां यथावभासमेवासत्यरजतस्य शुक्तिज्ञानेन
<>निरसनयोग्यस्यैवास्माभिः स्वीकारात् । इयांस्तु भेदः
<>तत्र मिथ्यारजंताभ्युपगमेऽपि नेदं रजतमिति त्रैकालिक
<>रजतनिषेधः परमार्थिकरजतविषयत्वान्न विरुव्यते ।
<>नचाप्रसक्तनिघेधानुपपत्तिः । मिथ्याभूतेऽपि रजते परमार्थ
<>रजतार्थिनां प्रवृत्तिदर्शनेन परमार्थरजतस्य सामान्योपा-
<>धिना रजतत्वेन प्रसिद्धिसम्भवात् अन्यथा भूतलादौ घटादि
<>निषेधोऽपि अप्रसक्तनिषेधः स्यात् तत्र घटादिसत्त्वे तदमा-
<>वोव्याहत्येत । तदसत्त्वे तु अंप्रसक्तनिषेधः स्यात् । ततश्च देश
<>सामान्योपाधिना कालसामान्योपाधिना वा यथा घटादि
<>प्रसक्तिर्नतु तत्कालिकभूतलत्वादिना तथा परमार्थरजतस्य
<>प्रसक्तिर्भविष्यति । एवञ्च उत्तरकाले नास्त्र्यत्र
<>रजतमिति प्रत्यक्षं सत्यरजतविषयम् मिथ्यैव रजतप-
<>भादिति प्रत्ययश्च मिथ्यारजतविषयैत्युभयमप्युपपद्यते ।
<>एतेन रजतापरोक्ष्यं विशिष्टसंसर्गज्ञानं विनाप्यपरोक्ष
<>शुक्तिज्ञानाविवेकादुपपद्यते इत्यपि परांस्तम् । विवेकज्ञान-
<>कालेऽप्येतावन्तं कालं रजतमनेनाविविक्तमित्येव विवेकस्यैव
<>परामर्शप्रसङ्गात् एतावन्तं कालमिदं रजतमित्यभादिति
<>प्रत्यभिज्ञाया अनुपपत्तेश्च । अतश्च पुरोवर्त्तिनि
<>असद्रजतमुत्पद्यते इत्यङ्गीकार्य्यम् । अन्यथा शुक्तिज्ञानात्
<>रजते प्रवृंत्तौ अतिप्रसङ्गः स्यात् समानविषयक-
<>ज्ञानस्यैव प्रवर्त्तकत्वात् ततश्च न स्मर्य्यमाणमिदं
<>रजतं किन्तु स्मर्य्यमाणसदृशमेव तदङ्गीक्रियते । तत्-
<>सादृश्यञ्च पूर्व्वानुभवसापेक्षज्ञानगम्यत्वेन । नह्यननुभूत-
<>रजतस्य पुरुषस्य रजतभ्रमोभवति । ज्ञानरूपाध्यासस्य
<>तु संस्कारजन्यत्वेन स्मृतिसादृश्यमिति भेदः ।
<>अय ज्ञानस्व प्रमाणस्मृतिर्द्वैविध्यनियमेन अध्यासस्य बाधि-
<>तविषयकत्वात् परिशेषात् संस्कारमात्रजन्यज्ञानत्वाच्च
<>स्मृतित्वमेवास्तु । न च स्मृतित्वे अतिसादृश्याच्छुक्त्यन्तर-
<>मेव कुतो न स्मर्य्यते इति वाच्यं कर्तृ गतरागादिदोषाणा-
<>मपि तन्निमित्तत्वात् शुक्त्यन्तरे तदभावात् एवं तैरेव दोषैः
<>स्मरणाभिमानस्य प्रमुषितत्वान्नं रजतस्मरणेऽपि तत्तांश उल्लि-
[Page0532-a+ 38]
<>ख्यते नवा स्मरामीत्यनुव्यवसायः तथा तैरेव विशेषावभासस्य
<>प्रतिरोधान्न शुक्तिग्रहणेऽपि तदीयनीलपृष्ठादिविशेषग्रहः ।
<>तथा च इदमंशे ग्रहणं रजतांशे स्मरणमुभयात्मकमपि
<>ज्ञानमविविक्ततया प्रवर्त्तकमिति तादृशग्रहणस्मरणाभ्यां
<>रजतार्थी पुरोवर्त्तिनि प्रवर्त्तते इति चेन्न ग्रहणस्मरणे
<>किं द्वे अपि प्रवर्त्तके आहोस्विदेकैकम् आद्येऽपि किं
<>संभूय प्रवर्त्तके! क्रमेण, वा नाद्यः स्मृतिग्रहणयोः युगप-
<>दुदयासम्भवात् । क्रमविशिष्टयोर्द्वयोः प्रवर्त्तकत्वमपि न
<>युक्तम् पूर्व्वज्ञानस्य उत्तरज्ञानेन व्यवधानात् प्रवृत्तिहेतु-
<>त्वानुपपत्तेः इदमिति रजतमिति च विशृङ्खलयोरपि
<>ज्ञानयोः प्रवर्त्तकत्वापत्तेश्च । नाप्येकैकस्य प्रवर्त्तकत्वं व्यव-
<>हारस्य विशिष्टविषयकतया विशिष्टप्रवृत्तये विशिष्ट
<>संसर्गग्रहस्यैव हेतुतायाः स्वीकार्य्यत्वादितिं ।
<P>अत्र ग्रहणस्मरंणनैरन्तर्य्येणोत्पत्त्या प्रवर्त्तकत्वसम्भ-
<>वेनासत्ख्यातिर्नाङ्गोकार्य्या अपि तु विशिष्टसंसर्गस्याख्यातिं-
<>रेवेति अख्यातिवादिनामेकदेशिनः आहुः ।
<P>तदपि वेदान्तिभिः निराकृतं यथा केयमख्यातिर्नाम किं
<>ख्यात्यभावः? उत अन्यार्थिनोऽन्यत्र प्रवृत्तिहेतुभूतविज्ञा-
<>नम्? अथाविविक्तानेकपदार्थज्ञानम्? । आद्ये सुषुप्तावेव
<>सर्व्वज्ञानाभावसत्त्वेन तत्रैव भ्रमःस्यात् नान्यत्र जाग्र-
<>तस्वप्नयोः । द्वितीये झटिति बाधादालस्यादिंना वा
<>यत्र प्रवृत्तिर्न जाता तत्र भ्रान्तित्वं न स्यात् । तृतीयेऽप्य-
<>विविक्तत्वप्रतियोगिविविक्तत्वं नाम किम् भेदग्रहः? उत
<>अभेदाग्रहः? आहोस्विदितरेतराभावभेदद्वित्वादिसंख्या-
<>विशिष्टज्ञानम्? नाद्यः इदमिति रजतमिति च पुनरुक्तशब्द-
<>द्वयहेतुत्वेन सामान्यविशेषयोर्भेदग्रहे सत्यपि अविवेकासद्भा-
<>वात् । न द्वितीयः उत्तरीत्था भेदस्य मृहोतत्वादेवत्वतद्विरु-
<>द्धस्याभेदस्याग्रहे सति तद्ग्रहनिषेधरूपस्याविविक्तत्वस्य दुःस-
<>म्पादत्वात् । तृतीयेऽपि द्वित्वादिज्ञानमपेक्षितं किमव्यास-
<>ज्यवृत्ति उतानुषङ्गिकमपि पर्य्याप्तम् आद्ये गामानय
<>दण्डेनेत्यत्र गोदण्डयोरपि साक्षाद् द्वित्वाद्यप्रतीतेरवि-
<>वेकः प्रसज्येत । द्वितीये तु पुरोवर्त्तिरजतयोरप्यानुषङ्गिक
<>द्वित्वादिज्ञानस्य सद्भावेन दुष्परिहरणणीयत्वात् । नन्व-
<>विवेको नाम असंसर्गाग्रहः स च प्रतीयमानयोरिदं
<>रजतयोः संभवति इदंरजते असंसृष्टे इति प्रत्ययादर्शनात्
<>इति चेत् तदापि किं ग्रहणस्मरणयोरेवासंसर्गो विवक्षितः?
<>उत ययोः कयोश्चित्? आहोस्वित् संसर्गज्ञानरहितयोः?
<>आद्ये अहं मनुष्य इति भ्रमो न स्यात् उभयोरपि ग्रह-
[Page0532-b+ 38]
<>णत्वान् । द्वितीये षण्डोगौः शुक्लः पटैत्यपि भ्रमःस्यात्
<>असंसर्गप्रतीत्यभावात् । तृतीयेऽपि सएव दोषःस्यात् न हि
<>तत्र संसर्गाज्ञानं संभवति तद्विषयस्यैक्याभावात् ऐक्यस्यं
<>च तद्विषयत्वस्य प्रत्यभिज्ञायमानत्वात् । यदि गुणगुण्यादि
<>संबन्ध एव तद्विषययोरैक्यमित्युच्यते तर्हि इदं रजतमित्य-
<>त्रापि सादृश्यतत्सम्बन्धस्तद्विषयैत्यस्यापि वक्तुं शक्य-
<>त्वेन संसर्गप्रत्ययोदरुद्धरः । अथ तत्र नेदं रजतंमित्यसंसर्ग
<>तत्प्रत्ययेन बाधान्न संसर्गतत्प्रत्ययौ सम्भवतः । तर्हि
<>त्वन्मतेऽपि गुणगुण्यादेरितरेतराभावज्ञानाख्योऽसंसर्ग-
<>प्रत्ययोऽस्त्येवेति संसर्गतत्प्रत्यययोरसम्भवात् भ्रमत्वापत्ति-
<>स्तदवस्था तस्मान्नासंसर्गाग्रहोऽप्यविवेकः ।
<P>अस्तु तर्हि प्रकृतेऽपि संस्कारजन्यैव रजतस्मृतिरिति चेत्
<>न रजतस्य पुरोवस्थितत्वेन प्रतिभासादित्युक्तोत्तरत्वात्
<>न च पुरोऽवस्थितत्वमविवेककृतमिति वक्तुं शक्यम् ।
<>अविवेकस्य भ्रमं प्रत्यप्रयोजकत्वात् । तथा हि किं गृह्य
<>माणयोरविवेकः? किं वा गृह्यमाणस्मर्य्यमाणयोः? किं
<>वा स्मर्य्यमाणयोः? नाद्यः स्वप्नदशायामात्मव्यतिरिक्तस्य
<>कस्याप्यग्रहणेन द्वयोर्गृह्यमाणयोरभावे तदविवेकस्य भ्रम-
<>प्रयोजकंस्याप्यभावेन भ्रमाभावप्रसङ्गात् । न द्वितीयः
<>स्वप्ने गृह्यमाणेनात्मना स्मर्य्यसाणस्य नीलादेरविवेके
<>सति अहं नीलमिति प्रतिभासप्रसङ्गात् । तृतीये तु परोक्ष-
<>मेव सर्व्वभ्रान्ताववभासेत, सर्व्वस्यापि स्मर्य्यमाणत्वात्
<>एवं च सति प्रकृतस्य पुंरोऽवस्थितरजतज्ञानस्य स्मृति-
<>त्वानुमाने परोक्षावभासित्वोपाधिर्द्रष्टव्यः । याथार्थ्यानु
<>मानस्य चायं प्रतिप्रयोगः । विमताः प्रत्यया न यथा-
<>र्थाः बाध्यमानत्वाद्भ्रान्तिव्यवहारवदिति तस्मात् बोधद्वै-
<>राश्यदुराग्रहं परित्यज्य तृतीयं भ्रान्तिज्ञानमङ्गीकर्त्तव्यम् ।
<P>अन्यथाख्यातिरिति नैयायिकादयः । ते हीत्थमुररी-
<>चक्रुः ननु तर्हि मा भूदख्यातिः अस्त्वन्यथाख्यातिः । तथा
<>हि देशकालान्तरगतं हि रजतं शुक्तिसंप्रयुक्तेन दोषो
<>पहितेनेन्द्रियेण शुक्त्यात्यना गृह्यते न चैवमननुभूतस्यापि
<>ग्रहणप्रसङ्गः । सादृश्यादेर्नियाकत्वादिति” ।
<>तदेतदसत् किं ज्ञानेऽन्यथात्वं? किं वा? फले उत
<>वस्तुनि? । नाद्यः रजताकारं ज्ञानं शुक्तिमालम्बते इति
<>ज्ञानेऽन्यथात्वं वाच्यम् । तत्र शुक्तेरालम्बनत्वं नाम किं
<>ज्ञानं प्रति स्वाकारसमर्पकत्वम् उत ज्ञानप्रयुक्तव्यवहारवि-
<>षयत्वम् नाद्यः । रजताकारग्रस्तं ज्ञानं प्रति शुक्तेः
<>स्वाकारसमर्पणासम्भवात् । न द्वितीयः व्याघ्रादिदर्शन
[Page0533-a+ 38]
<>प्रयुक्तव्यवहारविषयस्य खड्गकुन्तधनुरादेर्व्याघ्रादि
<>ज्ञानालम्बनत्वप्रसङ्गात् । नापि फलेऽन्यथात्वम् फलस्य
<>स्फुरणस्य भ्रान्तौ सम्यग्ज्ञाने वा स्वरूपतो वैषम्यादर्श-
<>नात् । वस्तुन्यपि कथमन्यथात्वं किं शुक्तिकायां रजत-
<>तादात्म्यं किंवा रजताकांरेण परिणामः । आद्येऽपि
<>किं शुक्तिरजतयोरत्यन्तभेदः किंवा भेदाभेदौ । नाद्यः ।
<>अत्यन्तभिन्नयोर्वास्तवतादात्म्यासम्भवात् अनिर्व्वचनीयस्य
<>त्वया अनभ्युपगमात् शून्यतादात्म्यंप्रतीतौ च गुण-
<>गुण्यादावपि तत्सम्भवेन भ्रान्तित्वं दुर्व्वारम् । समवायस्य
<>च प्रक्रियामात्रसिद्धस्य तादात्म्यानतिरेकात् । मेदा-
<>भेदपक्षे तु षण्डोगौरितिवदभ्रान्तिः स्यात् । परिणाम-
<>पक्षेऽपि बाधोन स्यात् । विमतं रजतज्ञानमबाध्यं परिणा-
<>मज्ञानत्वात् क्षीरपरिणामदुग्धज्ञानवत् । अतः क्षीरवदेव
<>शुक्तिर्न पुनर्बाध्येत । ननु कमलमुकुलविकाशरूपपरिणाम-
<>हेतोः सूर्य्यतेजसोऽपगमे पुनर्मुकुलीभाववद्रजतपरिणाम-
<>हेतोर्दोषस्यापगमे पुनः शुक्तिभावोऽस्तु इति चेत् मैवं विक-
<>सितमेव मुकुलमासीदितिवत् रजतमेव शुक्तिरासीदिति
<>प्रतीत्यभावात् कथञ्चित् तद्भावेऽपि न परिणामपक्षो युक्तः
<>निर्दोषस्यापि रजतप्रतीतिप्रसङ्गात् नचैकमेव क्षीरं दधि-
<>रूपेण कञ्चित् पुरुषं प्रति परिणतमन्यंप्रति नेति दृष्टचरं
<>तस्मान्नान्यथाख्यातिः सुनिरूपा । ज्ञानलक्षणया देशान्त-
<>रगतरजतभानन्तु साक्षात्करोमीति साक्षात्कारोल्लेखिबुद्धे-
<>रन्यथानुपत्त्या न सम्भवतीति द्रष्टव्यम् । किञ्च ज्ञानलक्ष-
<>णायाः प्रत्यासत्तित्वे तथैव पर्व्वते वह्निज्ञानसम्भवेनानु-
<>मानादेरुच्छेदः स्यात् अनुव्यवसायात्तत्सत्त्वकल्पने तु
<>प्रकृतेऽपि साक्षात्क्मरानुव्यवसायसत्त्वेन तुल्यत्वात । आत्म-
<>ख्यातिरिति बौद्धाः । तथाहि सर्व्वासां बुद्धीनां विषयमन्त-
<>रेणापि तदाकारोल्लेखसम्भवेन रजतज्ञानभपि बुद्धिरूपतया
<>न विषयान्तरमपेक्षते इत्यात्मनः बुद्धेरेव ख्यातिः प्रतिभासः
<>“सहोपालम्भनियमादभेदोनीलतद्धियोः । भेदश्च भ्रान्तिवि-
<>ज्ञानैर्दृश्येतेन्दाविवाद्वयः । अविभागोऽपि बुद्ध्यात्मा वि-
<>पर्य्यासितदर्शनैः । ग्राह्यग्राहकसंवित्तिभेदवानिव लक्ष्यते”
<>इति तेषां सिद्धान्तात् । तथाच विमतं रजतं बुद्धिरूपं
<>चक्षुरादिसंप्रयोगं विनाऽप्यपरोक्षित्वात् सम्मतबुद्धिवत्
<>इत्यनुमानेन रजतादेस्तद्रूपतासिद्धिः । ते हिं मन्यन्ते
<>शब्दस्पर्शरूपरसगन्धविषयाः सुखादिविषयाश्च षडपि प्रत्य-
<>याः आलम्बनसमनन्तरसहकार्य्यधिपतिरूपान् प्रत्ययपदवा-
<>च्यान् चतुरोहेतूनपेक्ष्यैव उत्पद्यन्ते । तत्र नीलावभासरूपस्य
[Page0533-b+ 38]
<>चित्तरूपज्ञानस्य नीलालम्बनवतो नीलाकारता भवति ।
<>समनन्तरप्रत्ययात् पूर्व्वतनज्ञानवासनारूपात् बोधरूपता,
<>सहकारिप्रत्ययादालोकात् स्पष्टतावभासः । चक्षुरादेरधि-
<>पतिप्रत्ययात् विषयप्रतिनियम इति । तत्रेदमुच्यते प्रकृते न
<>तावत् सहकारिप्रत्ययाख्यादालोकात् रजताकारोदयो भवति
<>तस्य स्पष्टतामात्रहेतुत्वात् । नाम्गधिपतिप्रत्ययाख्याच्च-
<>क्षुरादेः सम्भवति तस्य विषयविशेषं प्रत्येव नियमनमात्र
<>हेतुत्वात् । नापि समनन्तरप्रत्ययाख्यात् पूर्व्वज्ञानात् ।
<>विजातीयघटादिज्ञानानन्तरं विजातीयरजतभ्रमोदयप्रस-
<>ङ्गात्, नाप्यालम्बनप्रत्ययाख्याद्बाह्यार्थाद् भवति । विज्ञानवा-
<>दिभिस्त स्यानङ्गीकारात् । ततश्च रजतादिबाह्यार्थासत्त्वे विज्ञा-
<>नस्य कथं रजताकारतासमर्पणम् । संस्कार सामर्थ्येन तत्क-
<>ल्पनेऽपि न निस्तारः संस्कारस्य क्षणिकस्थायित्वविकल्पासह-
<>त्वात् । तथाहि स्थायित्वे सिद्धान्तहानिः । क्षणिकत्वे पूर्वा-
<>नुभवोत्तरमुत्पन्नस्य तस्य द्वितीयक्षणे नाशात रजताकारोल्लेखस-
<>मये तस्यासत्त्वात् कथं तेन तदाकारोल्लेखः सम्भवति । किञ्च
<>संस्कारस्य विज्ञानातिरिक्तत्वे क्षणिकविज्ञानमात्रसिद्धान्त-
<>हानिः । अथानादिज्ञानसन्ततौ यदा कदाचित् पूर्व्वं
<>रजतज्ञानमुत्पन्नं तदेव संस्कार इत्यङ्गीक्रियते स च
<>यद्यपि विजातीयानेकज्ञानव्यवहितः तथापि कदाचित्
<>सजातीयं ज्ञानान्तरमुत्पादयत्येव यथा ब्रीहिवीज-
<>मनेकाङ्कुरादिकार्य्यव्यवधोनेऽपि कदाचित् सजातीया-
<>न्तरमुत्पादयति तद्वत् । अथ न पूर्व्ववीजादुत्तरवीजो-
<>त्पत्तिः किन्तु पूर्व्ववीजजन्याङ्कुरसन्तानादेव तदुत्पत्तिरिति
<>चेत् तर्ह्यत्रापि पूर्व्वरजतज्ञानजन्यज्ञानसन्तानएव
<>संस्कारोऽस्तु अतो न सिद्धान्तहानिः । एवं पूर्व्वरजतज्ञा-
<>नमपि ततः पूर्व्वतररजतज्ञानादुत्पद्यते ततोऽनादिवासना-
<>प्रापितं रजतं बुद्धिरूपमेव सत् भ्रान्त्या बहिर्वदवभासते
<>इति चेत् अत्रोच्यते वेदान्तिभिः, किं तद्रजतमलौकिकं
<>लौकिकं वा अलौकिकत्वेऽपि किं जन्मरहितम् उत
<>लौकिकरजतवदेव जायते । अंलौकिकत्वे जन्मरहितत्वे
<>च जायमानस्य ज्ञानस्य रूपं न स्यात् । द्वितीयेऽपि किं
<>बाह्यार्थात् जायते, उत ज्ञानात् नाद्यः तैर्बाह्यार्थानङ्गी-
<>कारात् ज्ञानादेव तदुत्पादाभ्युपगमे दुष्टकरणजन्यज्ञा-
<>नादुत्पादो वाच्यः तथा च जनकस्य पूर्व्वसत्त्व-
<>नियमेन तज्जनिका प्रतीतिः न रजतं गृह्णीयात् वर्त्तमान
<>पदार्थस्यैवाकारार्पकत्वनियमात् क्षणिकयोर्जन्यजनकयो-
<>र्भिन्नकानीनत्वेन रजतस्यापरोक्षकाले पूर्व्वज्ञानस्यासत्त्वात्
[Page0534-a+ 38]
<>तेन ग्रहीतुमशक्यत्वात् अतोरजतापरोक्षव्यवहारो विलुप्तः
<>स्यात् । यदि अन्येन केनचित् दुष्टकरणजन्यज्ञानेन
<>तदुत्पादस्ततः स्वात्मकबुड्या तद्ग्रहःस्यादित्यङ्गीक्रियते
<>तदाऽतिप्रसङ्गः किञ्च दुष्टकरणजन्यज्ञानस्यैव तदुत्पादं-
<>कत्वं वाच्यं तत्र करणस्य दुष्टत्वञ्च अर्थक्रियाकारिताशून्यवि-
<>षयग्राहित्वेनैव तथा च असति रजते कथं करणस्य दुष्टत्व
<>निर्ण्णयः । अथ अदुष्टकरणजन्यज्ञानं तदुत्पादयति तदा तस्य
<>घटादिवत् अर्थक्रियाकारित्वरूपसत्त्वसम्भवेन देशान्तरवर्त्ति-
<>रजतविषयकादविशेषः स्यात् । किञ्च रजतस्यानुत्पत्तौ न
<>तस्य ज्ञानविषयता ज्ञानाकारार्पकतयैव विषयत्वस्य त्वया
<>स्वीकारात् अनुत्पन्नस्य कथं ज्ञाने स्वाकारार्पकत्वंसम्भवः ।
<>तस्मादात्मख्यातिपक्षे रजतमेव ज्ञानेन न प्रतीयेत ।
<P>एवमख्यात्यन्य याख्यात्यात्मख्यातिपक्षेषु निरस्तेषु इदानीम-
<>सत्ख्यातिपक्षः वेदान्तिभिरभ्युपगतः आक्षेपपूर्व्वकं प्रदर्श्यते
<>इदं रजतमिति ज्ञानं स्मृतिग्रहणाभ्यामन्यत् अध्यास-
<>नामकं ज्ञानं यत्र असतोऽनिर्वचनीयस्य उत्पन्नस्य रजता-
<>र्देभानमीदृशं ज्ञानमसत्ख्यातिपदवेदनीयमस्ति । ननु
<>ज्ञानस्य स्मृतिग्रहणाभ्यामन्यः प्रकारो न सम्भवति इति
<>चेन्न किं विलक्षणसामग्र्यनिरूपणात् तदसम्भवः? उत
<>विलक्षणज्ञानस्वरूपानिरूपणात्? उत विलक्षणविषया
<>निरूपणात्? नाद्यः संप्रयोगसंस्कारदोषाणामेव तत्-
<>सामग्रीतया कल्पनात् न चंदोषस्य पूर्ब्धप्राप्तकार्य्यानुदयं
<>प्रत्येव हेतुत्वं न पूर्व्वकार्य्योदयं प्रतीति वाच्यं कार्य्यानुद-
<>यस्य तत्प्रागभावरूपतयाऽनादिनि तत्र दोषहेतुत्वासम्भ-
<>वात् । वातपित्तश्लेष्मणाञ्चापूर्व्वकार्य्योत् पादकत्वदर्शनाच्च
<>न च दोषस्य संस्कारोद्बोधकत्वेनान्यथांसिद्धिः तदुद्बो-
<>धस्य तद्व्यापारत्वात् न हि व्यापारेण व्यापारिणोऽ-
<>न्यथासिद्धिरिति नियमात् नह्युत्पतननिपतने कुर्व्वन्
<>कुठारः छिदिक्रियां प्रति अहेतुर्भवतिं । ननु इन्द्रिय
<>संप्रयोगस्य इदन्तामात्रे सत्त्वात् रजतांशेऽसत्त्वात् इदन्तता-
<>बोधनेन तस्योपक्षीणंत्वात् एवं संस्कारस्य स्मृतिमात्र
<>जनकत्वनियमेन वेदान्तिमते अध्यासात्मकज्ञानस्य स्मृति-
<>त्वानङ्गीरात्, दोवस्य च स्वातन्त्रेप्रण ज्ञानहेतुत्वस्य कुत्राप्य-
<>दर्शनाच्च कथं रजतावभास इति चेत् उच्यते प्रथमं दोष-
<>सहितेनेन्द्रियेण इदन्तामात्रविषयाऽन्तःकरणवृत्तिर्जन्यते
<>तत्र इदन्तायां तद्ग्राहकवृत्तौ च चैतन्यमभिव्यज्यते
<>तच्चैतन्यनिषा शुक्त्यविद्या च दोषवशात्संक्षुब्धा भवति
<>तत्रेदमंगावच्छिन्नचैतन्यस्थाऽविद्या दोषेण क्षुभिता सती
[Page0534-b+ 38]
<>सादृश्याद्युद्बोधितसंस्कारवशात् रजताकारेण विवर्त्तते ।
<>वृत्त्यवच्छिन्नचैतन्यस्थाऽविद्या तु रजतग्राहिवृत्तिसंस्कार
<>सहकृता वृत्तिरूपेण विवर्त्तते । तौ च रजततद्वृत्तिरूपविवर्त्तौ
<>स्वाधिष्ठानेन साक्षिचैतन्येनावभास्येते इत्येवं रजतावभासः
<>कल्प्यते । यद्यम्यन्तःकरणवृत्तिरविद्यावृत्तिश्चेतिज्ञानद्वयम्
<>तथापि तद्विषयौ सत्यानृते इदंरजते अन्योन्यात्मकतामापन्नौ
<>इति विषययोरैक्यात् वृत्तिद्वयस्यैक्यम् ततश्च विषयावच्छिन्नफ-
<>लस्याप्येकत्वेन ज्ञानैक्यमुपपद्यते । एवं मिथ्याज्ञानतद्विषय-
<>योर्निरूपणेन द्वितीयतृतीयविकल्पौ निरस्तौ वेदितव्यौ । यदा-
<>प्यन्यत्र संप्रयोगसंस्कारौ परस्परं निरपेक्षो प्रमितिस्मृत्यो-
<>र्जनने समर्थौ दृष्टौ तथापि क्रमेण स्मृतिप्रमित्योरुत्पत्तौ
<>प्रवर्त्तकत्वानुपत्तौ प्रवृत्त्यन्वथानुपपत्त्या ताभ्यां प्रत्यभिज्ञाव
<>देकं विशिष्टं मिथ्याज्ञानं जन्यते इति कल्प्यते यथा
<>नैयायिकादिभिः निरन्तरोत्पन्नेष्वपि वर्ण्णज्ञानेषु
<>यौगपद्याभावात् पदार्थज्ञानानुपवत्त्या पूर्ब्धज्ञानजन्य
<>संस्कारसहितमन्त्यवर्णज्ञानमेव पदार्थबुद्धिहेतुत्वेन कल्प्यते
<>तद्वत् । ननु विमतं ज्ञानं नैकं भिन्नकारणजन्यत्वात्
<>रूपरसादिज्ञानवदिति चेत् न अनुमानप्रत्यभिज्ञानयोर्व्य-
<>भिचारात् उभयोरपि नानाकारणजन्यत्वात् । अनुमानं हि
<>व्याप्तिज्ञानसंस्कारलिङ्गदर्शनपरापर्शजन्यम् । प्रत्यमिज्ञा
<>च इन्द्रियसंप्रयोगसंस्काररजन्येति सर्व्वैरङ्कीक्रियते
<>न च शुक्तौ अनिर्वचनीयस्य रजतस्योत्पत्तौ तस्य च शुक्तौ
<>संसर्गात् कथं तस्य मिथ्यात्वमसत्त्वञ्च स्यादिति वाच्यम्
<>सत्तात्रैविध्याङ्गीकारेण तत्र व्यावहारिकसत्ताशून्यत्वेनैव तस्य
<>मिथ्यात्वस्य कल्पनात् । तथाहि सत्त्वं त्रिविधं पारमा-
<>र्थिकं त्रैकालाबाध्यत्वरूपं यथा ब्रह्मणः । व्यावहारिकं
<>ब्रह्मज्ञाननिर्वर्त्त्यम् यथा आकाशादेःप्रातीतिकम अधिष्ठा-
<>नज्ञाननिवर्त्त्यं यथा शुक्तिरजतादेः । न च मिथ्यात्वकल्पनं
<>मानहीनम्” “अथ रथान् रथयोगान् पथः सृजते” इति
<>श्रुतेः मिथ्यवात्र रजतमभादिति रजततजज्ञानयोर्मिथ्या-
<>त्वप्रत्यभिज्ञानस्य च मानत्वात् । अतो मतान्तरवत वेदान्तमते
<>नानुभवविरोधोनिर्मूलत्वं वा । अख्यातिपक्षे अपरोक्षाव-
<>भासिनः स्मर्य्यमाणत्वं विरुध्यते । ज्ञानहयपक्षे रजतस्य
<>पारोक्ष्यं स्मृतौ स्मरणाभिमानमोषादिकम, अन्यथाख्यातौ
<>रजतंस्य आपरोक्ष्यानुभवबिरोधः आत्मख्यातिपक्षे विषया-
<>भावेनापरोक्षाबभासविरोधः” । पमेवविवरणसारांशः ।
<P>शुक्तिरजतादि ज्ञान्ततष्टान्तेनज्ञाननिवर्त्त्यतया सर्व्वेषां
<>घटपाटादिज्ञानानामसत्ख्यातित्वं तद्विषयाणां वस्तु-
[Page0535-a+ 38]
<>तोऽसत्त्वात् असत्त्वेऽपि सत्त्वेन व्यवहार्य्यतामात्रमिति
<>शुक्तिजतादिभ्यो घटादीनां विशेषः इति अध्या-
<>सखरूपमिथ्याज्ञानमाक्षिप्य तत् समर्थयता च भाष्यकृ-
<>ता तथैव व्यवस्थापितम्” यथा “युष्मदस्मत् प्रत्यगोचरयोर्वि-
<>षयविषयिणोस्तमःप्रकाशवद्विरुद्धस्वभावयोरितरेतरभावानुप-
<>पत्तौ सिद्धायां तद्धर्म्माणामपि सुतरामितरेतरमावानु-
<>षपत्तिरित्यतोऽस्मत्प्रत्ययगोचरे विषयिणि चिदात्मके युष्मत्-
<>प्रत्ययगोचरस्य विषयस्य तद्धर्म्माणाञ्चाध्यासस्तद्विपर्य्ययेण
<>विषयिणस्तद्धर्म्माणाञ्च विषयेऽध्यासोमिथ्येति भवितुं
<>युक्तम् । तथाप्यन्योन्यस्मिन्नन्योन्यात्मकतामन्योन्यधर्म्मां
<>श्चाध्यस्येतरेतराविवेकेणात्यन्तविविक्तयोर्धर्म्मधर्म्मिणो र्मिथ्या-
<>ऽज्ञाननिमित्तः सत्यानृते मिथुनीकृत्याहमिदं ममेद-
<>मिति नैसर्गिकोऽयं लोकव्यवहारः ॥ आह कोऽयम-
<>ध्यासोनामेति उच्यते स्मृतिरूपः परत्र पूर्व्वदृष्टावभासः ।
<>तं केचिदन्यत्रान्यधर्म्माध्यास इति वदन्ति । केचित्तु
<>यत्र यदध्यासस्तद्विवेकाग्रहणनिबन्धनो भ्रम इति ।
<>अन्येतु यत्र यदध्यासस्तस्यैव विपरीतधर्म्मत्वकल्पनामा
<>चक्षते इति सर्वथापि तु अन्यस्यान्यधर्म्मावभासतां न व्य-
<>भिचरति । तथा च लोकेऽनुभवः शुक्तिका हि रजतवदव-
<>भासते एकश्चन्द्रः स द्वितीयवदिति । कथं पुनः प्रत्यगात्मन्य
<>विषयेऽध्यासो विषयधर्म्माणाम्? । सर्व्वी हि पुरोऽवस्थिते
<>विषये विषयान्तरमध्यस्यति । युष्मत्प्रत्ययापेतस्य च प्रत्य-
<>गात्मनोऽविषयत्वं ब्रवीषि । उच्यते । न तावदयमेकान्ते-
<>नाविषयः अस्मत्प्रत्ययविषयत्वात् अपरोक्षत्वाच्च प्रत्यगात्म
<>प्रसिद्धेः । नचायमस्तिवियमः पुरोऽवस्थित एव विषये विष-
<>यान्तरमध्यसितव्यमिति अप्रत्यक्षेऽपि ह्याकाशे बालास्तल-
<>मलिनताद्यध्यस्यन्ति । एवमविरुद्धः प्रत्यगात्मन्यऽन्यऽनात्मा-
<>ध्यासः । तमेतमेवंलक्षणमध्यासं पण्डिता अविद्येति
<>मन्यन्ते । तद्विवेके च वस्तुस्वरूपावधारणं विद्यामाहुः ।
<>तत्रैवं सति यत्र यदध्यासस्तत्कृतेन दोषेण गुणेण वा
<>अणुमात्रेणापि स न संबध्यते । तमेतमविद्याख्यमात्माऽना-
<>त्मनोरितरेतराध्यासं पुरस्कृत्य सर्व्वे प्रमाणप्रमेयव्यवहारा
<>लौकिका वैदिकाश्च प्रवृत्ताः सर्वाणि च शास्त्राणि विधि-
<>प्रतिषेधमोक्षपराणि । कथं पुनरविद्यावद्विषयाणि प्रत्य-
<>क्षादीनि प्रमाणानि? शास्त्राणि चेति । उच्यते । देहेन्द्रि-
<>यादिष्वहंममाभिमानहीनस्य प्रमातृत्वानुपपत्तौ प्रमाण
<>प्रवृत्त्यनुपपत्तेः । नहीन्द्रियाण्यनुपादाय प्रत्यक्षादिव्यव-
<>हारः संभवति । नचाधिष्ठानमन्तरेण इन्द्रियादिव्यापारः
[Page0535-b+ 38]
<>संभवति । नचानध्यस्तात्मभावेन देहेन कश्चित् व्याप्रियते ।
<>न चैतस्मिन् सर्व्वस्मिन्नसत्यसङ्गस्यात्मनः प्रमातृत्वमुपप-
<>द्यते । न च प्रमातृत्वमन्तरेण प्रमाणप्रवृत्तिरस्ति । तस्मा-
<>दविद्यावद्विषयाण्येव प्रत्यक्षादीनि प्रमाणानि शास्त्राणि
<>चेति” । चतुर्थसूत्रभाष्ये च जगतोव्यावहारिकत्वे अन्य-
<>दीयमतं संवादितम् यथा “गौणमिथ्यात्मनोऽसत्त्वे पुत्र-
<>देहादिबाधनात् । सद्ब्रह्मात्माहमित्येव बोधे कार्य्यं कथं
<>भवेत्?” इत्याक्षिप्य । “अन्वेष्टव्यात्मविज्ञानात् प्राक् प्रमातृ-
<>त्वमात्मनः । अन्विष्टः स्यात् प्रमातैव पाष्मदोषादिव-
<>र्ज्जितः । देहात्मप्रत्ययो यद्वत् प्रमाणत्वेन कल्पितः ।
<>लौकिकं तद्वदेवेदं प्रमाणं त्वाऽऽत्मऽनिश्चयात्” यथा च
<>लौकिकक्यवहार्य्यपदार्थानां पारसार्थिकसत्त्वाभावेऽपि
<>तत्सत्त्वमङ्गीकृत्य सर्वे व्यवहाराः तेषां च व्यवहारि-
<>कसत्त्ववत्त्वम् तथा प्रपञ्चेन समर्थितं खण्डनकृता खण्डन
<>खण्डयाद्ये । यथा “अथ कथायां वादिनोनियममेतादृशं
<>मन्यन्ते प्रमाणादयः सर्व्वतन्त्रसिद्धान्ततया सिद्धाः पदार्थाः
<>सन्तीति कथकाभ्यामभ्युपेयम् । तदपरे न क्षमन्ते ।
<>तथाहि प्रमाणादीनां सत्त्वं यदभ्युपेयं कथकेन, तत् कस्य
<>हेतोः? किं तदनभ्युपगच्छद्भ्यां वादिप्रतिवादिभ्यां तदभ्यु-
<>गमसाहित्यनियतस्य तस्य प्रवर्त्त यितुमशक्यत्वात्, उत
<>कथकाभ्यां प्रवर्त्त नीयवाग्व्यवहारं प्रति हेतुभावात्, उत
<>लोकसिद्धत्वात्, अथ वा तदनभ्युपगमस्य तत्त्वनिर्णयविज-
<>यातिप्रसञ्जकत्वात् । न तावदाद्यः तदनभ्युपगच्छतोऽपि चा-
<>र्व्वाकमाध्यमिकादेर्वाग्विषयविस्तराणां प्रतीयमानत्वात्
<>तस्यैव वा अनिष्पत्तौ भवतस्तन्निरासप्रयासानुपपत्तेः । सो-
<>यमपूर्व्वः प्रमाणादिसत्त्वानभ्युपगमात्मा वाक्स्तम्भनमन्त्रो
<>भवताभ्यूहितो नूनं, यस्य प्रभावाद्भगवता सुरगुरुणा लो-
<>कायतसूत्राणि न प्रणीतानि, तथागतेन वा मध्यमागमा
<>नोपदिष्टाः भगवत्पादेन वा वादरायणीयेषु सूत्रेषु भाष्यं
<>नाभाषि । प्रमाणाद्यनभ्युपगमेऽपि प्रवर्त्तन्तां तन्मते वाचो-
<>भङ्ग्यः तास्तु साधनवाधनक्षमा न भवन्ति तावतेति ब्रूम-
<>इति चेन्न प्रमाणाद्यनभ्युपगम्य प्रवर्त्तितत्वं तदीयसाधनबा-
<>धनाक्षमतायां न नियामकं किन्तु सद्वचनाभासलक्षणयो-
<>गित्वमित्यवश्याभ्युपेयं भवता, येनाभ्युपगम्यापि प्रमाणादीनि
<>प्रवर्त्तिताः मतान्तरानु सारिभिर्व्यवहारा अभ्युपगतप्रमा-
<>णादिसत्त्वैर्म्मतान्तरव्यवहारानुसारिभिरपरैस्तथाभूता इति
<>कथ्यन्ते । यदि त्वस्मद्वचसि सद्वचनाभासलक्षण न भवान्
<>दर्शयितुमीष्टे तदा अनभ्युपगम्य प्रमाणादि भवताप्र-
[Page0536-a+ 38]
<>वर्त्तितोऽयं व्यवहारैति शतकृत्वस्त्वयोच्यमानेऽपि नास्मा-
<>कमादरः । अन्यथाभ्युपगम्य प्रमाणादीनि भवता प्रवर्त्ति-
<>तोऽयं व्यवहार इत्येतावता भवदीयो व्यवहाराभास इत्य-
<>स्माभिरपि वक्तुं शक्यतएव । ननु यदि प्रमाणादीनि
<>न सन्ति व्यवहारएव धर्म्मी कथं सिद्ध्येत् दूषणादिव्यव-
<>स्था वा कथं स्यात् सर्व्वविधिनिषेधानां प्रमाणाधीन-
<>त्वात् । मैवम् । न ब्रूमोवयं न सन्ति प्रमाणादीनीति,
<>स्वीकृत्य कथारभ्येति । किन्नाम सन्ति न सन्ति वा प्रमा-
<>णादीनीत्यस्यां चिन्तायामुदासीनैर्यथा स्वीकृत्य तानि भ-
<>वता व्यवह्रियते तथा व्यवहारिभिरेव कथा प्रवर्त्त्यता-
<>मिति । अन्यया न सन्ति प्रमाणादीनीति मतमम्माकमा-
<>रोप्य यदिदम्भवता दूषणमुक्तं तदपि न वक्तुं शक्यं
<>कीदृशीं मर्य्यादामालम्ब्य प्रवर्त्तितायां कथायां दूषण-
<>मुक्तं किं प्रमाणादीनां सत्त्वमभ्यु प्रगम्योभाभ्यां वादिभ्यां
<>प्रवर्त्तितायां कथायाम् उतासत्त्वमभ्युपेत्य अथैकेन सत्त्व-
<>मपरेण चासत्त्वमङ्गीकृत्य । न तावदाद्यः अभ्युपगत प्रमा-
<>णादिसत्त्वं प्रति तादृक्पर्य्यनुयोगानवकाशात् । द्वितीये तु स्वतो-
<>ऽप्यापत्तेः न तृतीयः तथैव कथान्तरस्य प्रसक्तेः उभयाभ्यु
<>पगमानुरोधित्वाच्च कथानियमस्य । अन्यथा स्वाभिप्रायमा-
<>लम्ब्य तेनापि तद्वचसि यत्किञ्चिद्वागात्मनि दूषणेऽभिहिते
<>कस्य जयो व्यवतिष्ठताम् प्रमाणाद्यभ्युपगन्तुरेव यावन्नियम-
<>भरयन्त्रणा महती स्यात् । तस्मात् प्रमाणादिसत्त्वासत्त्वा-
<>भ्युपगमौदासीन्येन व्यवहारनियमे समयं वद्ध्वा कथायां
<>प्रवर्त्तितायां भवतेदं दूषणमुक्तं युक्तमेव तथा सति स्यात् ।
<>योऽयं भवान् स्वाभिप्रायमपि नावधारयितुं शक्तोऽतिदू-
<>रतस्तस्मिन् पराभिसन्धानावधारणप्रत्याशा । अथ वादी-
<>कृत्य दुर्वैतण्डिकं तस्मिन् बाधोऽभिधीयत इत्येव नेष्यते
<>शिष्यादयस्तु तस्य कथानधिकारं ज्ञाप्यन्ते अतएव भाष्य-
<>कारः “सप्रयोजनमनुयुक्तो यदि प्रतिपद्यत” इत्याहस्म न तु
<>प्रतिपद्यस इति । मैवम् शिष्यादीन् प्रत्यपि चार्व्वाका-
<>देर्दोषोऽयमित्येवाभिधातव्यम् । कथञ्च तथा स्यात् तस्य
<>कथाप्रवेशाप्रवेशयोस्तद्वाधाक्षमत्वात्कथायामेव हि निग्रहः ।
<>नापि द्वितीयः तथाहि स्यादप्येवं यदि कथकप्रवर्त्त नीय-
<>वाग्व्यवहारं प्रति प्रमाणादीनां हेतुता तत्सत्त्वानभ्युप-
<>गमे निवर्त्तेत नचैवं सम्भवति तथा सति तत्सत्त्वानभ्युप-
<>गन्तॄणां वाग्व्यवहारस्वरूपमेव न निष्पद्येत हेत्वनुपपत्तेः ।
<>उक्तवायमर्थो यन्माध्यमिकादिवाग्व्यवहाराणां स्वरूपाप-
<>लापो न शक्यत इति । अथ मन्यसे कथकवाग्व्यवहारं
[Page0536-b+ 38]
<>प्रति हेतुत्वात् प्रमाणादीनां सत्त्वं सत्त्वाच्चाभ्युपगमः
<>यत्सत्तदभ्युपगम्यतैति स्थितेरिति । मैवम् । कयापि निय-
<>मस्थित्या प्रवृत्तायां कथायां कथकवाग्व्यवहारं प्रति हेतु-
<>त्वात् प्रमाणादीनां सत्त्वं सत्त्वाच्चाभ्युपगमो भवता प्रसाध्यः ।
<>कथनात्पूर्व्वं तत्तत्त्वावधारणं वा परपराजयं वा अभि-
<>लषद्भ्यां कथकाभ्यां यावता विना तदभिलषितं न पर्य्य-
<>वस्यति तावदनुरोद्धव्यम् तच्च व्यवहारनियमस्यानुबन्धादेव
<>द्वाभ्यामपि ताभ्यां सम्भाव्यतैति व्यवहारनियमसमयमेव
<>बध्नीतः सच प्रमाणेन तर्केण च व्यवहर्त्तव्योवादिना
<>प्रतिवादिनापि कथाङ्गतत्त्वज्ञानविपर्य्ययलिङ्गप्रतिज्ञाहा-
<>न्याद्यन्यतमंनिग्रहस्थानं तस्य दर्शनीयम् तद्व्युत्पादने
<>प्रथमस्य भङ्गोव्यवहर्त्तव्योऽन्यथा द्वितीयस्यैव । तादृशेतरौ च
<>जेतृतया व्यवहर्त्तव्यौ प्रामाणिकपक्षस्तात्त्विकतया व्यवहर्त्तव्य
<>इत्यादिरूपः । अतएवं व्यवहारनियमबन्धेऽपि हेतुर्वक्तव्यः
<>तथा च सोऽपि हेतुः कथायां प्रवृत्तायामभिधातुं युक्तैतिप्र-
<>माणसत्त्वाभ्युपगमहेत्वभिधानवत् प्रत्यवस्थानमनवकाशम् ।
<>द्वाभ्यामपि वादिभ्यां विचारप्रवृत्त्याभिलष्यमाणतत्त्वव्यवस्था-
<>जयमूलत्वेन व्यवहारनियमस्य स्वेच्छयैव परिगृहीतत्वात्
<>नचैवं प्रमाणानुपज्ञस्वेच्छामात्रगृहीतमूलत्वान्मूलापरि-
<>शुद्धिसम्भवेन सर्व्वविचारविचार्य्यतत्फलविप्लवापत्तिः स्यात् ।
<>अविद्याविद्यमानानादिपारम्पर्य्यायातस्य लोकव्युत्पत्तिगृ-
<>हीतसंवादस्य च तस्यान्यथाभावासम्भाव्यतालक्षणस्वतःसि-
<>द्धिशुद्धत्वात् । नच प्रमाणादीनां सत्तापीत्थमेव ताभ्यामङ्गी-
<>कर्त्तुमुचिता । तादृशव्यवहारनियममात्रेणैव कथाप्रवृत्त्युप-
<>पत्तेः प्रमाणादिसत्तामभ्युपेत्यापि तथा व्यवहारनियम-
<>व्यतिरिक्तकथाप्रवृत्तिं विना तत्त्वनिर्ण्यस्य जयस्य वाभि-
<>लषितस्य कथकयोविपर्य्यवसानात् । नापि तृतीयः लोक-
<>व्यवहारो हि प्रामाणिकव्यवहारो वा स्यात् पामरादिसा-
<>धारणव्यवहारो वा । नाद्यः । विचारप्रवृत्तिमन्तरेण तस्य
<>दुर्न्निरूपत्वात् तदर्थमेव च पूर्व्वं नियमस्य गवेषणात् ।
<>नापि द्वितीयः शरीरात्मतादीनामपि तथा सति भवता
<>स्वीकर्त्तव्यतापातात् । पश्चात्तद्विचारबाध्यतया नाभ्युपेय-
<>तैति चेत् तर्हि प्रमाणादयोऽपि यदि विचारबाध्या भवि-
<>ष्यन्ति तदा नाभ्युपेया एव अन्यथा तूपगन्तव्या इति
<>लोकव्यहारसिद्धतया सत्त्वमभ्युपगम्यत इति तावन्न
<>भवति । नापि चतुर्थः यादृशोभवता प्रमाणादीन्यभ्युपगम्य
<>व्यवहारनियमः कथायामालम्ब्यते । तस्यैव प्रमाणादि-
<>सत्त्वासत्त्वानुसरणोदासीनैरस्माभिरप्यवलम्बनात् । तस्य
[Page0537-a+ 38]
<>यदि मां प्रति फलातिप्रसञ्जकत्वं तदा त्वां प्रत्यपि समानः
<>प्रसङ्गः । स्यादेतन्नियतवाग्व्यवहारक्रियासमयबन्धेन कथां
<>प्रवर्त्त यतापि व्यवहारसत्ताभ्युपगन्तव्या नहि सत्तामन-
<>भ्युपगम्य व्यवहारक्रियाभिधातुं शक्या । क्रिया हि
<>निष्पादना असतः सद्रूपताप्रापणमिति यावत् प्रमाणैर्व्यव-
<>हर्त्तव्यमिति नियमबन्धने प्रमाणानां कारणभावो नियतः
<>तद्भावश्च नियतपूर्व्वसत्तारूपं कारणत्वम् प्रमाणानामना-
<>दाय न पर्य्यवस्येत् । दूषणानाञ्चास्तित्वेन भङ्गावधारण-
<>नियमबन्धने साधनाङ्गानां व्याप्त्यादीनां सत्त्वेन तद्विषयस्य
<>तत्त्वरूपताव्यवहारनियमनादौ च कण्ठोत्थमेव तस्य तस्य
<>सत्त्वमङ्गीकृतमिति रिक्तमिदमुच्यते प्रमाणादीनां सत्ता-
<>मनभ्युपगम्य कथारम्भाः शक्यन्त इति । मैवम् । एभि-
<>रपि बाधकैः कथायामारब्धायामेवाभिमतस्य प्रसाधनीयत्वे
<>पूर्व्वोक्तबाधायामनिस्तारात् । न च व्यवहारनियमस्य
<>स्वेच्छाकृतस्यैव प्रमाणादिसत्तास्वीकारपर्य्यवसायितया
<>नायं दोषः स्यात् । यतः सत्ताज्ञानस्य तत्राङ्गत्वं
<>न तु सत्तायाः । तत्र किं सत्तावगममात्रात्स-
<>त्ताभ्युपगम्येति मन्यसे अबाधितात्तदवगमाद्वा ।
<>न तावदाद्यः मरुमरीचिकादौ जलरूपतासद्भावाभ्युप-
<>गमप्रसङ्गात् । द्वितीयेऽपि किंवादिप्रतिवादिमध्यस्थमात्रस्य
<>तस्यापि किं कथाकालमात्रएव बाधितत्वावगमाभावात् ।
<>अथवा कस्यचिदपि कालान्तरेऽपि च बाधितत्वबोधविरहात् ।
<>नाद्यः अतिप्रसङ्गात् पुरुषत्रयावगतस्य एकक्षणावगतस्य च पु-
<>रुषान्तरेण तेनापि क्षणान्तरे बहुलं बाध्यतादर्शनादिति ।
<>नचासावर्थोऽसन्नपि द्वित्रादिपुरुषमात्रपूर्व्वजाततत्प्रतीत्यनु-
<>रोधाद्वाधदर्शने सत्यपि तथैव सन्नित्यभ्युपगम्यते । तस्माद्-
<>द्वितीयः पक्षः परिशिष्यते यत्र सर्व्वप्रकारेण बाधितत्वं
<>नास्ति तत्सदित्यभ्युपगन्तव्यम् । तदित्थं यदि नाम वादि-
<>घ्रतिवादिमध्यस्थमात्रस्य दूषणादिसत्तावगमः कथाकाल-
<>मात्रे तैरबाध्यमानः कथाङ्गत्वेनाभ्युपेयते किमायातं
<>सर्व्वप्रकाराबाधिततत्तत्सत्तावगमायत्ततत्तत्सत्त्वाभ्युपगमक-
<>थानङ्गताङ्गीकारस्य । कतिपयप्रतिपत्तृकतिषयकालतथात्वा-
<>वगमादेव च प्रायेण लौकिकव्यवहारः प्रतोयते तादृश-
<>श्चायं सत्त्वावगमः कथाङ्गमेतत्तदुच्यते व्यवहारिकीं प्रमा
<>णादिसत्तामादाय विचारारम्भ इति । तस्माद्यादृग्व्यवहार
<>नियमः कृतः तन्मर्य्यादानेन नोल्लङ्घितेति । यद्वादिवाग्-
<>व्यवहारे मध्यस्थावगमः स विजयते यस्य च वचसि नैवं
<>तस्यावगमस्तस्य पराजयः । यत्र वाद्युक्तनिग्रहसत्त्वावगमः
[Page0537-b+ 38]
<>स निगृहीतः तदितरस्तु न तथेत्यादिनियम एव कथार-
<>म्भाय ग्राह्यः । अनेन नियमेन व्यवहर्त्तव्यमित्यस्य ह्यय-
<>मर्थोऽनेन नियमेनोक्तमनेन नेति मध्यस्थावगमस्य विषयी
<>भवितव्यमिति । नच वाच्यमन्ततस्तदवगमस्यापि सत्ताभ्यु-
<>पेयेति । तस्यापि सत्ताचिन्तायां तत्सत्तावगमान्तरस्यैव
<>शरणत्वात् । नचैवमनवस्था तदनुसरणावश्यम्भावानङ्गी-
<>कारात् । एवं त्रिचतुरज्ञानजन्मनोनाधिकमतिरिति
<>न्यायात् । नचान्तिमासत्त्वे पूर्व्वपूब्बप्रवाहासत्त्वापत्ति
<>स्तथाचावगममादायापि न निस्तार इति वाच्यम् ।
<>अस्त्वेवं हि तथापि त्रिचतुरज्ञानकक्षागवेषणमात्रविश्रा-
<>न्तेन विचारेण ततःपरमननुसरणरमणीयेनैव समयं बद्ध्वा
<>कथाया मिथःसम्प्रतिपत्त्या प्रवर्त्तनात् । अन्यथा प्रमाणा-
<>दिसत्ताभ्युपगमेऽपि ज्ञानानवस्थायादुष्परिहरत्वात् । नच
<>वाच्यं मत्पक्षे स्वरूपसता ज्ञानेन व्यवहारस्य चरितार्थयितु”
<>शक्यत्वात् न ज्ञानस्य परम्परानुसरणमुचितं नत्वेवं त्वत्पक्षे
<>ज्ञानस्वरूपसत्ताङ्गीकारप्रसङ्गादिति । स्वरूपसत्तामादायापि
<>परिहरतोऽनवस्थाप्रसङ्गस्य स्वप्रकाशप्रस्तावे वक्तव्यत्वात् ।
<>यथा त्वत्पक्षे स्वरूपसदविशेषेऽपि ज्ञानस्वरूपसत्तैव परं
<>व्यवहारोपपादिका न घटादिसत्ता । एवमेवासत्ताऽविशेषेऽपि
<>ज्ञानमेवासद्व्यवहारोपपादकं नान्यत् । असच्चोपपादकञ्चेति
<>व्याहतमिति चेन्न सदुपपादकमिति कुतो न व्याहतम् ।
<>नहि सदुपपादकमसच्च नेति क्वचिदावयोः सिद्धम् । ननु
<>तदसत्ताऽविशेषात्तत्कार्य्यस्यान्यदापि प्रसङ्गः, न कार्य्यस्या-
<>द्यसत्ताक्षण इवान्यदापि सामग्रीसत्त्वाविशेषात्तवापि किं
<>नान्यदा कार्य्यजन्म । अथ न मम तदानीन्तनं सामग्री-
<>सत्त्वं तदातनस्य कार्य्यजन्मनो नियामकं किन्तु ततः प्राक्
<>सामग्रीसत्त्वं तथादर्शनात् । तर्हि ममापि कालान्तरस्थमपि
<>तदसत्त्वं तदातनकार्य्यजन्मनोनियामकं तथादर्शनादेव ।
<>मम तदव्यवहितोत्तरत्वं तदा कार्य्यजन्मनियामकमिति
<>चेत् न समसमयत्वादागन्तुकत्वाच्चाविशेषेण नियम्यनिया-
<>मकव्यवस्थानुपपत्तेः तस्मादन्यदास्थाया एव सामग्य्रास्तदा
<>कार्य्यनियमोऽभ्युपेयः तथादर्शनादित्येव मन्तव्यम् । तथा
<>च समः समाधिः । तथापि कार्य्यजन्मकालस्य कोविशेषः ।
<>कार्य्यजन्मैव । अन्यथा यद्विशेषान्तरं तदपि विशेषान्तर-
<>वतः कालस्य स्यादिति अपर्य्यवसानमेव पर्य्यवस्येत् । तथापि
<>तत्कालस्यानुगतं किं रूपमिति चैन्न रूपान्तरवतोपि किं
<>रूपमित्यपि पर्य्यनुयोगस्यानुवृत्तेः । किञ्च
<P>“अन्तर्भावितसत्त्वञ्चेत्कारणं तदसत्ततः ।
[Page0538-a+ 38]
<>नान्तर्भावितसत्त्वञ्चेत्कारणं तद सत्ततः ।”
<P>तथाह्यन्तर्भूतसत्वे यदि कारणत्वं तदा स्व-
<>विशिष्टे स्ववृत्तिरसतः स्वाश्रयत्वमापादयति । विशिष्ट-
<>स्यार्थान्तरत्वेऽपि च स्वस्मिन् स्ववृत्तिव्यतिरेक-
<>वत् स्वविशिष्टे स्ववृत्तिव्यतिरेके नियमदर्शनात्
<>न सैव सत्ता तस्मिन्निति अन्यस्यास्तस्याविशिष्टवृत्त्य-
<>भ्युपगमे तामसन्निवेश्य कारणत्वमभ्युपगन्तुः सर्व्वथैव
<>कारणमसत्पर्य्यवस्यति । अपरापरसत्तानिवेशने वा पर्य्य-
<>वसानमेव । न च सत्ताभेदानन्त्यमस्त्येवेत्यपि पादप्र-
<>सारिका निस्ताराय, सत्ताभेदे हि सद्बुद्धिव्यवहारानुगमन-
<>निबन्धनलङ्घिनः प्रथमापि सत्ता न स्यादिति । सत्त्ववृद्धि-
<>मिष्टवतो मूलमपि ते नष्टमिति कष्टतरम् । न च स्वरूप-
<>सत्तोपगमाय स्वस्ति भिन्नानप्यनुगतबुद्ध्याद्याधानपदेऽ-
<>भिषिञ्चता त्वया जातिमात्राय जलाञ्जलिर्वितीर्येत । मा-
<>भूदनुगतिः स्वरूपसत्त्वस्येति च वदन् तद्गर्भिणीं कारणतां
<>कथमनुगमयितासीति । किञ्च स्वरूपसत्त्वं स्वरूपात् घ-
<>टाद्यात्मनो नाधिकमसतोपि स्वरूपं स्वरूपमेव न ह्य-
<>मन् घटादिर्न घटादिः तथा सति घटादिर्नेत्यपि न
<>स्यात् असतोऽघटादित्वात् । अथ सदपि सत्तामनन्तर्भाव्य
<>कारणं तदानीमसदपि ततथास्तु सत्तासत्तयोः कारण
<>कोट्यप्रवेशाविशेषात् । अथ न सत्ता कारणकोटिनिविष्टा
<>किन्तु कारणत्वं सत्त्वं नियतपूर्व्वसत्तां हि कारणताम्म-
<>न्यैति मन्यसे, तर्हि मत्पक्षे सैव कारणतास्तु तर्हि कार-
<>णसत्तामभ्युपगतवानसीति घट्टकुट्यां प्रभातमिति चेन्न भा-
<>वानवबोधात् सत्तामसतीमभ्युपगच्छतापि सत्ता मयाभ्यु
<>पगतैव । अन्यया कासावसतीति त्वमपि किं सत्तान्तत्स-
<>त्तामन्तर्भाव्य कारणत्वमिच्छसि । नत्वेवं पूर्व्ववत् क्वापि
<>सत्तात्यागो वा अनवस्थायां पर्य्यवसानं स्यात् । असत्ताऽ
<>विशेषात् कारणनियमः कथं स्यादिति चेन्न सत्ताविशेषेऽपि
<>तुल्यत्वात् । सत्त्वेऽस्त्यन्वयाद्यनुविधानं तस्य तज्जातीयस्य
<>वा त्वत्पक्षे त्वसत्त्वाविशेषात् व्यतिरेकः परं सोऽप्यनियतो
<>यदा कारणाभावस्तदा कार्य्याभावावश्यम्भावानभ्युपगमात्
<>नित्यासतः कारणस्यासत्त्वएव कदाचित्कार्य्योत्पादात् ।
<>अन्वयस्तु न कदाचिदपीति चेन्न तुल्यत्वात् अन्वयो
<>नास्तीत्यभ्युपगच्छतापि अन्वयोपगमात् अन्वयस्यापि स-
<>त्तान्तर्भावने कथितदोषापत्तेः । एतेन
<>“आशामोदकतृप्रा ये ये चोपार्ज्जितमोदकाः ।
<>रसवीर्य्यविपाकादि तेषां तुल्यं प्रसज्यते” ॥
[Page0538-b+ 38]
<P>इत्यस्यापि बाधकत्वमाशामोदकायते । सत्तान्त-
<>र्भावानन्तर्भावाभ्यां प्रत्यादेशात् आशामोदकादिनापि च
<>रुसवीर्य्यविपाकादिजननात् । तदसत्कथं कार्य्यं स्यादिति
<>चेन्न सत्तामन्तर्भाव्य कार्य्यत्वोपगमे कारणवत्कार्य्योपि उ-
<>क्तदोषस्यानन्तर्भावे वा ऽविशेषस्य पूर्व्ववदावृत्तेः तस्मात् ।
<>“पूर्व्व सम्बन्धनियमे हेतुत्वे तुल्यएव नौ ।”
<>“हेतुतत्त्वबहिर्भूतसत्त्वासत्त्वकथा वृथा ।”
<>आस्तां प्रतिवन्दिग्रहग्रहः कथं पुनरसतः कारणत्वमवसेयं
<>प्राक्सत्त्वनियमस्य विशेषस्यानभ्युपगमात् असत्त्वस्य
<>चाविशेषादिति चेन्न इदमस्मान्नियतं प्राक्सदितिबुद्ध्या-
<>विशेषात् । भ्रान्त्यैवंबुद्धिगोचरेऽतिप्रसङ्ग इति चेन्न
<>यादृश्या हि धिया त्रिचतुरकक्षाबाघानवरोधविश्रान्तया
<>वस्तुसत्त्वनिश्चयस्ते, तादृश्येव विषयीकृतस्य ममापि कार-
<>णतानिश्चयः । केवलन्ततः परास्वपि कक्षासु बाधात्
<>पूर्व्वपूर्व्वभ्रान्तिसम्भवेन न तावता सत्त्वावघारणं वयं
<>मन्यामह इति विशेषः । परदर्शनसिद्धान्तस्य भूरिकक्षा-
<>धाविनोऽपि ततः परकक्षाबाध्यमानत्वेनातथाभावोपगमात्
<>अन्यथैकदर्शनपरिशेषः स्यात् । एतेन सत्त्वाविशेषात्
<>कथं कस्यचित् पक्षस्य त्रिचतुरकक्षाधावित्वमास्तामि-
<>त्यपि निरस्तम् । अनेवंबुद्धिविषयतादशायां कोविशेष इति
<>चेत् यदा कदापि तादृशबुद्धिविषयतैव । अन्यथा
<>कथय कथमन्यदा तादृशबुद्धिविषयतया अन्यदा सत्त्वं
<>स्यात् । तदा सत्त्वमन्यदास्थेन गृह्यत इति चेत् अन्यकालि-
<>कमेव तर्हितत्तदातनकारणत्वोपयोगीति समानम् तदेतत्
<>संवित्तिसत्त्वमिति गीयते असती सा न विशेषिका सती
<>सानेष्टेत्यभिसन्धानेन द्वैतापत्तेरि संवित्तिरपि सती न वेति
<>पृच्छन् प्रतिवक्तव्यः ज्ञानं तावद्व्यवहारोपपादकतया द्वाभ्याम-
<>प्यनुमतं तस्यापि जिज्ञासायां त्रिचतुरकक्षाविश्रान्तग्वेषणस्य
<>यदि सत्तोपपन्ना भविष्यति तदा सत्ता, तेनेदमुपपादितम्भ-
<>विष्यति । अथासत्ता तस्य पर्य्यवस्यति तदा असत्तैव तेनेद
<>मुपपाद्यत इति स्वीकर्त्तव्यं भ्रमविषयेणेव भ्रमे विशिष्ट-
<>ताव्यवहारः । अविचार्य्यैव तावत्तस्य सदसत्त्वं विचार
<>आरब्धव्यः । अन्यथा प्रथममेव मतिकर्द्द मे कथारम्भणमश-
<>क्यमापद्येत । स्वीकृतञ्च भवतापि भविष्यदादिविषये विज्ञाने
<>विशिष्टव्यवहारनिदानत्वमसतो विषयस्य, कारणशक्तेश्च
<>विशेषकमसदेव कार्य्यम् । न च कालान्तरसम्बन्धिनी सत्ता
<>तस्या एकत्रान्यत्र नान्यदापीति वैधम्यमेतयोरपीति
<>वक्तव्यम् विशिष्टव्यवहारप्रवृत्तिसमये द्वयोरप्यसत्ताऽविशेषात्
[Page0539-a+ 38]
<>प्रयोजनानुपयुक्ते काले तस्य स्वरूपतोऽवस्थानं पाटच्चरलु-
<>ण्ठिते वेश्मनि यामिकजागरणवृत्तान्तमनुहरति तथापि
<>कालान्तरस्थित्या घटादिकं स्वरूपतो विशेषणतश्च
<>व्यवच्छिन्नं, तद्विज्ञानेन स्वभावबलात् स्वविशेषणत्वेनोपादी-
<>यते । नत्वेवमत्यन्तासद्भवितुमर्हति तस्य स्वरूपतो
<>विशेषणतश्च व्यवच्छिन्नतयानङ्गीकारात् कुत्र स्वभावतो-
<>विज्ञानं सम्बन्धि निरुच्यते न । उक्तमत्र असतोऽपि तदेव रूपं
<>तस्य नियतस्व रूपस्यैव नियतविशेषणस्यैवासत्त्वादन्यथाति-
<>प्रसङ्गात् भ्रान्तिविषयेण दत्तोत्तरत्वाच्चेत्यलमतिविस्तरेण” ।
<>खण्डनखण्डखाद्यम् ।
<LEND>
