<L>5626<pc>0517,b<k1>अष्टचत्वारिंशत्<k2>अष्ट(ष्टा)चत्वारिंशत्
अष्ट(ष्टा)चत्वारिंशत्¦ स्त्री अष्टाधिका चत्वारिंशत् शा० त०
<>आत्वम् । (आटचल्लिश) १ संख्यायां २ तत्संख्येये च ।
<>“अष्टचत्वारिंशत्संस्कारैः संस्कृत” इति मिताक्ष० गौत० ।
<>तत्र गौतमेन चत्वारिंशदेव संस्काराः अष्टौ गुणाश्च ब्राह्मण्य-
<>हेतुवो दर्शिताः चत्वारिंशत् संस्काराः गुणसहिता
<>अष्टचत्वारिंशदित्येके । ते च “गर्भाधानपुंसवनसीमन्तो-
<>न्नयनजातकर्मनामकरणान्नप्राशनचौडोपनयनम् । चत्वारि
<>वेदव्रतानि स्नानं सहधर्मचारिणीसंयोगः पञ्चानां यज्ञाना-
<>मनुष्ठानं देवपितृमनुष्यभूतब्रह्मणामेतेषाञ्चाष्टकान्वकापा-
<>र्व्वंणश्राद्ध्वश्रावण्याग्रहायणीचैत्र्याश्वयुजीति सप्त पाकयज्ञ-
<>संस्था, अग्न्याधेयमग्निहोत्रदर्शपौर्णमासावग्रयणं चातुर्मा-
<>स्यनिरूढपशुबन्धसौत्रामणीति सप्त हविर्यज्ञसंस्था अग्निष्टो-
<>मोऽत्यग्निष्टोम उक्थः षोडशी वाजपेयोऽतिरात्रोऽप्तो-
<>र्य्याम इति सप्त सोमसंस्था इत्येते चत्वारिंशत् संस्काराः ।
<>अथाष्टावात्मगुणा दया सर्वभूतेषु क्षान्तिरनसूया शौचम-
<>नायासोमङ्गलमकार्पण्यमस्पृहेति यस्यैते न चत्वारिंशत्
<>संस्कारा नवाष्टावात्मगुणा न स ब्राह्मणः सायुज्यं सालो-
<>क्यञ्च गच्छति । यस्य तु खलु संस्काराणामेकदेशोऽप्य-
<>ष्टावात्मगुणा अथ स ब्राह्मणः सायुज्यं सालोक्यञ्च गच्छति
<>अधिकं संस्कारशब्दे वक्ष्यते” गौ० संहितायां तु चत्वा-
<>रिंशत्संस्कारैः संस्कृत इत्येव पाठः । मिताक्षराकृद्धृत
<>पाठस्तु उक्तरीत्या समर्थितः ।
<LEND>
