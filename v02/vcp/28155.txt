<L>28155<pc>3986,a<k1>नवग्रह<k2>नवग्रह
नवग्रह¦ पु० कर्म० संज्ञात्वात् न द्विगुः । “सूर्यचन्द्रौ मङ्गलश्च
बुधश्चापि वृहस्पतिः । शुक्रः शनैश्चरो राहुः केतवश्च
नव ग्रहा” इत्युक्तेषु नवसु १ ग्रहेषु खगोलशब्दे तत्कक्षा-
दिमानमुक्तं तद्रथादिमानमत्रोच्यते ।
<ःई>रवेः “योजनानां सहस्राणि भास्करस्य रयो नव । ईषा-
दण्डस्तथैवास्य द्विगुणो मुनिसत्तम! । सार्द्धकोटिस्तथा
सप्त नियुतान्यधिकानि वै । योजनानान्तु तस्याक्षश्चक्रं
यत्र प्रतिष्ठितम् । चत्वारिंशत् सहस्राणि द्वितीयोऽक्षो
व्यवस्थितः । पञ्चान्यानि तु सार्द्धानि स्यन्दनस्य महा-
मते! । अक्षप्रमाणमुभयोः प्रमाणं तद्युगार्द्धयोः ।
ह्रस्वोऽक्षस्तद्युगार्द्धेन ध्रुवाधारो रथस्य वै । द्वितीयेऽक्षे
तु तच्चक्रं संस्थितं मानसाचले । हयाश्च सप्त छन्दांसि
तेषां नामानि मे शृणु । गायत्री च वृहत्युष्णिग्जगती
त्रिष्टुबेव च । अनुष्टुप् पङ्क्तिरित्युक्ताश्छन्दांसि हरयो
रवेः । स रथोऽधिष्ठितो देवैरादित्यैरृषिभिस्तथा ।
गन्धर्वैरप्सरोभिश्च ग्रामणीसर्पराक्षसैः । स्तुवन्ति
मुनयः सूर्य्यं गन्धर्वैर्गीयते पुरः । नृत्यन्त्योऽप्सरसो
यान्ति सूर्य्यस्यानु निशाचराः । वहन्ति पन्नगाः यक्षैः
क्रियतेऽभीषुसंग्रहः । वालखिल्यास्तथैवैनं परिवार्य्य
समासते । सोऽयं सप्तगणः सूर्य्यमण्डले मुनिसत्तम ।
हिमोष्णवारिवृष्टीनां हेतुत्वं समुपागतः” ।
<ःई>इन्दीः “रथस्त्रिचक्रः सोमस्य कुन्दाभास्तस्य वाजिनः ।
वामदक्षिणतो युक्ताः दश तेन चरत्यसौ” ।
<ःई>बुधस्य “वाय्वग्निद्रव्यसम्भूती रथश्चन्द्रसुतस्य च । पिशङ्गै-
स्तुरगैर्युक्तः सोऽष्टाभिर्वायुवेगिभिः । सत्ररूथः सानु-
कर्षो युक्तोऽभूसम्भवैर्हयैः” ।
<ःई>शुक्रस्य “सोपासङ्गपताकस्तु शुक्रस्यापि रथो महान् ।
अष्टाश्वः काञ्चनः श्रीमान्” ।
<ःई>कुजस्य “भौमस्यापि रथो महान् । पद्मरागारुणैरश्वैः संयुक्तो वह्निसम्भवैः” ।
<ःई>गुरोः “अष्टाभिः काञ्चननिभैर्वाजिभिः काञ्चने रथे । तिष्ठं-
श्चरति वै वर्षं राशौ राशौ वृहस्पतिः” ।
[Page3986-b+ 38]
<ःई>शनेः “आकाशसम्भवैरश्वैः शवलैः स्यन्दनं युतम् । समारुह्य
शनैर्याति मन्दगामी शनैश्चरः” ।
<ःई>राहोः “स्वर्मानोस्तुरगाह्यष्टौ भृङ्गाभा धूसरं रथम् । सकृद्-
युक्तास्तु मैत्रेय! वहन्त्यविरतं सदा । आदित्यान्निःसृतो
राहुः सोमं गच्छति पर्वसु । आदित्यमेति सोमाच्च
पुनः सौरेषु पर्वसु” ।
<ःई>केतोः “तथा केतुरथस्याश्वा अष्टौ ते वातरंहसः । पलाल-
धूमवर्णाभा लाक्षारसनिभारुणाः । एते मया ग्रहाणां
वै तवाख्याता रथा नव” विष्णुपु० ।
सुश्रुतोक्ते नवविधे स्कन्धाद्यभिधे २ नवग्रहभेदे ग्रह-
शब्दे २७४५ पृ० दृश्यम् । तेषामुत्पत्यादिकं उत्तर-
तन्त्रे तत्रोक्तं यथा
<फ्>“अथातो ग्रहोत्पत्तिमध्यायं व्याख्यास्यामः । नव
स्कन्दादयः प्रोक्ता बालानां य इमे ग्रहाः । श्रीमन्तो
दिव्यवपुषो नारीपुरुषविग्रहाः । एते गुहस्य रक्षार्थां
कृत्तिकोमाग्निशूलिभिः । सृष्टाः शरवणस्थस्य रक्षित-
स्यात्मतेजसा । स्त्रीविग्रहा ग्रहा ये तु नानारूपा
मयेरिताः । गङ्गोमाकृत्तिकानाञ्च ते भागा राजसा
मताः । नैगमेयस्तु पार्वत्या सृष्टो मेषाननो ग्रहः ।
कुमारधारी देवस्य गुहस्यात्मसमः सखा । स्कन्दाप-
स्मारसंज्ञो यः सोऽग्निनाग्निसमद्युतिः । स च स्कन्द-
सखो नाम विशाख इति चोच्यते । स्कन्दः सृष्टो भग-
वता देवेन त्रिपुरारिणा । बिभर्त्ति चापरां संज्ञां
कुमार इति स ग्रहः । बाललीलाधरो योऽयं देवो
रुद्राग्निसम्भवः । मिथ्याचारेषु भगवान् स्वयं मैत्र
प्रवर्त्तते । कुमारः स्कन्दसामान्यादत्र केचिदपण्डिताः ।
गृह्णन्तीत्यल्पविज्ञाना ब्रुवते देहचिन्तकाः । ततो
भगवति स्कन्दे सुरसेनापतौ कृते । उपतस्थुर्ग्रहाः सर्वे
दीप्तशक्तिधरं गुहम् । ऊचुः प्राञ्जलयश्चैनं वृत्तिं नः
संविधत्स्व वै । तेषामर्थे ततः स्कन्दः शिवं देवमचो-
दयत् । ततो ग्रहांस्तानुवाच भगवान् भगनेत्रहृत् ।
तिर्य्यग्योनिं मानुषञ्च दैवञ्च त्रितयं जगत् । परस्प-
रोपकारेण वर्त्तते धार्य्यतेऽपि च । देवा मनुष्यान्
प्रीणन्ति तैर्य्यग्योनींस्तथैव च । वर्त्तमानैर्यथाकालं
शीतवर्षोष्णमारुतैः । इज्याञ्जलिनमस्कारजपहोमव्रता-
दिभिः । नराः सम्यक् प्रयुक्तैश्च प्रीणन्ति त्रिदिवेश्वरान् ।
भागधेयं विभक्तञ्च शेषं किञ्चिन्न विद्यते । तद्युष्मार्कं
शुभा वृत्तिर्बालेष्वेव भविष्यति । कुलेषु येषु नेज्यन्तो
[Page3987-a+ 38]
देवाः पितर एव च । ब्राह्मणाः साधवश्चैव गुरवोऽति-
थयस्तथा । निवृत्ताचारशौचेषु परपाकोपभोजिषु ।
उच्छन्नबलिभिक्षेषु भिन्नकांस्योपभोजिषु । गृहेषु तेषु ये
बालास्तान् गृह्णीध्वमशङ्किताः । तत्र वो विपुला वृत्तिः
पूजा चैव भविष्यति । एवं ग्रहाः समुत्पन्ना बालान्
गृह्णन्ति चाप्यतः । ग्रहोपसृष्टा बालास्तु दुश्चिकित्स्य-
तमा मताः । वैकल्यं मरणं चाशु ध्रुवं स्कन्दग्रहे
मतम् । स्कन्दग्रहोऽत्युग्रतमः सर्वेष्वेव यतः स्मृतः ।
अन्यो वा सर्वरूपस्तु न साध्यो ग्रह उच्यते” ।
अथ सूर्य्यादिग्रहाणां स्वरूपादि वृहज्जातकोक्तं प्रदर्श्यते
<फ्>“कालात्मा दिनकृन्मनस्तुहिनगुः सत्वं कुजौ ज्ञो वचो
जीवो ज्ञानसुखे सितश्च मदनो दुःखं दिनेशात्मजः ।
राजानौ रविशीतगू क्षितिसुतो नेता कुमारो बुधः सूरि-
र्दानवपूजितश्च सचियी प्रेष्यः सहस्रांशुजः” वृहज्जा० ।
“कालस्यात्मा कालात्मा दिनकृत् सूर्यः । अस्यैव तुहिनगु-
श्चन्द्रोमनः तुहिनेन हिमेन सदृशाः शीतलागावोरश्मयो
यस्य स तुहिनगुः । सत्वं कुजो भौमः सत्वस्य लक्षणं
“अधिकारकरं सत्वं व्यसनाभ्युदयागमे” सत्वशब्दोऽत्र
शौर्यपर्य्यायः तच्च सिंहादीनामस्ति तथा च एकाकिनि
बनवासिन्यराजलक्ष्मण्यतीतशास्त्रज्ञे । सत्वस्थिते मृग-
पतौ राजेति गिरः परिणमन्ति । उत्कृष्टतरस्वभाव
इत्यर्थः ज्ञो बुधो वचो गीः जीवो वृहस्पतिः ज्ञान-
सुखे ज्ञानञ्च सुखञ्च ज्ञानसुखे । सितः शुक्रो मदनः
कामः । दिनस्येशो दिनेशः सूर्यः तस्यात्मजः पुत्रः शनै-
श्चरो दुःखम् । अत्र कालग्रहणं कालस्य सर्वगतस्य प्रदर्श-
नार्थम् । अत्र न केवलं कालपुरुषस्य मेषाद्याराशयः शिरः
प्रमृत्यङ्गविभागेन स्थिताः यावदादित्यादयश्चास्य विभा-
गेन सर्वस्य त्नगतः स्थिताः । प्रयोजनम् पीडितैर्ग्रहै-
र्देहवतोऽपि तदङ्गभवात्मगुणपीडनं कर्तव्यम् पुष्टैः पुष्टि-
रिति । न केवलं यावत् जन्मनि बलवद्भिर्ग्रहैरेत एव भावा
आत्मादयः शुमा भवन्ति दुर्बलैर्दुर्बलाः किन्तु सौरस्य
विपरीतम् तथा च सारावल्पाम “आत्मादयो गगनगैर्ब-
लिभिर्बलवत्तराः । दुर्बलैर्दुर्बला ज्ञेया विपरीतं शनेः
स्मृतमिति” राजानातित्यादि रविरादित्यः शीतगुश्चन्द्रः
एतौ राजानौ नृपौ । क्षितिर्भूमिरस्याः सुतः पुत्रोऽङ्गा-
रकः स नेता सेनापतिः । बुधः कुमारो युबराजः रा-
जपुत्र इति केचित् । स्ररिर्वृहस्पतिः दानवपूजितः
शुक्रः च एती सचिवौ मन्त्रिणौ । सहस्रांशुः सूर्यस्त-
[Page3987-b+ 38]
स्माज्जातः शनैश्चरः स प्रेष्यो दासः । ननु जगत्पालन-
करणे शनैश्चरः प्रेष्यः किमत्रोच्यते प्रेष्योऽपि स्वकर्मणां
पालक एव । प्रयोजनम् जन्मनि प्रश्नकाले बलवानु-
पचयस्थो ग्रहो भवति तदुक्तो राजादिकस्तस्य कार्यसाध-
नको भवति अन्यथा हानिकरः” “रक्तश्यामो भास्करो
गौर इन्दुर्नात्युच्चाङ्गोरक्तगौरश्च वक्रः । दूर्वाश्यामोज्ञो
गुरुर्गौरगात्रः श्यामः शुक्रो भास्करिः कृष्णदेहः ।
वर्णास्ताम्रसिताऽतिरक्तहरीतव्यापीतचित्रासितावह्न्यम्बु-
ग्निजकेशवेन्द्रशचिकाः सूर्यादिनाथाः क्रमात् । प्रागा-
द्यारविशुक्रलोहिततमः सौरेन्दुवित्सूरयः क्षीणेन्द्वर्क-
महीसुतार्कतनयाःपापा बुधस्तैर्युतः । बुधसूर्यसुतौ
नपुंसकाख्यौ शशिशुक्रौ युवती नराश्च शेषाः” शिखि-
मूखपयोमरुद्गणानां वशिनो मूमिसुतादयः क्रमेणः”
<LEND>
