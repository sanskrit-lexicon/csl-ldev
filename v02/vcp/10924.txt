<L>10924<pc>1549,a<k1>ऐश्वर्य्य<k2>ऐश्वर्य्य
ऐश्वर्य्य¦ न० ईश्वरस्य भावः ष्यञ् । १ प्रभुत्वे “तस्मै निशाच-
रैश्वर्य्यं प्रतिशुश्राव राघवः” रघु० । इच्छानभिघातात्मके
२ ईश्वरधर्मे ३ अणिमादौ च “ऐश्वर्य्यश्य समग्रस्य वीर्य्यस्य
यशसः श्रियः” इति पुरा० । ऐश्वर्य्यञ्च द्विविधं नित्यं
नित्येश्वरानुध्यानमन्यं योगजं वा तत्र नित्यैश्वर्य्यर्मश्वरस्य
[Page1549-b+ 38]
स्वाभाविकम् “स्वाम्यं यस्य निजं जगत्सु” आत्मत० । योगजञ्च
बुद्धेः सात्विकगुणभेदः यथोक्तम् “अध्यवसायो बुद्धिर्धर्म्मो-
ज्ञानं विराग ऐश्वर्य्यम् । सात्विकमेतद्रूपम् तामसमस्माद्वि-
पर्य्यस्तम्” सां० का० । व्याख्यातञ्चेदं वाचस्पतिना “ऐश्वर्य्य-
मपि बुद्धिधर्मः यतोऽणिमादिप्रादुर्भावः । तत्राणिमा अ-
णुभावः यतः शिलामपि प्रविशति । लघिमा लघुभावः यतः
सूर्य्यमरीचिमालम्ब्य सूर्य्यलोकं याति । महिमा महतो-
भावः यतोमहान् संभवति । प्राप्तिरङ्गुल्यग्रेण स्पृशति
चन्द्रम् । प्राकाम्यमिच्छानभिघातो यतोभूमावुन्मज्जति
निमज्जति यथोदके । वशित्वं भूतभौतिकं वशीभवत्य-
स्यावश्यम् । ईशिचं भूतभौतिकानां प्रभवस्थितिमीष्टे
यच्च कामावसायित्वं सत्यसङ्कल्पता यथास्य सङ्कल्पो भवति
भूतेषु तथैव भूतानि भवन्ति । अन्येषां निश्चया निश्चेतव्य-
मनुविधीयन्ते योगिनस्तु निश्चेतव्याः पदार्था निश्चयमिति
चत्वारः स त्विका बुद्धिधर्म्मा” ।
<फ्>पातञ्जलसूत्रभाष्यविवरणेषु कारणफलसहितं तस्य
स्वरूपादिकं दर्शितं यथा । “कायाकाशयोः सम्बन्धसं-
यमाल्लघुतूलसमापत्तेश्चाकाशगमनम्” ४१ सू० ।
“यत्र कायस्तत्राकाशं तस्यावकाशदानात् कायस्य तेन
सम्बन्धप्राप्तिस्तत्र कृतसंयमो जित्वा तत्सम्बन्धं लघुषु
तूलादिष्वापरमाणुभ्यः समापत्तिं लब्ध्वा जितसम्बन्धो लघु
र्भवति लघुत्वाच्च जले पादाभ्यां विहरति ततस्तूर्णनाभि
तन्तुमात्रे विहृय रश्मिषु विहरति ततो यथेष्टमाकाश-
गतिरस्य भवतीति” भा० ४१ ।
“कायाकाशसम्बन्धसंयमाद्वा लघुनि वा तूलादौ कृत-
संयमात्समापत्तिं चेतसस्तत्समलघुतां लब्ध्वेति सिद्धि-
क्रममाह जल इति” वि० ४१ ।
“बहिरकल्पिता वृत्तिर्म्महाविदेहा ततः प्रकाशावरणक्षय”
सू० “शरीराद्बहिर्मनसोवृत्तिलाभोविदेहा नाम धारणा सा
यदि शरीरप्रतिष्ठस्य मनसोबहिर्वृत्तिमात्रेण मवति सा
कल्पितेत्युच्यते या तु शरीरनिरपेक्षा बहिर्भूतस्यैव मनसो
बहिर्वृत्तिः सा खल्वकल्पिता । तत्र कल्पितया साधयतृ-
कल्पितां महाविदेहामिति यया परशरीराण्याविशन्ति
योगिनः ततश्च धारणातः प्रकाशात्मनोबुद्धिसत्वस्य य-
दावरणं क्लेशकर्म्मविपाकत्रयं रजस्तमोमूलं तस्य च
क्षयोभवति” भा० ४२ ।
“अपरमपि परशरीरावेशहेतुसंयमं क्लेशकर्म्मविपाक-
क्षयहेतुं विदेहामाह शरीरादिति । अकल्पिताया
[Page1550-a+ 38]
महाविदेहाया य उपायस्तत् प्रदर्शनाय कल्पितां विदेहा-
माह सा यदीति । वृत्तिमात्रं कल्पनाज्ञानमात्रं तेन
महाविदेहामाह या त्विति । उपायोपेयते कल्पिता-
कल्पितयोराह तत्रेति । किं परशरीरावेशमात्रमिती
नेत्याह ततश्चेति । ततोधारणातो महाविदेहायै मनसि
प्रवृत्ते सिद्धे क्लेशश्च कर्म्म च ताभ्यां विपाकत्रयं जात्यायु-
र्भोगाः तदेतद्रजस्तमोभूल विगलितरजस्तमसः सत्वमात्रात्
विबेकख्यातिमात्रसमुत्पादात्तदेतद्विपाकत्रयं रजस्तमोभूल-
तया तदात्मकं सद्वुद्धिसत्वमावृणोति तत्क्षयाच्च निरावरणं
योगिचित्तं यथेच्छं विहरति जानाति” वि० “स्थूलस्वरूप-
सूक्ष्मान्वयार्थवत्त्वसंयमाद्भूतजयः” मू० ४३ । “तत्र पार्थि-
वाद्याः शब्दादयोविशेषाः सहकारादिभिर्धर्म्मैः स्थूलशन्देन
परिभाषिता एतद्भूतानां प्रथमं रूपं द्वितीयं रूपं स्वसा-
मान्यं मूर्त्तिर्भूमिः स्नेहोजलं वह्निरुष्णता वायुः प्रणामी
सर्व्वतीगतिराकाशैत्येतत् स्वरूपशब्देनीच्यते अस्य सामा-
न्यस्य शब्दादयोविशेषाः तथाचोक्तम् “एकजातिसम-
न्वितानामेषां धर्म्ममात्रव्यावृत्तिरिति” सामान्यविशेषस-
मुदयोऽत्र द्रष्टव्यः । द्विष्ठोहि समूहः प्रत्यस्तमितभेदाव-
यवानुगतः शरीरं वृक्षोयूथं वनमिति शब्देनोपात्तभेदा-
वयवानुगतः समूह उभये देवमनुष्याः समृहस्य देवा एको-
भागो मनुष्या द्वितीयोभागस्ताभ्यामेवाभिधीयते समूहः ।
स च भेदाभेदविवक्षित आम्राणां वनं ब्राह्मणानां सङ्घ “आम्रवन
ब्राह्मणसंघ” इति स पुनर्द्विविधोयुतसिद्धावयवोऽयुतसिद्धावयवश्च
युतसिद्धावयवः समूहोवनं सङ्घ इति । अयुतसिद्धावयवः सङ्घातः
शरीरं वृक्षः परमाणुरिति । अयुतसिद्धावयवभेदानुगतः
ममूहो द्रव्यमिति पतञ्जलिः । एतत्स्वरूपमित्युक्तम् । अथ
किमेषां सूक्ष्मरूपं? तन्मात्रं भूतकारणं तस्यैकोऽवयवः
परमाणुसामान्यविशेषात्मा अयुतसिद्वावयवभेदानुगतः समु-
दाय इत्येवं सर्व्वतन्मात्राणि एतत् तृतीयम् । अथ भूता-
नां चतुर्थं रूपं ख्यातिक्रियास्थितिशीलगुणाः कार्य्यस्व
भावानुपातिनोऽन्वयशब्देनोक्ताः । अथैषां पञ्चमरूपमर्थ
वत्त्वं भोगापवर्गार्थता गुणेष्वन्वयिनी गुणास्तन्मात्रभूतभौ-
तिकेष्विति सर्वमर्थवत् । तेष्विदानीं भूतेषु पञ्चसु पञ्चरूपेषु
सयमात्तस्य तस्य रूपस्य स्वरूपदर्शनं जयश्च प्रादुर्भवति तत्र
पञ्चभूतस्वरूपाणि जित्वा मूतजयी भवति तज्जयाद्वत्सानु-
सारिस्थ इव गावोऽस्य सङ्गल्पानुविधायिन्योभूतप्रकृतयो
भवन्ति” भा० । स्थूलञ्च स्वरूपञ्च मूक्ष्मञ्चान्वयश्चार्थं-
वत्त्वञ्चेति स्थूलस्वरूपसूक्ष्मान्वयार्थवत्त्वानि तेषु संय-
[Page1550-b+ 38]
मात्तज्जयः । स्थूलमाह तत्रेति पार्थिवाः पाथसीया-
स्तैजसा वायवीया आकाशीयाः शब्दस्पर्शरूपरसगन्धा
यथासम्भवं विशेषाः षड्जगान्धारादयः शीतोष्णादयो
नीलपीतादयः कषायमधुरादयः सौरभादयश्च, एते हि
नामरूपप्रयोजनैः परस्परतोमिद्यन्तैति विशेषाः एतेषां
पञ्च पृथिव्यां, गन्धवर्ज्जञ्चत्वारोऽप्सु, गन्धरसवर्जं त्रयस्तेज-
सि, गन्धरसरूपवर्जं द्वौ नभस्वति, शब्दएवाकाशे । तत्र त
ईदृशा विशेषाः सहकारादिभिर्घर्म्मैः स्थूलशब्देन
परिभाषिताः शास्त्रे तत्रापि पार्थिवास्तावद्धर्म्माः । “आ-
कारो गौरवं रौक्षं वरणं स्थैर्य्यमेव च । वृत्तिभेदः
क्षमा कार्ष्ण्यं काठिन्यं सर्व्वभोग्यता” । अपां धर्म्माः
“स्नेहः सौक्ष्म्यं प्रभा शौक्ल्यं मार्द्दवं गौरवञ्च यत् ।
शैत्यं रक्षा पवित्रत्वं सन्धानं चौदका गुणाः” । तैज-
साधर्म्माः “ऊर्द्ध्वभाक् पाचकं दग्धृ पावकंलघु भास्वरम् ।
प्रध्वंस्योजस्वि वै तेजः पूर्व्वाभ्यां भिन्नलक्षणम्” ।
वायवीयाधर्म्माः “तिर्य्यग्यानं पवित्रत्वमाक्षेपो नोदनं
बलम् । चलमच्छायता रौक्ष्यं वायौ धर्म्माः पृथग्विधाः” ।
आकाशीया धर्म्माः “सर्व्वतो गतिरव्यूहो विष्टम्भश्चेति
च त्रयः । आकाशधर्म्मा व्याख्याता पूर्व्वधर्म्मविलक्षणाः
इति । तत्र आकारप्रभृतयो धर्म्मास्तैः सहेति आकार
सामान्यविशेषो गोत्वादि । द्वितीयरूपमाह । द्वितीयं
रूपं स्वसामान्यं मूर्त्तिः सांसिद्धिकं काठिन्यं, स्नेहः जलं
मृज्जलजपुष्टिर्बलाधानहेतुः । वह्निरुष्णता औदर्य्येशौर्य्ये
भौमे च सर्व्वत्रैव तेजसि समवेतोष्णतेति सर्व्वञ्चैतद्धर्म्म-
धार्म्मणोरभेदविवक्षयाभिधानम् । वायुः प्रणामी वहन
शीलः तदाह “चलनेन तृणादीनां शरीरस्याटनेन च ।
सर्व्वगं वायुसामान्यं नामित्वमनुमीयते” सर्व्वतो-
गतिराकाशः सर्व्वत्र शब्दोपलब्धिदर्शनात् श्रोत्रा-
श्रयाकाशगुणेन हि शब्देन पार्थिवादिशब्दोपलब्धि-
रित्युपपादितमधस्तात् एतत् स्वरूपशब्देनोक्तम् । अ-
स्यैव मुर्त्त्यादिसामान्थस्य शब्दादयः षड्जादयः उष्ण-
त्वादयः शुक्लचादयः कषायत्वादयः सुरभित्वादयो मू-
र्त्त्यादीनां भेदाः सामान्यान्यपि मूर्त्त्यादोनि जम्बीरप-
नसामलकफलादीनि रसादिभेदात् परस्परं व्यावर्त्तन्ते तेनै-
तेषाम् एते रसादयो विशेषाः तथा चोक्तम् “एजजाति सम
न्वितानां प्रत्येकं पृथिव्यादीनामेकैकया जात्या मूर्त्ति स्नेहा-
दीनां समन्वितानामेषां षड्जादिधर्म्ममात्रव्यावृत्तिरिति ।
तदेवं सामान्यं मूर्त्त्याद्युक्तं विशेषाश्च शब्दादय उक्ताः ।
[Page1551-a+ 38]
ये चाहुः “सामान्यविशेषाश्रयो द्रव्यमिति” तान् प्रत्याह
सामान्यविशेषसमुदायोऽत्र दर्शने द्रव्यम् येऽपि तदाश्रयो
द्रव्यमास्थिषत तैरपि तत्समुदायोऽनुभूयमानो नापह्नोतव्यः
नच तदपह्नवे तदाधारो द्रव्यमिति भवति तस्मात्तदेवास्तु
द्रव्यं न तु ताभ्यां, तत्समुदायाच्च तदाधारमपरद्रव्यमुपल-
भामहे ग्रग्वेभ्यो ग्रावसमुदायादिवच्च तदाधारमपरं
पृथग्विधं शिखरं समूहो द्रव्यमित्युक्तम् । तत्र समूह
मात्रं द्रव्यमिति म्रमापनुत्तये समूहविशेषीद्रव्यमिति
निर्द्धारयितुं समूहप्रकारानाह । द्विष्ठोहीति यस्मादेवं
तस्मान्न समूहमात्रं द्रव्यमित्यर्थः । द्वाभ्यां प्रकाराभ्यां
तिष्ठतीति द्विष्ठः । एकं प्रकारमाह । प्रत्यस्तमितेति प्रत्य-
स्तमितोभेदो येषामवयवानां ते तथोक्ता प्रत्यस्तमितभेदा
अवयवा यस्य स तथोक्तः एतदुक्तं भवति शरीरवृक्षयूथ
वनशब्देभ्यः समूहः प्रतीयमानोऽप्रतीतावयवभेदस्तद्वा-
चकशब्दाप्रयोगात् समूह एकोऽवगम्यते इतियुतायुतसिद्धा
वयवत्वेन चेतनाचेतनत्वेनचोदाहरणचतुष्टयम् । युतायुत-
सिद्धावयवत्वञ्चाग्रे वक्ष्यते । द्वितीयं प्रकारमाह । शब्दे-
नोपात्तभेदावयवानुगतः समूहः उभये देवमनुष्या इति
देवमनुष्याः इति हि शब्देनोभयशब्दवाच्यस्य समूहस्य
भागौ भिन्नावपात्तौ । ननूभयशब्दात्तावदवयवभेदो न
प्रतीयते तत्कथमुपात्त भेदावयवानुगत इत्यतआह । ताभ्यां
भागाभ्यामेव समूहोऽभिधीयते उभयशब्देन भागद्वयवाचि
शब्दसहितेन समूहोवाच्यः वाक्यस्य वाक्यार्थवाचकत्वा-
दिति भावः । पुनर्द्वैविध्य माह स चेति । भेदेन चाभेदेन
च विवक्षितमाह । आम्राणां वनं ब्राह्मणानां समूहः
इति । भेदएव षष्ठीश्रुतेः । यथा गर्गाणां गौरिति । अभेद
विवक्षितमाह । आम्रवनम् । आम्राश्च ते वनञ्चेति समूह
समूहिनोरभेदं विवक्षित्वा सामानाधिकरण्यमित्यर्थः ।
विधान्तरमाह । स पुनर्द्बिविधः युतसिद्धावयवः समूहः
युतसिद्धाः पृथक्सिद्धाः सान्तराला अवयवा यस्य स
तथोक्तः यूथं वनमिति सान्तराला हि तदवयवा वृक्षाश्च
गावश्चायुतसिद्धावयवश्च समूहो वृक्षोगौः परमाणुरिति
निरन्तराह तदवयवाः सामान्यविशेषा वा सास्रादयोवेति ।
तदेतेषु समूहेषु द्रव्यभूत समूहं निर्धारयति अयुतसिद्धेति
तदेवं प्रासङ्गिकं द्रव्यं व्युत्पाद्य प्रकृतमुपसंहरति एतत्-
स्वरूपमित्युक्तमिति । तृतीयं रूपं विवक्षुः पृच्छति
अथेति । उत्तरमाह । तन्मात्रमिति । तस्यैकोऽवयवः
परिणामभेदः परमाणुसामान्यं मूर्त्तिः । शब्दादयोविशेषाः
[Page1551-b+ 38]
तदात्मानः अयुतसिद्धा निरान्तरायेऽवयवाः सामान्यविशे-
षास्तद्भेदेष्वनुगतः समुदायः यथा च परमाणुः सूक्ष्मं
रूपम् एवं सर्वतन्मात्राणि सूक्ष्मं रूपमिति उपसंह-
रति एतदिति । अथ भूतानां चतुर्यं रूपं ख्यातिक्रिया
स्थितिशीलागुणाः कार्य्यस्वभावमनुपतितुमनुगन्तुं शीलं
येषां ते तथोक्ताः अतएपान्वयशब्देनोक्ताः । अथैषां पञ्चमं
रूपसर्थवत्त्वं विवृणोति भोगेति । नन्वेवमपि सन्तु-
गुणा अर्थवन्तस्तत्कार्य्याणां तु कुतोऽर्थवत्त्वमित्यत आह ।
गुणा इति । भौतिका गोघटादयः । तदेवं संयमविषय
मुक्त्वा स यमं तत् फलञ्चाह तेष्विति । भूतप्रकृतयो-
भूतस्वभावाः” ४३ वि० ॥
“ततोऽणिमादिप्रादुर्भावः कायसम्पत्तद्धर्म्माऽनभिघातश्च” सू०
“तत्राऽणिमा भवत्यणुः । लघिमा लघुर्भषति । महिमा
महान् भवति । प्राप्तिरङ्गुल्यग्रेणापि स्पृशति चन्द्रमसम् ।
प्राकाम्यमिच्छानभिघातः भूमावुन्मज्जति मज्जति यथोदके ।
वशित्वं भूतभौतिकेषु वशीभवत्यस्यावश्यमथान्येषाम् ईशित्वं
तेषां प्रभवाप्ययव्यूहानामीष्टे यच्च कामावसायित्वं सत्य
सङ्कल्पता यथासङ्कल्पस्तथाभूतप्रकृतीनामवस्थानम् । न च
शक्तोऽपि पदार्थविपर्य्यासं करोति, कस्मात् अन्यस्य यथा
कामावसायिनः पूर्वसिद्धस्य तथा भूतेषु सङ्कल्पादिति । एता-
न्यष्टावैश्वर्य्याणि । कायसम्पद्वक्ष्यमाणा तद्वर्म्मानभिघातश्च
पृथ्वी मूर्त्त्या न निरुणद्धि योगिनः, शरीरादिक्रियाः शिला-
मप्यनुविशतीति, नापः स्निग्धाः क्लेदयन्ति, नाग्निरुष्णो-
दहति न वायुः प्रणामी वहत्यनावरणात्मकेऽप्याकाशे
भवत्यावृतकायः सिद्धानामप्यदृश्योभवति” भा० ।
“सङ्कल्पानुविधाने मूतानां किं योगिनः सिध्यतीत्यत आह
“स्थूलसंयमविजयाच्चतस्रः सिद्धयो भवन्तीत्याह ।
तत्राणिमा १ महानपि भवत्यणुः । लघिमा २ महानपि
लघुर्भूत्वेषीकातूल इवाकाशे विहरति । ३ महिमाऽ-
ल्पोऽपि नागनगगगनपरिमाणो भवति । पाप्तिः ४ सर्वे-
भावाः सन्निहिता भवन्ति योगिनस्तद्यथा भूमिष्ठ एवा-
द्भुल्यग्रेण स्पृशति चन्द्रमसम् । स्वरूपसंयमविजयात्
सिद्धिमाह । प्राकाम्यमिच्छानभिघातो ५ नास्य रूपं भूतस्वरूपै
र्मूर्त्त्यादिभिरभिहत्यते भूनावुन्मज्जति मज्जति च यथो-
दके । सूक्ष्मविषयसंयमजयात् सिद्धिमाह वशित्व” भू-
तानि पृथिव्यादीनि भौतिकानि गोघटादीनि तेषु वशी
स्वतन्त्रीभवति ६ । तेषां त्ववश्यं तत्कारणतन्मात्र-
पृथिव्यादिपरमाणुवशीकारात्तत्कार्य्य वशीकारस्तेन यानि
[Page1552-a+ 38]
यथावस्थापयति तानि तथावतिष्ठन्ते इत्यर्थः । अन्वय-
विषयसंयमजयात् सिद्धिमाह ईशितृत्वं ७ तेषां भूतभौ-
तिकानां विजितमूलप्रकृतिः सन् यः प्रभव उत्पादो यश्चा-
पायोविनाशो यश्च व्यूहो यथावदवस्थारूपः तेषामीष्टे ।
अर्थवत्त्वसंयमात् सिद्धिमाह । यच्च कामावसायित्वं ८ सत्य-
सङ्कल्पता विजितगुणार्थवत्त्वो हि योगी यद्यदर्थतया
सङ्कल्पयति तत्तस्मै प्रयोजनाय कल्पते । विषमप्यमृत-
कार्य्ये सङ्कल्प्य भोजयन् जीवयतीति । स्यादेतद् यथा
शक्तिविपर्य्यासङ्करोत्येवं पदार्थविपर्य्यासमपि कस्मान्न क-
रोति तथाच चन्द्रमसमादित्यं कुर्य्यात् कुहूञ्च सिनीवाली-
मित्यत आह न च शक्तोऽपीति । न खल्वेते यत्रकामाव-
सायिनस्तत्र तत्रभवतः परमेश्वरस्याज्ञामतिक्रमितुमुत्स-
हन्ते । वस्तुपदार्थानां जातिदेशकालावस्थाभेदेनानियतस्व-
भावा इति युज्यते तासु तदिच्छानुविधानमिति ।
एतान्यष्टावैश्वर्य्याणि तद्धर्म्मानभिघात इति अणिमादि
प्रादुर्भाव इत्यनेनैव तद्धर्म्मानभिघातसिद्धौ पुनरुपादानं
कायसिद्धिवत् एतत् सूत्रोपनिबद्धसकलविषयसंयमफल-
वत्त्वज्ञापनाय । सुगममन्यत्” ॥ ४४ वि० ।
<फ्>वेदान्तिमते नित्यैश्वर्य्यमीश्वरस्यैव योगिनान्तु ऐश्वर्य्यं
तदधीनमित्यतोन जगत्सर्ज्जने तेषां शक्तिः । यथोक्तं
शारीरकसूत्रभाष्येषु
<फ्>“जगद्व्यापारवजं प्रकरणादसन्निहितत्वाच्च” सू० । “ये
सगुणब्रह्मोपासनात् सहैव मनसेश्वरसायुज्यं व्रजन्ति किन्नु
एषां निरवग्रहमैश्वर्थ्यं? भवत्याहोस्वित् सावग्रहमिति
संशयः । किन्तावत् प्राप्तं निरङ्कुशमेवैषामैश्वर्य्यं भवितुम-
र्हति “आप्नोति स्वाराज्यम्” “सर्व्वेऽस्मै देवाबलिमावहन्ति”
“तेषां सर्व्वेषु लोकेषु कामचारोभवतीत्यादि” श्रुतिभ्यः ।
इत्येवं प्राप्ते पठति जगद्व्यापारवर्जमिति । जगदुत्-
पत्त्यादिव्यापारं वर्जयित्वाऽन्यदणिमाद्यात्मकमैश्वर्य्यं
मुक्तानां भवितुमर्हति जगद्व्यापारस्तु नित्यसिद्धस्यैवेश्वरस्य ।
कुतः? तस्य तत्र प्रकृतत्वादसन्निहितत्वाच्चेतरेषाम् ।
परएवहीश्वरो जगद्व्यापारेऽधिकृतः तमेव प्रकृत्योत्-
पत्त्याद्युपदेशान्नित्यशब्दनिबन्धनत्वाच्च तदन्वेषणविजि-
ज्ञासनपूर्व्वकमितरेषामादिमदैश्वर्य्यं श्रूयते तेनास-
न्निहितास्ते जगद्व्यापारे । समनस्कत्वादेव चैषामनैक
मत्ये कस्य चित् स्थित्यभिप्रायः कस्यचित्संहाराभिपाय
इत्येवं विरोधोऽपि कदाचित् स्यात् । अथ कस्यचित्सङ्क-
ल्पमन्वन्यस्य सङ्कल्प इत्यविरोधः समर्थ्येत । ततः पर-
[Page1552-b+ 35]
मेश्वराहृततन्त्रत्वमेवेतरेषामिति व्यवतिष्ठते” भा० ।
<LEND>
