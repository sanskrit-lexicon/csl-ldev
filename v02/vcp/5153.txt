<L>5153<pc>0451,a<k1>अविग्रह<k2>अविग्रह
अविग्रह¦ त्रि० नास्ति विशेषेण ग्रहो यस्य । १ विशेषरूपेणाज्ञाते
<>“अविग्रहा गतादिस्था यथा ग्रामादिकर्म्मभिः” हरिः । न
<>विग्रहो वृत्तिसमानार्थकंवाक्यं यस्य । २ व्याकरणोक्तेनित्यस-
<>मासे । नास्ति विग्रहो देहो यस्य । ३ निरवयवे परमेशे पु०
<>नास्ति मीमांसकोक्ते ४ विग्रहशून्ये देवे च । तैर्हिदेवानां विग्र-
<>हवत्त्वं खण्डितं तच्च शङ्कापूर्व्वकं जै० सू० भाष्ये च दर्शितं
<>यथा--“देवता वा प्रयोजबेदतिथिवद्भोजनस्य तदर्थत्वात्” सू०
<>“नैतदस्ति,--अग्न्यादयोऽप्रयोजकाः--इति, सर्व्वा देवताः
<>सर्व्वेषां धर्म्माणां प्रयोजिकाः भवितुमर्हन्ति । कुतः? ।
<>‘भोजनस्य तदर्थत्वात्’,--भोजनं हि इदं देवतायाः,
<>यागो नाम, भोज्यं द्रव्यं देवतायै प्रदीथते, सा भो-
<>क्ष्यते--इति, देवतासम्प्रदानको हि अयं यागः श्रूयते,
<>सम्रदानं च नाम कर्म्मणोऽपि ईप्सिततमादभिप्रेततरम्,
<>तस्मात् न गुणभूता देवता, देवतां प्रति गुणभूते द्रव्यकर्म्मणी ।
<>अपि च यागो नाम देवतापूजा, पूजा च पूजनीयं प्रति
[Page0451-b+ 38]
<>गुणभूता लोके दृश्यते, तदेतत् ‘अतिथिवत्’ द्रष्टव्यं, यथा
<>यावत्किञ्चित् अतिथेः परिचरणं, सर्व्वं तत् अतिथिप्रयुक्तम्
<>एवम् इदमपि--इति । आह,--“ननु एवं ब्रुवता, विग्र-
<>हवती देवता भ्वङ्क्ते च--इत्यभ्युपगतं भवति” । उच्यते,
<>वाढं, विग्रहवती देवता भुङ्क्ते च । कुतः? । स्मृतेः,
<>उपचारात्, अन्यार्थदर्शनाच्च,--एवं हि स्मरन्ति, विग्रह-
<>वती देवता--इति, स्मृतिश्च नः प्रमाणम् । तथा विग्रह-
<>वतीं देवताम् उपचरन्ति,--यमं दण्डहस्तमालिखन्ति,
<>कथयन्ति च, तथा वरुणं पाशहस्तम्, इन्द्रं वज्रहस्तं, उप-
<>चारादपि स्मृतेर्द्रढिमानं कल्पयामः । तथा अन्यार्थवचनं,
<>विग्रहवतीं देवतां दर्शयति,--“जगृम्भा ते दक्षिणम् इन्द्र!
<>हस्तम्”--इति, पुरुषविग्रहस्य हि दक्षिणः सव्यश्च हस्तो
<>भवति । तथा “इमे चित् इन्द्र! रोदसी अपारे यत् संगृ
<>म्भा मघवन्! काशिरित्ते,--इति, काशिर्मुष्टिः, सोऽपि
<>पुरुषविग्रहस्य एव उपपद्यते । तथा, “तुविग्रीवो वयोदरः
<>सुबाहुरन्धसो मदे । इन्द्रो! वृत्राणि जिघ्नते” इति, ग्रीवा
<>उदरं बाहू इति पुरुषविग्रहदर्शनं भवति । तस्मात् विग्र-
<>हवती देवता इति । भङ्क्ते च । कथम् अवगम्यते? ।
<>स्मृतेः, उपचारात् अन्यार्थदर्शनाच्च, एवं स्मरन्ति,
<>भुङ्क्ते देवता इति । तथा च एनाम् भुञ्जानाम्
<>इव उपचरन्ति, यदस्यै विविधान् उपचारान् उप-
<>हरन्ति । तथा च अन्यार्थवचनं भुञ्जनाम् देवतां
<>गमयति,--“अद्धीन्द्र! पिब च प्रस्थितस्य”--इति, तथा
<>च, “विश्वासनानि जठरेषु धत्ते” इति, “एकया प्रति धा
<>पिबत्साकं सरांसि त्रिंशतम्” इति । आह, “न देवता
<>भुङ्क्ते, यदि च भुञ्जीत देवतायै हविः प्रत्तं क्षीयेत” ।
<>उच्यते, अन्नरसभोजिनी देवता मधुकरीवत् अबगम्यते ।
<>कथम्? । देवतायै हविः प्रत्तं नीरसं भवति, तस्मात् अन्न-
<>रसं भुङ्क्ते देवता इति गम्यते” भा० । “आर्थपत्याच्च” सू० ।
<>“यदि कस्यचित् अर्थस्य ईशाना देवता उपचर्यमाणा च
<>प्रसीदेत् ततः तदाराधनार्थम् इयं देवतापूजा अभिनिर्व-
<>र्त्त्येत, न च एतदुभयम् अपि अस्ति इति, तत् उच्यते, अर्थ-
<>पतिर्द्देवता इति । कथम् अवगम्यते? । स्मृतेः, उपचारात्
<>अन्यार्थदर्शनाच्च, एवं हि स्मरन्ति, अर्थानाम् ईष्टे
<>देवता इति । तथा, देवग्रामो देवक्षेत्रम् इत्युपचारस्तामेव
<>स्मृतिं द्रढयति । तथा अन्यार्थवचनम् ईशानां देवतां
<>दर्शयति, “इन्द्रो दिव इन्द्र ईशे पृथिव्या इन्द्रो अपामिन्द्र
<>इत् पर्वतानां, इन्द्रो वृधाम् इन्द्र इन्मेधिराणाम् इन्द्रः
[Page0452-a+ 38]
<>क्षेमे योगे हव्ये इन्द्रः’ इति, तथा, “ईशानम् अस्य
<>जगतः स्व ईशम् ईशानम् इन्द्र! तस्थुषे” इति । तथा,
<>स्मृत्युपचाराभ्यां प्रसीदति इत्युपगच्छामः, एवं हि
<>स्मरन्ति, प्रसीदति देवता इति । तथा उपचरन्ति, प्रस-
<>न्नोऽस्य पशुपतिः, पुत्रोऽस्य जातः, प्रसन्नोऽस्य वैश्रवणो
<>धनम् अनेन लब्धम् इति । तथा अन्यार्थदर्शनं भवति,
<>आहुतिभिरिव हुतादौ देवान् प्रीणाति’ इति, तस्मै प्रीता
<>इषमूर्जं नियच्छन्ति’ इति” भा० । “ततश्च तेन सम्बन्धः”
<>सू० । “ततो” देवतायाः, तेन फलेन सम्बन्धः परिचरि-
<>तुर्भवति, यो देवताम् इज्यया परिचरति, तं सा फलेन
<>सम्बध्नाति । कथम् एतत् अवगम्यते? । स्मृत्युपचाराभ्यां
<>स्मरन्ति हि, देवता यष्टुः फलं ददाति इति, तामेव उपचारेण
<>स्मृतिं द्रढयति, पशुपतिः, अनेनौपचरितः पुत्रोऽनेन लब्धः
<>इति । तथा अन्यार्थदर्शनम् इममेव अर्थं दर्शयति, “स,
<>इत् जनेन स विशा स जन्मना स पुत्रैर्वाजम्भरते धना
<>नृभिः । देवानाम् यः पितरमावि वासति श्रद्धासना
<>हविषा ब्रह्मणस्पतिम्” इति तथा, “तृप्त एवैनम् इन्द्रः
<>प्रजया पशुभिः तर्पयति” इति तस्मात् हविर्द्दानेन
<>गुणवचनैश्च देवता आराध्यते, सा प्रीता सती फलं प्रयच्छति
<>येन कर्म्मणा अग्निराराधितः, तस्य फलस्य ईष्टे, तत्
<>कर्त्त्रे प्रयच्छति, न तत् सूर्य्यः प्रदातुमर्हति,
<>वचनादेतत् अवगम्यते । कः किं प्रयच्छति? इति
<>यथा अग्नौ वचनं, न तत् सूर्य्ये” भा० । “अपि वा
<>शब्दपूर्व्वत्वाद्यज्ञकर्म प्रधानं स्याद्गुणत्वे देवताश्रुतिः”
<>सू० । “अपि वा इति पक्षो व्यावर्त्त्यते । न चैतदस्ति
<>यदुक्तं देवता प्रयोजिका” इति, “यज्ञकर्म्म प्रधानं स्यात्”
<>यजतेर्जातम् अपूर्व्वम् । कुतः? । “शब्दपूर्व्वत्वात्”, यत्
<>हि फलं ददाति, तत् प्रयोजकम् इदं फलं ददाति
<>इत्येतत् ज्ञानं शब्दपूर्व्वकं न प्रत्यक्षादिभिः अवगम्यते,
<>शब्दश्च यजतिवाच्यात् फलम् आह, न देवतायाः ।
<>कथम् अवगम्यते? । दर्शपूर्णमासयोः करणत्वेन निर्द्देशः
<>“दर्शपूर्णमासाभ्यां स्वर्गकामो यजेत” इति, तथा, “ज्योति-
<>ष्टोमेन स्वर्गकामो यजेत” इति, यजत्यर्थस्य हि स्वर्गकामेन
<>समभिव्याहारो न देवतायाः । “ननु द्रव्यदेवताक्रियं
<>यजत्यर्थः” । सत्यमेवं, किन्तु “गुणत्वे देवताश्रुतिः”,
<>द्रव्यदेवतं हि भूतं, भावयितव्यो यजत्यर्थः, भूतभव्य-
<>समुच्चारणे च भूतं भव्याय उपदिश्यते, तस्मात् न देवता
<>प्रयोजिका । अथ यदुक्तं “कर्मण ईप्सितादभिप्रेततरम्”
[Page0452-b+ 38]
<>इति न अस्य अभिप्रेतताम् अपह्नुमहे, तद्धितशब्देन
<>चतुर्थ्या वा संयुक्तस्य देवतार्थस्य वाक्यात् अभिप्रेतता
<>अवगम्यते, । फलसंयोगस्तु वाक्यादेव यजत्यर्थस्य । तस्य च
<>श्रुत्या करणता अवगम्यते, न देवतायाः । तत्र यद्यपि
<>देवतार्थता यागस्य गम्यते । पलार्थतापि तेन न प्रतिषि-
<>ध्यते, फलं च पुरुषार्थः पुरुषार्था च नः प्रवृत्तिः, न च
<>असौ देवतायाः, तस्मात् न देवताप्रयुक्ताः प्रवर्त्तिष्यामहे,
<>या तु, सम्प्रदानस्य अभिप्रेतता सा फलवतो यजेः,
<>साधनत्वे सति उपपद्यते । यच्च,--यजिर्द्देवतापूजा
<>सा पूज्यमानप्रधाना लोके लक्ष्यते--इति, न लोक-
<>वत् इह भवितव्यम्, इह पूज्यमानपूजा प्रधानं,
<>यत् हि फलवत् तत् प्रयोजकं, तस्मात् यज्ञकर्म प्रयोज-
<>कम् । अपिच, एतस्मिन् पक्षे विग्रहवती देवता
<>भुङ्क्ते च--इति अध्यवसनीयं भवति, न हि अविग्रहायै
<>अभुञ्जनायै च दानं भोजनं वा सम्भवति--इति” । यच्च
<>उक्तं स्मृत्युपचारान्यार्थदर्शनैर्विग्रहवती, भुङ्के च-
<>इति । तन्न, स्मृतेर्मन्त्रार्थवादमूलत्वात्--मन्त्रेभ्यश्च अर्थ-
<>वादेभ्यश्च स्मृतिमूलं विज्ञानम् उत्पद्यते--इति प्रत्यक्षम् अव-
<>गम्यते, ते च मन्त्रार्थवादा नैवंपराः--इत्येतत् वक्ष्यामः ।
<>आह, ‘यदि नैवंपरा न तर्हि मन्त्रार्थवादमूलं तद्वि-
<>ज्ञानम्’--इति । उच्यते,--ये आलोचनमात्रेण मन्त्रार्थ-
<>वादान् पश्यन्ति, तेषाम् तत् स्मृतिमूलम् ये पुनर्निपुणतः
<>पश्यन्ति, तेषां तत् वाधितम् । अपि च कस्यचित् स्मृति
<>मूलं भवति । तस्मात् ततः एव स्मृतिः । उपचारोऽपि
<>स्मृतिमूल एव । यत्तु अन्यार्थदर्शनम्, उक्तं--‘जगृम्भा ते
<>दक्षिणम् इन्द्र! हस्तम्’--इति । नैतत् एवम्परं,--इन्द्रस्य
<>हस्तो विद्यते--इति” यःतस्य दक्षिणो हस्तस्तं वयमगृहीत-
<>वन्त इति । तसमात् वाक्यात् इन्द्रस्य हस्तसत्ता न प्रतीयते ।
<>आह, ‘यदि त्वसौ नास्ति, वयं ते हस्तं गृहीतवन्तः--
<>इत्येवं न अवकल्पते--इति हस्तसत्ता अध्यवसीयते,-
<>अस्त्यसौ हस्तः, वयं यं गृहीतवन्तः’--इति । तन्न उपपद्यते
<>यद्यप्यस्य हस्तो भवेत्, तथापि न तम् उपगृहीतवन्तः-
<>इति प्रत्यक्षमेतत्, तथाप्येतन्न अवकल्पत एव, तत्र एतत्
<>असम्बद्धं वा अवकल्पयितव्यं, स्तुतिर्वा, तच्च मत्पक्षेऽपि
<>तुल्यम् । अथ एवम् उच्यते,--‘तस्य एतद्वचनं, यो गृहीत-
<>वान् तस्य हस्तम्’--इति । उच्यते, नैतत् अध्यवसेयम्, आदि
<>मत्तादोषो वेदस्य प्रसज्येत, न च, गृहीतवान् आसीत्--
<>इत्युच्यते, प्रमाणाभावात् । ‘एतस्मात् एव वचनात् अर्थात्
[Page0453-a+ 38]
<>कल्प्यते हस्तग्रहीता इति चेत्’ । तन्न, अयथार्थस्यापि
<>उच्चारणं सम्भवत्येव यतः, यथा, ‘दश दाडिमानि षड-
<>पूपाः’ इति । यस्यापि च एष पक्षो, विग्रहवान् इन्द्रः
<>इति, बस्यापि इन्द्रशब्देन आमन्त्रणं सम्बोधनार्थं, सम्बो-
<>धनम् अनुवचनाय, तत्र सम्बुद्धः इत्यवगते अनुवचनं
<>न्याय्यम् न च, असौ केनचित् प्रकारेण सम्बुद्ध इति अव-
<>गम्यते, अनवगते सम्बोधनं व्यर्थम् । ‘वचनप्रामाण्यात्
<>सम्बुध्यते इत्येवं गम्यते इति चेत् उक्तम् अदृष्टकल्प-
<>नायां हस्तादिकल्पनानुपपत्तिरिति । न च, असौ
<>सम्बुद्धः इति अवधार्य्यते, प्रमाणाभावात् । तस्मात्
<>सम्बोधनवचनं न सम्बोधनाय, निर्द्देशार्थमेव । अविग्रह-
<>पक्षेऽपि तत् निर्द्देशार्थमेव भविष्यति । तत्र आमन्त्रितवि-
<>भक्तिवचनं स्तुतये, एवम् इदं देवताख्यं साधयितृतमं,
<>यच्चेतनादिवत् सम्बुध्य साधयति इति चेतनवदिव उपच-
<>र्य्यमाणः सम्बुद्भिशब्देन आमन्त्र्यते, तथा सम्बोधनशब्देन
<>निर्द्दिश्य उच्यते, गृहीतवन्तो वयं तव हस्तं त्त्वदाश्रया
<>वयम् इत्यर्थः, अस्माभिः इन्द्रकर्म्म कर्त्तव्यम् इत्येतत् अनेन
<>स्मार्य्यते । तथा “इमे द्यावापृथिव्यौ दूते अपारे यत्
<>संगृह्णासि मघवन्नहो ते पूजितो मुष्टिः” इति सन्तमिव
<>मुष्टिं स्तुत्यर्थेन वदति, । तस्यापि भावे न प्रमाणमस्ति, न
<>इदं वचनं, “इत् महान् काशिः” अस्ति, किन्तर्हि, यस्तव
<>काशिः, स महान् इति, अन्यार्थस्तव काशिरस्ति इति,
<>अन्यः तव काशिर्महान् इति । “सता हि स्तुतिः उपप-
<>द्यते इति चेत्” । नैतत्, नियोगतो यस्यापि पौरुषविधि-
<>कैरङ्गैर्न्नास्ति संयोगः, पौरुषविधिकैरङ्गैः तस्यापि स्तुति-
<>र्भवति, यथा’ “एते वदन्ति शतवत् सहस्रवत् अभिक्रन्दन्ति
<>हरितेभिरासभिः । विष्ट्वी ग्रावाणः सुकृतः, सुकृत्वया
<>होतुश्चित् पूर्व्वे हविरद्यमाशत” इति । तथा, “सुखं रथं
<>युयुते सिन्धुरश्विनम्” इति । तस्मात् न श्रुतिवचनात् अर्था-
<>पत्तिर्भवति पुरुषविधत्वे देवतायाः । तथा, “तुविग्रीव
<>इन्द्रः, इति नैतत् युक्तं भवति, ग्रोवावान् इन्द्रः इति,
<>किन्तर्हि याऽस्य ग्रीवा, सा महती, ग्रीवासत्त्वे नास्ति
<>प्रमाणम् । न च, ग्रीवास्तुतिः अर्थापत्तिः, अपुरुषविधेऽपि
<>स्तुत्युपपत्तेः । अपि च, “इन्द्रो वृत्राणि जिघ्नते” इत्येता-
<>भ्यां पदाभ्याम् इन्द्रशब्दः सम्बद्धो न शक्नोति
<>तुविग्रीवादिभिः सम्बन्धं यातुं, द्विरुच्चारणम् अस्य
<>प्रसज्यते, तुविग्रीवावान् इन्द्रो वेदितव्यः वृत्राणि च
<>इन्द्रो हन्ति--इति, तथा हि सति भिद्येत, अभिन्नं
[Page0453-b+ 38]
<>च वाक्यम् उपलभ्यते, तदेवम् अवकल्पते, यदि
<>तुविग्रीवादयोऽस्य न उपदिश्यन्ते--इति स्तुत्यर्थं सङ्कीर्त्त्यते
<>तुविग्रीवादिः, ‘अन्धसो मदे ईट्टशो वृत्राणि हन्ति’--इति
<>एषा तु वचनव्यक्तिः, वृत्रबधोपदेशपरम् इदं वचनम्-
<>इति । यदपि वचनं,--बाहू ते इन्द्र रोमशौ, अक्षी ते
<>इन्द्र पिङ्गले’--इति, तदपि बाह्वोः रोमशत्वम् अक्ष्णोश्च
<>पैङ्गल्यम् आह, न बाहुसत्तामक्षिसत्तां च । यदपि
<>अक्षिसत्तां वदति--इति गम्यते,--‘चक्षुष्मते शृण्वते ते
<>ब्रवीमि’--इति, तदपि न चक्षुःसम्बन्धार्थं, चक्षुष्मते
<>ब्रवीमि--इति वचनसम्बन्धार्थं, तत् सतीमिव चक्षुष्मत्तां
<>स्तुत्यर्थम् उच्चारयति । कुतः एतत् अवगम्यते? । चतुर्थी-
<>निर्द्देशात्, यदि प्रातिपदिकाथाऽध्यवसीयते, तथा वाक्य-
<>म्भिद्येत, चक्षुष्मान्--इत्येवं च उद्दिश्येत, चक्षुष्मते ते
<>व्रवीमि--इति च । तस्मात् न किञ्चित् अर्न्यार्थदर्शनं
<>पुरुषविधतां देवतायाम् इदं ख्यापयति--इति, न च,
<>इदं भोजनं, न हि देवता भुङ्क्ते, तस्मात्, भोजनस्य
<>तदर्थत्वात्--इति तत् असद्वचनम् । यदपि स्मृत्युप-
<>चारान्यार्थदर्शनैर्भुङ्क्ते--इति, तत् अविग्रहत्वेन
<>प्रत्युक्तम् । अपि च, भुञ्जानायै देवतायै प्रत्तं हबिः
<>क्षीयेत । न च, मधुकरीवत् अन्नरसभोजिन्यो देवताः
<>--इति प्रमाणमस्ति, मधुकरीषु प्रत्यक्षं, न च तद्वत्
<>देवतायाम् । तस्मात् न भुङ्क्ते देवता इति । यदुक्तम् देवतायै
<>हविः प्रत्तं नीरसं भवति--इति । नैषदोषः, वातोपहतं
<>नीरसम्भवति--इति, शीतीभूतं च । न च, असौ कस्य
<>चित् अर्थस्य ईष्टे, अनीशा कथं दास्यति? ।--इति ।
<>यदुक्तं, स्मृत्युपचारान्यार्थदर्शनैः ईशाना देवता--इत्यव-
<>वगम्यते--इति । तन्न, स्मृतेः मन्त्रार्थवादमुलत्वात्-
<>इत्युक्तम्, उपचांरोऽपि,--‘देवग्रामो देवक्षेत्रम्’--इति
<>उपचारमात्रम्,--यो यदभिप्रेतं विनियोगमर्हति, तत्तस्य
<>स्वं, न च ग्रामं क्षेत्रं वा यथाभिप्रायं विनियुङ्क्ते देवता ।
<>तस्मात् न सम्प्रयच्छति--इति, देवपरिचारकाणान्तु ततो
<>भूतिर्भवति, देवताम् उद्दिश्य, यत् त्यक्तम् । यदुक्तम्,
<>अन्यार्थदर्शनम् ईशानां देवतां ख्यापयति,--‘इन्द्रो
<>दिव इन्द्र ईशे’--इत्येवमादीति, तत् प्रत्यक्षाम्
<>अनीशानां देवताम् उपलभ्य अध्यवस्यामः,--भाक्त एष
<>शब्दः--इति । ‘तत्र आह, + वचनप्रामाण्यादेव अस्य
<>ईशानता अवगम्यते, यद्देवलोका अर्थान् विनियुञ्जते,
<>तद्देवताभिप्रायादेव--इत्यध्यवस्यामः’--इति । तन्न,
[Page0454-a+ 38]
<>प्रत्यक्षात् प्रमाणात् देवतापरिचारकाणाम् अभिप्रायः
<>इत्यवगम्यते, स न शक्यो बाधितुम् । येऽपि देवताम्
<>ईशानां वर्णयन्ति, तेऽपि न अपह्नुवते परिचारकाणाम्
<>अभिप्रायम् । किं चाहुः, तथा देवता करोति, यथा परि-
<>चारकाणाम् अभिप्रायो भवति इति, न च, स ईशानो
<>भवति, यः पराभिप्रायम् अनुरुध्यते, यस्य न स्वाभिप्रायात्
<>विनियोगो भवति । अपि च, न च एतद्वचनं, वर्त्तमानका-
<>लोपदेशत्वात्, प्रत्यक्षविरोधात्, स्तुतिवादोऽवधार्य्यते,
<>स्तुतिवादे च सम्भवति न वचनप्रामाण्यात् ईशिष्यते इति
<>गम्यते । न च, देवता फलेन सम्बध्नाति, या तदर्थं परि
<>चर्य्येत । यदुक्तं, स्मृत्युपचारान्यार्थदर्शनैर्द्ददाति प्रसीदति
<>च इति । तत्र स्मृत्युपचारयोर्व्यक्तं यत् अन्यार्थदर्शनं
<>तस्मै प्रीता इषमूर्ज्जम् इति, तन्न, अन्यस्य विधेराग्नानात्
<>दक्षिणतः सम्परिहर्त्तव्या इत्याह” तथा “तृप्त एवैनम्
<>इन्द्रः प्रजया पशुभिस्तर्पयति” इति अत्र ऐन्द्रस्य हविषो
<>विधातारम् । तस्मात् देवता न प्रयोजिका इति” भा० ।
<>“अतिथौ तत्प्रधानत्वमभावः कर्म्मणि स्यात्तस्य प्रीति-
<>प्रधानत्वात्” सू० । “यदुक्तम् अतिथिवत् इति तत्
<>परिहर्त्तव्यम् आतिथ्यम् अतिथिप्रयुक्तं स्यात् आतिथ्ये
<>हि तत् प्रीतिर्विषीयते अतिथिः परिचरितव्यः यथा
<>प्रीयते तथा कर्त्तव्यम् इति । भोजनं दानं वा कार्य्यम्
<>इति यद्यत् अतियये रोचते तत् कर्त्तव्यं यत् तस्मै
<>न रोचते न तत् बलात् कारयितव्यम् इति इह तु
<>कर्म्मणि अभावः प्रीतिविधानस्य । तस्मात्
<>विषमम् अतिथिना” शवरभाष्यम् । तदेतद्वेदा-
<>न्तिभिर्न्न मन्यते तैर्हि तेषां विग्रहत्त्वमङ्गीकृतं तथाच
<>शङ्कापूर्व्वकं देवानां विग्रहवत्त्वं शा० सूत्रे तद्भाष्ये च
<>व्यवस्थापितं यथा । “विरोधः कर्म्मणीति चेन्नानेक-
<>प्रतिपत्तेर्द्दर्शनात्” शा० सू० “स्यादेतत् यदि विग्रह-
<>वत्त्वाद्यभ्युपगमेन देवादीनां विद्यास्वधिकारोवर्ण्येत
<>विग्रहवत्त्वादृत्विगादिवदिन्द्रादीनामपि स्वरूपसन्निधा-
<>नेन योगेऽङ्गभावोदृश्यते न च सम्भवति । बहुषु
<>युगपदेकस्येन्द्रस्य स्वरूपसन्निधानानुपपश्चेरिति चेन्नाय-
<>मस्ति विरोधः कस्मात्? अनेकप्रतिपत्तेः एकस्यापि देवा-
<>त्मनोयुगपदनेकस्वरूपप्रतिपत्तिः सम्भवति । कथमेत-
<>दवगम्यते? दर्शनात् । तथाहि “कति देवाः”? इत्युप-
<>क्रम्य “त्रयश्च त्री च शता च त्रयश्च त्री च सहस्रेति”
<>निरुच्य” कतमे ते? इत्यस्यां पृच्छ्वयां “महिमान
[Page0454-b+ 38]
<>एवैषामेते त्रयस्त्रिंशत्त्वेव देवा इति ब्रुवती श्रुतिरैकैकस्य
<>देवतात्मनो युगपदनेकरूपतान्दर्शयति । तथा त्रयस्त्रिंश-
<>तोऽपि षडाद्यन्तर्भावक्रमेण “कतमएको देव इति प्राण”
<>इति प्राणैकरूपतान्देवानां दर्शयन्ती तस्यैवैकस्य प्राणस्य
<>युगपदनेकरूपतान्दर्शयति । तथा स्मृतिरपि “आत्मनो वै
<>सहस्राणि बहूनि भरतर्षभ! कुर्य्याद्योगी बलं प्राप्य तैश्च
<>सर्वैर्महीञ्चरेत् । प्राप्नुयाद्विषयान् कैश्चित् कैश्चिदुग्रन्तप-
<>श्चरेत् । संक्षिपेत्तु पुनस्तानि सूर्य्योरश्मिगणानिव” इत्येवञ्जा
<>तीयका प्राप्ताणिमाद्यैश्वर्य्याणां योगिनामपि युगपद-
<>नेकशरीरयोगं दर्शयति किमु वक्तव्यमाजानसिद्धानां
<>देवानाम् । अनेकरूपप्रतिपत्तिसम्भवाच्चैकैका देवता बहुरूपै-
<>रात्मानं प्रविभज्य बहुषु यागेषु युगपदङ्गभावं गच्छति,
<>परैश्च न दृश्यतेऽन्तर्द्धानादिशक्तियोगादित्युपपद्यते । अनेक
<>प्रतिपत्तेर्दर्शनादित्यस्यापरा व्याख्या । विग्रहवतामपि कर्माङ्ग
<>मावश्चोदनास्वनेका प्रतिपत्तिर्दृश्यते । क्वचिदेकोविग्रह-
<>वाननेकत्र न युगपदङ्गभावं गच्छति यथा बहुभिर्भोजय-
<>द्भिर्नैकोब्राह्मणो युगपद्भोज्यते । क्वचिच्चैको विग्रहवानने-
<>कत्र युगपदङ्गभावं गच्छति यथा बहुभिर्नमस्कुर्वाणैरेको
<>ब्राह्मणो युगपन्नमस्क्रियते तद्वदिहोद्देशपरित्यागात्मक-
<>त्वाद्यागस्य विग्रहतीमप्येकां देवतामुद्दिश्य बहवः स्वं-
<>स्वं द्रव्यं युगपत् परित्यक्ष्यन्तीति विग्रहवत्त्वेऽपि देवानां
<>न किञ्चित् कर्मणि विरुध्यते” भा० । “शब्द इति चेन्नातः
<>प्रभवात् प्रत्यक्षानुमानाभ्याम्” सू० । “मा नाम विग्रहवत्त्वे
<>देवादीनामुपगम्यमाने कश्चिद्विरोधः प्रसञ्जि, शब्दे तु
<>विरोधः प्रसज्येत, कथम्? औत्पत्तिकं हि शब्द-
<>स्यार्थेन सम्बन्धमाश्रित्यानपेक्षत्वादिति वेदस्य प्रामाण्यं
<>स्थापितम् । इदानीस्तु विग्रहवती देवताऽभ्युपगम्य-
<>माना यद्यप्यैश्वर्य्ययोगाद्युगपदनेककर्मसम्बन्धीनि हवींषि
<>भूञ्जीत तथापि विग्रहयोगादस्मदादिवज्जननमरणवती
<>सेति नित्यस्य शब्दस्यानित्येनार्थेनानित्यसम्बन्धे प्रमीय-
<>माणे यद्वैदिके शब्दे प्राभाण्यं स्थितं तस्य विरोधःस्या-
<>दिति चेन्नायमप्यस्ति विरोधः कस्मात्? अतः प्रभवात् अतएव
<>हि वैदिकाच्छब्दाद्देवादिकञ्जगत् प्रभवति । ननु जन्माद्यस्य
<>यत इति ब्रह्मप्रभवत्वं जगतोऽवधारितं कथमिह शब्द-
<>प्रभवत्वमुच्यते? । अपि च यदि नाम वैदिकाच्छब्दादस्य प्रभवो-
<>ऽन्युपगतः कथमेतावता विरोधः शब्दे परिहृतः? यावता
<>बसवोरुद्रा आदित्याविश्वेदेवामरुत इत्येतेऽर्था अनित्या एव,
<>उत्पत्तिमत्त्वात् तदनित्यत्वे तद्वाचकानां वैदिकानां वस्वा-
[Page0455-a+ 38]
<>दिशब्दानामनित्यत्वं केन वार्य्यते? प्रसिद्धं हि लोके देव-
<>दत्तस्य पुत्रे उत्पन्ने यज्ञदत्त इति तस्य नाम क्रिय ते इति ।
<>तस्माद्विरोध एव इति चेन्न गबादिशब्दार्थसम्बन्धनित्यत्वदर्शनात् ।
<>न हि गवादिव्यक्तीनामुत्पत्तिमत्त्वे तदाकृतीनामप्युत्पत्तिमत्त्वं
<>स्यात् । द्रव्यगुणकर्मणां हि व्यक्तयएवोत्पद्यन्ते नाकृतयः ।
<>आकृतिभिश्च शब्दानां सम्बन्धो नव्यक्तिभिः व्यक्तीनामानन्त्यात्
<>सम्बन्धग्रहणानुपपत्तेः । व्यक्तिषूत्पद्यमानास्वप्याकृतीनां
<>नित्यत्वान्न गवादिशब्देषु कश्चिद्विरोधो दृश्यते । तथा
<>देवादिव्यक्तिप्रभवाभ्युपगमेऽपि आकृतिनित्यत्वान्न कश्चिद्-
<>वस्वादिशब्देषु विरोध इति द्रष्टव्यम् । आकृतिविशेषस्तु
<>देवादीनां मन्त्रार्थवादाभ्यां विग्रहवत्त्वाद्यवगमादवगन्तव्यः ।
<>स्थानविशेषसम्बन्धनिमित्ताश्चेन्द्रादिशब्दाः सेनापत्यादि
<>शब्दवत् । ततश्च योयस्तत्तत्स्थानमधितिष्ठति स स इन्द्रा-
<>दिशब्दैरभिधीयते इति न दोषो भवति । नचेदं शब्द-
<>प्रभवत्वं ब्रह्मप्रभवत्ववदुपादानकारणत्वाभिप्रायेणोच्यते कथ-
<>न्तर्हि? स्थितिवाचकात्मना नित्यशब्दे नित्यार्थसम्बन्धिनि शब्द
<>व्यवहारंयोग्यार्थ व्यक्ति निष्पत्तिरतः प्रभव इत्युच्यते” भा० ।
<>“ज्योतिषि भावाच्च” सू० । “यदिदं ज्योतिर्मण्डलं द्युस्था-
<>नमहोरात्राभ्यां बंभ्रमज्जगदवभासयति तस्मिन्नादित्यादयो
<>देवतावचनाः शब्दाः प्रयुज्यन्ते लोकप्रसिद्धेर्व्वाक्यशेषप्रसि-
<>द्धेश्च । न च ज्योतिर्मण्डलस्य हृदयादिना विग्रहेण, चेत-
<>नतया अर्थित्वादिना वा योगोऽवगन्तुं शक्यते मृदादि-
<>वदचेतनत्वावगमात् । एतेनाग्म्यादयो व्याख्याताः । स्यादे-
<>तत् मन्त्रार्थवादेतिहासपुराणलोकेभ्यो देवादीनां विग्रह-
<>वत्त्वाद्यवगमादयमदोष इति नेत्युच्यते । न तावल्लोको
<>नाम किञ्चित् स्वतन्त्रं प्रमाणमस्ति प्रत्यक्षादिभ्यएव ह्यव्य-
<>भिचरितविशेषेभ्यः प्रमाणेभ्यः प्रसिद्ध एवार्थो लोकात्
<>प्रसिद्ध इत्युच्यते न चात्र प्रत्यक्षादीनामन्यतमं प्रमाणमस्ति ।
<>इतिहासपुराणमपि पौरुषेयत्वात् प्रमाणान्तरमूलतामाका-
<>ङ्क्षते । अर्थवादा अपि विधिनैकवाक्यत्वात् तत्स्तुत्यर्थाः
<>सन्तोन पार्थगर्थ्येन देवादीनां विग्रहादिसद्भावे कारणभावं
<>प्रतिपद्यन्ते । मन्त्रा अपि श्रुत्यादिविनियुक्ताः प्रयोग सम-
<>वायिनोऽभिधानार्थाः न कस्यचिदर्थस्य प्रमाणमित्याचक्षते ।
<>तस्मादभावो देवादीनामधिकारस्य” भा० । “भावन्तु
<>वादरायणोऽस्ति हि” सू० । तुशब्दः पूर्व्वपक्षं व्याव-
<>र्त्तयति । वादरायणस्त्वाचार्य्यो भावमधिकारस्य देवाना-
<>मपि मन्यते । यद्यपि मध्वादिविद्यासु देवतादिव्यामिश्रासु
<>असम्भवोऽधिकारस्य तथाप्यस्ति शुद्धायां ब्रह्मविद्यायां
[Page0455-b+ 38]
<>सम्भवः अर्थित्वसासर्थ्याद्यप्रतिषेधापेक्षितत्वादधिकारस्य ।
<>न च क्वचिदसम्भव इत्येतावता यत्र सम्मवस्तत्राप्यधि-
<>कारोऽपोद्येत । मनुष्याणामपि न सर्वेषां ब्राह्मणादीनां
<>सर्वेषु राजसूयादिष्वधिकारः सम्भवति तत्र योन्यायः सोऽ-
<>त्रापि भविष्यति । ब्रह्मविद्याञ्च प्रकृत्य भवति लिङ्गदर्शनं श्रौतं
<>देवाद्यधिकारस्य सूचकं “तद्योयो देवानां प्रत्यबुध्यत स
<>एव तदभवत्” तथर्षीणामिति “ते होचुर्हन्त तमात्मानमन्वि-
<>च्छामो यमन्विष्य सर्व्वांश्च लोकानाप्नोति सर्व्वांश्च कामा-
<>निति” “इन्द्रो ह वै देवानामभिप्रवव्राज विरोचनोऽसुराणा-
<>मित्यादि” च । स्मार्त्तमपि च गन्धर्व्वयाज्ञल्क्यसंवा-
<>दादि । यदप्युक्तं ज्योतिषि भावाच्चेति अत्र ब्रूमः ।
<>ज्योतिरादिविषया अप्यादित्यादायो देवतावचनाः शब्दा-
<>श्चेतनावन्तमैश्वर्य्याद्युपेतं तं तं देवतात्मानं समर्पयन्ति
<>मन्त्रार्थवादेषु तथा व्यवहारात् । अस्ति ह्यैश्वर्य्ययो
<>गाद्देवतानां ज्योतिराद्यात्मभिश्चावस्थातुं यथेष्टञ्च तं तं
<>विग्रहं ग्रहीतुं सामर्थ्यम् । तथाहि श्रूयते सुब्रह्मण्या-
<>र्थवादे “मेधातिथिं ह काण्वायनमिन्द्रोमेषो भूत्वा
<>जहारेति” । स्मर्य्यते च “आदित्यः पुरुषो भूत्वा कुन्तीमुप-
<>जगाम स” इति । मृदादिष्वपि चेतना अधिष्ठतारोऽभ्युपग-
<>म्यन्ते “मृदब्रवीत् “आपोऽव्रुयन्” इत्यादिदर्शनात् । ज्योति-
<>रादिभूतधांतोरादित्यादिष्वप्यचेतनत्वमभ्युपगम्यते चेतनास्त्व-
<>धिष्ठातारो देवतात्मानो मन्त्रार्थवादादिव्यवहारादित्युक्तम् ।
<>यदप्युक्तम् मन्त्रार्थवादयोरन्यार्थत्वान्न देवताविग्रहा-
<>दिप्रकाशनसामार्थ्यमिति । अत्र ब्रूमः प्रत्ययाप्रत्ययौ हि
<>सद्भावासद्धावयोः कारणं नान्यार्थत्वमनन्यार्थत्वं वा ।
<>तथाहि अन्यार्थमपि प्रस्थितः पथि पतितं तृणर्पणाद्यस्ती-
<>त्येवं प्रतिपद्यते । अत्राह विषम उपन्यासः तत्र हि
<>तृणपर्ण्णादिविषयं प्रत्यक्षं प्रवृत्तमस्ति येन तदस्तित्वं प्रति-
<>पद्यते अत्र पुनर्विध्युद्देशैकवाक्यभावे स्तुत्यर्थेऽर्थवादेन पार्थ
<>गर्थ्येन न वृत्तान्तविषया” प्रवृत्तिः शक्याऽध्यवसाययितुम् ।
<>न हि महावाक्ये प्रत्यायके इवान्तरवाक्यस्य पृथक् प्रत्या-
<>यकत्वमस्ति यथा “न सुरां पिबेदिति नञ्वति वाक्ये पद
<>त्रयसम्बन्धात् सुरापाणप्रतिषेध एवैकोऽर्थो गम्यते, न पुनः
<>सुरां पिबेदिति पदद्वयसम्बन्धात् सुरापाणविधिरपीति ।
<>अत्रोच्यते । विषमौपन्यासः युक्तं यत् सुरापाणप्रति-
<>षेधे पदान्वयस्यैकत्वादवान्तरवाक्यार्थस्याग्रहणं” विध्युद्देशार्थ
<>वादयोस्त्वर्थवादस्थानि पदानि पृथमन्वयं वृत्तान्तविषय-
<>म्प्रतिपद्यानन्तरं कैमर्थ्यवशेन विधिस्तावकत्वं प्रतिपद्यन्ते ।
[Page0456-a+ 38]
<>यथाहि “वायव्यं श्वेतमालभेत भूतिकामः” इत्यत्र विध्युद्दे-
<>शवर्त्तिनां वायव्यादीनां पदानां विधिना सम्बन्धः “वायुर्वै
<>क्षेपिष्ठा देवता वायुमेव स्वेन भागधेयेनोपधावति स एवैनं
<>भूतिङ्गमयतीति” इत्येषामर्थवादगतानाम् पदानाम् । नहि
<>भवति वायुर्व्वाआलभेत क्षेपिष्ठा देवता वा अलभेतेत्यादि । वायु
<>स्वतावसङ्कीर्त्तनेन त्ववान्तरमन्वयं प्रतिपद्य एवंविशिष्ट
<>दैवत्यमिदं कर्म्मेति विधिं स्तु वन्ति । तद्यत्र योऽवान्तर-
<>वार्क्यार्थः प्रमाणान्तरगोचरोभवति तत्र तदनुवादेनार्थ-
<>वादः प्रवर्त्तते । यत्र प्रमाणान्तरविरुद्धस्तत्र गुणवादेन ।
<>यत्र तु तदुभयं नास्ति तत्र किं प्रमाणान्तराभावाद्गुण-
<>वादः स्यात् आहोस्वित् प्रमाणान्तराविरोधाद्विद्यमानार्थवाद
<>इति प्रतीतिशरणैर्व्विद्यमानार्थवादआश्रथणीयो न
<>गुणवादः । एतेन मन्त्रो व्याख्यातः । अपि च विघिभिरे-
<>वेन्द्रादिदैवत्यानि हवींषि चोदयद्भिरपेक्षितमिन्द्रादीनां
<>स्वरूपम् । न हि स्वरूपरहिता इन्द्रादयश्चेतसि आरोहयितुं
<>शक्यन्ते । न च चेतस्यऽनारूदायै तस्यै तस्यै देवतायै
<>हविः प्रदातुं शक्यते । श्रावयति च “यस्यै देवतायै हवि
<>र्गृहीतं स्यात् तान्ध्यायेत् वषट्करिष्यन्निति” । न च शब्द
<>मात्रमर्थस्वरूपं सम्भवतीति शब्दार्थयोर्भेदात् तत्र यादृशं
<>मन्त्रार्थवादयोरिन्द्रादीनां स्वरूपमवगतं न तत् तादृशं
<>शब्दप्रमाणकेन प्रत्याख्यातुं युक्तम् । इतिहासपुराणमपि
<>व्याख्यातेन मार्गेण सम्भवन्मन्त्रार्थवादमूलत्वात् प्रभवति
<>देवताविग्रहादि प्रपञ्चयितुम् । प्रत्यक्षमूलमपि सम्भवति,
<>भवति ह्यस्माकमप्रत्यक्षमपि चिरन्तनानां प्रत्यक्षम् ।
<>तथाच व्यासादयो देवंताभिः प्रत्यक्षं व्यवहरन्तीति स्मर्य्यते ।
<>यस्तु ब्रूयादिदानीन्तनानामिव पूर्व्वेषामपि नास्ति देवा-
<>दिभिर्व्यवहर्त्तुं सामार्थ्यमिति स जगद्वैचित्र्यम्प्रतिषेधेत्
<>इदानीमिव च नान्यदापि सार्वभौमः क्षत्रियोऽस्तीति ब्रूयात्
<>ततश्च राजसूयादिचोदना उपरुन्ध्यात् इदानीमिव च का-
<>लान्तरेऽपि अव्यवस्थितप्रायान् वर्ण्णाश्रमाधर्म्मान् प्रतिजा-
<>नीत ततश्च व्यवस्थाविधायिशास्त्रमनर्थ कं कुर्य्यात् । तस्मात्
<>धर्मोकर्षवशाच्चिरन्तनाः देवताभिः प्रत्यक्षं व्यवजह्वुरिति श्लि-
<>ष्यते । अपिच स्मरन्ति “स्वाध्यायादृष्टदेवतासम्प्रयीग” इत्या-
<>दि योगोऽप्यणिमाद्यैश्वर्य्यप्राप्तिफलकः स्मर्य्यमाणो न शक्यते
<>साहसमात्रेण प्रत्याख्यातुम् । श्रुतिश्च योगमाहात्म्यं
<>प्रत्याख्यापयति “पृथ्व्यप्तेजोऽनिलखे समुत्थिते पञ्चात्मके
<>योगयुणे प्रवृत्ते । न तस्य रोगो न जरा न मृत्युः प्राप्तस्य
<>योगाग्निमयं शरीरमिति” । ऋषीणामपि मन्त्रब्राह्मण
[Page0456-b+ 38]
<>दर्शनात् सामर्थ्यं नास्मदीयेन सामर्थ्येनोपमातुं युक्तम् ।
<>तस्मात् समूलमितिहासपुराणम् । लोकप्रसिद्धिरपि न
<>सति सम्भवे निरालम्बनाध्यवसातुं युक्ता । तस्मादुपपन्नो
<>मन्त्रादिभ्यो देवादीनां विग्रहवत्त्वाद्यवगमः । ततश्चा-
<>र्थित्वादिसम्भवादुपपन्नो देवादीनामपि व्रह्मविद्यायामधि-
<>कारः । क्रममुक्तिदर्शनान्यप्येवमेवोपपद्यन्ते इति” भा० ।
<>विग्रहादिपदेन “विग्रहोहविषां भोगऐश्वर्य्यञ्च प्रसन्नता ।
<>फलप्रदानमित्येतत् पञ्चकं विग्रहादिकमिति” आन० गि०
<>उक्तं पञ्चकं ग्राह्यं तच्च क्रमेण मीमांसाभाष्ये पूर्व्वपक्षे
<>दर्शितम् । शब्दचिन्तामणावपि देवानां विग्रहवत्त्वं
<>चेतनत्वञ्च व्यवस्थापितम् यथा “एवं देवतादावपि
<>इन्द्रमुपासीतेत्यादौ लोके प्रयोगस्यानियमाद्गौणतयैव
<>व्यवहाराच्चार्थाद्यनध्यवसायेन लौकिके सहस्राक्षादावि-
<>न्द्रादिपदशक्तिग्रहः प्रमाणञ्च इन्द्र सहस्राक्ष इत्यादि-
<>विधिसमभिव्याहृतोऽर्थवादएव स्वर्गपदवत् । अथ स्वर्गपदे
<>प्रवृत्त्यन्थथानुपपत्या “तत्सुखं स्वःपदास्पदमिति” श्रुतेश्चार्थ-
<>वादादेव शक्तिग्रहः नचेह तथार्थवादः किन्तु “इन्द्रः सह-
<>स्राक्षः इत्यादिस्तावकत्वेन प्रवृत्तिपर इति चेत् न इन्द्रः
<>सहस्राक्षः” इत्यादिप्रसिद्धपदसामानाधिकरण्यश्रुतितो
<>बाधकं विना सहस्राक्षस्यैवेन्द्रादिपदवाच्यत्वावधारणात् प्र-
<>सिद्धपदसमन्वयबलेन प्रतीयमानमर्थमबाधितमादायैव तेषां
<>प्रवृत्तिपरत्वात् मन्त्रप्रकाशितशशिशेखराद्युपेतमुद्दिश्य
<>हविस्त्यागेन तत्रैव याज्ञिकानां देवताव्यवहारात्
<>अपि च शिवाय गां दद्यादित्यादौ देवतासंप्रदा-
<>नत्वश्रुतेः, शिवादिसहस्रनाम्नां पर्य्यायत्वेन श्रुते र्महा-
<>जनपरिग्रहेण प्रमाणत्वाताराधितदेवताया वरदातृत्वश्रु-
<>तेश्च बाधकं विना चेतनैव देवता । अथ देवताचैतन्मे तत्-
<>प्रीतिरेव यागव्यापार इति नापूर्वसिद्धिरिति चेत् न प्रीतेः
<>सुखस्य तदनुभवस्य चाशुतरविनाशित्वात् तज्जन्यसंस्कारस्य
<>स्वाविषये फलाहेतुत्वात् फलहेतुस्थायिकृतिव्यापारा-
<>पेक्षायां लाघवेन कृतिसमानाश्रयस्यैव व्यापारत्वकल्पनात्
<>नानायागेष्वेकदाह्वाने चैकदा सन्निधानं तद्बुद्धिविशेष एव
<>प्रतिष्ठितविधिना प्रतिमादावहङ्कारवत् । अथ राजसू-
<>यादिफलत्वेन श्रुतेरिन्द्रादिरचेतनएव । देवता चेतना नास्ति
<>मानाभावात् किन्तु देशनादेशितचतुर्थ्यन्तपदनिर्द्दिश्यत्वं
<>देवतात्वम् इन्द्रायेत्यादिपदमेव देवता । अतएवाग्निप्रकाशक
<>मन्त्रेऽग्निप्रणयनस्यान्तरम् अग्नये इति नियमतो हवि-
<>स्त्यागः न पर्य्यायान्तरेण । न चेन्द्रोद्देशेन हविस्त्यागः
[Page0457-a+ 38]
<>इन्द्रनिष्ठकिञ्चिज्जनकः तत्स्वरूपाजनकत्वे सति तदु-
<>द्देशेन क्रियमाणत्वात् ब्राह्मणायदानवदिति वाच्यम्
<>अप्रयोजकत्वात् तदर्थत्वेन क्रियमाणत्वस्योपाधित्वाच्च
<>इन्द्रायस्वाहेत्यत्र न तादर्थ्ये चतुर्थी किन्तु स्वाहादि
<>पद--योगौपपदविभक्तिरेव अन्यथा नमःस्वस्तिस्वाहा-
<>स्वधेत्यादिसूत्रवैयर्थ्यात् मैवं चतुर्थ्यन्तपदस्य देवता-
<>त्वे मानाभावात् चतुर्थीं विनापि इन्द्रो देवतेति
<>व्यवहारदर्शनात् अग्नये कव्यवाहनायेत्यादौ देवताद्वय
<>प्रसङ्गाच्चः” इन्द्र सहस्राक्ष इत्यर्थवादस्य “इन्द्रमुपा-
<>सीत” त्यादिविधिसमभिव्याहारेण ऐकवाक्यतयोपास्यत्वात्
<>देवस्वं नाददीतेत्यत्र देवमुद्दिश्य त्यक्ते शिष्टानां देव-
<>स्वत्वेन व्यवहारात् अग्नय इति पदेन नियमतस्त्यागम्य
<>श्रुतिबोधितत्वेन तथात्यागस्य फलहेतुत्वात् । नच वीजा
<>क्षराणां देवतात्वात् तत्रैव शिवादिपदशक्तिग्रह इति
<>वाच्यम् वीजाक्षराणांचतुर्थ्यन्तत्वानियमात् तदप्रतीतावपि
<>प्रकाशितशशिशेखराद्युपेतमुद्दिश्य हविस्त्यागेन तत्रैव
<>याज्ञिकानां व्यवहारः । वीजाक्षराणां हविस्त्यागि
<>त्वेनानुद्देश्यत्वात् शिवस्य प्रतिमन्त्रं वीजाक्षराणां नानात्वा
<>दननुगमेन तत्तत्पदशक्तिग्रहस्याशक्यत्वाच्च नच मूर्त्तिभेदेन
<>शिवशरोराणामननुगतत्वेत् तवापि न शक्तिह इति वाच्यम्-
<>बाल्यादिना भिन्नशरीरेषु चैत्रत्ववछिवत्वजातेरदृष्टविशे-
<>षोपगृहीतत्वस्य चानुगतत्वात् अदृष्टशून्थस्य चेश्वरस्य न
<>देवतात्वम् । ईशानश्च तद्भिन्न एव” ।
<LEND>
