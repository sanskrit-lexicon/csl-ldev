<L>45437<pc>5239,a<k1>समूहालम्बन<k2>समूहालम्बन
समूहालम्बन¦ त्रि० समूहमालम्बते विषयतया आ + लयि-
<>ल्यु । नानाप्रकारतानिरूपितनानाविशेष्यताशालिनि
<>ज्ञाने । तत्र संशये नानाप्रकारतानिरूपिताया एकवि-
<>शेष्यतायाः सत्त्वात् न समूहालम्बनत्वम् । धवखदिरौ
<>द्वावित्यादौ दण्डी कुण्डी च देवदत्त इत्यादौ वाक्यज-
<>नितबाधस्यापि समूहालम्बनत्वं तत्रोभयनिंरूपितयोः
<>विशेष्यतयोर्द्वयोरेवाङ्गोकारात् द्वन्द्वात्परश्रूयमाणशब्दस्य
<>प्रत्येकान्वयनियमेन प्रथमार्थद्वित्वस्म प्रत्येकवृत्तित्वात्
<>तच्च समवायेनैवेति बोध्यम् । अतएव शब्दचिन्तामणौ
<>मणिकृता धवखदिरपलाशांश्छिनत्तोत्यादौ प्रत्येककर्मताया
<>एव विभिन्नक्रियायावन्वय इत्युक्तम् । अत उक्तस्थले
<>विशेष्यताद्वयम् । धवखदिरौ द्वावित्यादावपि द्वित्वस्य सम
<>वायसम्बन्धेन धवादिवृत्तित्वात् विशेष्यताद्वयाङ्गीकारेऽपि
<>नक्षत्यभावात् । तेनैव धवखदिरौ न द्वाविति प्रतीतिवा-
<>रणसम्भवात् । घटं पटञ्च पश्यतीत्यादौ च दर्शनक्रियायां
<>घटपटयोरन्वयसम्भवे तु न समूहालम्बनमिति भेदः
<>इत्यादिबोध्यम् । यदि च आत्मघटयोर्नात्मत्वमित्यादि
<>प्रयोगसाधुत्वार्थं पर्य्याप्तिसम्बन्धेनैव द्वित्वादेर्वोघोऽङ्गी-
<>क्रियते तदा तस्य न समूहालम्बनत्वम् ।
<LEND>
