<L>28245<pc>4000,a<k1>नष्टजातक<k2>नष्टजातक
नष्टजातक¦ न० नष्टं न ज्ञातं जातं जन्म जन्माधानकाली
<>यत्र कप् । जन्माधानकालयोरपरिज्ञाने प्रश्नलग्ना
<>दिना जन्मकालज्ञानार्थे उपायभेदे स च वृहज्जातके
<>२५ अ० उक्तो यथा
<>“अथ नष्टजातकाध्यायप्रारम्भः “आधानजन्मापरि-
<>बोधकाले संपृच्छतो जन्म बदेद्विलग्नात् । पूर्वापरार्द्धे
<>भवनस्य विद्याद्भानावुदग्दक्षिणगे प्रसूतिम्” १ वृ० जा०
<>“एवमाधानजन्मकालयोरपरिबोधे अज्ञाने सति संपृच्छतः
[Page4000-b+ 38]
<>प्रष्टुः विलग्नात् प्रश्नलग्नाज्जन्म वदेद्ब्रूयात् येन लग्नेन
<>प्रष्टा पृच्छति तस्य यदि पूर्वार्द्धं प्रथमहोरा भवति तदा
<>प्रष्टुः भानावादित्ये उदग्गते उत्तरायणस्थे जन्म-
<>वक्तव्यम् । मकरादिराशिषट्कस्थे जात इत्यर्थः ।
<>अथ लग्नस्यापरार्द्धं द्वितीया हीरा भवति तदा भानौ
<>दक्षिणगते दक्षिणायनस्थे जन्म वक्तव्यम् । कर्कटादि-
<>राशिषट्कस्थे जात इत्यर्थः । तथा च “आधानज-
<>न्मनी यस्य न विज्ञायेत देहिनः । जन्म संपृच्छतस्तस्य
<>प्रश्नलग्नात् विनिर्दिशेत्” । अथ वर्षर्तुज्ञानमाह लग्न-
<>त्रिकोणेष्विति भट्टो० । “लग्नत्रिकोणेषु गुरुस्त्रिभागै-
<>र्विकल्प्य वर्षाणि वयोनुमानात् । ग्रीष्मोऽर्कलग्ने कथि-
<>तास्तु शेषैरन्यायनर्त्तावृतुरर्कचारात्” २ मू० “त्रिभागै-
<>द्रेष्काणैः लग्नत्रिकोणेषु प्रथमपञ्चमनवमस्थानेषु गुरुः
<>जीवो ज्ञेयः तद्यथा प्रश्नलग्नस्य यदि प्रथमद्रेष्काणो
<>भवति तदा यएव लग्नराशिः तत्रस्थे गुरौ जन्म वक्तव्यम् ।
<>अथ लग्नस्य द्वितीयोदेष्काणस्तदा लग्नाद्यः पञ्चमो राशि-
<>स्तत्रस्थे गुरौ जन्म वक्तव्यम् । अथ यदि लग्नस्य तृतीय
<>द्रेष्काणस्तदा लग्नाद्यो नवमोराशिस्तत्रस्थे गुरौ जन्म-
<>वक्तव्यम् । एवं केषाञ्चिन्मतम् । अथान्येषां मतम् । यथा
<>प्रश्नलग्नस्य यदा प्रथमोद्रेष्काणोदयो भवति तदा लग्न-
<>राशितो यावत्संख्ये राशौ वृहस्पतिस्तिष्ठति तावत्सं-
<>ख्यानि प्रष्टुः वर्षाणि वक्तव्यानि । अथ लग्ने द्वितीयो-
<>द्रेष्काणस्तदा लग्नात् पञ्चमराशितो यावत्संख्ये राशौ
<>वृहस्पतिर्भवति तावत्संख्यानि प्रष्टुः वर्षाणि वक्तव्यानि
<>अथ लग्नस्य तृतीयोद्रेष्काणो भवति तदा लग्नान्नवम-
<>राशितो यावत्संख्ये राशौ वृहस्पतिर्भवति तावत्संख्यानि
<>प्रष्टुः वर्षाणि वक्तव्यानि । एतद्व्याख्यानं न शोभनं पूर्वमेव
<>व्याख्यानं श्रेयः यस्माद्यवनेश्वरः “द्रेष्काणलग्ने क्रमशस्य
<>राशौ गुरुर्विलग्नाद्यदि कोणगोऽभूत् । समुद्भवेत् तद्भ-
<>वनक्रमेण स्वाच्चारभादव्दगति प्रगण्या” यद्यप्यत्र
<>सामान्येनोक्तं वृहस्पतेरवस्थानं तथा च द्वादशभाग-
<>क्रमेण प्रतिराशौ सञ्चार्य्यः । तद्यथा यदि प्रश्न-
<>लग्नस्य प्रथभद्वादशभागोदयो भवति तदा लग्नस्थे
<>जीवे जातः द्वितीयद्वादशभागश्चेत्तदा लग्नाद द्वितीये
<>गुरौ जातः एवं तृतीयादिद्वादशभागोदये तृतीयादिषु
<>स्थानेषु ऊह्यम् । विकल्प्य वर्षाणि वयोनुमानादेवं वृह-
<>स्पतेरवस्थानं ज्ञात्वा तस्य एवं वयोनुमानात्तस्याकृतिं
<>शरीरमवेक्ष्य वर्षाणि विकल्प्य वयःप्रमाणं बुद्ध्वा द्वादशसु
[Page4001-a+ 38]
<>द्वादशसु वर्षेषु विकल्पना कार्य्या । किमस्मिन्नेव भगण-
<>परिवर्त्ते ज्ञातराशेः वृहस्पतेरवस्थानमभूदुत द्वितीय
<>उत तृतीयादिषु एवं तस्याकृतिमवेक्ष्य वयोनुमानं वक्त-
<>व्यम् । यत्र द्वादशसु वर्षेषु भ्रान्तिर्भवति तत्र पुरुषलक्ष-
<>णोक्तेन दशाविभागेन द्वादशवार्षिकीं दशां क्षेत्रेषु परि-
<>कल्प्य तत्तत्क्षेत्राङ्गसंस्पर्शाद्वर्षज्ञानं तथा च पुरुष-
<>लक्षणे पठ्यते “पादौ सगुल्फौ प्रथमं प्रदिष्टं जङ्घे-
<>द्वितीयं तु सजानुवक्त्रे । मेढ्रोरुमुष्काश्च ततस्तृतीयं नाभिं
<>कटिं चेति चतुर्थमाहुः । उदरं कथयन्ति पञ्चमं हृदयं
<>षष्ठमथ स्तनान्वितम् । अथ सप्तममंसजत्रुणी कथयन्त्यष्टममो-
<>ष्ठकन्धरे । नवमं नयने च साश्रुणी सललाटं दशम शिर-
<>स्तथा । अशुभेष्वशुभं दशाफलं चरणाद्येषु शुभेषु शोम-
<>तमिति” किं त्वत्र विंशत्याधिकं वर्षशतं यस्य जन्मनोऽतीतं
<>तस्य नष्टजातकवर्षज्ञानोपाय एव नास्ति । एवं वर्षेषु ज्ञा-
<>तेषु ऋतुज्ञानमाह ग्रीष्मोऽर्कलग्न इति येन लग्नेन
<>प्रष्टा पृच्छति तत्र चेदर्कः सूर्य्यः स्थितस्तद्रेष्काणो वा
<>लग्ने तदा ग्रीष्मे जात इति वक्तव्यम् । कथितास्तु शेषै-
<>रिति शेषैरन्यैश्चन्द्रादिभिर्ग्रहैर्लग्नस्थैः ऋतुः पूर्वमेव
<>कथित उक्तः द्रेष्काणैः शिशिरादय इत्यादिना ग्रन्थे-
<>नोक्तः । तत्र यदा शनैश्चरोलग्ने भवति तद्द्रेष्काणो वा
<>तदा शिशिरे जात इति वक्तव्यम् । एवं शुक्रे लग्नगते
<>तद्द्रेष्काणी वा तदा वसन्ते जातः एवं भौमे ग्रीष्मे ।
<>एवमेव चन्द्रे लग्नगते तद्द्रेष्काणो वा वर्षासु, बुधे
<>शरदि, जीवे हेमन्त इति । यदा बहवो लग्नगताः भ-
<>वन्ति तदा तेषां मध्ये यो बलवान् तदुक्तर्त्तौ जात इति
<>वक्तव्यम् । अथ न कश्चिद् यदि लग्नगतो भवति तदा
<>तस्य सम्बंन्धी द्रेष्काणोदयो भवति तदा तदुक्तर्त्तौ जात
<>इत्येवं वक्तव्यम । अन्यायनर्तावृतुरर्कचारादिति अन्य-
<>स्मिन्नयनेऽस्मनृतावर्कचारादृतुः अन्यस्मिन्नयने तदयना
<>मम्भवश्चेदृतुरन्यो भवति तदर्त्तुरर्कचाण्वशेन वक्तव्यम्
<>एतदुक्तं भवति सौरेण मानेन ऋतुर्वक्तव्यः न तु
<>चान्द्रेण यथा शिशिरे ज्ञाते मकरकुम्भयोरन्यनमे राशौ
<>सूर्य्यस्यावस्थानं ज्ञेयम् एवं शेषराशिष्वस्यूह्यम् अनेन
<>लौकिकश्चान्द्रमासो निराकृतो भवतीति” भट्टो० ।
<>“चन्द्रज्ञजीवाः परिवर्तनीयाः शुक्रारमन्दैरयने विलोमे ।
<>द्रेष्काणभागे प्रथमे तु पूर्वो मासोऽनुपाताच्च तिथिर्वि-
<>कल्प्यः” ३ मू० ।
<>“अथायने विलोमे ग्रहपरिज्ञानाष्टृतुपरिज्ञानं मासपरि-
[Page4001-b+ 38]
<>ज्ञानं चैन्द्रवज्रयाह चन्द्रज्ञेति । अयने बिलोमे सति
<>चन्द्रजीवाः शुक्रारमन्दैः परिवर्त्तनीयाः शशिबुधगुरवः
<>सितभौमशनैश्चरैः अयनव्यत्यये प्राप्ते सति परिवर्त्तनीयाः
<>व्यत्ययेन व्यवस्थाप्याः एतदुक्तं भवति यद्युत्तरायणे
<>ज्ञाते प्रावृट्कालो ज्ञातस्तदा वसन्ते जात इति वक्तव्यम्
<>चन्द्राच्छुक्रेणात्र परिवर्तितः । अथोत्तरायणे शरदि
<>प्राप्तायां ग्रीष्मे जातः । दक्षिणायने ग्रीष्मे ज्ञाते शरदि
<>जातः । अथ बुधो रविमौमयोरपवर्त्तितो । रविभौमौ
<>बुधेन च । उत्तरायणे हेमन्ते ज्ञाते शिशिरे जातः
<>दक्षिणायने शिशिरे प्राप्ते हेमन्ते जातः इति वक्तव्यम्
<>अत्र जीवमन्दौ परस्परमपवर्त्तितौ एवमृतौ ज्ञाते मास-
<>ज्ञानमाह द्रेष्काणभाग इति प्रश्रलग्ने यो द्रेष्काणो
<>वर्त्तते तस्य च द्रेष्काणस्य यदि प्रथमभागो वर्त्तते तदा
<>ज्ञातर्तौ प्रथमे मासि जातः इति वक्तव्यम् अथ लग्ने
<>द्रेष्काणस्य द्वितीयो भागो वर्त्तते तदा ज्ञातर्तौ द्वितीये
<>मासि जातः तृतीयद्रेष्काणे द्वौ विभागौ पूर्वापरौ
<>अत्रापि अर्कावस्थानतएव मासज्ञानम् । तिथिज्ञानार्थ-
<>माह । अनुपाताच्च तिथिर्विकल्प्यः अनुपातात् त्रैराशि-
<>कात् तिथिर्विकल्प्यो विकल्पनीयः लग्नस्य षट्लिप्ताः
<>शतानि द्रेष्काणः द्रेष्काणेन च ज्ञातर्तुः ऋतुज्ञानं
<>तदर्द्धलिप्ताः शतत्रयं लिप्ताशतत्रयेण मासज्ञानम् अत्रा-
<>नुपातात् तिथिर्लिप्तादशकेनैकैको ज्ञेयः एवं च तिथि-
<>रादित्यभागा एवमादित्यराशयो भागा ज्ञेयाः मासा
<>राशयस्तिथयो भागाः यस्मिंश्च तिथौ ज्ञातवर्षे यथा-
<>प्रदर्शितादित्यो भवति तस्मिन् तिथौ तस्य जन्म इति
<>वक्तव्यम्” भट्टो० ।
<>अथ चन्द्रमानतिथिज्ञानोपायमिन्द्रवज्रयाह ।
<>“अत्रापि होरापटवो द्विजेन्द्राः सूर्यांशतुल्यां तिथि-
<>मुद्दिशन्ति । रात्रिद्युसंज्ञेषु विलोमजन्म भागैश्च वेलाः
<>क्रमशो विकल्प्याः” ४ मू० ।
<>“अत्रापीति अत्रास्मिंस्तिथिज्ञाने द्विजेन्द्रा मुनयो होरा
<>शास्त्रस्त्राः सूर्यांशतुल्याम् अंशस्थाने स्फुटार्कभागसमां
<>तिथिमुद्दिशन्ति कथयन्ति प्रश्रकाले तात्कालिकेनादित्येन
<>यावन्तो मागा भुक्तास्तावन्तः शुक्लप्रतिपत्प्रभृतिज्ञात-
<>मासस्य तिथयो व्यतीताः । यत चान्द्रमाने मकरमासे ज्ञाते
<>माघमासो ज्ञेयः एवमन्यर्त्तृष्वपि मासकल्पना कार्य्या ।
<>तथा च मणित्थः “पृच्छाकाले रषिणा यावन्त्ॐशाः
<>स्फुटेन सम्भुक्ताः । राशेस्तास्तिथयः स्युः शुक्लादावर्क-
[Page4002-a+ 38]
<>मासस्य” एवं दिने ज्ञाते किमयं रात्रौ जातो दिवा वेति
<>तदर्थमाह रात्रिद्युसंस्थेष्विति रात्रिद्युसंज्ञा पूर्वं
<>व्याख्याताः गोजाश्विकर्किमिथुना इत्यादिना । तत्र प्रश्र-
<>काले यदि रात्रिसंज्ञो लग्नो भवति तदा तस्य विलोमतो
<>दिवाजन्म वक्तव्यम् अथ द्युसंज्ञो लग्नो भवति तदा रात्रौ
<>जन्म वक्तव्यम् । एवं दिनरात्रिविभागे ज्ञाते वेलाज्ञानमाह
<>भागैश्च वेलाः क्रमशो विकल्प्याः यस्मिन् दिने पुरुषस्य
<>जन्मज्ञानं तस्मिन् दिने अंशादित्योऽपि ज्ञातः ततस्तस्य
<>पुरुषस्य यदि दिवाजन्म तदा तस्मादादित्याद्दिनप्रमाणं
<>कार्य्यम् अथ रात्रौ जन्म तदा रात्रिप्रमाणं तत्र प्रश्र-
<>लग्नस्य तस्मिन् काले यावन्तश्चषका भुक्तास्तैरनुपातः कार्यः
<>यदि पुरुषस्य दिवाजन्म तदा दिनप्रमाणेन यदा रात्रौ
<>रात्रिप्रमाणेन तत्काललग्नभुक्तचषकाणां गणनां कृत्वा
<>तस्यैव लग्नस्य स्वदेशराश्युदयप्रमाणेन भागमपहृत्यावाप्तां
<>वेलां तावता कालेन गतेन दिनस्य रात्नेर्वा जन्म वक्त-
<>ष्यम् । एवं लग्नभागैः क्रमशः परिपाट्या वेलाः
<>समयाः विकल्प्या विकल्पनीयाः” भट्टो० ।
<>“केचिच्छशांकाध्युषितान्नवांशाच्छुक्लान्तसंज्ञं कथयन्ति मा-
<>सम् । लग्नत्रिकोणोत्तमवीर्ययुक्तं सम्प्रोच्यतेऽङ्गालभगा-
<>दिभिर्वा” ५ मू० ।
<>“अथान्तरेण मासज्ञानमिन्द्रवज्रयाह केचिदिति केचि-
<>दाचार्याः शशाङ्काध्युषिताच्चन्द्रयुक्तान्नवांशाच्छुक्लान्त-
<>संज्ञं मासं कथयन्ति प्रश्नकाले यस्मिन्नवांशके नव-
<>मेऽंशे चन्द्रमा भवति तमपि नवांशकं त्रिधा परिकल्प्य
<>तस्मिन्नवांशके नवमेंशे चन्द्रमा व्यवस्थित इति चन्द्रन-
<>वांशकगतं नक्षत्रमन्वेष्यम् । तन्नक्षत्रशुक्लान्तसंज्ञके मासि
<>तस्य जन्म वक्तव्यम् अत्र यस्य नक्षत्रस्य शुक्लान्तसंज्ञो
<>मासो नास्ति तस्य वृहस्पतिचारोक्तविधिना शुक्लान्त-
<>संज्ञो मासः परिकल्प्यः तत्रोक्तम् “नक्षत्रेण सहोदय-
<>मस्तं वा येन याति सुरमन्त्री । तत्संज्ञं वक्तव्यम् वर्षं
<>मासं क्रमेणैव । वर्षाणि कार्त्ति कादीन्याग्नेयाद्भद्वयाद्-
<>योज्यानि क्रमशस्त्रिभन्तु पञ्चममुपान्त्यमन्त्र्यं च यद्वर्ष-
<>मिति” तत्र चन्द्रमा यदि वृषनवांशके तन्नवांशकसप्त-
<>कस्यार्वाग्भवति तदा कार्त्तिके मासि जात इति वक्त-
<>व्यम् । अथ वृषनवांशकस्योर्द्धं भवति मिथुननवांशके
<>तन्नवांशकषट्कस्यार्वाग्यदा चन्द्रमा भवति तदा मार्ग-
<>शीर्षे मासि जात इति वक्तव्यम् । अथ मिथुनवांशके त-
<>न्नवांशषट्कस्योर्द्ध्वं कर्कटनवांशके तन्नवांशकपञ्चकस्यार्वा-
[Page4002-b+ 38]
<>म्यदा चन्द्रमा भवति तदा पौषे मासि जात इति वक्त-
<>व्यम् अथ कर्कटे तन्नवांशकपञ्चकस्योर्द्ध्वं सिंहनवांशके
<>तन्नवांशकचतुष्टयस्यार्वाग्यदा चन्द्रमा भवति तदा माघे-
<>मासि जन्म इति वक्तव्यम् । अथ सिंहनवांशके तन्नवां-
<>शकचतुष्टयस्योर्द्धं कन्यानवांशके तन्नवांशकसप्तकस्या-
<>र्वाग्यदा चन्द्रमा भवति तदा फाल्गुने मासि जात इति
<>वक्तव्यम् । अथ कन्यानवांशकसप्तकस्योर्द्ध्वं तुलानवांशके
<>तन्नवांशकषट्कस्यार्वाग्यदा चन्द्रमा भवति तदा चैत्रे मासि
<>जात इति वक्तव्यम् अथ तुलानवांशके तन्नवांशकपट्-
<>कस्योर्द्ध्वं वृश्चिकनवांशके तन्नवांशकपञ्चकस्यार्वाग्यदा
<>चन्द्रमा मवति तदा वैशाखे मासि जात इति वक्तव्यम्
<>अथ वृश्चिके तन्नत्रांशकपञ्चकस्योर्द्ध्वं धन्विनवांशके तन्न-
<>वांशकचतुष्टयस्यार्वाग्यदा चन्द्रमा भवति तदा ज्यैष्ठे-
<>मासि जात इत्यवगन्तव्यम् । अथ धन्विनवांशके तन्नवां-
<>शकचतुष्टयस्योर्द्ध्वं मकरनवांशकत्रयस्यार्वाग्यदा चन्द्रमा
<>भवति तदा आषाढे मासि जात इति वक्तव्यम् । अथ
<>मकरनवांशके तन्नवांशकत्रयस्योर्द्ध्वं कुस्य नवांशके तन्न-
<>वांशकद्वयस्यार्वाग्यदा चन्द्रमा भवति तदा श्रावणे मासि
<>जात इति वक्तव्यम् । अथ कुम्भनवांशके तन्नवांशकद्वय-
<>स्योर्द्ध्वं मीगनवांशे तन्नवांशपञ्चकस्यार्वाग्यदा चन्द्रमा
<>भवति तदा भाद्रपदे मासि जात इति वक्तव्यम् अथ मीन
<>नवांशके तन्नवांशकपञ्चक्रस्योर्द्ध्वं मेषनवांशे तन्नवांश-
<>षट्कत्रयस्यार्वाग्यदा चन्द्रमा भवति तदाश्वयुजि मासि
<>जात इति वक्तव्यम् । अथ मेषनवांशके तन्नवांशाष्टक-
<>स्योर्द्ध्वं यदि चन्द्रमा भवति तदा कार्त्तिके मासि जात
<>इत्यवगन्तव्यम् । यस्मिन् कृत्तिका रोहिणी स कार्त्तिकः
<>सृगशिरार्द्रा च मार्गशीर्षः पुनर्वसुः पुष्यश्च पौषः”
<>अश्लेषा मघा च माघः । पूर्वफाल्गुन्युत्तरफाल्गुनी
<>हस्तश्च फाल्गुनः । चित्रा स्वाती च चैत्रः । विशाखा अनु-
<>राधा च वैशाखः । ज्येष्ठामूले ज्यैष्ठः । पूर्वाषाढोत्तरा-
<>षाढा चाषाढः । श्रवणं घनिष्ठा च श्रावणः । शतमिषक्-
<>पूर्वभाद्रपदोत्तरभाद्रपदाश्च भाद्रपदः । रेवत्यश्विनीभरण्य-
<>श्चाश्चयुजः । यस्मादुक्तम् “त्रिभन्तु पञ्चममुपान्त्यमन्त्यं च
<>यद्वर्षमिति । एवं शुक्लान्तस्य मासस्य शुक्लान्तग्रहणेनैतत्-
<>प्रतिपादयति यत्तथा शुक्लपक्षान्ते येन नक्षत्रेण युक्तस्तदुप-
<>लक्षितोमासो वक्तव्यः यथा कार्तिकशुक्लपक्षान्ते कृत्ति-
<>कारोहिणीभ्यामन्यतमेन युतश्चन्द्रमा भवति तेन कार्ति-
<>कोमास उच्यते एवमन्येषामपि योज्यते । तदैतद्व्रुवते
[Page4003-a+ 38]
<>एतदुक्तं मवति न शुक्लान्तोमासः कृष्णान्त एव तथा
<>च यवनेश्वरः “मासे तु शुक्लप्रतिपत्प्रवृत्ते पूर्वे शशी-
<>मध्यवलोदयस्थः” । तथा च “यद्राशिसंज्ञे शीतांशुः प्रश्न
<>काले नवांशके । स्थितस्तद्राशिगः पूर्णो यस्मिन् भवति
<>चन्द्रमाः । जन्ममासः स निर्दिष्टः पुरुषस्य तु पृच्छतः ।
<>कृष्णपक्षान्तिको मासो ज्ञेयोऽत्र तु विपश्चिता” ।
<>लग्नत्रिकोणेत्यादि लग्नस्य प्रश्रलग्नस्य त्रिकोणयोश्च
<>नवमपञ्चमयोर्भध्याद्यस्तत्कालमुत्तमेन प्रधानवीर्येण बलेन
<>युक्तस्तद्भं राशिः प्रोच्यते कथ्यते तस्मिन् राशौ गते
<>चन्द्रमसि जात इति वक्तव्यम् । तथा च “यवनेश्वरः
<>होरादिवीर्याधिकलग्नभाजि स्थानं त्रिकोणे शशिनो
<>विधाय” । अङ्गालभनादिभिर्वा कालाङ्गानीत्यनेन प्रदर्शि-
<>तोयः कालपुरुषस्याङ्गविभागस्तदालभनाद्वानेन विधिना
<>स्प्रष्टुः स्पृशतः यदेव कालपुरुषस्याङ्गं स्पृशति तत्स्थे
<>चन्द्रमसि जात इति वक्तव्यम् आदिग्रहणात् प्रागुक्त-
<>सत्त्वदर्शनश्रवणे गृह्येते” भट्टो० । “यावान् गतः शीत-
<>करो विलग्नाच्चन्द्राद्वदेत्तावति जन्मराशिः । मीनोदये
<>मीनयुगं प्रदिष्टं भक्ष्याहृताकाररुतैश्च चिन्त्यम्” ६ मू० ।
<>“अथ प्रकारान्तरेण जन्मस्थराशिज्ञानमिन्द्रवज्रयाह यावा-
<>निति बिलग्नात् पृच्छालग्नाच्छीतकरश्चन्द्रो यावान् गतो
<>यावति राशौ व्यवस्थितस्तस्माद्यस्तावति राशिः तत्रस्थे
<>चन्द्रमसि जात इति वक्तव्यम् । मीनोदये यदि मीनल-
<>ग्नगतो भवति तदा मीनयुगमेव प्रदिष्टमुक्तम् मीनस्थ-
<>श्चन्द्रमा इति वक्तव्यम् ननु दर्शितबिधिना राशिरनेकप्र-
<>कारो यत्र प्राप्तो भिन्नरूपस्तत्र को वक्तव्य इत्याशङ्क्याह
<>भक्ष्याहृताकाररुतैरिति यस्य राशेः सम्बन्धि भक्ष्यद्रव्यं
<>तस्मिन् काले कृत्रिममानीयते तदाकारश्च कश्चिदृश्यते
<>यथा मार्जारादिदर्शने सिंहो महिषादिदर्शने वृष
<>इत्यादि अथ वा राश्युक्तरूपपुरुषस्य दृष्ट्याथ वा रुतेन
<>यस्य राशिसदृशप्राणिनो रुतं शब्दः क्रियते तत्रस्थे
<>चन्द्रमसि जात इति वक्तव्यम्” भट्टो० । “होरानवांश-
<>प्रतिमं बिलग्नं लग्नाद्रविर्यावति च दृकाणे । तस्माद्वदे-
<>त्तावति वा विलग्नं प्रष्टुः प्रसूताविति शास्त्रमाह” ७ मू०
<>“सुवं जन्मराशौ ज्ञाते लग्नज्ञानमिन्द्रवज्रयाह हीरेति
<>होरायां प्रश्नलग्ने यस्य राशेर्नवांशकस्तत्कालं वर्त्तते
<>तस्मात्तावति तमं तत्प्रतिमन्तमेवांशकराशिं तस्य जन्मलग्नं
<>वक्तव्यम् । अथवा लग्नाल्लग्नद्रेष्काणादारभ्य रविः सूर्य्यो
<>यावति यावत्संख्ये द्रेष्काणे व्यवस्थितस्तस्माल्लग्नादारभ्य
[Page4003-b+ 38]
<>तावति राशौ लग्नगते तस्य जन्म वक्तव्यम् । अत्र च
<>द्वादशभ्योऽधिके द्रेष्काणे द्वादशकमपास्य संख्यानिर्देशः
<>चतुर्विंशतेरधिके चतुर्विंशतिमपास्य शेषं वदेत् एवं
<>शास्त्रमाह शास्त्रं कथयति न स्वमनीषयोक्तमित्ये
<>तत्प्रतिपादयति शास्त्रग्रहणेनैतत्प्रतिपाद्यते । उक्तञ्च
<>“पृच्छालग्ननवांशस्य यो राशिः संज्ञया समः । तस्मिन्
<>लग्नगते राशौ प्रष्टुर्जन्म विनिर्दिशेत्” । पृच्छतस्तावत्सं-
<>ख्योपगते लग्नाद्दृकाणे दिनकृत् ततः प्रश्नलग्नात्ता-
<>वत्संख्ये गते लग्नराशौ जन्म वक्तव्यम्” भट्टो० । “जन्मा-
<>दिशेल्लग्नगे वीर्यगे वा छायाङ्गुलघ्नोऽर्कहतेऽवशिष्टम् ।
<>आसिनसुप्तोत्थिततिष्ठतां भञ्जायासुखाज्ञोदयशं प्रदिष्टम्”
<>८ मू० । “अथ प्रकारान्तरेण लग्नानयनमिन्द्रवज्रयाह
<>जन्मदिशेदिति लग्नगे ग्रहे जन्मादिशेत् प्रश्नलग्ने यो
<>ग्रहो व्यबस्थितस्तं तात्कालिकं कृत्वा लिप्तापिण्डीकार्यम्
<>अथ बहवो लग्नगता भवन्ति तदा तेषां यो वलवान्
<>तं तात्कालिकं कृत्वा लिप्तापिण्डीकार्यं ततः सलिल
<>समायामवनौ द्वादशाङ्गुलेन शङ्कुना तात्कालिकानि
<>छायाङ्गुलानि गृहीत्वा तैरङ्गुलैरेकैकं ग्रहं दर्शितकाले
<>लिप्तापिण्डीकृतं गुणयेत् अथ वा सर्वग्रहेभ्यो यो बल-
<>वान् ग्रहस्तं तात्कालिकं कृत्वा लिप्तापिण्डं कृत्वा
<>छायाङ्गुलाहतं चार्कशुद्धं कारयेत् द्वादशभिर्विभजेत्तत्र
<>तावत्तत्रावशिष्टं तावत्संख्यो मेषादेरारभ्य यो राशि-
<>र्भवति तस्मिन् राशौ लग्नगते तस्य जन्म वक्तव्यम् । अथ
<>प्रकारान्तरेणाह आसीनेत्यादि आसीन उपविष्टो यदा
<>प्रष्टा पृच्छति तदा लग्नाद्यज्जायास्थानं सप्तमराशिस्त-
<>स्मिन् लग्नगते तस्य जन्म वक्तव्यम् । अथ सुप्तः सुप्तोऽत्र
<>शयनपतितोऽभिहितः जातनिद्रस्य प्रश्नाभावात् । तत्र
<>पतितो यदा पृच्छति तदा लग्नाद्यत् सुखस्थानं चतुर्थराशि-
<>स्तस्मिन् लग्नगते तस्य जन्म बक्तव्यम् । अथोत्थितः पृच्छति
<>तदा तस्माल्लग्नाद्यदाज्ञा दशमोराशिस्तस्मिन् लग्नगते तस्य
<>जन्म वक्तव्यम् । अथ शयनादासनाच्च नोत्थितः किन्तु उत्ति-
<>ष्ठन् पृच्छति तदोदयलग्नराशौ तस्मिन्नेव जन्म वक्तव्यम् ।
<>उक्तञ्च “उत्तिष्ठतो विलग्नात्प्रष्टुः सुप्तस्य वन्धुलग्नाच्च ।
<>उपविष्टस्यास्तमये व्रजतोमेषूरणस्थानादिति” भट्टो० ।
<>“गोसिंहौ जितुमाष्टमौ क्रियतुले कन्यामृगौ च क्र-
<>मात् संवर्ग्या दशकाष्टसप्तविषयैः शेषाः स्वसंख्यागुणाः ।
<>जीवारास्फुजिदैन्दवाः प्रथमवच्छेषाग्रहाः सौम्यवत्
<>राशीनां नियतो विधिर्ग्रहयुतैः कार्या च तद्वर्गणाः”
[Page4004-a+ 38]
<>९ मू० । “अथ प्रकारान्तरेण सर्वमेव नष्टजातकं वक्ति ततः
<>प्रश्रकाले तात्कालिकं लग्नं कृत्वा लिप्तापिण्डीकार्यम्
<>ततस्तस्य लिप्तापिण्डीकृतस्य गुणकारविज्ञानार्थं शार्दू-
<>लविक्रीडितेनाह गोसिंहाविति गोसिंहादयो राशयो
<>यथाक्रमं दशादिभिर्गुणकारैः संवर्ग्या गुणनीयाः तदयथा
<>गोसिंहौ वृषसिंहौ दशभि १० र्गुणयेत् वृषलग्नं लिप्ता-
<>पिण्डीकृतं दशभिर्गुणयेत् । एवं सिंहं दशभिरेव ।
<>जितुमाष्टमौ मिथुनवृश्चिकौ लग्नगतावष्टभि ८ र्गुणयेत् ।
<>क्रियतुले मेषतुले एतौ सप्तभिर्गुणयेत् । कन्यामृगौ
<>कन्यामकरौ एतौ लग्नगतौ विषयैः पञ्चमिर्गुण-
<>येत् । एवमेते यथाक्रमं संवर्ग्यागुणनीयाः शेषा अनुक्ता
<>राशयः स्वसंख्यागुणा आत्मीयसंख्यया गुणनीयाः तत्र
<>मेषादिगणनया चतुर्थं कर्कटमिति चतुभिर्गुणतेत् एवं घ-
<>न्विन नवभिः ९ कुस्ममेकादशभिः ११ एवं मीनं द्वादशमिः १२ ।
<>एवं तावल्लग्नं स्वगुणकारेणावश्यमेव गुणयेत् दशकाष्ट-
<>सप्तविषयैः ततस्तत्र यदि ग्रहो भवति तदा ग्रहगुण-
<>कारेणावश्यमेव गुणयेत् तत्र ग्रहगुणकारविधिः जीवा
<>रास्फुजिदैन्दवाः प्रथमवद्दशकाष्टसप्तविषयैरिति जीवे
<>गुरौ लग्नगते तमेव लग्नं स्वगुणकारैराहतं दशभि-
<>र्गुणयेत् आरे भौमे लग्नगते अष्टभिः, आस्फुजिच्छुक्रः
<>तस्मिन् लग्नगते सप्तभिः, ऐन्दवे बुधे पञ्चभिः, शेषा
<>रविशशिसौरास्ते च सौम्यवत् बुधवत् पञ्चभिर्गुण-
<>नीया इत्यर्थः । एवं तात्कालिकं लग्नम् अवश्यं राशि-
<>गुणकारेण गुणयेत् ततः स ग्रहोक्तगुणकारैरपि तत्र
<>च यदा ग्रहो भवति तदा ग्रहगुणकारेण गुणयेत् ।
<>यदा बहवो ग्रहा भवन्ति तदा सर्वेषां गुणकारैर्गुण
<>थेत् एवं च तद्गुणितमेकान्ते स्थापयेत्” भट्टो० ।
<>“सप्ताहतं त्रिघनभाजितशेषमृक्षं दत्त्वाथ वा नव विशोध्य-
<>नवाथ वा स्मात् । एवं कलत्रसहजात्मजशत्रुभेभ्यः प्रष्टु-
<>र्तदेदुदयराशिवशेन तेषाम्” १० मू० । “अथ नक्षत्रानयनं वस-
<>न्ततिलकेनाह सप्ताहतमिति सप्ताहतं सप्तभिर्गुणयेत्
<>दत्त्वाथ वेति ततस्तत्र नव देयाः शोध्या वा न किञ्चिद्वा
<>देया इत्युच्यते यदि स चरराशिर्लग्नगतो भवति तदा नव
<>देयाः स्थिरे न देया नापि शोध्याः, द्विःस्वभावे विलग्ने
<>नव शोध्याः एवं केचिद्व्याचक्षते वयं पुनर्ब्रूमः यदि
<>प्रश्रलग्ने प्रथमोद्रेष्काणो भवति तदा न देयाः, द्वितीये
<>न देया नापि शोध्याः, तृतीये नव शोध्याः एवं कृत्वा
<>तस्य राशेस्त्रिधनेन सप्तविंशत्या भागमप्रहृत्यावाप्तं त्याज्यं
[Page4004-b+ 38]
<>तत्र यावत्संख्योऽङ्कोऽवशेषो भवति तावत्संख्यमश्वि-
<>न्यादितो यन्नक्षत्रं तन्नक्षत्रं तस्य प्रष्टुर्वक्तव्यम् । केचित्
<>वदन्ति तथास्थितस्य राशेः सप्तविंशत्याभागमपहृत्याव-
<>शेषाङ्कनवकदानेन विशोधनेन वा यथास्थितेनाङ्केन
<>संवाद उत्पद्यते तथा नक्षत्रं वक्तव्यम् एवमित्यादि कल-
<>त्रसहजात्मजशत्रुभेभ्य इति भार्य्याभर्तृपुत्ररिपुषु नष्ट-
<>जातकं यदा पृच्छति तदा तद्भेभ्यस्तद्भावेभ्यः एवं प्रष्टुः
<>पृच्छकस्य वदेद्ब्रूयात् तमेवोदयराशिं परिकल्पयेदि-
<>त्यर्थः । एतदुक्तं भवति यदि पुरुमः स्वपत्र्या नक्षत्रं
<>पृच्छति तदा तात्कालिके लग्ने राशिषट्कं देयम् ।
<>अथ भ्वातुः पृच्छति तदा राशिद्वयं देयमथ पुत्रस्य
<>पृच्छति तदा राशिचतुष्क देयमथ शत्रो पृच्छति तदा
<>राशिपञ्चकं देयम् । एवं कृत्वा यद्भवति तदेवोदयराशिं
<>प्रकल्प्य तद्गुणकारेण गुणथेत् तत्स्थग्रहगुणकारेण
<>च ततस्तत्र प्राम्बन्नवकदानविशोधने कृत्वा सप्तविंशत्या-
<>मागमपहृत्यावशेषाङ्कसमं यस्य प्रष्टा पृच्छति तस्य नक्षत्रं
<>वक्तव्यम् । एतदप्युपलक्षणार्थमेव, त्रिराशिसहितात्ता-
<>त्कालिकाल्लग्नात् मित्रस्य वक्तव्यम् । एतन्नक्षत्रानयनम-
<>प्युपलक्षणमेवं सकलमपि नष्टजातकं वक्तव्यम्” भट्टो० ।
<>“वर्षर्तुमासतिथयोद्युनिशं ह्युडुनि वेलोदयर्क्षनवमागवि-
<>कल्पनाः स्युः । भूयो दशादिगुणितात् स्वविकल्पभक्ता-
<>द्वर्षादयो नवकदानविशोधनाभ्याम्” ११ मू० ।
<>“अथ वर्षाद्यानयनं वसन्ततिलकेनाह वर्षर्त्तुमासेति
<>वर्षादीनि सर्वाणि स्वविकल्पेन भागे हृते यथा पाठ-
<>क्रमेणानयितष्यानि तद्यथा तात्कालिकं लग्नं लिप्ता-
<>पिण्डीकृतं राशिगुणकाराहतं ग्रहसंयुक्तं चेद्ग्रह-
<>गुणकारा हृतमपि यदेकान्ते स्थापितं तत्पुनरपि
<>दशादिगुणं कार्य्यम् । एतदुक्तं भवति स राशिः स्थान-
<>चतुष्टये धार्य्यः एकत्र दशगुणोऽन्यत्र द्वितीयेऽष्टगुणो-
<>ऽन्यत्र तृतीये सप्तगुणः चतुर्थे पञ्चगुणः कार्यः यत
<>उक्तम् । भूयो दशादिगुणितात् भूयः पुनरपि दशकाष्ट-
<>सप्तविषयैर्गुणनीयाः ततस्तस्मिन राशिचतुष्टये प्राग्वन्न-
<>वकदानविशोवने कृत्वा स्वविकल्पैर्भागमपहृत्यावाप्तं
<>वर्षादयो ज्ञेयाः” भट्टो० ।
<>“विज्ञेयादशकेष्वव्दा ऋतुमासास्तथैव च । अष्टकेष्वपि
<>मासार्द्धा तिथयश्च तथा स्मृताः” १२ मू० । “अथ न ज्ञायते
<>कस्माद्राशेः कस्यानयनं कार्यं तदनुष्टुप्पत्रयेणाह
<>विज्ञेयादशकेष्वव्दा इति अत्र बहुवचनं बहुधोप्तयोगि-
[Page4005-a+ 38]
<>त्वात् कृतम् । यदुक्तं लविकल्पभक्ताद्वर्षादयस्तद्व्याख्या-
<>यते एते चत्वारो राशयः स्थापितास्तेषां नवकदान-
<>विशोघनं कृत्वा कर्मयोग्याः सर्वे भवन्ति ततो दशगुणस्य
<>पृथक्स्थस्य परमायुषा विंशत्यधिकेन वर्वशतन भाग-
<>नपहृत्य योऽङ्कोऽवशिष्यते तदङ्कसमं तस्य वर्षसंख्याङ्कं
<>वर्त्तते तस्यैव षड्भिर्भागमपहृत्य ऋतुसंख्यया तत्र यो-
<>ऽङ्कोऽवशिष्यते तदङ्कसमे शिशिरादारभ्यर्त्तौ जात इति
<>वक्तव्यम् । तस्यैव तु माससंख्यया द्वाभ्यां मागमपहृत्य
<>यद्येकोऽवशिष्यते तदा ज्ञातर्त्तौ प्रथमे मासि जात इति
<>वक्तव्यम् । अथ शून्यमवशिष्यते तदा द्वितीये मासि
<>जातः । एवं कृत्वा दशगुणः कर्मयोग्यो राशिरपास्यः
<>यस्य विंशव्यधिकाद्वर्षशतादप्यधिकं जन्मनोऽतीतं तस्य
<>नष्टजातकज्ञानोपाय एव नास्ति । अष्टकेष्वित्यादि यो-
<>ऽसावष्टहतो राशिस्तस्य प्रथक्स्थस्य कर्मयोग्यस्य पक्ष-
<>संख्यया द्वाभ्या भागमपहृत्य यद्येकोऽवशिष्यते तदा
<>शुक्लपक्षे जात इति वक्तव्यम् । न किञ्चिदवशिष्यते तदा
<>कृष्णपक्षे । तस्यैव तिथिसंख्यया पञ्चदशभिर्भागमपहृत्य
<>योऽङ्कोऽवशिष्यते तदङ्कसमाने तिथौ जात इति वक्तव्यम्
<>एवं कृत्वाष्टगुणः कर्मयोग्यो राशिरपास्यः” भट्टो० ।
<>“दिवारात्रिप्रसूतिञ्च नक्षत्रानयनं तथा । सप्तकेष्वपि-
<>वर्गेषु नित्यमेवोपलक्षयेत्” १३ मू० । “दिवेत्यादि योऽसौ
<>सप्तहृतो राशिस्तत्र प्राग्वदेव नवकदानविशोधने कृत्वा
<>तत्कर्मयोग्यं राशिं स्थापयेत् तस्य दिवारात्रिसंख्यया
<>द्वाभ्यां भागमपहृत्य यद्येकोऽवशिष्यते तदा दिवसे जातो
<>ऽथ न किञ्चिदवशिष्यते तदा रात्रौ जात इति वक्तव्यम् ।
<>योऽसौ सप्तहतो राशिस्तस्य नक्षत्रसंख्यया सप्तविंशत्या-
<>भागमपहृत्य योऽङ्कोऽवशिष्यते तदङ्कसंख्ये नक्षत्रेऽश्वि-
<>न्धादित आरभ्य जातनक्षत्रमिति वक्तव्यम् । अस्य कर्मणः
<>पुनरभिधानं नक्षत्रानयनस्य बाहुल्योपयोगिंत्वात्” भट्टो० ।
<>“वेलामथ विलग्नञ्च होरामंशकमेव च । पञ्चकेषु
<>विजानीयान्नष्टजातकसिद्धये” १४ मू० । “वेलेत्यादि यस्मिन्
<>दिने पुरुषस्य जन्मज्ञानं तद्दिनप्रमाणं घटिकादिकं कर्त्तव्यं
<>रात्रौ चेत्तदा रात्रिप्रमाणं ततः पञ्चगुणस्य राशेष्तेन
<>दिनप्रभाणेन रात्रिप्रमाणेन भागमपहृत्य योऽङ्कोऽवशि-
<>ष्यते तस्मिन् काले दिनगते रात्रिगते वा तस्य जन्म
<>वक्तव्यम् । अथ विलग्नमित्यादि अथ शब्दः पादपूर-
<>णार्थं काले ज्ञाते राश्यादिलग्नं कर्त्तव्यं ततस्तस्य
<>होराद्रेष्काणनवां शद्व दशांशत्रिंशांशभागाः कर्त्तव्याः
[Page4005-b+ 38]
<>तात्कालिका ग्रहाश्च कर्त्तव्याः ततो यथाभिहितेन वि-
<>धिना दशान्तर्दशाष्टकवर्गादेरभिहितस्य फलस्य निर्देशः
<>कार्य्यः एवं नष्टजातकं साधयेत्” भट्टो० ।
<>“संस्कारनाममात्राद्विगुणाच्छायाङ्गुलैः समायुक्ता । शेषं
<>त्रिनवकभक्ता नक्षत्रं तद्धनिष्ठादि” १५ मू० “अथ प्रकारा
<>न्तरेण नक्षत्रानयनमार्ययाह संस्कारनामेति संस्कारेण
<>नाम संस्कारनाम तस्य मात्राः संस्कारेणागतस्य नाम्नो
<>मात्राः संस्कारनाममात्राः संस्कारग्रहणेनैतत्प्रतिपादितं
<>भवति संस्कारेण यत्पुरुषस्य नामकृतं तस्य मात्रा ग्राह्याः
<>नान्यस्य कस्यचित् कुनामादेः मात्राश्चेह गृह्यन्ते । हल्
<>अर्द्धमात्रिकः अच् मात्रिकः इत्यनया स्थित्या ताः संस्का-
<>रनाममात्राः संगृह्य द्विगुणीकार्य्याः ततस्तात्कालिकानि
<>शङ्कुच्छायाङ्गुलानि गृहीत्वा ताद्विगुणमात्रास्तैरङ्गुलैः
<>संयुक्ताः कार्य्याः एवं कृते यद्भवति तस्य त्रिनवकेन सप्त-
<>विंशत्याभागमपहृत्य यः शेषो भवति तदङ्कसमं तस्य
<>धनिष्ठादित आरभ्य नक्षत्रं वक्तव्यम्” भट्टो० ।
<>“द्वित्रिचतुर्दशदशतिथि सप्तत्रिगुणानवाष्टचैन्द्राद्याः । पञ्च-
<>दशघ्नास्तद्दिग्मुखान्विताभं धनिष्ठादि” १६ मू० । “अथ
<>नक्षत्रानयनं प्रकारान्तरेणार्य्ययाह । द्वित्रिचतुर्दशेति
<>पूर्वाभिमुखो यदा प्रष्टा पृच्छति तदा द्वयोरङ्काः स्थाप्याः
<>अथाग्नेयाभिमुखस्तदा त्रयाणाम् । अथ दक्षिणाभि-
<>मुखस्तदा चतुर्दशानाम् अथ नैरृत्यभिमुखस्तदा दशानाम्
<>अथ पश्चिमाभिमुखस्तदा तिथिसंख्यानां पञ्चदशानाम्
<>अथ वायव्याभिमुखस्तदा सप्तत्रिगुणायाः एकविंशतेः ।
<>उत्तराभिमुखस्तदा नवानाम् ऐशान्याभिमुखस्तदाष्टानां
<>तद्यथा एवं दिगमिमुखप्रष्टृवशेनाङ्कं गृहीत्वा ततः पञ्च-
<>दशगुणः कार्यः ततस्तस्मिन् प्रदेशे यावन्तः पुरुषास्तदभि-
<>मुखाः स्थितास्तत्संख्ययान्वितो युक्तः कार्यः एवं कृते
<>यद्भवति तस्य सप्तविंशत्या भागमपहृत्य योऽङ्कोऽवशिष्यते
<>तदङ्कसमं तस्य धनिष्ठाद्यारभ्य नक्षत्रं वक्तव्यम्” भट्टो० ।
<>“इति नष्टजातकमिट बहुप्रकारं मया विनिर्दिष्टम ।
<>ग्राह्यमतः सच्छिष्येः परीक्ष्य यत्नाद्यथा भवति” १७ मू०
<>“इतिशब्दः उपसंहारे मया वराहमिहिराचार्येण
<>नष्टजातकं बहुप्रकारं बहुभेदं विनिर्दिष्टमुक्तमिदम् ।
<>अतोऽस्माद्धेतोः सच्छिष्यैः शोभनसच्छात्रैः ग्राह्यं
<>यत्नात्परीक्ष्य विचार्य यथा येन प्रकारेण संवदति सत्य-
<>रूपं तथ ग्राह्यमिति येन प्रकारेण संवदति तथा
<>ग्रहीतव्यमित्यर्थः बहुभिरागमैर्मया विचार्य पराशर-
[Page4006-a+ 38]
<>वशिष्ठयवनसत्यमणित्थादीनां मतानि आलोक्य कृतं तदेव
<>भूयो निर्मलगुणनिपुणबुद्ध्या विचार्य संवादेन कार्यं येन
<>स्फुटसिद्धोऽसौ संपद्यते” भट्टो० ।
<LEND>
