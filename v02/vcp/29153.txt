<L>29153<pc>4104,b<k1>निर्वीज<k2>निर्वीज
निर्वीज¦ त्रि० निर्गतं वीजमस्य । १ वीजशून्ये २ कारण-
रहिते पात० उक्ते ३ समाधिभेदे पु० ।
<फ्>“तस्यापि निरोधे सर्वनिरोधान्निर्वीजः समाधिः”
पात० सु० “स न केवलं समाधिप्रज्ञाविरोधी प्रज्ञा-
कृतानां संस्काराणामपि प्रतिबन्धा भवति । कस्मात्!
निरोघजः संस्कारः ससाधिजान् संस्कारान् बाधते इति
निरोधस्थितिकालक्रमानुभवेन निरोधचित्तकृतसंस्कारा०
स्तित्वमनुमेयम्, व्युत्थाननिरोधसमाधिप्रभवैः सह
कैवल्यभागीयैः संस्कारैश्चित्तं स्वस्यां प्रकृताववस्थितायां
प्रविलीयते तस्मात्ते संस्काराश्चित्तस्याधिकारविरोधिनो न
स्थितिहेतवो भवन्तीति यस्मादवसिताधिकारं सह कैव-
ल्यभागीयैः संस्कारैश्चित्तं विनिवर्त्तते तस्मिन्निवृत्ते पुरुषः
स्वरूपप्रतिष्ठः । अतः शुद्धो मुक्त इत्युच्यते” भा० “तस्यापि
निरोधे सर्वनिरोधात् निर्वीजः समाधिः । परेण वैरा-
ग्येण ज्ञानप्रसादमात्रलक्षणेन सर्वसंस्कारोपजननद्वारा
तस्यापि प्रज्ञाकृतस्य संस्कारस्य निरोधे न केवलं प्रज्ञाया
इत्यपिशब्दार्थः सर्वस्योत्पद्यमानस्य संस्कारप्रज्ञाप्रवाहस्य
निरोधात् कारणाभावेन कार्य्यानुत्पादनात् सोऽयं नि-
र्वीजः समाधिः । व्याचष्टे स निर्वीजः समाधिः स-
माधिप्रज्ञाविरोधिनः परस्मात् वैराग्यात् उपजायमान-
संस्कारद्वारेण न केवलं समाधिप्रज्ञाविरोधी प्रज्ञाकृता-
[Page4105-a+ 38]
नामप्यसौ संस्काराणां परिपन्थी भवति । ननु वैराग्यजं
विज्ञानं सदविज्ञानं प्रज्ञामात्रं बाधतां संस्कारन्त्वविज्ञानं
कथं बाधते दृष्टा हि स्वप्नदृष्टार्थस्मृतिरित्याशयवान्
पृच्छति । कस्मादिति उत्तरं निरोधज इति निरुध्यते-
ऽनेन प्रज्ञेति निरोधः परं वैराग्यं ततो जातो निरो-
धजः संस्कारः, संस्कारादेव दीर्घकालनैरन्तर्य्यसत्कारा-
सेवितपरवैराग्यजन्मनः प्रज्ञासंस्कारवाधो नतु विज्ञाना-
दित्यर्थः । स्यादेतन्निरोधजसंस्कारसद्भावे किं प्रमाणं स
हि प्रत्यक्षेण नानुभूयते स्मृत्या वा कार्य्येणानुमीयेत न
च सर्ववृत्तिमात्रनिरोधे प्रत्यक्षमस्ति योगिनः, नापि स्मृतिः
तस्य वृत्तिमात्रनिरोधितया स्मृतिजनकत्वासम्भवादित्यत
आह निरोधेति । निरोधे स्थितिः चित्तस्य निरुद्गा-
वस्थेत्यर्थः । तस्याः कालक्रमो मुहूर्त्तार्द्धयामयामाहो-
रात्रादिस्तदनुभवेन । एतदुक्तं भवति वैराग्याभ्यासप्रक-
र्षानुरोधी निरोधप्रकर्षो मुहूर्त्तार्द्धयामादिव्यापितयानु
भूयते योगिना, न च वैराग्यक्षणाक्रमनियततया परस्प-
रमसम्भवन्तस्तत्तत्कालव्यापितया सातिशयं निरोधं कर्त्तु-
मीशत इति तत्तद्वैराग्यक्षणप्रचयजन्यः स्थायी संस्कारः
प्रचयएषितव्य इति भावः । ननु छिद्यन्तां प्रज्ञासंस्काराः,
निरोधसंस्कारास्तु कुतः समुच्छिद्यन्ते अनुच्छेदे वा साधि-
कारत्वमेव इत्यत आह व्युत्थानेति । व्युत्थानञ्च
तस्य निरोधसमाधिश्च सम्प्रज्ञातः तत्प्रभवाः संस्काराः
कैवल्यभागीया निरोधजाः संस्कारा इत्यर्थः । व्युत्था-
नप्रज्ञासंस्काराश्चित्ते प्रलीना इति भवति चित्ते व्यु
त्थानप्रज्ञासंस्कारवत्, निरोधसंस्कारस्तु प्रत्युदित एवास्ते
चित्ते । निरोधसंस्कारे सत्यपि चित्तमनधिकारवत्,
पुरुषार्थजनकं हि चित्तं साधिकारं शब्दाद्युपभोग-
विवेकख्याती च पुरुषार्थौ संस्कारशेषतायां तु न बुद्धेः
प्रतिसंवेदी पुरुष इति नासौ पुरुषार्था विदेहप्रकृतिल-
यानां न निरोधभागितया साधिकारं चित्तम् अपि तु
क्लेशवासितमेत्याशयबानाह यस्मादिति । शेषं सुग
मम्” विव० । २ काकलीद्राक्षायां स्त्री राजनि० ।
<LEND>
