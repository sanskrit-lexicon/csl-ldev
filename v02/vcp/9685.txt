<L>9685<pc>1235,b<k1>उपमान<k2>उपमान
उपमान¦ न० उपमीयतेऽनेन उप + मा--भावे ल्युट् । १ सादृश्य-
<>ज्ञाने । करणेल्युट् । २ सादृश्यज्ञानसाधने सादृश्यप्रतियो-
<>गिनि, येन सादृश्यं भवति तस्मिन्, यथा चन्द्र इव मुख-
<>मित्यादौ चन्द्र उपमानम् । प्रसिद्धस्यैवोपमानत्वम् प्रसि-
<>द्धस्योपमेयत्वम् । उपमानमभूद्विलासिनाम्” कुमा० “उप-
<>मानम्मनुजामहीरुहाणाम्” माघः । ३ उपमितिप्रमाकरणे
<>उपमानलक्षणञ्च न्या० सू० वृत्त्योर्दर्शितं यथा “प्रसिद्ध-
<>साधर्म्यात् साध्यसाधनमुपमानम्” सू० । “प्रसिद्धस्य पूर्व्व-
<>प्रमितस्य गवादेः साधर्म्यात् सादृश्यात् तज्ज्ञानात् साध्यस्य
<>गवयादिपदवाच्यत्वस्य साधनं सिद्धिरुपमानमुपमितिर्यत-
<>इत्यध्याहारेण करणलक्षणम् अथ वा साध्यसाधनमिति
<>करणल्युटा करणलक्षणमेवेदम् अत्र च वैधर्म्योपमितिं
<>मन्यन्ते टीकाकृतः यथा अतिदीर्घग्रीवत्वादिपश्वन्तरवैधर्म्य-
<>ज्ञानादुष्ट्रे करभपदवाच्यताग्रहः । एवमन्योऽप्युपमानस्य
<>विषयैति भाष्यं यथा मुद्गपर्णीसद्र्शी ओषधी विषं
<>हन्तीत्यतिदेशवाक्यार्थे ज्ञाते मुद्गपर्णीसादृश्यज्ञाने जाते
<>इयमोषधी विषहरणीत्युपमित्या विषयीक्रियतैत्यादि” ।
<P>उपमानचि० सादृश्यपदार्थनिरुक्तिपूर्व्वकमुपमानस्य
<>प्रमाणान्तरत्वं व्यवस्थापितं यथा । “तत्र सादृश्यप्रमा-
<>करणमुपमानमिति केचित् । सादृश्यञ्च पदार्थान्तरम् ।
<>तथा हि । सदृशव्यवहारादबाधितादस्ति सादृश्यं तच्च न
<>प्रतिपदार्थमेकं सर्वस्य सर्वसदृशत्वापत्तेः स्वसदृशत्रापत्तेश्च
<>सुसदृशमन्दसदृशव्यवहारस्य तदेकत्वेऽनुपपत्तेश्च । न च
<>व्यञ्जकभूयःसामान्याल्पत्वभूयस्त्वाभ्यां तद्धीरिति वाच्यं
<>बहुभिरल्पैश्च व्यज्यमानघटादौ ह्रासवृद्ध्योरदर्शनात्
<>व्यञ्जकाभिमतादेव व्यवहारसिद्धौ अतिरिक्तासिद्धेश्च । नापि
<>संयोगवत् व्यासज्यवृत्त्यनेकम्, गोत्वोपलक्षितसादृश्याश्र-
<>यत्वात् गवयवत्, गोरपि स्वसदृशत्वप्रसङ्गात् गोरसन्निकर्षे
<>संयोगवदप्रत्यक्षत्वप्रसङ्गाच्च । प्रत्यक्षत्वे वा गवयनिरूपित-
<>स्यैकवित्तिवेद्यत्वेन गोनिष्ठतया चाक्षुवत्वप्रसङ्गः । किन्तु
<>प्रत्याश्रयं भिन्नम् । नचैकैकव्यभिचादनुगतरूपाभावान्नानु-
<>गतप्रत्ययः सादृश्यपदव्युत्पत्तिश्च न स्यादिति बाच्यम् अनु-
<>गतबित्तिवेद्यसादृश्यत्वसामान्यात् सप्तपदार्यातिरिक्तत्वाद्वा
<>जातिवदन्त्यविशेषवच्च स्वस्वलक्षणत्वात्तयोरुपपत्तेः । तच्च
<>द्रव्ये न गुणः कर्म वा, गुणकर्मवृत्तित्वात् न च सदृशाश्रय-
[Page1236-a+ 38]
<>वृत्तित्वादेव तत्र व्यवहारः स्वाश्रयबैसादृश्येऽपि तत्र तत्-
<>प्रतीतेः । अतएव नाश्रयसादृश्यात्तत्, सामग्रीग्रहात्तत्, बा-
<>धकाभावादविशेषेण वैपरीत्यसम्भवाच्च । नापि सामान्यं
<>तद्धि न सर्व्ववृत्त्येकमनभ्युपगमात् सुसदृशमन्दसदृश-
<>व्यवहारानुपपत्तेश्च । अथ विजातीयत्वे सत्यवयवगुणकर्म-
<>वृत्तिभूयःसामान्यं तत्, अतएव दूरस्थे प्रतियोगिनि
<>भूयःसामान्यज्ञानान्न तत्र सादृश्यप्रत्ययः वनं, प्रासाद
<>तिवत् बहुत्वस्य समुदायस्यैकत्वादेकं सामान्यमिति धी-
<>प्रयोगौ अन्यथा वनाद्यपि अर्थान्तरं स्यात् सामान्यबहु-
<>त्वाल्पत्वाभ्यां सुसदृशमन्दसदृशव्यवहारः । यदुच्यते । “सा-
<>मान्यान्येव भूयांसि तुल्याबयवकर्मणाम् । भिन्नं प्रधानसा-
<>मान्यव्यक्तं सादृश्यमिष्यते” इति साजात्येऽप्यरविन्दद्वयवत्
<>यमजयोरवयवादिशून्ये गुणादौ जातौ च सदृशप्रत्य-
<>यात् विसदृशयोः करभरशरभयोस्तत्सत्त्वाच्च । नापि धर्म्य-
<>न्तरे धर्म्यन्तरवृत्तिधर्मबाहुल्यम् असाधारणधर्मशून्यत्वे
<>सति तद्गतभूयोधर्मवत्त्वं वा स्वनिष्ठात्यन्ताभावप्रतियोगि-
<>धर्मसमानाधिकरणभूयोधर्मवत्त्वं वा त्रिचतुः पञ्चादि-
<>भेदेन भूयस्त्वस्याननुगतत्वात् । नापि कपिञ्जलवत्त्रित्वप-
<>र्य्यवसन्नं विसदृशयोरपि हस्तिमशकयोः सादृश्यप्रसङ्गात् ।
<>तदुक्तं “एवं जातिगुणद्रव्यक्रियाशक्तिषु धर्मतः । एकैक-
<>द्वित्रिसाभस्त्यभेदादेकत्र चित्रतेति” । अथ व्यावर्त्तकधर्मापें
<>क्षया तद्गतधर्भबाहुल्यं सादृश्यबाहुल्यञ्च त्रिचतुरादिष्व-
<>नुगतं हस्तिमशकयोस्तु बहुव्यावर्त्तकं साधारणन्त्वल्पमतएव
<>भेदाधिष्ठानमुच्यते इति चेन्न व्यावर्त्तकसमसड्ख्येनाल्पेना-
<>गणितेनापि सादृश्यव्यवहारात् । किञ्च सामान्यान्या-
<>श्रयभेदेनाभिन्नानि सादृश्यन्तु भिन्नम् । सामान्यं
<>निःप्रतियोगिकं तदनिरूप्यञ्च । सादृश्यन्तु सप्रति-
<>योगिकं तद्धीव्यङ्ग्यञ्च । अथ भेदे सति तद्गतभूयः-
<>सामान्यवत्त्वं सादृश्यं भेदश्च प्रत्याश्रयमन्यः सप्रतियो-
<>गिकश्चेति चेत्तर्हि सादृश्यस्य भेदघटितत्वेन तस्मात्
<>सदृश इति स्यात् नतु तेन तस्य वा सदृश इति स्यात् ।
<>नच सादृश्यस्यापि सप्रतियोगिकत्वेन तस्मात् सदृश इति
<>स्यात्, अवधौ हि तथाप्रतीतिप्रयोगौ न तु प्रतियोगिनि,
<>अभावेऽपि षटान्नेति प्रतीतिप्रसङ्गात् । अपि च तद्धर्मवत्त्वं
<>यदि सादृश्यं तदा तत्तातद्वत्त्वयोः सङ्करप्रसङ्गात् । तद्धर्म-
<>वत्ता हि तत्ता तदन्या च तद्वत्ता यदि च तत्तैव तद्वत्ता
<>तदा तदेव तद्वदिति स्यात् । तथा च तद्धर्मवत्ताज्ञाने
<>प्रत्यभिज्ञानवत् सोऽयमिति स्यात् नतु तद्वदिति । एवं तद्व-
[Page1236-b+ 38]
<>त्तैव हि तत्तेति गवयेऽपि गोबुद्धिव्यपदेशौ स्याताम्
<>गोगतसाभान्ययोगित्वेन गोवत्तत्ताश्रयत्वात् । नापि विशेषः
<>प्रत्यक्षत्वात् । न समवायः वृत्तिमत्त्वात् इत्यतिरिक्तं सादृ-
<>श्यम् यत्तु सादृश्यं भावोऽभावो वा भावोऽपि सगुणं निर्गुणं
<>वा, निर्गुणमप्याश्रितमनाश्रितं वा । आश्रितमपि सा-
<>मान्यवन्निःसामान्यं वा सामान्यवत्त्वे स्पन्दोऽस्पन्दो वा
<>निर्गुणं निःसामान्यमाश्रितमनाश्रितमनेकाश्रितम् वा ।
<>इति यथायथं सप्तपदार्थान्तर्गतमिति तन्न व्यवहारानुप-
<>पत्त्या तद्बहिर्भावात् अन्यथैतादृशविकल्पेन सामान्यवि-
<>शेषसमवायानाभपि द्रव्यादित्रयधर्मात्तदन्तर्गतत्वं स्या-
<>दिति । उच्यते । असाधारणान्यतद्गतबहुधर्मवत्त्वं तत्सा-
<>दृश्यं यमजादिसाधारणं भेदाघटिततया च निरवधि,
<>तद्गतबहुधर्मवत्त्वं तन्निरूप्यमिति तन्निरूप्यत्वमेव तस्य स-
<>प्रतियोगिकत्वं तवापि सादृश्ये तदेव सप्रतियोगिकत्वं
<>न तु भेददीर्धादिवत्सावधित्वं तस्मात् सदृश इति प्रत्यया-
<>पत्तेः । बहुत्वञ्च त्रिचतुरादिसाधारणमिति नानुगमः ।
<>न चातिप्रसङ्गः हस्तिमशकयोरपि प्राणित्वसुखित्वदुःखि-
<>त्वादिना सादृश्यात् । अतएव वैसादृश्येऽपि आह्लादक-
<>त्वादिना चन्द्र इव मुखं, बहुलक्षीरत्वादिना महिषीव
<>गौरिति । वह्वल्पतद्गतधर्मवत्त्वेन सुसदृशमन्दसदृशत्वम् ।
<>अतएव गवये गोसादृश्यं मन्दतद्धर्मवत्त्वमेव विवेचयति ।
<>वराहं गावोऽनुधावन्तीत्यत्र गोसदृश्यं वराहेऽप्युक्तम् ।
<>तत्तर्द्धमवत्त्वेनोपमेयव्यवहारः काव्यादौ, साध्यसाधनवत्त्व-
<>मात्रेण दृष्टान्ते पक्षसादृश्यवाचकवति प्रयोगः परीक्ष-
<>काणाम् । न चैते गौणा मुख्ये बाधकाभावात् । तस्मात्
<>केनचित् कस्यचित् क्वचित् सादृश्यं नत्वनुगतमस्ति ॥ किञ्च
<>यादृशबहुतद्धर्मवत्त्वज्ञानं सादृश्यव्यञ्जकं तदेव तद्व्यव-
<>हारनियमाकमस्तु किमधिकेन । अन्यथा त्रिरतुरादित्वे
<>तु व्यञ्जकमपि बहुधर्मवत्त्वमननुगतं स्यात् । व्यञ्जक-
<>मननुगतमपि वह्नौ प्रत्यक्षादिवदिति चेन्न तत्र व्यक्तीनां
<>वैजात्यात् धूमालोकादौ वह्निव्याप्यत्वमेवानुगतम् ।
<>अत्रापि तद्व्याम्यत्वमस्तीति चेत् यादृशं तद्व्याप्यं तदेव
<>तद्व्यवहारनिमित्तं न तु तद्गतबहुधर्मवत्त्वज्ञानं, न
<>व्यञ्जकमेवानुभवबिरोधात् तद्गतभूयोधर्मस्य बह्वल्पत्वज्ञानं
<>विना सुसदृश--मन्दसदृशत्वज्ञानाभावाच्च । अथ तद्गत-
<>बहुधर्मवत्त्वं न सप्रतियोगिक, सादृश्यं तु तथेति व्यव-
<>हर्त्तव्यमधिकमिति चेन्न सादृश्यवत्तस्यापि सप्रतियोक-
<>त्वात् यत्तु तत्तातद्वत्तयोः सङ्करः स्यादिति तन्न तत्रैव
[Page1237-a+ 38]
<>तद्धर्मवत्ता तदभेदो वा तत्ता सा च सोऽयमिति प्रत्यभिज्ञाने
<>भासते । भेदे भासमाने तदन्यस्मिन् तद्धर्मवत्ता तद्वत्ता
<>यतो भवति तद्वदयं न तु स इति तयोर्भेदात् । नन्वेवं
<>व्यक्त्यन्तरे गोत्वग्रहे तद्गोवदयमिति स्यान्नत्वयमपि गौरि-
<>ति चेन्न गोत्वमात्रस्य तदन्यव्यक्तिवृत्तित्वग्रहे समुच्चयः,
<>एकत्र नानासम्बन्धावगमात् । तद्गोवृत्तिबहुधर्मज्ञाने भव-
<>त्वेव शवलावद्धवलेति । तथाप्ययमपि शृङ्गादिमानिति स-
<>मुच्चयधीः स्यात् न तु गोसदृश इति चेन्न एकत्रोभयसम्बन्धः
<>समुच्चयोऽल्पगतभूयोधर्मवत्त्वमन्यत्र सादृश्य मिति विवेकात्
<P>नवीनास्तु । विलक्षणसुखद्वये इतरसकलव्यावृत्तसादृश्यमनु
<>भूयते न तु तद्द्वयमात्रवृत्तिजातिरस्ति तद्द्वयाभावे जा-
<>तेरनाश्रयत्वेनानित्यत्वप्रसङ्गात् । नापि जन्यं धर्मान्तरम-
<>स्तीत्यधिकं सादृश्यमुपेयं तवापि समानघर्मवत्त्वव्यञ्जकं
<>विना कथं तत्र सादृश्याभिव्यक्तिरिति चेन्न प्रतीतिबलात्
<>द्रव्ये तथा, गुणादौ तु व्यभिचारात् अतएव न व्यञ्जकेना-
<>न्यथासिद्धिस्तदभावेऽपि सादृश्यानुभवादित्याहुः । तत्तु-
<>च्छंविलक्षणं सुखद्वयं न सुखमात्रहेतुजन्यं सुखान्तरस्यापि
<>सदृशत्वापत्तेः किन्तु विलक्षणादृष्टजन्यं तच्चादृष्टं विहि-
<>ततद्धेतुक्रियाविशेषानुष्ठानादन्येषामप्यस्तीति तेषामपि ता-
<>दृशानि सुखानि भवन्तीति तेषु कारणविशेषप्रयोज्या विल-
<>क्षणतास्ति तस्मादात्मनामानन्त्यात् अनादिनिधनत्वादुत्-
<>पन्नानागतविजातीयं न सुखमस्ति एवं दुःखान्तरकार्य्ये
<>ष्वपि नह्यनुत्पन्नमुत्पन्नसमानजातीयं कार्य्यमस्ति ।
<>यच्च व्यक्तिनाशे जातेरनित्यत्वमापादितं तदपि न विनाश-
<>काभावात् अतएव प्रलयेऽपि तदवस्थानम् । अपि चैकत्र
<>प्रतियोगिभेदेन सादृश्यं भिन्नं नत्वेकम्, सुसदृशमन्दसदृ-
<>शव्यवहारात् तथा च यीग्यत्वादेकग्रहे सर्वग्रहप्रसङ्गात् ।
<>प्रतियोगिगतभूयोधर्मज्ञानस्य व्यञ्जकस्य क्रमाक्रमे तदेव
<>व्यवहारनिमित्तमित्युक्तम् । किञ्चैवं वैसादृश्यमपि स्यात् ।
<>नच सादृश्याभावस्तत्, वैपरीत्यस्यापि सम्भवात् सादृ-
<>श्याभावत्वेनैव प्रतीतिर्विशब्दस्य निषेधार्थत्वादिति चेत्तर्हि
<>गौरिव महिषीत्यत्र पावनत्वक्षीरवत्वादिना विवक्षितसादृ-
<>श्यानाश्रये गवये वैसादृश्यं न स्यात् न हि तत्र गो-
<>सादृश्यं तदभावश्च । तस्मात् साधर्म्यवैधर्म्ये सादृश्यवै-
<>सादृश्ये । यत्तु तद्वृत्त्यनेकधर्मबत्त्वं सादृश्यं तेनाभेदेऽपि
<>“गगनं गगनाकारं सागरः सागरोपमः । रामरावणयो-
<>र्युद्धं रामरावणयोरिव” इत्यादौ सादृश्यं, न चैवं गोरपि
<>गोसदृशत्वे गवयपदाभिधेयत्वापत्तिः तत्र सदृ पदस्य
[Page1237-b+ 38]
<>विशेषे तात्पर्य्यात् । अन्यथा महिषेऽतिप्रसङ्ग इति तन्न
<>तस्य तेन वा सदृश इति प्रतीतिप्रयोगात् न चाभेदे
<>सम्बन्धः सहार्थो वा सम्भवति । गगनं गगनाकारमित्यादौ
<>तु गगनाद्येवैतादृशधर्मवन्नान्यदित्यत्र तात्पर्य्यम् ।
<>यद्वा सर्गान्तरीयगगनसागरयोरुपमानत्वं तयोर्युद्धविशेषे
<>तयोरेव युद्धान्तरमुपमानमिति । नन्वयं देवदत्तस्तदन्यो
<>वा भवतु तत्सदृशस्तावदयमिति भेदाभेदसंशयेऽपि
<>सादृश्यनिश्चयात् अतिरिक्तं सादृश्यभिति चेत् न
<>देवदत्ताभिप्रायेणैकदेशे सादृश्यपदप्रयोगात् कथमन्यथा
<>स एवायं न तु सत्सदृश इति, सदृशोऽयं न तु स इति
<>प्रतीतिप्रयोगौ । न चात्र सदृशपदं भेदमात्रपरमिति
<>युक्तं मुख्ये सम्भवति लक्षणाया अयोगात् । तस्मान्न पदा-
<>र्थान्तरं सादृश्यमिति । स्यादेतत् । मा भूत् पदार्थान्तरं त-
<>थापि प्रत्यक्षाच्छब्दाद्वा गवये गोसादृश्यज्ञानात् गवयसदृशो
<>गौरितिज्ञानमुपमिति । न चैतत्प्रत्यक्षं विशेष्यासन्निक-
<>र्षात् नानुमानं लिङ्गाभावात् । न च गवयगतं सादृश्यं
<>लिङ्गम् अपक्षधर्मत्वात् । अथ सदृशद्वयान्तरदर्शने यो
<>यद्गतसादृशाप्रतियोगी स तत्सदृश इति प्रत्यक्षेण व्याप्ति-
<>ग्रहे सति गवयगतसादृश्यप्रतियोगित्वात् गौर्गवयसदृश
<>इत्यनुमितिरिति चेत् व्याप्तिग्रहं विनैव प्रथममपि
<>प्रत्यक्षाच्छब्दाद्वा गोसदृशं गवयं ज्ञात्वा गवि गवयसादृश्य-
<>ज्ञानोदयात् । किञ्च गवि गवयसादृश्यं न साध्यं प्रथमत-
<>स्तदप्रतीतेः गवयगतसादृश्यप्रतियोगित्वञ्च गवि न प्रत्यक्षं
<>विशेष्यस्यासन्निकर्षादिति नानुमितिगम्यं तल्लिङ्गस्यापि त-
<>द्गतत्वेनाप्रत्यक्षस्य लिङ्गान्तरगम्यत्वेऽनवस्थानात् । न च
<>गौरेतद्गवयसदृशः गवयगतभूयोऽवयवादिसामान्यवत्त्वात्
<>गवयान्तरवदिति गवयान्तरज्ञानेऽपि गवि गवय-
<>सादृश्यं विनानुपपद्यमानं तत्कल्पयति । न हि गोसदृशो
<>गवय एतद्विसदृशो गौरिति वाच्यम् । गवयनिरूपि-
<>तगोसादृश्याप्रसिद्धौ तेन विनानुपपत्तिज्ञानाभावा-
<>त् । किञ्च तवार्थापत्तिर्व्यतिरेक्यनुमानं न च गवयग-
<>तसादृश्यप्रतियोगित्वं गवि प्रत्यत्तादिना ज्ञातुं शक्यमि-
<>त्युक्तम् । नन्वेवं करभे गोवैघर्म्यज्ञानात् गवि करभवैर्धं
<>र्म्यज्ञानमपि मानान्तरं स्यादिति चेत् गवि करभवैधर्म्यं
<>यदि करभवृत्तिधर्म्माभावत्वं तदाऽस्मृते गवि प्राङ्नास्ति
<>तावदनुपलब्धिगम्यमेव अथ करभव्यावृत्तधर्मवत्त्वं तदा
<>गोधर्म्मा गविगता एव इदानीं स्मृतगोधर्म्माणां करभेऽ-
<>भावमात्रमधिकं गम्यं तच्च प्रत्यक्षादेव । अथ तत्प्रतियो-
[Page1238-a+ 38]
<>गिकैतन्निष्ठसादृश्ये भासमाने समानसंवित्संवेद्यतया एतत्
<>प्रतियोगिकतन्निष्ठसादृश्ये वैधर्म्यञ्च ज्ञातमिति चेन्न वि-
<>षणविशेष्यप्रतियोगिभेदेन समानसंवित्संवेद्यत्वासिद्धेः ।
<>एतत्सदृश एतद्विधर्मा स इत्येतद्विशेष्यकप्रत्ययानुदयाच्च
<>तद्विशेष्यकप्रत्यक्षे तत्सन्निकर्षस्य हेतुत्वात् । ननु प्रत्यक्षे
<>विशेष्यसन्निकर्षोहेतुर्न तु यावद्विशेष्यसन्निकर्षोगौरवात् अ-
<>न्यथातीतानागतव्याप्यविशेष्यकव्याप्तिप्रत्यक्षं न स्यादिति
<>चेन्न अतीतानागतविशेष्ये सामान्यलक्षणायाः सत्त्वात् ।
<>अथ गवयसादृश्यं गवि गवयगतशृङ्गादिमत्त्वं तच्च गवये
<>गोसदृश्ये भासमाने गवि भातमेव यद्वा गोगतशृङ्गि-
<>त्वादेर्गवयगतत्वं गवये गोसादृश्यम् एवं तस्यैव गवयगतस्य
<>गोगतत्वं गवि गोसादृश्यं तच्चेन्द्रियेणैव ज्ञातं सामान्यस्यैक-
<>त्वेनेन्द्रियसन्निकृष्टत्वात् अयं न स इति विपरीतप्रत्यभिज्ञा-
<>यामिवेति चेत् सत्यम् गोविशेष्यकगवयगतशृङ्गित्वादि-
<>ज्ञानं नेन्द्रियजन्यं गोरसन्निकर्षात् तस्मादेतत्सदृश एत-
<>द्विधर्म्मा एतस्माद्दीर्घः स इति ज्ञानं नानुमानात् विशेष्या-
<>सन्निकर्षे तद्गतलिङ्गाज्ञानात् । एवञ्च सप्रतियोगिकपदार्थ-
<>ज्ञानेन तत्प्रतियोगिकपदार्थज्ञानमुपमानं प्रत्यक्षादिकं विना-
<>र्थादर्थापत्तौ पूर्वेषामुपमानतेति वार्त्तमेतत् तथा हि । पर-
<>स्परसदृशं हस्त्यादिकं प्रत्यक्षमती यो यत्सादृश्यप्रतियोगी
<>स तत्सदृश इति सामान्यतो व्याप्तिज्ञाने सति गौर्गवयस-
<>दृशः तत्सादृश्यप्रतियोगित्वात् यथा भ्राता भगिनी ।
<>गवयगतसादृश्यप्रतियोगित्वञ्च गोर्गवयगतसादृश्यवित्ति-
<>वेद्यमेव सादृश्ये गोः प्रतियोगित्वेनैव ज्ञानात् अन्यथा
<>सादृश्ये गोरनन्वयापत्तिः यत्तद्भ्यां सामान्यतीव्याप्तिग्रहं
<>विना एतत्सदृशः स इति फलासिद्धेः यत्तद्भ्यां व्याप्ति-
<>ग्रहेऽस्माकं व्यतिरेकी परेषामर्थापत्तिरित्यन्यदेतत् । सादृ-
<>श्यस्योभयवृत्तिधम्मस्य किञ्चिद्विशेष्यसन्निकर्षात् प्रत्यक्षेण
<>भानं यावद्विशेष्यसन्निकर्षस्याप्रयोजकत्वात् । अन्यथा
<>ऽयं स इति भ्रान्तविपरीतप्रत्यभिज्ञायां का गतिः । मन-
<>सैव चैतन्निष्ठसादश्यप्रति योगित्वग्रहः प्रत्यक्षविशेष्यकत्वं
<>परामर्शे न प्रयोजकामत्युक्तम् । कीदृशो गवय इति जि-
<>ज्ञासया यथा गौस्तद्वद्गवय इति श्रुतोत्तरवाक्यस्य तथा
<>भूते पिण्डे दृष्टे तथा गवय इत्यतिदेशवाक्यार्थानुसन्धाने-
<>ऽयं गवयशब्दवाच्य इति मतिरुपमानफलम् । न चेयं वाक्य-
<>मात्रात्, अप्रत्यक्षीकृतपिण्डस्यापि प्रसङ्गात् । नापि प्रत्य-
<>क्षमात्रात् अश्रुतबाक्यस्यापि प्रसङ्गात् । नापि तयोः
<>समाहारात् स हि प्रमाणसमाकारो वा फलसमाहारो वा
[Page1238-b+ 38]
<>आद्ये प्रमाणत्वे सति समाहारः समाहृतयो र्वा प्रमाणत्वं,
<>फलानेकत्वे समाहारानुपपत्तेः तस्य परस्परसहकारिरूप-
<>त्वात् । नान्त्यः वाक्यप्रत्यक्षयोर्भिन्नकालत्वात् वाक्यतदर्थयीः
<>स्मृतिद्वारोपनयेऽपि गवयपिण्डसम्बन्धेनापि इन्द्रियादिना
<>तद्गतसादृश्यानुपनये समयपरिच्छेदासिद्धेः । फलसमा-
<>हारे च तदन्तर्भावे शब्दानुमानयोरपि प्रत्यक्षत्वप्रसङ्गः ।
<>तत् किं तत्फलस्य प्रमाणबहिर्भाव एव अन्तर्भावे वा
<>कियती सीमा । तत्तदसाधारणेन्द्रियादिसाहित्यम् अस्ति
<>तर्हि सादृश्यज्ञानेऽपि विस्फारितस्य चक्षुषो व्यापारः ।
<>न तस्मिन् सति तस्यानुपयोगात् उपलब्धगोसादृश्यविशि-
<>ष्टगवयपिण्डस्य वाक्यार्थस्मृतिमतः कालान्तरेऽप्यनुस-
<>न्धानबलात् समयपरिच्छेदोपपत्तेः । तस्मादागमप्रत्यक्षा-
<>भ्यासन्यदेवेदमागमस्मृतिसहितं सादृश्यज्ञानमुपमानप्रमा-
<>णमिति जरन्नैयायिकाजयन्तप्रभृतयः । तन्न वैधर्म्येऽनुप-
<>पत्तेः । यदोदीच्येन क्रमेलकं निन्दतोक्तं धिक् करभमतिदी
<>र्घग्रीवं प्रलम्बचपलौष्ठं कठोरतीक्ष्णकण्टकाशिनं कुत्सि-
<>तावयवसन्नियेशमपसदं पशूनामिति, तदुपश्रुत्य दाक्षिणात्य
<>उत्तरापथं गतस्तादृशं वस्तूपलभ्य नूनमसौ करभ इति
<>प्रत्येति । तत्र किं मानं न तावदुपमानं सादृश्याभावात्
<>न च प्रमाणान्तरं सम्भवति । उच्यते । न तावदनुगतं
<>प्रवृत्तिनिमित्तमुपलक्षणं विना, प्रत्यमिज्ञानतः शरीरैकत्व-
<>वादिनां शरीरविशेषे चैत्रादिपदवदेकैकशृङ्गग्राहिकया
<>गवयपदशक्तिग्रहे गवयान्तरेऽपि सम्भवात् । नाप्यनध्यक्षे
<>पदान्तरोपस्थिते परिभाषाऽऽकाशादिपदवत्, अतएवानध्य-
<>क्षत्वाच्च उपलक्षणस्य च शक्तौ बहिर्भावात् तद्वदेव । नापि
<>योगनिर्व्वचनात् पाठकादिवत् सोपलक्षणे, अन्यथा पठि-
<>क्रियानुपहिते पठतिप्रयोगः स्यात् । अतस्तदनुगुणज्ञा-
<>नादियोगिनि शक्तिः । अवच्छेदकतया तूपलक्षणेऽपीति
<>योगाभावात् । नाप्युपस्थितनिमित्तसङ्कोचनात् स्वर्गादिप-
<>दवत् तदभावात् । अतो गन्धाद्युपलक्षितेन पृथिवीत्वेन
<>निमित्तेन पृथिव्यादिपदवत् सादृश्याद्युपलक्षिते गवय-
<>त्वादौ गवयादिपदानां शक्तिरिति परमार्थतः । अन्यथा
<>फलस्याभासत्वे मानत्वविरोधात् न च पूर्वं गवयत्वमुप-
<>स्थितमुपस्थापकाभावात् न च गवयपदादेव तदुपस्थितिर-
<>न्योन्याश्रयात् अथ वाक्यादेवानेन समयः परिच्छिन्नः के-
<>वलमग्रे प्रत्यभिजानाति योगोसदृशो गवयपदवाच्यत्वेन
<>मयावगतः सोऽयमिति नोपमानस्य विषय इति चेन्न न हि
<>सादृश्यमेव निमित्तमसम्प्रतीतगूनामव्यवहारप्रसङ्गात् गौर-
[Page1239-a+ 38]
<>वाच्च नापि गवयत्वं तदनुपस्थितेः । अतएव नोभयं स्वयं
<>प्रतीतसमयसंक्रान्तयेऽतिदेशवाक्यप्रयोगानुपपत्तेश्च । गवय-
<>त्वेह्ययं व्युत्पन्नो न गोसादृश्ये निमित्तस्य गवयत्वस्य प्र-
<>तीतेः । नच यदा यद्वाक्यं समयपरिच्छेदं पूर्वं नाजी-
<>जनत् तदा तदेव वाक्यं स्मृतं तत्प्रवृत्तिनिमित्तं छेत्स्यति
<>अध्ययनसमयगृहीत एव वेदराशिरङ्गोपाङ्गपर्य्यवदातस्य
<>कालान्तरे नववाक्यस्येवास्य प्रागेव बोधितत्वात् पर्य्यव-
<>सित इति वाच्यं गोः सादृश्योपलक्षणत्वनिमित्तत्वयोः
<>सन्देहात् पश्वाद्यवयवत्वेऽवगते तर्कपुरस्कारात् । सादृश्य-
<>स्योपलक्षणत्वे गङ्गायां घोषः इत्यत्रेवान्वयो भविष्यतीति
<>चेत् न उपलक्षणनिमित्तत्वसन्देहेऽपि यो गोसदृशः स
<>गवयपदवाच्य इति सामानाधिकरण्यमात्रेणान्वयोपपत्तौ
<>मानान्तरोपनीतानपेक्षणात् रक्तारक्तसन्देहेऽपि घटो भव-
<>तीति वाक्यवत् अन्यथा पर्य्यवसितेऽपि वाक्ये भानान्तरस-
<>हकारात् तत्तदन्वयबुद्धौ वाक्यभेदापत्तेः । गङ्गायां
<>घोष इत्यत्र तु पदार्थएवान्वयायोग्य इति युक्तं तत्र-
<>मानान्तरापेक्षणम् । यदि च प्रतीतसंनर्गबलायातो-
<>ऽध्यर्थो वाक्यस्यैव तदा वाक्यभेदापत्तिः । अथ तात्प-
<>र्यानुपपत्त्या यष्टीः प्रवेशयेतिवल्लक्षणास्तु गवयपदाव्युत्पन्नं
<>प्रति तद्व्यत्पत्तये वाक्यमाप्तेनोक्तं तच्च न प्रवृत्तिनिमित्तो-
<>पादानं विना । न च गोसादृश्यं तदिति तात्पर्यतो गो-
<>सादृश्यपदेन नोसमानाधिकरणं गवयत्वमुपलक्षितं क-
<>ल्प्यते । न तु यथा धूमोऽस्तीत्यत्र बह्नौ तात्पर्यमनुमानेन
<>निर्वहतीति न लक्षणा न चात्र प्रमाणान्तरमस्तीति येन
<>तन्निर्वाह्यं अनुमानस्यासिद्धेः । अन्यथान्यीन्यान्याश्रयात्
<>न च वाक्ये न लक्षणा, तस्याः पदधर्मत्वादिति वाच्यं
<>एकपद एव लक्षणा पदान्तरन्तु नियामकमित्यस्य वक्तव्य-
<>त्वात् । अथ गवयत्वेन लक्षणया तदुपस्थितावपि व्यक्ति
<>वाच्यता न ज्ञायेत शब्दादिति विशिष्टवाच्यता ग्राहक-
<>मानान्तरमवश्यं स्वीकरणीयम् । न च यन्निष्ठो धर्मो-
<>यत्पदवाच्यः सोऽपि तद्वाच्य इति नियमः । जाति-
<>पदे व्यभिचारादिति चेत् न प्रवृत्तिवद्वाच्यत्वबोधता-
<>त्पर्यकत्वेन जातीति देशवाक्ये गवयत्वविशिष्टव्यक्तेरेव लक्ष-
<>णात् । अथ यदा गवयत्वे साक्षात् तात्पर्यं गोसादृश्यश-
<>ब्दस्य गृह्यते, तदा लक्षणा न च साक्षात् तात्पर्यमवधृतम्
<>अन्यथा धूमोऽस्तीत्यत्रापि साम्यादिति चेत् न उपस्था-
<>पकान्तराभावे तात्पर्यस्यैव साक्षात् तात्पर्यरूपत्वात् नचो-
<>पमानमेव तथा, अन्योन्याश्रयत्वात् । मैवं यत्र प्रवृत्ति-
[Page1239-b+ 38]
<>निमित्तविषयबोधने न तात्पर्यं योगोसदृशः स गवयशब्द-
<>वाच्य इति स्वरूपाख्यानमात्रं तत्राप्युक्तसामग्रीतः सम-
<>यपरिच्छित्तिर्भवत्येव न च व्युत्पित्सुव्युत्पत्तये प्रवृत्तिनि-
<>मित्तविशेषे तात्पर्यं यदनुपत्तिर्लक्षणावीजं स्यात् । अपि च
<>धिक करभमतिदीर्घग्रीवमित्यादिवाक्यस्य करभनिन्दातात्पर्य
<>कस्य प्रवृत्तिनिमित्तपरत्वाभावेऽपि तादृशपिण्डमनुभवतः
<>स्मरतश्च वाक्यार्थम् अयं करभशब्दवाच्य इति भवति
<>मतिः । न च तत्र प्रवृत्तिनिमित्तविशेषे तात्पर्यमस्ति लक्ष-
<>णाया वीजं, निन्दापरत्वात् । किञ्च सर्वत्रान्वयानुपपत्तिरेव
<>लक्षणावीजं यष्टीः प्रवेशयेत्यादावपि प्रकरणादिना पुर-
<>स्कारादिप्रयोजनकत्वं प्रवेशनस्यावगतं तादृशे च प्रवेश-
<>नादौ यष्ट्यादेरनन्वयात् तात्पर्यानुपपत्तेरपि तात्पर्यमज्ञात्वा
<>ज्ञातुमशक्यत्वात् । अथ प्रकरणादेरननुगमः तात्पर्यव्याप्य-
<>त्वेन तदनुगमे तात्पर्यानुपपत्तिरेव तद्वीजमस्तु लाघवा-
<>दिति चेत् न धूमादिवदननुगतस्यापि व्याप्यत्वाविरोधात् ।
<>तस्मात् गवयशब्दः कस्यचिद्वाचकः शिष्टप्रयुक्तत्वादिति
<>सामान्यतो निश्चितेऽपि गबयत्वविशिष्टो धर्मी गवयपदवाच्य
<>इति लाघवान्निर्णेयम् । तच्च प्रमाणसहकारि न च तस्यां
<>दशायां प्रमाणान्तरमस्त्यतो यत् प्रमाणसहकारि तत्प्र-
<>माणान्तरमास्थेयम् । अस्त्वनुमानं तथा हि गवयशब्दो
<>गवयत्वविशिष्टवाचकः असति वृत्त्यन्तरेऽमियुक्तैः प्रयुज्य-
<>मानत्वात् गवि गोशब्दवदिति चेत् न गवयत्वविशिष्टो
<>यो धर्मी तस्य वाचकत्वग्रहेऽपि गवयत्वप्रवृत्तिनिमित्त-
<>त्वासिद्धेः । न च शक्तिमज्ञात्वा वृत्त्यन्तरं क्वापि अव-
<>धारयितुं शक्यते सामानाधिकरण्यमात्रस्य निमित्तो
<>पलक्षणतासाधारणत्वात् । अथ गोसादृश्यनिमित्तता-
<>गौरवस्यानवतारेणोपमानस्याप्यनवतारः । तथा च तर्केण
<>तस्य प्रवृत्तिनिमित्तकत्वेऽवगते गवयपदं गवयत्वप्रवृत्तिनि
<>मित्तकम् इतराप्रवृत्तिनिमित्तकत्वे सति सप्रवृत्तिनिमि-
<>त्तकत्वात् यन्नैवं तन्नैवमिति चेन्न तर्कस्यानिश्चायकत्वात्
<>न चायं तर्को व्याप्तिग्रहमूलको येन विपर्ययानुमानाद-
<>र्थासिद्धिः । अथ गवयपदं सप्रवृत्तिनिमित्तकमिति
<>सामान्यतो दृष्टमेव तर्कसहकृतं गवयपदस्येतराप्रवृत्तिनि-
<>मित्तकत्वं परिच्छिनत्ति न तु मानान्तरं कल्पयित्वा तर्कः
<>सहकारी कल्प्यते इति चेन्न इदं सप्रवृत्तिनिमित्तक-
<>मन्यच्च न प्रवृत्तिनिमित्तमिति बुद्धावपि गवयत्वप्रवृत्तिनि-
<>मित्तकं गवयपदमिति मानान्तरं विना प्रतीतेः अनुमिते-
<>र्व्यापकतावच्छेदकत्वप्रकत्वनियमात् । अथ यथेच्छायां
[Page1240-a+ 38]
<>सामान्यतो दृष्टेन विशेषबाधसहकृतेनान्यद्रव्यानाश्रितत्वं
<>प्रतीयते अन्यथा विशेषणग्रहस्य तद्विपर्य्ययस्य वा प्रमाण-
<>त्वात् बाधकानां पृथिव्याद्यैकैकमात्रव्यतिरेकविषयकत्वं
<>जन्यद्रव्यानाश्रितत्वं केन ग्राह्यम्, तथात्रापि गौरवाख्य
<>तर्कसहकृतसामान्यतो दृष्टादिना प्रवृत्तिनिमित्तकत्वं
<>ज्ञायते पश्चाद्व्यतिरेकी स्यात् क्वाप्यप्रमाणान्तरापेक्षयो
<>पकॢप्तप्रमासहकारित्वस्य युक्तत्वादिति चेन्न इच्छायामेकै-
<>कबाधसहकृतपरापरबाधकैरेव तावद्रूपविशिष्टवैशिष्ट्याद-
<>न्यद्रव्यामाश्रयत्वपरिच्छेदात् न तु सामान्यतोदृष्टेन,
<>विशेषणतयोपस्थित्यैव विशिष्टवैशिष्ट्यबोधनिर्वाहात्
<>तर्कानवतारदशायां तस्य तदपरिच्छेदकत्वाच्च । न च
<>व्याप्तिपरमिदं वाक्यं यो गोसदृशः स गवयपदार्थ इति
<>वाक्यादवगतव्याप्तिरनुमिनुयादयं गवयपदवाच्यो गोस-
<>दृशत्वात् अतिदेशकालावभतपिण्डवदिति वाच्यं न हि गो-
<>सदृशं ज्ञात्वाऽनेन पृष्टः स किंशब्दवाच्य इति किन्तु सा-
<>मान्यतो गवयपदार्थमवगम्य कीदृगिति तथा च यद्योग-
<>प्रायमाख्यानं तस्यैवार्थत्वं ततः, किं तेन । अथ लक्षणपर-
<>मिदं वाक्यं किंलक्षणकोऽसाविति प्रश्नार्थः एवञ्च प्रयो-
<>क्तव्यम् अयमसौ गवय इति व्यवहर्त्तव्यो गोसदृशत्वात्
<>यस्तु न तथा नासौ गोसदृशः यथा हस्तीति चेन्न न हि
<>हस्त्यादीनां विपक्षत्वे प्रमाणमस्ति गर्वप्रयोगस्य दुर्ज्ञान-
<>त्वात् कतिपयव्यवहारस्यैकान्तिकत्वात् अथ कीदृक् किं-
<>लिङ्गः इति प्रश्नार्थो नह्यनेन लिङ्गमज्ञात्वा गवयपदस्य
<>वाचकत्वं कस्यचिद्वाच्यत्वमवगतं येन तदर्थः प्रश्नः । अथ
<>प्रवृत्तिनिमित्तविशेषे लिङ्गप्रश्नो गवयपदं येन निमित्तेन
<>वर्त्तते तस्य किं लिङ्गमित्यर्थ इति चेत्न हि तदनुमेयमेवे-
<>त्यनेन निश्चितं येन तथा स्यात् ज्ञानहेतुमात्रप्रश्ने तद्वि-
<>शेषेणोत्तरमिति चेन्न अविशेषादिन्द्रियसन्निकर्षमप्युत्तरयेत्
<>वनं गतो द्रक्ष्यति तस्मान्निमित्तभेदे एवायं प्रश्नः कोदृग्
<>गवयः केन निमित्तेन गवयपदं प्रवर्त्तते, गवयत्वस्य
<>साक्षादुपदर्शयितुमशक्यत्वात् पृष्ट उपलक्षणं सादृश्यमा-
<>चष्टे पश्चाद्दृष्टेऽपि पिण्डेऽतिदेशवाक्यं स्मरतस्तर्कसह-
<>कारेण गवयत्वविशिष्टो धर्मी गवयशब्दबाच्य इति प्रवृत्ति-
<>निमित्तविशेषः परिच्छित्तिरुपमानफलम्” इत्यन्तेन
<P>वेदान्तपरिभापायाम् “सादृश्यप्रमाकरणमुपमानम् । त-
<>थाहि नगरेषु दृष्टगोपिण्डस्य पुरुषस्य वनं गतस्य गव-
<>येन्द्रियसन्निकर्षे सति भवति प्रतीतिरयं पिण्डोगोसदृश-
<>इति तदनन्तरं च भवति निश्चयोऽनेन सदृशी मदीया
[Page1240-b+ 38]
<>गौरिति । तत्रान्वयव्यतिरेकान्यां गवयनिष्ठगोसादृश्यज्ञानं
<>करणं गोनिष्ठगवयसादृश्यज्ञामं फलम् । नचेदं प्रत्यक्षेण
<>सम्भवति गोपिण्डस्य तदेन्द्रियासन्निकर्षात् नाप्यनुमानेन
<>गवयनिष्ठगोसादृश्यस्यातल्लिङ्गत्वात् । नापि मदीया गौरे-
<>तद्गवयसदृशी एतन्निष्ठसादृश्यप्रतियोगित्वात् योयत्सादृश्य-
<>प्रतियोगी स तत्सदृशः यथा मैत्रनिष्ठसादृश्यप्रतियोगी
<>चैत्रो मैत्रसदृश इत्यनुमानात् तत्सम्भव इति वाच्यम् एवं
<>विधानुमानानवतारेऽप्यनेन सदृशी मदीया गौरिति प्रती-
<>तेरनुभवसिद्धत्वादुपमिनोमीत्यनुव्यवसायाच्च । तस्मादुप-
<>मानं मानान्तरम्” ।
<P>सां० त० कौ० तस्य प्रमाणान्तरत्वं निराकृतं यथा
<>“उपमानं तावत् यथा गौस्तथा गवय इति वाक्यं तज्ज-
<>निता धीरागमएव योऽप्ययं गवयशब्दो गोसादृश्यस्यं
<>वाचक इति प्रत्ययः सोऽप्यनुमानमेव, यो हि शब्दो यत्र
<>वृद्धैः प्रयुज्यते सोऽसति वृत्त्यन्तरे तस्य वात्तको यथा गोशब्दो
<>गोत्वे, प्रयुज्यते चैवं गवयशब्दो गोसदृशे इति तस्यैव
<>वाचक इति ज्ञानमनुमानमेव । यत्तु गवयस्य चक्षुःसन्नि
<>कृष्टस्य गोसादृश्यज्ञानं तत् प्रत्यक्षम् । अतएव स्मर्य्यमा-
<>णायां गवि गवयसादृश्यज्ञानं प्रत्यक्षम् नह्यन्यत् गवि
<>सादृश्यमन्यच्च गवये, भूयोऽवयवसामान्ययोगी हि जात्य-
<>न्तरवत्तीं जात्यन्तरे सादृश्यमुच्यते सामान्ययोगश्चैकः स
<>चेद्गवये प्रत्यक्षो गव्यपि तथेति नोपमानस्य प्रमेयान्तरमस्ति
<>यत्र प्रमाणमुपमानं भवेदिति न प्रमाणान्तरमुपमानम्” ।
<P>एतन्मतं च मणिकृता विस्तरेण निराकृत्य तस्य प्रमा-
<>णान्तरत्वं समर्थितम् । तदेतत् संक्षिप्य भाषा० उक्तं यथा
<>“ग्रामीणस्य प्रथमतः पश्यतो गवयादिकम् । सादृश्यधीर्ग-
<>वादीनां या स्यात् सा करणं मतम् । वाक्यार्थस्याति
<>देशस्य स्मृतिर्व्यापार उच्यते । गवयादिपदानान्तु शक्ति
<>धीरुपमाफल्म्” । अतएव प्राचीनैरपि उपमानस्य शक्ति
<>ग्राहकता स्वीकृता यथा “शक्तिग्रहं व्याकरणोपमानात्
<>कोषाप्तवाक्याद्व्यवहारतश्च । वाक्यस्य शेषाद्विवृतेर्वदन्ति
<>सान्निध्यतः सिद्धपदस्य वृद्धाः” ।
<LEND>
