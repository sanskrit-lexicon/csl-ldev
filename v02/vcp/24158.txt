<L>24158<pc>3415,b<k1>दगार्गल<k2>दगा(का)र्गल
दगा(का)र्गल¦ न० दकस्य जलद्वाररोधस्यार्गलमिव गमध्य-
<>पाठे पृषो० कमध्यपाठस्तु सम्यक् । ५४ अ० वराहसंहि-
<>तोक्ते निर्जलदेशे जलोपलब्धिसाधने उपायभेदे । यथा
<P>“धर्म्यं यशस्यं च वदाम्यतोऽहं दगा(का)र्गलं येन
<>जलोपलब्धिः । पुंसां यथाङ्गेषु सिरास्तथैव क्षितावपि
<>प्रोन्नतनिम्नसंस्थाः । एकेन वर्णेन रसेन चाम्भश्च्युतं
<>नभस्तो वसुधाविशेषात् । नानारसत्वं बहुवर्णतां च
<>गतं परीक्ष्यं क्षितितुल्यमेव । पुरुहूतानलयमनिरृति
<>वरुणपवनेन्दुशङ्करा देवाः । विज्ञातव्याः क्रमशः
<>प्राच्यादीनां दिशां पतयः । दिक्पतिसञ्ज्ञाश्च सिरा
<>नवमी मध्ये महासिरानाम्नी । एताभ्योऽन्याः शतशो
<>विनिःसृता नामभिः प्रथिताः । पातालादूर्ध्वसिराः
<>शुभाश्चतुर्दिक्षु संस्थिता याश्च । कोणदिगुत्था न शुभाः
<>सिरानिमित्तान्यतो वक्ष्ये । यदि वेतसोऽम्बुरहिते
<>देशे हस्तैस्त्रिभिस्ततः पश्चात् । सार्धे पुरुषे तोयं वहति
<>सिरा पश्चिमा तत्र । चिह्नमपि चार्द्धपुरुषे मण्डूकः
<>पाण्डुरोऽथ भृत् पीता । पुटभेदकश्च तस्मिन् पाषाणो
<>भवति तोयमधः । जम्ब्वाश्चोदग्धस्तैस्त्रिभिः सिराधो
<>नरद्वये पूर्वा मृल्लोहगन्धिका पाण्डुराथ पुरुषेऽत्र
<>मण्डूकः । जम्बूवृक्षस्य प्राग् वल्मीकी यदि भवेत् समी-
<>पस्थः । तस्माद्दक्षिणपार्श्वे सलिलं पुरुषद्वये स्वादु ।
<>अर्धपुरुषे च मत्स्यः पारावतसन्निभश्च पाषाणः ।
<>मृद्भवति चात्र नीला दीर्घं कालं बहु च तोयम् ।
<>पश्चादुदुम्बरस्य त्रिभिरेव करैर्नरद्वये सार्धे । पुरुषे
<>सितोऽहिरश्म्यञ्जनोपमोऽधः सिरा सुजला । उदगर्जु-
<>नस्य दृश्यो वल्मीको यदि ततोऽर्जुनाद्धस्तैः । त्निभि-
<>रम्बु भवति पुरुषैस्त्रिभिरर्धसमन्वितैः पश्चात् । श्वेता
<>गोधार्धनरे पुरुषे मृद्धूसरा ततः कृष्णा । पीता सिता
<>ससिकता ततो जलं निर्दिशेदमितम् । वल्मीकोप-
<>चितायां निर्गुण्ड्यां दक्षिणेन कथितकरैः । पुरुषद्वये
<>सपादे स्वादु जलं भवति चाशोष्यम् । रोहितमत्स्यो-
<>ऽर्धनरे मृत् कपिला पाण्डुरा ततः परतः । सिकता
<>सशर्कराथ क्रमेण परतो भवत्यम्भः । पूर्वेण यदि
<>वदर्या वल्मीको दृश्यते जलं पश्चात् । पुरुषैस्त्रिभि-
<>रादेश्यं श्वेता गृहगोधिकार्धनरे । सपलाशा बदरी
<>चेद् दिश्यपरस्यां ततो जलं भवति । पुरुषत्रये सपादे
<>पुरुषेऽत्र च ढुण्ढुभिश्चिह्नम् । बिल्वोदुष्वरयोगे विहाय
<>हस्तत्रयं तु याम्येन । पुरुषैस्त्रिभिरम्बु भवेत् कृष्णो
[Page3416-a+ 38]
<>ऽर्धनरे च मण्डूकः । काकोदुम्बरिकायां वल्मीको
<>दृश्यते सिरा तस्मिन् । पुरुषत्रये सपादे पश्चिमदिक्स्था
<>वहति सा च । आपाण्डुपीतिका मृद् गौरसवर्णश्च
<>भवति पाषाणः । पुरुषार्धे कुमुदनिभी दृष्टिपथं मूषिको
<>याति । जलपरिहीने देशे वृक्षः कम्पिल्लको यदा दृश्यः ।
<>प्राच्यां हस्तत्रितये वहति सिरा दक्षिणा प्रथमम् ।
<>मृन्नीलोत्पलवर्णा कापोती चैव दृश्यते तस्मिन् । हस्ते-
<>ऽजगन्धिमत्स्यो भवति पयोऽल्पं च सक्षारम् । शोणा-
<>कतरोरपरोत्तरे सिरा द्वौ करावतिक्रम्य । कुमुदा
<>नाम सिरा सा पुरुषत्रयवाहिनी भवति । आसन्नो
<>वल्मीको दक्षिणपार्श्वे विभीतकस्य यदि । अध्यर्धे
<>तस्य सिरा पुरुषे ज्ञेया दिशि प्राच्याम् । तस्यैव पश्चि-
<>मायां दिशि वल्मीको यदा भवेद्धस्ते । तत्रोदग्भवति
<>सिरा चतुर्भिरर्धाधिकैः पुरुषैः । श्वेतो विश्वम्भरकः
<>प्रथमे पुरुषे तु कुङ्कुमाभोऽश्मा । अपरस्यां दिशि च
<>सिरा नश्यति वर्षत्रयेऽतीते । सकुशासित ऐशान्यां
<>वल्मीको यत्र कोविदारस्य । मध्ये तयोर्नरैरर्धपञ्चमै-
<>स्तोयमक्षोभ्यम् । प्रथमे पुरुषे भुजगः कमलोदर-
<>सन्निभो मही रक्ता । कुरुविन्दः पाषाणश्चिह्नान्येतानि
<>वाच्यानि । यदि भवति सप्तपर्णो वल्मीकवृतस्तदुत्तरे
<>तोयम् । वाच्यं पुरुषैः पञ्चभिरत्रापि भवन्ति चिह्नानि ।
<>पुरुषार्धे मण्डूको हरितो हरितालसन्निभा भूश्च ।
<>पाषाणोऽभ्रनिकाशः सौम्या च सिरा शुभाम्बुवहा ।
<>सर्वेषां वृक्षाणामधःस्थितो दर्दुरो यदा दृश्यः । तस्मा-
<>द्धस्ते तोयं चतुर्भिरर्धाधिकैः पुरुषैः । पुरुषे तु भवति
<>नकुलो नीला मृत् पीतिका ततः श्वेता । दर्दुरसमान-
<>रूपः पाषाणो दृश्यते चात्र । यद्यहिनिलयो दृश्यो
<>दक्षिणतः संस्थितः करञ्जस्य । हस्तद्वये तु याम्ये
<>पुरुषत्रितये तु सिरा सार्धे । कच्छपकः पुरुषार्धे प्रथमं
<>चोद्भिद्यते सिरा पूर्वा । उदगम्या स्वादुजला हरितो-
<>ऽश्माधस्ततस्तोयम् । उत्तरतश्च मधूकादहिनिलयः
<>पश्चिमे तरोस्तोयम् । परिहृत्य पञ्च हस्तान् अर्धाष्टम-
<>पौरुषे प्रथमम् । अहिराजः पुरुषेऽस्मिन् धूम्रा धात्री
<>कुलत्थवर्णोऽश्मा । माहेन्द्री भवति सिरा वहति स-
<>फेनं सदा तोयम् । वल्मीकः स्निग्धो दक्षिणेन तिल-
<>कस्य सकुशदूर्वश्चेत् । पुरुषैः पञ्चभिरम्भो दिशि वारुण्यां
<>सिरा पूर्वा । सर्पावायः पश्चाद् यदा कदम्बस्य दक्षि-
<>णेन जसम् । परतो हस्तत्रितयात् षड्भिः पुरुषैस्तुरी-
[Page3416-b+ 38]
<>योनैः । कौबेरी चात्र सिरा वहति जलं लोहगन्धि
<>चाक्षोभ्यम् । कनकनिभो मण्डूको नरमात्रे मृत्तिका
<>पीता । वल्मीकसंवृतो यदि तालो वा भवति नारि-
<>केलो वा । पश्चात् षड्भिर्हस्तैर्नरेश्चतुर्भिः सिरा याम्या ।
<>याम्येन कपित्थस्याहिसंश्रयश्चेदुदग्जलं वाच्यम् । सप्त
<>परित्यज्य करान् खात्वा पुरुषान् जलं पञ्च । कर्बुरको-
<>ऽहिः पुरुषे कृष्णा मृत् पुटभिदपि च पाषाणः । श्वेता
<>मृत् पश्चिमतः सिरा ततश्चोत्तरा भवति । अश्मन्तकस्य
<>वामे वदरी वा दृश्यतेऽहिनिलयो वा । षड्भिरुदक्
<>तस्य करैः सार्धे पुरुषत्रये तोयम् । कूर्मः प्रथमे पुरुषे
<>पाषाणो धूसरः ससिकता मृत् । आदौ सिरा च
<>याम्या पूर्वोत्तरतो द्वितीया च । वामेन हरिद्रतरो-
<>र्वल्मीकश्चेत्ततो जलं पूर्वे । हस्तत्रितये पुरुषैः सत्र्यंशैः
<>पञ्चभिर्भवति । नीलो भुजगः पुरुषे मृत् पीता मरकतो-
<>पमश्चाश्मा । कृष्णा भूः प्रथमं वारुणी सिरा दक्षिणे-
<>नान्या । जलपरिहीने देशे दृश्यन्तेऽनूपजानि चि-
<>ह्नानि । वीरणदूर्वा मृदवश्च यत्र तस्मिन् जलं पुरुषे ।
<>भार्गी त्रिवृता दन्ती सूकरपादी च लक्षणा चैव ।
<>नवमालिका च हस्तद्वयेऽम्बु याम्ये त्रिभिः पुरुषैः ।
<>स्निग्धाः प्रलम्बशाखा वामनविटपद्रुमाः समीपजलाः ।
<>सुषिरा जर्जरपत्रा रूक्षाश्च जलेन सन्त्यक्ताः । तिल-
<>काम्रातकवरुणकभल्लातकबिल्वतिन्दुकाङ्कीलाः । पिण्डा-
<>रशिरीषाञ्जनपरूषकावञ्जुलातिबलाः । एते यदि सुस्नि-
<>ग्धा वल्मीकैः परिवृतास्ततस्तोयम् । हस्तैस्त्रिभिरुत्तर-
<>तश्चतुर्भिरर्धेन च नरस्य । अतृणे सतृणा यस्मिन् सतृणे
<>तृणवर्जिता मही यत्र । तस्मिन् सिरा प्रदिष्टा वक्तव्यं
<>वा धनं तस्मिन् । कण्टक्यकण्टकानां व्यत्यासेऽम्भ-
<>स्त्रिभिः करैः पश्चात् । खात्वा पुरुषत्रितयं त्रिभागयुक्तं
<>धनं वा स्यात् । नदति मही गम्भीरं यस्मिंश्चरणाहता
<>जलं तस्मिन् । सार्धैस्त्रिभिर्मनुष्यैः कौवेरी तत्र च
<>सिरा स्यात् । वृक्षस्यैका शाखा यदि विनता भवति
<>पाण्डुरा वा स्यात् । विज्ञातव्यं शाखातले जलं
<>त्रिपुरुषं खात्वा । फलकुसुमविकारो यस्य तस्य पूर्वे
<>सिरा त्रिभिर्हस्तैः । भवति पुरुषैश्चतुर्भिः बाषाणीऽधः
<>क्षितिः पीता । यदि कण्टकारिका तु कण्टकैर्विना दृश्यते
<>सितैः कुसुमैः । तस्यास्तलेऽम्बु वाच्यं त्रिभिर्नरैरर्ध-
<>पुरुषे च । खर्जूरी द्विशिरस्का यत्र भवेज्जलविवर्जिते
<>देशे । तस्याः पश्चिमभागे निर्देश्यं त्रिपुरुषे वारि ।
[Page3417-a+ 38]
<>यदि भवति कर्णिकारः सितकु सुमःस्यात्पलाशवृक्षो वा ।
<>सव्येन तत्र हस्तद्वयेऽम्बु पुरुषत्रये भवति । ऊष्मा
<>यस्यां धात्र्यां धूमो वा तत्र वारि नरयुग्मे । निर्दे-
<>ष्टव्या च सिरा महता तोयप्रवाहेण । यस्मिन् क्षेत्रो-
<>द्देशे जातं सस्यं विनाशमुपयाति । स्निग्धमतिपाण्डुरं
<>चा महासिरा नरयुगे तत्र । मरुदेशे भवति सिरा
<>यथा तथातः परं प्रवक्ष्यामि । ग्रीवा करभाणामिव
<>भूतलसंस्थाः सिरा भान्ति । पूर्वोत्तरेण पीलोर्यदि
<>वल्मीको जलं भवति पश्चात् । उत्तरगमना च सिरा
<>विज्ञेया पञ्चभिः पुरुषैः । चिह्नं दर्दुर आदौ मृत्
<>कपिलातः परं भवेद्धरिता । भवति च पुरुषेऽधोऽश्मा
<>तस्य तले वारि निर्देश्यम् । पीलोरेव प्राच्यां वल्मीको-
<>ऽतोऽर्धपञ्चमैर्हस्तैः । दिशि याम्यायां तोयं वक्तव्यं
<>सप्तभिः पुरुषैः । प्रथमे पुरुषे भुजगः सितासितो हस्त-
<>मात्रभूर्त्तिश्च । दक्षिणतो वहति सिरा सक्षारं भूरि
<>पानीयम् । उत्तरतश्च करींरादहिनिलये दक्षिणे जलं
<>स्वादु । दशभिः पुरुषैर्ज्ञेयं पुरुषे पीतोऽत्र मण्डूकः ।
<>रोहीतकस्य पश्चादहिवासश्चेत्त्रिभिः करैर्याम्ये । द्वादश
<>पुरुषान् खात्वा सक्षारा पश्चिमेन सिरा । इन्द्रतरो-
<>र्वल्मीकः प्राग्दृश्यः पश्चिमे सिरा हस्ते । खात्वा
<>चतुर्दश नरान् कपिला गोधा नरे प्रथमे । यदि वा
<>सुवर्णनाम्नस्तरोर्भवेद्वामतो भुजङ्गगृहम् । हस्तद्वये तु
<>याम्ये पञ्चदशनरावसानेऽम्बु । क्षारं पयोऽत्र नकुलो
<>ऽर्धमानवे ताम्रसन्निभश्चाश्मा । रक्ता च भवति वसुधा
<>वहति सिरा दक्षिणा तत्र । बदरीरोहितवृक्षौ
<>सम्पृक्तौ चेद्विनापि वल्मीकम् । हस्तत्रयेऽम्बु पश्चात्
<>षोडशभिर्मानवैर्भवति । सुरसं जलमादौ दक्षिणा
<>सिरा वहति चोत्तरेणान्या । पिष्टनिभः पामाणो
<>मृच्छेता वृश्चिकोऽर्धनरे । सकरीरा चेद्वदरी त्रिभिः
<>करैः पश्चिमेन तत्राम्भः । अष्टादशभिः पुरुषैरैशानी
<>बहुजला च सिरा । पीलुसमेता वदरी हस्तत्रय-
<>सम्भिते दिशि प्राच्याम् । विंशत्था पुरुषाणामशोष्य-
<>मम्भोऽत्र सक्षारम् । ककुभकरीरावेकत्र संयुतौ यत्र
<>ककुभविल्वौ वा । हस्तद्वयेऽम्बु पश्चान्नरैर्भवेत्पञ्चविंशत्या ।
<>वल्मीकमूर्द्धनि यदा दूर्वा कुशाश्च पाण्डुराः सन्ति ।
<>कूपो मध्ये देयो जलमत्र नरैकविंशत्या । भूमिःकदम्बक-
<>युता वल्मीके यत्र दृश्यते दूर्वा । हस्तत्रयेण याम्ये
<>नरैर्जलं पञ्चविंशत्या । वल्मीकत्रयमध्ये रोहीतक-
[Page3417-b+ 38]
<>पादपो यदा भवति । नानावृक्षैः सहितस्त्रिभिर्जलं
<>तत्र वक्तव्यम् । हस्तचतुष्के मध्यात् षोडशभिश्चाङ्गुलै-
<>रुदग्वारि । चत्वारिंशत्पुरुषान् खात्वाश्मातः सिरा
<>भवति । ग्रन्थिप्रचुरा यस्मिञ्छमी भवेदुत्तरेण वल्मीकः ।
<>पश्चात्पञ्चकरान्ते शतार्धसङ्ख्यैर्नरैः सलिलम् । एकस्थाः
<>पञ्च यदा वल्मीका मध्यमो भवेच्छेतः । तस्मिन् सिरा
<>प्रदिष्टा नरषष्ट्या पञ्चवर्जितया । सपलाशा यत्र शमी
<>पश्चिमभागेऽम्बु मानवैः षष्ट्या । अर्धनरेऽहिः प्रथमं
<>सवालुका पीतमृत् परतः । वल्मीकेन परिवृतः श्वेतो
<>रोहीतको भवेद्यस्मिन् । पूर्वेण हस्तमात्रे सप्तत्या
<>मानवैरम्बु । श्वेता कण्टकबहुला यत्र शमी दक्षिणेन
<>तत्र पयः । नरपञ्चकसंयुतया सप्तत्याहिर्नरार्धे च ।
<>मरुदेशे यच्चिह्नं न जाङ्गले तैर्जलं विनिर्देश्यम् । जम्बू-
<>वेतसपूर्वे ये पुरुषास्ते मरौ द्विगुणाः । जम्बूस्त्रिवृता
<>मूर्वा शिशुमारी सारिवा शिवा श्यामा । वीरुधयो
<>वाराही ज्योतिष्मती च गरुडवेगा । सूकरिकामाष-
<>पर्णीव्याघ्रपदाश्चेति यद्यहेर्निलये । वल्मीकादुत्तरत-
<>स्त्रिभिः करैस्त्रिपुरुषे तोयम् । एतदनूपे वाच्यं जाङ्गल-
<>भूमौ तु पञ्चभिः पुरुषैः । एतैरेव निमित्तैर्मरुदेशे
<>सप्तभिः कथयेत् । एकनिभा यत्र मही तृणतरुवल्-
<>मीकगुल्मपरिहीना । तस्यां यत्र विकारो भवति
<>धरित्र्यां जलं तत्र । यत्र स्निग्धा निम्ना सवालुका
<>सानुनादिनी वा स्यात् । तत्रार्धपञ्चमैर्वारि मानवैः
<>पञ्चभिर्यदि वा । स्निग्धतरूणां याम्ये नरैश्चतुर्भिर्जलं
<>प्रभूतं च । तरुगहनेऽपि हि विकृतो यस्तस्मात्तद्वदेव
<>वदेत् । नमते यत्र धरित्री सार्धे पुरुषेऽम्बु जाङ्गला-
<>नूपे । कीटा वा यत्र विनालयेन बहवोऽम्बु तत्रापि ।
<>उष्णा शीता च मही शीतोष्णाम्भस्त्रिभिर्नरैः सार्धैः ।
<>इन्द्रधनुर्मत्स्यो वा वल्मीको वा चतुर्हस्तात् । वल्मी-
<>कानां पङ्क्त्यां यद्येकोऽभ्युच्छ्रितः सिरा तदधः ।
<>शुष्यति न रोहते वा सस्यं यस्यां च तत्राम्भः ।
<>न्यग्रोधपलाशोदुम्बरैः समेतैस्त्रिभिर्जलं तदधः । वट-
<>पिप्पलसमवाये तद्वद्वाच्यं सिरा चोदक् । आग्नेये
<>यदि कोणे ग्रामस्य पुरस्य वा भवति कूपः । नित्यं
<>स करोति भयं दाहं च समानुषं प्रायः । तैरृत-
<>कोणे बालक्षयं वनिताभयं च वायव्ये । दिक्त्रयमेत्त्यक्त्वा
<>शेषासु शुभावहाः कूपाः । सारस्वतेन मुनिना दगा(का)-
<>र्गलं यत्कृतं तदवलोक्य! आर्याभिः कृतमेतद् वृत्तैरपि
[Page3418-a+ 38]
<>मानवं वक्ष्ये । स्निग्धा यतः पादपगुल्मवल्ल्यो नि-
<>श्छिद्रपत्राश्च ततः सिरास्ति । पद्मक्षुरोशीरकुलाः स-
<>गुण्ड्राः काशाः कुशा वा नलिका नलो वा । खर्जूर-
<>जम्ब्वर्जुनवेतसाः स्युः क्षीरान्विता वा द्रुमगुल्मबल्ल्यः ।
<>छत्रेभनागाः शतपत्रनीपाः स्युर्नक्तमालाश्च ससिन्धुवाराः ।
<>विभीतको वा मदयन्तिका वा यत्रास्ति तस्मिन् पुरुष-
<>त्रयेऽम्भः । स्वात्पर्वतस्योपरि पर्वतोऽन्यस्तत्रापि मूले
<>पुरुषत्रयेऽम्भः । या मौञ्चकैः काशकुशैश्च युक्ता नीला
<>च मृद् यत्र ससर्करा च । तस्यां प्रभूतं सुरसं च तोयं
<>कृष्णाथवा यत्र च रक्तमृद्वा । ससर्करा ताम्रमही
<>कषायं क्षारं धरित्री कपिला करोति । आपाण्डुरायां
<>लवणं प्रदिष्टं मिष्टं पयो नीलवसुन्धरायाम् । शाकाश्व-
<>कर्णार्जुणबिल्वसर्जाः श्रीपर्ण्यरिष्टाधवशिंशपाश्च । छिद्रैश्च
<>पर्णैर्द्रुमगुल्मवल्ल्यो रूक्षाश्च दूरेऽम्बु निवेदयन्ति ।
<>सूर्य्याग्निभस्मोष्ट्रखरानुवर्णा या निर्जला सा वसुधा प्र-
<>दिष्टा । रक्ताङ्कुराः क्षीरयुताः करीरा रक्ता धरा
<>चेज्जलमश्मनोऽधः । वैदूर्यमुद्गाम्वुदमेचकाभा पाको-
<>न्मुखोदुम्बरसन्निभा वा । भृङ्गाञ्जनाभा कपिलाथ वा या
<>ज्ञेया शिला भूरिसमीपतोया । पारावतक्षौद्रघृतोपमा
<>वा क्षौमस्य वस्त्रस्य च तुल्यवर्णा । या सोमवल्ल्याश्चैः
<>समानरूपा साप्याशु तोयं कुरुतेऽक्षयं च । ताम्र
<>समेता पृषतैर्विचित्रैरापाण्डुभस्मोष्ट्रखरानुरूपा । भृङ्गो-
<>पमाङ्गुष्ठिकपुष्पिका वा सूर्याग्निवर्णा च शिला वि-
<>तोया । चन्द्रातपस्फटिकमौक्तिकहेमरूपा याश्चेन्द्रनील-
<>मणिहिङ्गुलुकाञ्जनामाः । सूर्य्योदयांशुहरितालनिभाश्च
<>याः स्युस्ताः शोभना मुनिवचोऽत्र च वृत्तमेतत् । एता
<>ह्यभेद्याश्च शिलाः शिवाश्च यक्षैश्च नागैश्च सदाभिजुष्टाः ।
<>येषां च राष्ट्रेषु भवन्ति राज्ञां तेषामवृष्टिर्न भवेत्कदा-
<>चित् । भेदं यदा नैति शिला तदानीं पालाशकाष्ठैः
<>सह तिन्दुकानाम् । प्रज्वालयित्वानलमग्निवर्णा सुधा-
<>म्बुसिक्ता प्रविदारमेति । तोयं शृतं मोक्षकभस्मना वा
<>यत्सप्तकृत्वः परिषेचनं तत् । कार्यं शरक्षारयुतं शिलायाः
<>प्रस्फोटनं वह्निवितापितायाः । तक्रकाञ्जिकसुराः सकु-
<>लत्था योजितानि वदराणि च तस्मिन् । सप्तरात्रमुषि-
<>ताम्यभितप्तां दारयन्ति हि शिलां परिषेकैः । नैम्यं पत्रं
<>त्वक् च नालं तिलानां सापामार्गं तिन्दुकं स्याद्गुडूची ।
<>गोमूत्रेण स्रावितः क्षार एषां षट्कृत्वोऽतस्तापितो
<>भेद्यतेऽश्मा । आर्मं पयो हुडुविषाणमषीसमेतं पारा-
[Page3418-b+ 38]
<>वताखुशकृता च युतं प्रलेपः । टङ्कस्य तैलमथितस्य ततो-
<>स्य पानं पश्चाच्छितस्य न शिलासु भवेद्विघातः । क्षारे
<>कदल्या मथितेन युक्ते दिनोषिते पायितमायसं यत् ।
<>सम्यक् शितं चाश्मनि नैति भङ्गं न चान्यलोहेष्वपि
<>तस्य कौण्ठ्यम् । पाली प्रागपरायताम्बु सुचिरं धत्ते
<>न याम्यीत्तरा कल्लोलैरवदारमेति मरुता सा प्रायशः
<>प्रेरितैः । तां चेदिच्छति सारदारुभिरपां सम्पातमावार-
<>येत् पाषाणादिभिरेव वा प्रतिचयं क्षुण्णं द्विपाश्वादिभिः ।
<>ककुभवटाम्रप्लक्षकदम्बैः सनिचुलजम्बूवेतसनीपैः । कुरु-
<>वकतालाशोकमधूकैर्बकुलाविमिश्रैश्चावृततीराम् । द्वारं च
<>नैर्वाहिकमेकदेशे कार्य्यं शिलासञ्चितवारिमार्गम् ।
<>कोशस्थितं निर्विवरं कपाटं कृत्वा ततः पांशुभिराव-
<>पेत्तम् । अञ्जनमुस्तोशीरैः सराजकोशातकामलकचूर्णैः ।
<>कतकफलसमायुक्तैर्योगः कूपे प्रदातव्यः । कलुषं कटुकं
<>लवणं विरसं सलिलं यदि वाशुभगन्धि भवेत् । तदनेन
<>भवत्यमलं सुरसं ससुगन्धि गुणैरपरैश्च युतम् । हस्तो
<>मथानुराधापुष्यधनिष्ठोत्तराणिरोहिण्यः । शतभिषगित्या
<>रम्भे कूपानां शस्यते भगणः । कृत्वा वरुणस्य वलिं
<>वटवेतसकीलकं सिरास्थाने । कुसुमैर्गन्धैर्धूपैः संपूज्य
<>निधापयेत् प्रथमम् । मेघोद्भवं प्रथममेव मया प्रदिष्टं
<>ज्येष्ठामतीत्य बलदेबमतादि दृष्ट्वा । भौमं दगा(का)र्गल
<>मिदं कथितं द्वितीयं सम्यग्वराहमिहिरेण मुनिप्रसादात्” ।
<LEND>
