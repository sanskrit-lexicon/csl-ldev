<L>25869<pc>3684,b<k1>देवताधिकरण<k2>देवताधिकरण
देवताधिकरण¦ न० देवता कर्मसु तदधिकारित्वमनधिका-
<>रित्वं वाधिक्रियते विचार्यतेऽत्र अधि + कृ--आधारे ल्युट् ।
<>देवतानां यज्ञादावधिकारित्वतदभावयोरन्यतरसाधके
<>न्यायभेदे । यज्ञादौ देवतानामनधिकारः इति मीमां-
<>सकाः । तच्च जै० सू० भाष्ययोर्दर्शितं यथा
<P>“फलार्थत्वात् कर्मणः शास्त्रं सर्वाधिकारं स्यात्” सू०
<>“इदमामनन्ति, दर्शपूणमासाभ्यां स्वर्गकामी यजेत, ज्यो-
<>तिष्टोमेन स्वर्गकामो यजेत” इत्येवमादि । तत्र सन्देहः
<>किं यावत्किञ्चित् सत्वं, तत् सर्वम् अधिकृत्य एतदु-
<>च्यते, उत समर्थम् अधिकृत्य? इति । किं प्राप्तम्?
<>सर्वाधिकारः, अविशेषात् । ननु वृक्षादयो न किञ्चित्
<>कामयन्ते, कथम् तेषाम् अधिकारः स्यात्? उच्यते,
<>मा भूत् अचेतनानाम्, तिरश्चस्तु अधिकृत्य यजेत इति
<>ब्रूयात् । ननु तिर्यञ्चोऽपि न किञ्चित् कामयन्ते । न
<>इति ब्रूमः, कामयन्ते सुखम्, एवं हि दृश्यते, घर्म्मो-
<>पतप्ताः छायाम् उपसर्पन्ति, शीतेन पीडिताः आतपम् ।
<>आह, ननु तिर्यञ्च आसन्नं फलं चेतयन्ते, न कालान्त-
<>रफलं प्रार्थयन्ते, कालान्तरफलानि च कर्माणि । उच्यते,
<>कालान्तरेऽपि फलं कामयमाना लक्ष्यन्ते, शुनः चतुर्द-
<>श्याम् उपवसतः पश्यामः, श्येनांश्च अष्टम्याम । न
<>चैषां व्याध्याशङ्का, नियतनिमित्तत्वात्, न अनाहाराणा-
<>मपि तस्मिन् काले दर्शनात्, समानाहाराणामपि अन्य-
<>स्मिन् काले अदर्शनात् । लिङ्गानि च वेदे भवन्ति, देवा
<>वै सत्रमासत इत्येवमादीनि “देवतानाम् ऋषीणां वन-
<>स्पतीनाम् अधिकारं दर्शयन्ति । ननु कात्स्न्येन वि-
<>धिम् उपसंहर्तुम् न शक्नुवन्ति इति अनधिकृताः ।
[Page3685-a+ 38]
<>उच्यते, यागं कर्तुम् शक्नुवन्ति केचित्, तस्मात् यजेत
<>इत्येवमादीनि अधिकरिष्यन्ति शक्नुवतः, विष्णुक्रमादि-
<>वचनानि तु अशक्तान् न अधिकरिष्यन्ति । तत्र योऽनु-
<>पदिष्टविष्णुक्रमादिकः स केवलं यागं करिष्यति, कः
<>तस्य दोषः? । द्रव्यपरिग्रहोऽपि देवग्रामः, हस्ति-
<>ग्रामः, ऋषभस्य ग्रामः इति उपचारात् अस्त्येव तस्मात्
<>अमनुष्याणामपि शक्नुवताम् अधिकार इति” भा०
<>“कर्तुर्वा श्रुतिसंयोगाद्विधिः कात्स्न्येन गम्यते” सू०
<>वाशब्दः पक्षं व्यावर्तयति । न चैतदस्ति, तिर्यगादीना-
<>मपि अधिकारः इति । कस्य तर्हि? । यः समर्थः
<>कृत्स्नं कर्म अभिनिर्वर्त्तयितुम् । न चैते, शक्नुवन्ति ति-
<>र्य्यगादयः कृत्स्नं कर्माभिनिर्वर्तयितुम्, तस्मात् एषां
<>न सुखस्याभ्युपायः कर्म इति, कथं यो न शक्यते क-
<>र्तुम्, सोऽभ्युपायः स्यात्? इति । न देवानां, देवता-
<>न्तराभावात्, न हि आत्मानम्, उद्दिश्यत्यागः सम्भवति,
<>त्याग एवासौ न स्यात्, न ऋषीणाम्, आर्षेयाभावात्,
<>न भृग्वादयो भृग्वादिभिः सगोत्रा भवन्ति, न चैषां सा-
<>मर्थ्यं प्रत्यक्षम्” (देवानां देवतान्तरभावादिति येषां शब्द
<>एव देवताभिप्रेता, तेषामयमप्ययुक्तो ग्रन्थः, शक्यते
<>हीन्द्रेणापीन्द्रशब्दोच्चारणेन हविस्त्यक्तुम् । तस्मात् अ-
<>र्थमेव देवतामभिप्रेत्य एतद्भाष्यमिति तन्त्ररत्नम्) ।
<>यानि पुनर्लिङ्गानि, देवा वै सत्रमासत इत्येवमादीनि,
<>अर्थवादाः ते विधिप्ररोचनार्थाः । विद्यते हि विधिरन्यः
<>तेषु सर्वेषु, न च विधेर्विधिनैकवाक्यभावो भवति, वचन-
<>व्यक्तिभेदात् । स्तुतिस्तु सा, इत्थं नाम सत्राणि आ-
<>सितव्यानि, यत् कृतकृत्या अपि आसते देवाः आसन्न-
<>चेतना अपि तिर्यञ्चः, अचेतना अपि वनस्पतयः, कि-
<>मङ्ग पुनर्विद्वांसो मनुष्याः” भा०
<P>देवानामधिकारित्वं विशेषतो ब्रह्मविज्ञानेऽधिकारित्व-
<>मिति वेदान्तिनः तच्च शा० सू० भाष्याभ्यां समर्थितम्
<>तच्च अविग्रहशब्दे ४५५ पृ० दृश्यम् ।
<LEND>
