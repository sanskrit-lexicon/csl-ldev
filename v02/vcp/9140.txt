<L>9140<pc>1151,b<k1>उदात्त<k2>उदात्त
उदात्त¦ पु० उद् + आ + दा--क्त । वर्णोत्पत्तिस्थानेषु उच्चै
रुच्चारिते १ स्वरे २ तद्युक्ते त्रि० । “उच्चैरुदात्तः” पा० ।
“ताल्वादिषु सभागेषु स्थानेषुर्द्धभागे निष्पन्नोजुऽदात्तः”
सि० कौ० । “उदात्तश्चानुदात्तश्च स्वरितश्च स्वरा अचीति”
शिक्षाकृदुक्तेः अचामेव त्रैस्वर्य्यम् । अनेकाच्कपदे “अनुदात्तं
[Page1152-a+ 38]
पदमेकवर्ज्जम्” पा० एकस्यैवोदात्तता अन्यस्य चानुदात्त-
तोक्ता । तत्रादौ सामान्यत उदात्तविधायकं सूत्रं दर्श्यते ।
<फ्>“अञ्चेश्छन्दस्यसर्व्वनामस्थानम्” पा० । अञ्चेः परा
विभक्तिरुदात्ता । प्रतीचोबाहून् । “ऊडिदम्पदाद्यप्पुम्
रैदुभ्यः” पा० ऊट् इदम् पदादि अप् पुम् रै
दिव् इत्येभ्योऽसर्व्वनामस्थानविभक्तिरुदात्ता । प्रष्ठौहः ।
एभिर्नृभिः । पद्दन्नोमास् हृन्निश इति षट् पदादयः ।
पद्भ्याम् । दद्भिः । नसा मासि । हृदा निशा । पुंसः ।
राया । दिवः । “अष्टनो दीर्घात्” पा० । दीर्घान्ताद-
ष्टनः परः शसादिरुदात्तः । अष्टभिः । “शतुरनुमोन-
द्यजादी” पा० अनुम् यः शतृप्रत्ययस्तदन्तादनोदात्तात् परा
नदी अजादिश्च शसादिर्विभक्तिरुदात्ता । जानती
जानतः । दधती दधत इत्यादौ तु अभ्यस्तानामादिरित्याद्यु-
दात्तत्वविधानेन अन्तोदात्तत्वाभावात् न तथा । सनुमस्तु
तुदन्तोत्यादौ न । “उदात्तयणोहल्पूर्व्वात्” पा० उदा-
त्तस्थाने योयण् हल्पूर्व्वस्तस्मात् परा नदी शसा-
दिर्विभक्तिश्च उदात्ता । नेत्री, नेत्रा, कृण्वता सवित्रा ।
“नोङ्धात्वोः” पा० अनयोर्यणः परे शसादय उदात्ता न
स्युः । ब्रह्मबन्ध्वासुभ्वा । “ह्रस्वनुडभ्यां मतुप्” पा०
ह्रस्वान्तादन्तोदात्तान्नुटश्च परो मतुप् उदात्तः । अब्धिमान्
उदधिमान् । नुट् अक्षण्वन्तः । “रैशब्दाच्च” बा० रैवान् ।
“नामन्यतरस्यास्” पा० । मतुपि योह्रस्वस्तदन्तादन्तोदा-
त्तात् परोनाम् उदात्तोवा । सुमतीनाम्” “ङ्याच्छन्दसि”
पा० ङ्याः परोनाम् उदात्तो वा । अभिभञ्जतीनाम् ।
“षट्त्रिचतुर्भ्यो हलादिः” पा० एभ्योहलादिर्वि-
भक्तिरुदात्ता । षड्भिः त्रिभिः । “न गोश्वन्सावर्ण्णराडङ्
क्रुङ्भ्यः” पा० एभ्यः परं प्रागुक्तं सावेकाचस्तृतीया वि-
भक्तिरिति न कार्य्यम् । “दिवोझल्” पा० दिवः परा
झलादिर्वोदात्ता । “नृ चान्यतरस्याम्” पा० । नुः
परा झलादिर्वोदात्ता । नृभिः । “उपोत्तमं रिति” पा०
रित्प्रत्ययान्तमुपोत्तममुदात्तम् । आहवनीयः । “मतोः
पूर्व्वमात् संज्ञायां स्त्रियाम्” मतोः पूर्वमाकारः उदात्तः
संज्ञायां स्त्रियाम् । उदुम्बरावती शरावती अमरावती
“एकादेशौदात्तेनीदात्तः” पा० । उदात्तेन सहैकादेश
उदात्तःस्यात् । क्व वोऽश्वाः । “स्वरितोवानुदात्ते पदादौ”
पा० अनुदात्ते पदादौ परे उदात्तेन सहैकादेशः
स्परितो वा पक्षे उदात्तः । “वीदंज्योतिर्हृदये” । “उच्चै-
जरां वा वषट्कारः” पा० यज्ञकर्म्मणि वषट्शब्द
[Page1152-b+ 38]
उच्चैस्तराम् अत्यन्तोदात्तः एकश्रुतिर्वा “सुब्रह्मणायां स्वरि-
तस्योदात्तः” पा० । सुब्रह्मण्याख्ये निगदे एकश्रुतिर्न स्यात्
स्वरितस्य उदात्तः स्यात् । “झल्युपोत्तमम्” पा० षट्त्रि
चतुर्भ्यो वा झलादिर्विभक्तिस्तदन्तेपदे उपोत्तममुदा-
त्तम् । पञ्चभिः दशभिः । “विभाषा भाषायाम्” पा० ।
उक्तविषये लोके वोदात्तः । “अन्तश्च तवै युगपत्” पा० तवै
प्रत्ययान्तस्याद्यन्तौ युगपदुदात्तौ । दातवै । “अस्थिदधिसक्-
थ्यक्ष्णामनङङुदात्तः” पा० । दध्यादेशोऽनङुदात्तः “चतुर-
नडुहोरामुदात्तः” पा० इत्यादीनि उदात्तविधायकामि ।
तत्र बह्वच्के पदे कस्योदात्ततेति निर्ण्णयाय आद्यन्तोदा-
त्तादिभेदेन” पा० त्रैविध्ययुक्तं तथा च केचिदाद्यु-
दात्ताः केचिदन्तोदात्ताः केचित् मध्योदात्ताः ।
तत्राद्युदात्तताबिधायकसूत्राणि आद्युदात्तशब्दे ७०६
पृ० उक्तानि अन्तोदात्तविधायकानि अन्तोदात्तशब्दे
२०६ पृ० दिङ्मात्रमुदाहृतानीत्यतः प्रसङ्गात्तान्यत्र
प्रदर्श्यन्ते “उञ्छादीनाञ्च” पा० अन्त उदात्तः स्यात्
उञ्चादयश्च । उञ्छम्लेच्छ जञ्ज जल्प जप बुध
युग (गरोदूष्ये) (वेदवेष्टनबन्धाः करणे) (स्तुयुद्रुव-
श्छन्दसि) (वर्त्तनिःस्त्रोत्रे) (दरःश्वभ्रे) (सान्त्वता-
पौ भावगर्हायाम्) (उत्तमसत्तमौ सर्व्वत्र) भक्ष गन्ध-
भोग मन्थ । अत्रैव निपातनात् युगबुधयोर्घञन्तत्वे-
ऽपि न गुणः” । “चतुरः शसि” पा० । चतुरोऽन्त-
उदात्तः शसि परे । चतुरः । चतेरुरन्निति नित्त्वादा-
द्युदात्तत्वेऽपि शसि अन्तोदात्ततैव । “अन्तोऽवत्याः”
पा० अवतीशब्दस्यान्त उदात्तः । वेत्रवती । “ईवत्याः”
पा० ईवत्यन्त स्यापि अन्त उदात्तः । अहीवती मुनीवती ।
“चितः” पा० चित्प्रत्ययान्तस्यान्त उदात्तः स्यात्” ।
“चितः सप्रकृतेर्वह्वकजर्थम्” वार्त्ति० । चिति प्रत्यये सति
प्रकृतिप्रत्ययसमुदायस्यान्त उदात्तः । “नमन्तामन्यके सभे
“यके सरस्वति” तकत् कुरुते “तद्धितस्य” पा० चितस्त-
द्धितस्यान्त उदात्तः पूर्वेण सिद्धे ञित्स्वरबाधनाय । चफञ्
कौञ्जायनाः । “कितः” पा० कितस्तद्धितस्यान्त उदात्तः ।
ढक् आग्नेयः । “तिसृभ्योजसः” पा० अन्त उदात्तः । तिस्यः ।
“अन्तोदात्तादुत्तरपदादन्यतरस्याम्” पा० नित्याधिकारस-
मासादन्यत्र यदुत्तरपदमन्तोदात्तमेकाच् ततः परा तृतीया
विभक्तिरन्तोदात्ता वा । परमवाचा । “थलिच सेटीडन्ते
वा” पा० सेटि थलि परे इडुदात्तः इडन्तोवाआ-
दिर्वा । लुलुविथ चत्वारोऽपि पर्य्यायेणोदात्ताः ।
[Page1153-a+ 38]
<फ्>फिट्सूर्त्रषु १ मापदे केचित् शब्दा अन्तोदात्ताः दर्शिता
यथा । “फिषोऽन्तौदान्तः” १ । प्रातिपदिकं फिट् तस्यान्त-
उदात्तः स्यात् । उच्चैः । “पाटलापालङ्काम्बासागरार्था
नाम्” २ । एदर्थानामन्तौदात्तः । पाटला फलेरुहा
सुरूपा पाकलेति पर्य्यायाः । लघावन्त इति प्राप्तः ।
पालङ्कोव्याधिधातआरेवतआरग्बध इति पर्य्यायाः ।
अम्बार्थः माता । उनर्वनन्तानामाद्युदात्ते प्राप्ते । सागरः ।
समुद्रः । “गेहार्थानामस्त्रियाम्” ३ । गेहम् । नब्विषय-
स्येति प्राप्ते । अस्त्रियां किम् शाला आद्युदात्तोऽयम्
इहैव पर्य्युदासाज्ज्ञापकात् । “गुदस्य च” ४ । अन्त-
उदात्तःस्यान्नतु स्त्रियाम् । गुदम् । अस्त्रियां किम्
“आन्त्रेभ्यस्ते गुदाभ्यः” । खाङ्गशिटामदन्तानामित्यन्तरङ्ग-
माद्युदात्तत्वम् ततष्टाप् । “ध्यपूर्व्वस्य स्त्रीविषयस्य” ५ ।
धकारयकारपूर्वोयोऽन्त्योऽच् स उदात्तः । अन्तर्धा ।
स्त्रीविषयवर्ण्णेति प्राप्ते । छाया । माया । जाया ।
यान्तस्यान्त्यात् पूर्व्वमित्याद्युदात्तत्वे प्राप्ते । स्त्रीति किम्
बाह्यम् यञन्तत्वादाद्युदात्तम् । विषयग्रहणं किम्
इभ्या । क्षत्रिया । यतोऽनाव इत्याद्युदात्तैभ्यशब्दः ।
क्षत्रियशब्दस्तु यान्तस्यान्त्यात्पूर्व्वमिति मध्योदात्तः ।
“खान्तस्याश्मादेः” ६ । नखम् । उखा । सुखम् । दुःखम् ।
नखस्य खाङ्कशिटामित्याद्युदात्ते प्राप्ते । उखा नाम
भाण्डविशेषस्तस्य कृत्रिमत्वात् खय्युवर्ण्णं कृत्रिमाख्या चेदि-
त्युवर्णस्योदात्तत्वे प्राप्ते । अश्मादेः किम् शिखा । मुखम् ।
मुखस्य स्वाङ्गशिटामिति नब्विषयस्येति वा आ-
द्युदात्तत्वम् । शिखायास्तु शीङः खो निद्ध्व्रस्वश्चेति
उणादिषु नित्त्वोक्तेः अन्तरङ्गत्वाट्टापः प्रागेव खाङ्गशिटा-
मिति वा बोध्यम् । “बहिष्ठसंवत्सरतिशत्थान्तानाम्” ७ ।
एषामन्तं उदात्तः स्यात् । अतिशयेन बहुलो बंहिष्ठः ।
नित्त्वादाद्युदात्ते प्राप्ते । “बंहिष्ठैरश्वैः सुवृता रथेन” ।
“यद्बंहिष्ठन्नाति विधे” इत्यादौ व्यत्ययादाद्युदात्तः ।
संवत्सरः । अव्ययपूर्व्वपदप्रकृतिस्वरोऽत्र वाध्यते इत्याहुः ।
सप्ततिः । अशीतिः । लघावन्त इति प्राप्ते । चत्वारिंशत् ।
इहापि प्राग्वत् । अभ्युत्था । “नावभृथस्य” ८ ।
अव्ययपूर्वपदप्रकृतिस्वरोऽत्र बाध्यते इत्याहुः । थाथादि-
सूत्रेण गतार्थमेतत् । “दक्षिणस्य साधौ” ९ । अन्त
उदात्तः स्यात् । साधुवाचित्वाभावे तु व्यवस्थायां सर्वनाम-
तया खाङ्गशिटामित्याद्युदात्तः । अर्थान्तरे तु लघावन्त
इति गुरुरुदात्तः । दक्षिणः सरलोदारपरच्छन्दानु-
[Page1153-b+ 38]
बर्त्तिष्विति कोशः । “स्वाङ्गाख्यायामादिर्वा” १० । इह
दक्षिणस्याद्यन्तावुदात्तौ । दक्षिणो बाहुः आख्याग्रहणं
किम् । प्रत्यङ्मुखमासीनस्य वामपाणिर्दक्षिणो भवति ।
“छन्दसि च” ११ । अस्वाङ्गार्थमिदम् । दक्षिणः । इह
पर्य्यायेणाद्यन्तावुदात्तौ । “कृष्णस्यामृगाख्या चेत्” १२ ।
अन्तौदात्तः । वर्ण्णानान्तणेत्याद्युदात्ते प्राप्ते अन्तोदा-
त्तो विधीयते । कृष्णानां व्रीहीणाम् । “कृष्णो नो नाव
वृषभः” । मृगाख्यायान्तु “कृष्णो रात्र्यौ” । “वा नामधे-
यस्य” १३ । “कृष्णस्येत्येव । “अयं वा कृष्णोऽश्विना” । कृष्ण-
ऋषिः । “शुक्लगौरयोरादिः” १४ । नित्यमुदात्तः स्यादित्येके ।
वेत्यनुवर्त्ततैति तु युक्तम् । “सरो गौरा यथापि वेत्यत्रा-
न्तादात्तदर्शनात्” । “अङ्गुष्ठोदकवकवशानां छन्दस्यन्तः” १५ ।
अङ्गुष्ठस्य स्वाङ्गानामकुर्व्वादीनामिति द्वितीयस्योदात्तत्वे
प्राप्तेऽन्तोदात्तार्थ आरम्भः । वशाग्रहणं नियमाथं
छन्दस्येवेति । तेन लोके आद्युदात्ततेत्याहुः । “पृष्ठस्य
च” १६ । छन्दस्यन्तौदात्तः स्यात् भाषायाम् वा । पृष्ठम् ।
“अर्ज्जुनस्य तृणाख्या चेत्” १७ । उनर्वन्नन्तानामित्या-
द्युदात्तस्यापवादः । “अर्य्यस्य स्वाम्याख्या चेत्” १८ ।
यान्तस्यान्त्यात् पूर्व्वमिति यतोऽनाव इति वाद्युदात्ते
प्राप्ते वचनम् । “आशाया अदिगाख्या चेत्” १९ । दिगा-
ख्याव्यावृत्त्यर्थमिदम् । अतएव ज्ञापकाद्दिक्पर्य्यायस्याद्युदा
त्तता । “इन्द्र आशाभ्यस्परि” । “नक्षत्राणामाब्विषया-
णाम्” २० । अन्तौदात्तः स्यात् । अश्लेषाऽनुराधादीनां
लघावन्त इति प्राप्ते । ज्येष्ठाश्रविष्ठाधनिष्ठानामिष्ठन्न-
न्तत्वेनाद्युदात्ते प्राप्ते वचनम् “न कुपूर्वः कृत्तिकाख्या
चेत्” २१ । अन्तौदात्ता न । कृत्तिका नक्षत्रम् । केचित्तु
कुपूर्वो य आप् तद्विषयाणामिति व्याख्याय आर्य्यिका
बहुलिका इत्यत्राप्यन्तोदात्तो नेत्याहुः । “घृतादी-
नाञ्च” २२ । “घृतं मिमिक्षे” आकृतिगणः । “ज्येष्ठ-
कनिष्ठयोर्वयसि” उदात्तः स्यात् । “ज्येष्ठ आह
चमसा” । “कनिष्ठ आह चतुरः” । वयसि किम्
ज्येष्ठः श्रेष्ठः, कनिष्ठोऽल्पिष्ठः । इह नित्त्वादाद्युदात्त
एव । “विल्वतिष्ययोः स्वरितो वा” २४ । अनयो-
रन्तः स्वरितो वा स्यात् । पक्षे उदात्तः । सि० कौ० ।
फिट्सूत्रे ३ पादे येषां द्वितीयाद्यचामुदात्तताऽभिहिता
तत् प्रदर्श्यते “अथ द्वितीयं प्रागीषात्” १ । ईषान्तस्य हला-
देरित्यतः प्राक् द्वितीयाधिकारः । “त्र्यषां प्राङ्मकरात” ।
मकरवरुडेत्यतः प्राक् त्र्यचामित्यधिकारः । “स्वाङ्गानाम-
[Page1154-a+ 38]
कुर्वादीनाम्” ३ । कवर्ग्गरेफवकारादीनि वर्ज्जयित्वा
त्र्यचां स्वाङ्गानां द्वितीयमुदात्तम् । ललाटम् । कुर्वादी-
नान्तु कपोलः । रसना । वदनम् । “मादीनाञ्च” ४ ।
मलयः । मकरः । “शादीनां शाकानाम्” ५ । शीतन्या
शतपुष्पा । “पान्तानां गुर्वादीनाम्” ६ । पादपः
आतपः । लघ्वादीनान्तु अनूपम् । “युता-
न्यण्यन्तानाम्” ७ । युत अयुतम् । अनि धमनिः ।
अणि विपणिः । “मकरवरुडपारेवतवितस्तेक्ष्वार्जिद्राक्षा-
कलोमाकाष्ठायुतष्ठाकाशीनामादिर्वा” ८ । एषामादि-
र्द्वितीयो वोदात्तः । मकरः । वरूड इत्यादि । “छन्दसि
च” ९ । अमकराद्यर्थ आरम्भः । लक्ष्यानुसारादा-
दिर्द्वितीयं वोदात्तं ज्ञेयम् । “कर्द्दमादोनाञ्च” १० ।
आदिर्द्वितीयं वोदात्तम् । “सुगन्धितेजनस्य ते वा” ११ ।
आदिर्द्वितीयन्तेशब्दश्चेति त्रयः पर्य्यायेणोदात्ताः । सुग-
न्धितेजनाः । “नपः फलान्तानाम्” १२ । आदिर्द्वि-
तीयञ्चोदात्तम् । राजादनफलम् । “यान्तस्यान्त्यात्
पूर्व्वम्” १३ । कुलायः । “थान्तस्य च नालघुनी” १४ ।
नाशब्दो लघु च उदात्ते स्तः । सनाथा सभा । सरथा
सेना “शिशुमारीदुम्बरबलीवर्दोष्ट्रारपुरूरवसाञ्च” १५ ।
अन्त्यात् पूर्व्वमुदात्तं द्वितीयं वा । “साङ्काश्यकाम्पि-
ल्यनासिक्यदार्वाघाटानाम्” १६ । द्वितीयमुदात्तं वा ।
“ईषान्तस्य हलादेरादिर्वा” १७ । हलीषा । लाङ्गलीषा ।
४ पादे “शकटिशकट्योरक्षरमक्षरं पर्य्यायेण” १ । उदात्तम् ।
शकटिः । शकटी । “गोष्ठजस्य ब्राह्मणनामधेयस्य” २ ।
अक्षरमक्षरं पर्य्यायेणोदात्तम् । गोष्ठजः ब्राह्मणः अन्यत्र
गोष्ठजः पशुः । कृदुत्तरपदप्रकृतिस्वरेणान्तोदात्तः ।
“पारावतस्योपोत्तमवर्जम्” २ । शेषं क्रमेणोदात्तम् ।
पारावतः । “धूम्रजानुमुञ्जकेशकालबालस्थालीपाकाना-
मधूजलस्थानाम्” ४ । एषाञ्चतुर्णान्धूप्रभृतीश्चतुरो
वर्जयित्वा शिष्टानि क्रमेणोदात्तानि । धूम्रजानुः
मुञ्जकेशः कालबालः स्थालीपाकः । “कपिकेशह-
रिकेशयोश्छन्दसि” १५ । कपिकेशः हरिकेशः ।
<फ्>समासस्य बहुपदघटिततया कस्योदात्ततेति निर्णयाय
केचित् पूर्व्वपदप्रकृतिस्वराः केचित् उत्तरपदप्रकृतिस्वराः
केचित् पूर्व्वपदे आद्युदात्ताः केचिच्च तत्रान्तोदात्ताः
केचित् उत्तरपदे आद्युदात्ताः केचिच्च तत्रान्तोदात्ताः
इति विभागं मनसि निधाय पाणिनिना ६ अध्याये समास-
स्वरप्रकरणमारब्धं यथा “समासस्य” पा० अन्त उदात्तः ।
[Page1154-b+ 38]
यज्ञश्रियम् । इति सामान्यतोविधाय विशेषमाह ।
<फ्>तत्रादौपूर्व्वपदप्रकृतिस्वरः । “बहुव्रीहौ प्रकृत्या
पूर्वपदम्” पा० । उदात्तस्वरितयोगिपूर्व्वपदं प्रकृत्या स्यात्
ब० व्री० । अन्तोदात्ततापवादः । “सत्यश्चित्रस्रवस्तमः” ।
सर्वानुदात्ते पूर्वपदे तु अन्तोदात्तएव । समपादः । “तत्-
पुरुषे तुल्यार्थतृतीयासप्तम्युपमानाऽव्ययद्वितीयाकृत्याः” ।
पा० । सप्तैते पूर्व्वपदभूतास्तत्पुरुषे प्रकृतिस्वराः । तु-
ल्यश्वेतः समश्वेतः । किरिणा काणः किरिकाणः । मद-
यत्सखः । मदयति मादके इन्द्रे सखा । शस्त्रीश्यामः घन
श्यामः । “अव्यये नञ्कुनिपातानामिति वाच्यम्”
वार्त्ति० । अयज्ञः । नञित्याद्युक्तेः प्रोष्यपापीयानि-
त्यादौ न । द्वितीया क्षणसुखम् । कृत्या भोज्योष्णम् ।
“वर्णोवर्णेष्वेनेते” पा० वर्ण्णवाचिन्युत्तरपदे एतवर्ज्जिते
वर्ण्णवाचि पूर्व्वपदं प्रकृत्या तत्पुरुषे । कृष्णसारङ्गः । वर्ण्णः
किं परमकृष्णः इत्यादौ, वर्णेषु किं कृष्णतिला इत्यादौ च
न, एवं कृष्णैत इत्यत्रापि । “गाधलवणयोः प्रमाणे” पा०
एतयोरुत्तरपदयोः प्रमाणवाचिनि तत्पुरुषे पूर्वपदं
प्रकृत्या । अरित्रगाधम् तत्प्रमाणमित्यर्थः । गोलवणम्
यावद्गवे दीयते तावदित्यर्थः । “दायांद्यं दायादे” पा०
धनदायादः । “प्रतिबन्धि चिरकृच्छ्रयोः” पा० । प्रतिब-
न्धिवाचि पूर्व्वपदं प्रकृत्या एतयोः परयोः । गमनचिरम् ।
कथनकृच्छ्रम् । गमनादिकारणविकलतया चिरकालभावि
कृच्छ्रयोगितथा चात्र प्रतिबन्धः । अन्यत्र मूत्रकृच्छ्रमित्या-
दौ न । “पदेऽपदेशे” पा० व्याजवाचिनि उत्तरपदे
प्रागुक्तम् । मूत्रपदेन प्रस्थितः । अनपदेशे तु विष्णुपदम्
अत्र न “निवाते वातत्राणे” पा० पार्श्ववाचिनिवाते परे
वातत्राणवाचिनि तत्पुरुषे प्रागुक्तम् । कुटीनिवातम् ।
वातत्रालाभावे तु राजनिवाते वसतीत्यत्रं न “शार-
देऽनार्त्तवे” पा० आर्त्तवभिन्नवाचिनि शारदे परे
प्रागुक्तम् । रज्जुशारदमुदकम् । रज्वाः सद्य उद्धृत-
मित्यर्थः । आर्त्तवार्थत्वे तु उत्तमशारदमित्यादौ न । अ-
ध्वर्युकषाययोर्जातौ” पा० एतयोः परयोर्जातिवाचकस्य
प्राशुक्तम् । कठाध्वर्युः दौवारिककषायम् । अजातेस्तु
परमाध्वर्युरित्यादौ न “सदृशप्रतिरूपयोः सादृश्ये”
पा० पितृसदृशः पितृप्रतिरूपः । असादृश्ये तु प-
रमसदृश इत्यादौ न । सादृश्यमत्र पूज्यता न तु
सादृश्यमात्रम् सि० कौ० । “द्विगौ प्रमाणे” पा० द्विगौ
प्रमाणवाचिनि परे पूर्वपदं प्रकृतिस्वरम् । प्राच्यसप्तसमः ।
[Page1155-a+ 38]
सप्त समाः प्रमाणमस्य सप्तसमः ततः कर्म० “गन्तव्यपण्यं
बाणिजे” पा० बाणिजशब्दे परे एतदर्थकौ प्राग्वत् तत्पु-
रुषे । मद्रबाणिजः गोबाणिजः । अगन्तव्यादौ तु परम-
बाणिज इत्यादौ न । “मात्रोपज्ञोपक्रमच्छाये नपुंसके” पा०
“मात्रादिषु परतः नपुंसकवाचिनि तत्पुरुषे प्रकृत्या ।
भिक्षामात्रम् । पाणिन्युपज्ञम् । नन्दोपक्रमम् । इक्षुच्छा-
यम् । नपुंसके किभ् वृक्षच्छाया इत्यादौ न । “सुखप्रिय-
योर्हिते” पा० । गमनसुखं गमनप्रियम् । “प्रीतौ च” पा०
प्रीतौ गम्यायां प्रागुक्तम् । ब्राह्मणमुखं पयःपानम् । छात्र-
प्रियोऽनध्यायः । “स्वंस्वामिनि” पा० । गोस्वामी । अन्यत्र
परमस्वामीत्यादौ न । “पत्यावैश्वर्ये” पा० । गृहपतिः । “न
भूवाक्चिद्दिधिषु” पा० “प्रागुक्तं न । भूपतिः वाक्पतिः चि-
त्पतिः दिधिषुपतिः । “वा भुवनम्” पा० । प्रागुक्तं वा ।
भुवनपतिः । “आशङ्काबाधनेदीयस्सु सम्भावने” पा० ।
गमनाशङ्कमस्ति गमनाबाधम् गमननेदीयः । गमनमा-
शङ्क्यते आवाध्यते निकटतरमिति सम्भाव्यते इत्यर्थः ।
असम्भावने तु परमनेदीय इत्यादौ न । “पूर्वे भूत-
पूर्वे” पा० भूतपूर्वार्थे पूर्वशब्दे परे पूर्वपदं प्रकृत्या ।
आढ्य पूर्वः । “सविधसनीडसमर्य्यादसवेशसदेशेषु सामीप्ये”
पा० । मद्रसविधम् । एवं सनीडादिषु । असामीप्ये तु
सह मर्य्यादया समर्य्यादं क्षेत्रम् चैत्रसमर्यादमित्यादौ न ।
“विस्पष्टादीनि गुणवचनेषु” पा० । विस्पष्टकटुकम् ।
विस्पष्ट विचित्र व्यक्त सम्पन्न पण्डित कुशल चपल
निपुण” एते विस्पष्टादयः । अगुणवचने तु विस्पष्ट-
ब्राह्मण इत्यादौ न । “श्रज्यावमकन्पापवत्सु भावः कर्म-
धारये” पा० । श्रुज्य, अधम, कन् इत्यादेशवति पापिवाचिनि
च परे भाववाचि पूर्वपदं प्रकृत्या । गमनश्रेष्ठं गमनज्यायः
गमनावमम् गमनकनिष्ठम् । गमनपापिष्ठम् । “कुमारश्च”
पा० । कर्मधारये पूर्वपदं प्रकृत्या । कुमारश्रमणः । “आदिः
प्रत्येनसि” पा० कुमारस्यादिरुदात्तः प्रत्येनसि परे कर्म्म० ।
कुमारप्रत्येनाः । “पूगेष्वन्यतरस्याम्” पा० कुमारचातकाः
कुमारजीमूताः । “इगन्तकालकपालभगालशरीरेषु द्विगौ”
पा० । इगन्ते पञ्चारत्निः । काले पञ्चमास्यः दशमास्यः ।
पञ्चकपालः पञ्चभगालः । (भगालः पात्रभेदः) । पञ्चशरीरः ।
“वह्वन्यतरस्याम्” पा० । प्रकृत्या वा । बह्वरत्निः बहुमास्यः ।
“दिष्टिवितस्त्वोश्च” पा० । प्रकृत्या वा । पञ्चदिष्टिः पञ्च-
वितस्तिः । “सप्तमी सिद्धशुष्कपक्वबन्धेष्वकालात्” पा० ।
अकालवाचि सप्तम्यन्तम् एषु परेषु प्रकृत्या । साङ्काश्य-
[Page1155-b+ 38]
सिद्धः आतपशुष्कः भ्राष्ट्रपक्वः चक्रबन्धः । काले तु
पूर्वाह्णसिद्ध इत्यादौ न । परिप्रत्युपापा वर्ज्यमानाहो-
रात्रावयवेषु” पा० । एते प्रकृत्या वर्ज्यमानाहोरात्रावयव-
वाचिनि परे । परित्रिगर्त्तं वृष्टोदेवः । प्रतिपूर्वाह्णम् ।
प्रत्यपररात्रम् । उपपूर्वरात्रम् । अपत्रिगर्त्तम् । “उपसर्गा
आद्युदात्ताः अभिवर्ज्जम्” इति बहुब्रीहितत्पुरुषयोः
सिद्धत्वादव्ययीभावार्थमिदम्” सि० कौ० । “राजन्यबहुवचनद्व-
न्द्वेऽन्धकवृष्णिषु” पा० । बहुवचनान्तानां राजन्यानाम-
न्धकवृष्णिषु वर्त्तमाने द्वन्द्वे पूर्वपदं प्रकृत्या । शिनिवा-
सुदेवाः । “संख्या” पा० । द्वन्द्वे संख्यावाचि पूर्वपदं प्रकृत्या
“द्वादश त्रयोदश । “आचार्य्योपसर्जनश्चान्तेवासी” पा० ।
द्वन्द्वे प्रागुक्तम् । पाणिनीयवौडीयाः
“कार्त्तकौजपादयश्च” पा० । द्वन्द्वे एषां पूर्वपदं प्रकृत्या । ते च
कार्त्तकौजपौ सावर्णिकमाण्डूकेयौ अवन्त्यश्मकाः पैलश्या-
पर्णेयाः कपिश्यापर्णेयाः शौतिकाक्षपाञ्चालेयाः कटूकवा-
धूलेयाः शाकलशुनकाः शाकलशणकाः शणकबाभ्रवाः
आर्च्चाभिमौद्गलाः कुन्तिसुराष्ट्राः चिन्तिसुराष्ट्राः तण्डव-
तण्डाः अविमत्तकामविद्धाः बाभ्रवशालङ्कायनाः बाभ्रवदा-
नच्युताः कठकालापाः कठकौथुमाः कौथुमलौगाक्षाः
स्त्रीकुमारम् मौदपैप्यलादाः । वत्सजरन्तः सौश्रुतपार्थवाः
जरामृत्यू याज्यानुवाक्ये । “महान् व्रीह्यपराह्णगृष्टीष्वास
जावालभारभारतहैलिहिलरौरवप्रवृद्धेषु” पा० । एषु परेषु
महच्छब्दः प्रकृत्या । महाव्रीहिः “सन्महदिति प्रति-
पदोक्तसमास एवायं स्वरः न षष्ठीसमासे” सि० कौ० ।
“क्षुल्लकश्च वैश्वदेवे” पा० । क्षुल्लकवैश्वदेवम् महावैश्वदेवम् ।
क्षुधं लाति क्षुल्लः ततः कन् । “उष्ट्रः सादिवाम्योः” पा०
उष्ट्रसादिः उष्ट्रवामिः । “गौःसादसादिसारथिषु” पा० ।
गोसादः गोसादिः गोसारथिः । “कुरुगार्हपतरिक्तगुर्वसूत
जरत्यश्लीलदृढरूपापरेबडबातैतिलकद्र्वः पण्यकन्दलोदा-
सीभाराणाञ्च” पा० । एषां सप्तानां समासानां दासीभारादेश्च
पूर्वपदं प्रकृत्या । ६ त० । कुरुगार्हपतम् । “वृजेरिति वा-
च्यम्” वार्त्ति० वृजिगार्हपतम् । कर्म० रिक्तगुरुः । कर्म० अ-
सूतजरती । क० अश्लीलदृढरूपा । पारेवडवेव इवार्थे क०
विभक्त्यलोपश्च नि० । क० वैतिलकद्रुः । क० पण्यकम्बलाः ।
६ त० । दासीभारः देवहूतिः देवभीतिः देवलातिः वसुनीतिः
ओषधिचन्द्रमाः आकृतिगणः । “यस्य ततपुरुषस्य पूर्वपद-
प्रकृतिस्वर इष्यते न विशिष्य विधानं स सर्वोऽपि दासी-
भारादिषु दृश्यः” सि० कौ० “चतुर्थी तदर्थे” पा० । चतु-
[Page1156-a+ 38]
र्थ्यन्तार्थाय यत् तद्वाचिनि परे पूर्वपदं प्रकृत्या । ४ त० ।
यूपदारु । “अर्थे” पा० । अर्थे परे चतुर्थ्यन्तं प्रकृत्या । देवा-
र्थम् । “क्ते च” पा० । क्तान्ते परे चतुर्थ्यन्तं प्रकृत्या । ४ त०
गोहितम् । “कर्मधारयेऽनिष्ठा” पा० । क्तान्ते परे पूर्व-
मनिष्ठान्तं प्रकृत्या । श्रेणिकृताः पूगकृताः श्रेण्या कृत-
मित्यादौ न । निष्ठान्तस्यापि न, कृताकृतम् । “अहीने
द्वितीया” पा० । अहीनवाचिनि समासे क्तान्ते परे
द्वितीयान्तं प्रकृत्या । कष्टं श्रितः कष्टश्रितः । ग्रामगतः “अ-
नुपसर्ग इति वक्तव्यम्” वार्त्ति० । नेह सुखप्राप्तःकष्टाश्रितः ।
“तृतीया कर्मणि” पा० । कर्मवाचकक्तान्ते परे तृतीयान्तं
प्रकृत्या । रुद्रहतः महाराजहतः । कर्मणि किं रथेना-
यातः रथायात इत्यादौ न । “गतिरनन्तरः” पा० ।
कर्मार्थक्तान्ते परेऽव्यवहितोगतिः प्रकृत्या । पुरोहि-
तम् । व्यवधाने तु न अभ्युद्धृतः । “तादौ च निति
कृत्यतौ” पा० । तकारादौ निति तुशब्दभिन्ने कृति परे
गतिरनन्तरः प्रकृत्या । “प्रभूतौ सङ्गतिः गौः” कृत्स्वरा-
पवादः । तौ तु न, आगन्तुः । “तवै चान्तश्च युगपत्” पा०
तवै प्रत्ययान्तस्यान्त उदात्तः गतिश्चानन्तरः प्रकृत्या तच्च
युगपत् । अन्वेतवै । “अनिगन्तोऽञ्चतौ वप्रत्यये पा० ।
अनिगन्तगतिर्वप्रत्ययान्ताञ्चतौ पर प्रकृत्या । “येपराञ्च-
स्तान्” “न्यधी” पा० । तस्मिन् परे न्यधी गती प्रकृत्या ।
न्यङ् अध्यङ् । “ईषदन्यतरस्याम्” पा० । ईषत्कडारः ।
ईषद्भेद इत्यादौ तु कृत्स्वरएव । “हिरण्यपरिमाणं धने”
पा० । वा प्रकृत्या । द्विसुवर्णधनं कर्मधारयः । “प्रथमोऽ-
चिरोपसम्पत्तौ” पा० । प्रथमः प्रकृत्या नूतनत्वे । प्रथमवैया-
करणः । सम्प्रति व्याकरणमध्येतुं प्रवृत्त इत्यर्थः । मु-
ख्यार्थत्वे तु न । “कतरकतमौ कर्म्मधारये” पा० । वा
प्रकृत्या । कतरकठः । “आर्य्योब्राह्मणकुमारयोः” पा० ।
कर्म० प्रकृत्या । आर्य्यब्राह्मणः आर्यकुमारः । “राजा च”
पा० । राजव्राह्मणः राजकुमारः । “षष्ठी प्रत्येनसि” पा०
षष्ठ्यन्तोराजा प्रत्येनसि परे वा प्रकृत्या । राजप्रत्ये-
नाः । कर्म० न । “क्ते नित्यार्थे” पा० । क्तान्ते परे
नित्यार्थे समासे पूर्व्वं प्रकृत्या । नित्यहसितः “ग्रामः
शिल्पिनि” पा० । वा प्रकृत्या । ग्रामनापितः । अशिल्पिनि
न, ग्रामरथ्या । “राजा च प्रशंसायाम्” पा० । शिल्पि
वाचिनि परे प्रशंसार्थं राजपदं वा प्रकृत्या । राज
नापितः राजकुलालः । अशिल्पिनि तु राजहस्तीत्यादौ न ।
<फ्>एवम् अन्तोदात्ततापवादं पूर्व्वपदप्रकृतिस्वरमभि-
[Page1156-b+ 38]
धाय आद्युदात्तस्वरमपि तदपवादतयाऽभिदधे ।
<फ्>“आदिरुदात्तः” पा० । अधिकारीऽयम् । “सप्तमीहारिणौ
धर्म्येऽहरणे” पा० सप्तम्यन्तं हारिवाचि च आद्युदात्त
स्यात् धर्म्ये परे अहरणे । देयं यः स्वीकरोति स हारी-
त्युच्यते धर्म्म्यमित्याचारनियतं देयम् । मुकुटेकार्षा-
पणम् । हलेद्विपदिका । संज्ञायामिति सप्तमीसमासः
कारणाम्नि चेत्यलुक् । याज्ञिकाश्वः वैयाकरणहस्ती ।
क्वचिदयमाचारः मुकुटादिषु कार्षापणादि भृतित्वेन
देयम् याज्ञिकादीनां त्वश्वादिरिति तत्र याज्ञिकादीनां
धर्म्यरूपदेयस्य स्वीकारित्वात् याज्ञिकादिपदस्यो
दात्तत्वम् । बीजनिषेकादुत्तरकालं देहपुष्ट्यर्थं यद्दीयते
तद्धरणं तस्मिन् परे न । वाडवहरणम् । वङवाया अयं
वाडवः तस्मिन् हरणमित्यर्थः । परोऽपि कृत्स्वरो
हारिस्वरेण बाध्यते इत्यहरणनिषेधेन ज्ञापितम् । “युक्ते
च” पा० । युक्तवाचिनि समासे पूर्व्वमाद्युदात्तम् । गोव-
ल्लवः । कर्त्तव्ये तत्परश्चेह युक्तः । “विभाषाध्यक्षे”
पा० । अध्यक्षे परे प्रागुक्तं वा । गवाध्यक्षः । “पा-
पञ्च शिल्पिनि” पा० । पापनापितः । पापाणके इति
प्रतिपदोक्तस्यैव ग्रहणात् षष्ठीसमासे न । “गोत्रान्तेवासि
माणवब्राह्मणेषु क्षेपे” पा० । क्षेपे गम्ये एषु पूर्व्व-
पदमाद्युदात्तं स्यात् । तत्र गोत्रे भार्य्यासौश्रुतः ।
सुश्रुतापत्यस्य भार्य्यप्रधानतयेह क्षेपः । अन्तेवासिनि ।
कुमारीदाक्षाः ओदनपाणिनीयाः । कुमार्य्यादिलाभका
मनयैव दाक्ष्यादिप्रोक्तशास्त्राध्यायिनां क्षेपः । भिक्षा-
माणवः भिक्षां लस्येऽहमिति माणवः इति क्षेपः ।
भयब्राह्मणः भयेन ब्राह्मणः सम्पद्यते इति क्षेपः ।
“अङ्गानि मैरेये” पा० मधुमैरेयः मधुनो मद्याङ्गत्वात्
तत्परे तथात्वम् । “भक्ताख्यास्तदर्थेषु” पा० । भिक्षा-
दयोऽन्नविशेषाः कंसादिरूपपात्रस्य तदर्थत्वात् तत्परे भि-
क्षादीनां प्रागुक्तम् । भिक्षाकंमः भाजीकंसः । “गो
विडालसिंहसैन्धवेषूपमाने” पा० । उपमानवाचिषु
एषु पूर्व्वपदमाद्युदात्तम् । धान्यगवः धान्यं गौरिवेति
वाक्ये गवाकृत्या सन्निविशेतं धान्यं धान्यगवः । गोवि-
डालः । तृणसिंहः सक्तुसैन्धवः । “अके जीविकार्थे” पा० ।
अकान्ते परे जीविकार्थवाचिनि समासे पूर्व्वपदमाद्यु
दात्तम् । दन्तलेखकः । दन्तलेखनेन जीविवावान् ।
“प्राचां क्रीडायाम्” पा० । प्राच्यानां क्रीडावाचिनि
समासे अकान्ते परे प्रागुक्तम् । उद्दालपुष्पभञ्चिका ।
[Page1157-a+ 38]
“अणि नियुक्ते” पा० । अणन्ते परे नियुक्तवाचिनि
समासे प्रागुक्तम् । छत्रधारः । “शिल्पिनि चाकृञः”
पा० । शिल्पिवाचिनि अकृञः पराणन्ते परे प्रागुक्तम् ।
तन्तुवायः । अशिल्पिनि तु न, कुशलावः । कृञोऽपि
न कुम्भकारः । “संज्ञायाञ्च” पा० । अणन्ते प्रागुक्तम् ।
तन्तुवायो नाम लूताकृमिः । अकृञ इत्येव रथकारोनाम
ब्राह्मण इत्यत्र न । “गोतन्तियवं पाले” पा० । गोपालः
तन्तिपालः यवपालः । अनियुक्तार्थोऽयमारम्भः नियुक्ते
तु पूर्व्वेण सिद्धः । “णिनि” पा० । णिन्यन्ते परे प्रागुक्तम् ।
पुष्पहारी । “उपमानं शब्दार्थप्रकृतावेव” पा० । उप
मानवाचि पूर्व्वपदं णिन्यन्ते परे आद्युदात्तम् । उष्ट्र
क्रोशी ध्वाङक्षरावी । अशब्दार्थे तु वृकवञ्चीत्यादौ
न । प्रकृतिग्रहणेन उपसर्गेण शब्दार्थत्वे गर्द्दभोच्चारी-
त्यादौ न । “युक्तारोह्यादयश्च” पा० । एते आद्युदा
त्ताः । युक्तारोही आगतरोही आगतयोधी आगतपञ्ची
आगतनन्दी आगतप्रहारी । आगतमत्स्यः क्षीरहोता
भगिनीभर्त्ता ग्रामगोधुक् अश्वत्रिरात्रः गर्गत्रिरात्रः
व्युष्टित्रिरात्रः गणपादः एकशितिपाद् पात्रेसम्भिता-
दयश्च युक्तारोह्यादिः । “दीर्घकाशतुषभ्राष्ट्रवटं जे” पा० ।
जे परे एतानि आद्युदात्तानि । दीर्घजः काशज इ-
त्यादि । “अन्त्यात् पूर्व्वं वह्वचः” पा० । बह्वचः पूर्व्वस्या-
न्त्यात् पूर्व्वपदं जे परे आद्युदात्तम् । उपसरजः ।
आमलकीजः । “ग्रामेऽनिवसन्तः” पा० । ग्रामे परे अनि-
वसद्वाचि पूर्व्वपदमाद्युदात्तम् । मल्लग्रामः, (मल्लसमूहः)
देवग्रामः (देवस्वामिकः ग्रामः) । निवसतस्तु दाक्षिग्राम
इत्यादौ न । “घोषादिषु च” पा० घोष इत्येव-
मादिषु चोत्तरपदेषु पूर्व्वपदमाद्युदात्तं स्यात् । घोष
कट बल्लभ ह्रद वदरी पिङ्खल पिशङ्ग माला रक्षा
शाला कूट शाल्मली अश्वत्य तृण शिल्पी मुनि प्रेक्षा
घोषादि । दाक्षिघोषः । “छात्र्यादयः शालायाम्” पा० ।
छात्रिशाला व्याडिशाला । ते च छात्रि पेलि भाण्डि
व्याडि आखण्डि आटि गोमि । “प्रस्थेऽवृद्धमकर्क्या-
नीनाम्” पा० । प्रस्थपरे अवृद्धं (यस्याद्यचः वृद्धिर्न)
तादृशपूर्वषदमाद्युदात्तं न तु कर्क्यादीनाम् । इन्द्रप्रस्थः ।
वृद्धस्य तु दाक्षिप्रस्थ इत्यादौ न । कर्क्यादयश्च कर्क्की
मघ्नी मकरी कर्क्कन्धु शमी करीर कन्दुक कवल वदरी ।
“मालादीनाञ्च” पा० । वृद्धार्थमिदम् । मालाप्रस्थम् । मा-
लादयश्च । माला शाला शोणा द्राक्षा स्राक्षा क्षामा
[Page1157-b+ 38]
काञ्ची एक काम । “अमहन्नवं नगरेऽनुदोचाम्” पा० ।
ब्रद्यनगरम् । महन्नवयोस्तु महानगरं नवनगरमित्यादौ
न । उदीचान्तु कार्त्तिनगरमित्यादौ न । “अर्म्मे चावर्णं
द्यच् त्र्यच्” पा० । अर्म्मे परे द्व्यच्कं त्र्यच्कं वाऽव-
र्णान्तं पूर्वपदमाद्युदात्तं स्वात् । गुप्तार्म्मम् । कुक्कुटा-
र्म्मम् । अनवर्णस्य वृहदर्ममित्यादौ न । अधिकाच्केऽपि
कपिञ्जलार्ममित्यादौ न । अमहवन्नमित्येव तेन महार्मम्
नवार्ममित्यादौ न । “न भूताधिकसञ्जीवमद्राश्मकज्ज-
लम्” पा० । अर्म्मे एतानि नाद्युदात्तानि । भूतार्मम् ।
<फ्>एवं समासे पूर्वपदस्य आद्युदात्तनामाभिधाय त
स्यैव अन्तोदात्तताऽपि तत्र उक्ता यथा “अन्तः” पा० अधि-
कारोऽयं प्रागुत्तरपदादिग्रहणात् । “सर्वं गुणकात्र्स्न्ये”
पा० । सर्व्वशब्दरूपं पूर्वपदमन्तोदात्तं स्यात् गुणसाकल्ये
गम्ये । मर्वश्वेतः सर्वमहान् । श्वेतत्वमहत्त्वगुणाभ्यां
कृत्स्नव्यापकताद्योतनादस्य तथात्वम् । सर्वसौवर्ण इत्यादौ
तु गुणेन व्याप्त्यभावान्न । अप्ताकल्ये तु सर्वेषां श्वेत-
तरः सर्वश्वेत इत्यादौ तरलोपे न । “संज्ञायां गिरिनिका-
ययोः” पा० । एतयोः पूर्व्वमन्तोदात्तम् । अञ्जनागिरिः
मौण्डिनिकायः । असंज्ञायान्तु परमगिरिः ब्राह्मणनिकाय
इप्यादौ न । “कुमार्य्या वयसि” पा० । कुमारीपरे पूर्व-
पदमन्तोदात्तम् वयसि । वृद्धकुमारी जरत्कुमारी ।
कुमारीशब्दः पुंसा सह सङ्गमाभाववतीपरः वृद्धादिसामा-
नाथिकरण्यात् वयोवाचित्वमत्र । अवयसि तु परमकुमारी
त्यादौ न । “उदकेऽकेवले” पा० अकेवलं मिश्रं तद्वा-
चिनि समासे उदके परे पूर्वपदमन्तोदात्तम् । गुडोदकम् ।
गुडमिश्रितमुदकमित्यर्यः स्वरे कृतेऽत्र एकादेशे स्वरितो-
वानुकात्ते पदादाविति पक्षे स्वरितः । अमिश्रे तु शीतो-
दकम् इत्यादौ न । “द्विगौ क्रतौ” पा० द्विगावुत्तरपदे
कतुवाचिनि समासे प्रागुक्तम् । गार्ग्यत्रिरात्रः । अद्विगौ तु
अतिरात्र इत्यादौ न “सभायां नपुंसके” पा० क्लीवान्त
सभापरे प्रागुक्तम् । गोपालसभम् । अक्लीवे राज-
सभेत्यादौ न । तत्पुरुषस्यैव ग्रहणं तेन रमणीयसभं
ब्राह्मणकुलमित्यादौ न । “पुरे प्राचाम्” पा० । देवदत्त
पुरम् । नान्दीपुरम् । अप्राचि तु शिवपुरमित्यादौ न ।
“अरिष्टगौडपूर्वेच” पा० । अरिष्टपुरम् । गौडपुरम् । पूर्व्व-
ग्रहणात् अरिष्टाश्रितपुरं गौडभृत्यपुरमित्यत्रापि स्यात् ।
“न हास्तिनफलकमार्द्देयाः” पा० । पुरे परे एतानि नान्तो
दात्तानि । हास्तिनपुरम् । फलकपुरम् । सार्द्देयपुरम् ।
[Page1158-a+ 38]
“कुसूलकूपकुम्भशालं बिले” पा० कुसूलबिलम् । कूप-
बिलमित्यादि “दिक्छब्दा ग्रामजनपदाख्यानचानराटेषु”
पा० । एषु परेषु दिग्वाचकशब्दाः अन्तोदात्ताः ।
पूर्व्वेषुकामशमी । अपरकृष्णमृत्तिका । पूर्वपञ्चालाः
पूर्व्वचानराटम् । इह पूर्वकालवाचित्वेऽपि पूर्वादेः दिशि
दृष्टत्वाद्दिक्छब्दत्वम् “आचार्य्योपसर्जनश्चान्तेवासिनि” पा०
आचार्य्योपसर्जने अन्तेवासिनि परे दिक्छब्दाः अन्तो-
दात्ताः । पूर्वपाणिनीयाः आचार्य्येत्युक्तेः पूर्व्वान्तेवासी-
त्यादौ न । “उत्तरपदवृद्धौ सर्वञ्च” पा० । उत्तरपदस्ये-
त्यधिकृत्य या वृद्धिर्विहिता तद्वत्युत्तरपदे परे सर्व्वशब्दः
दिक्शब्दश्चान्तोदात्तः । सर्वपाञ्चालः पूर्वपाञ्चालः । “बहु-
ब्रीहौ विश्वं संज्ञायाम्” पा० । ब० ब्री० विश्वशब्दः पूर्व्वप-
दमन्तोदात्तं संज्ञायाम् । पूर्वपदप्रकृतिस्वरेण प्राप्तस्या-
द्युदात्तस्यापवादः । विश्वकर्मा विश्वदेवः । कर्म० विश्वेदेवा
इत्यादौ न । अव्ययीभावात् बहुब्रीहावित्यधिकारः ।
“उदराश्वेषुषु” पा० । एषु परेषु पूर्वपदमन्तोदात्तं
स्यात् बहुव्रीहौ । वृषोदरः हर्य्यम्बः महेषुः । “क्षेपे”
पा० । निन्दने गम्ये प्रागुक्तम् । घटोदरः कटुकाश्वः
चलाचलेषुः । अनुदर इत्यत्र नञ्सुभ्यामिति पूर्वप्रति-
प्रतिषेधेन भवति” सि० कौ० । “नदी बन्धुनि” पा० । गार्गी-
बन्धुः । “निष्ठोपसर्गपूर्वान्यतरस्याम्” पा० । निष्ठान्तमुपसर्ग
पूर्व्वपदमन्तोदात्तं वा । प्रधौतपादः ।
<फ्>एवं समासे आदिपदस्याद्यन्तोदात्ततां विधाय उत्तरपद-
स्याद्युदात्ततामाह यथा । “उत्तरपदादिः” पा० ।
उत्तपदाधिकारः आपादान्तम् । आद्यधिकारस्तु प्रकृत्या
भगालमित्यवधिकः । “कर्ण्णोवर्ण्णलक्षणात्” पा० । वर्णबा-
चिनः लक्षणवाचिनश्च परः कर्ण्णशब्दः आद्युदात्तो
बहुब्रीहौ । शुक्लकर्णः शङ्कुकर्णः । अन्यस्मात्तु शोभनकर्ण
इत्यादौ न । “संज्ञौपम्ययोश्च” पा० । उत्तरपदस्थं कर्ण
आद्युदात्तः । मणिकर्णः गोकर्णः । “कण्ठपृष्ठग्रीवाज-
ङ्घञ्च” पा० । संज्ञौपम्ययोर्बहुब्रीहौ । संज्ञायाम् शिति
कण्ठः काण्डपृष्ठः सुग्रीवः नाडीजङ्घः । औपम्ये खर-
कण्ठः गोपृष्ठः अश्वग्रीवः गोजङ्घः । “शृङ्गमवस्थायाञ्च”
पा० । अबस्थायाम् उद्गतशृङ्गः द्व्यङ्गुलशृङ्गः अत्र
शृङ्गोद्गमनादिना वयो ज्ञाप्यते । संज्ञायाम् ऋष्यशृङ्गः ।
औपम्ये मेषशृङ्गः । “नञोजरमरमित्रमृताः” पा० ।
नञः पराएते आद्युदात्ता बहु० । अजरम् । अमरम् ।
अमित्रम् अमृतम् । “सोर्मनसी अलोमोषसी” पा० ।
[Page1158-b+ 38]
सोः परे लोमोषसी त्यक्त्वा मन्नन्तमसन्तं चाद्युदात्त
बहु० । सुकर्माणः सुयुजः । सुमनाः सुब्रह्मा सुवर्च्चाः सुपे-
षसः । लोमोषसोस्तु सुलोमा सूषा इत्यादौ न ।
“क्रत्वादयश्च” पा० । सोः परे एते आद्युदात्ताः । सुक्रतुः
सुप्रतोकः । क्रतु दृशीक प्रतीक प्रतूर्त्तिहव्यभग । “आद्यु
दात्तं द्व्यच छन्दसि” पा० । यदाद्युदात्तं द्व्यच् तत् सोरु
त्तरं बहुव्रीहौ तथैव स्यात् वेदे लोके तु न । स्वश्वाः
सुरथाः । आद्युदात्तं किम् सुबाहुः । द्व्यच् किं
सुगुः सहिरण्य इत्यादौ न । “वीरवीर्य्यौ च” पा० । वेदे
सुवीरः सुवीर्य्यः लोके तु न । अत्र वीर्य्यग्रहणादन्यत्र
वीर्य्यशब्दस्य यदन्तत्वेऽपि यतोनावैत्याद्युदात्तं नेति
ज्ञापितम । “कूलतीरतूलमूलशालाक्षसममव्ययीभावे” पा० ।
बहुब्रीह्यधिकारोनिवृत्तः । अव्ययीभाव कूलादीन्याद्यु-
दात्तानि स्युः । उपकूलम् उपतीरम् उपशालम् ।
उपाक्षं सुषमम् निःषमम् । तिष्ठद्ग्वादि० स० । “कंस-
मन्थशूर्पपाय्य काण्डं द्विगौ” पा० । द्धिगौ एतानि आद्युदा-
त्तानि । द्विकंसः द्विमन्थः द्विशूर्पः द्विपाय्यम् द्विकाण्डम् ।
“तत्पुरुषे शालायां नपुंसके” पा० । क्लीवशालान्ते तत्पुरुषे
उत्तरपदमाद्युदात्तम् । ब्राह्मणशालम् । “कन्था च”
पा० । क्लीवलिङ्ग कन्थान्तस्तत्पुरुषः प्राग्वत् । सौशमिक-
कन्थम् । “आदिश्चिहणादीनाम्” पा० । कन्थान्ते तत्-
पुरुषे क्लीवलिङ्गे चिहणादीनामादिरुदात्तः । न तु कन्था-
शब्दरूपस्योत्तरपदस्य पूर्व्वापवादः । चिहणकन्थम् । चिह-
णादिश्च चिहण मडर मद्रुमर वैतुल पटत्क वैडालि-
कर्णक वैडालिकर्णि कुक्कुट चिक्कण चित्कण । “चेलखेटकटुक-
काण्डं गर्हायाम्” पा० । निन्दायां चेलादीन्युत्तर-
पदान्याद्युदात्तानि । पुत्रचेलम् । नगरखेटं दधिकटुकम् ।
प्रजाकाण्डम् । चेलादिसादृश्येन पुत्रादीनां निन्दा व्याघ्रा०
स० । “चीरमुपमानम्” पा० । उत्तरपदस्थमुपमानं चीरम्
आद्युद्यत्तम् । वस्त्रं चीरमिव वस्त्रचीरम् । अनौपम्ये
तु परमचीरम् इत्यादौ न । “पललसूपशाकं मिश्रे” पा०
मिश्रार्थे समासे उत्तरपदस्थानामेषां प्राग्वत् । घृतपललं
घृतसूपः घृतशाकः । भक्ष्येण मिश्रीकरणमिति
समासः । अमिश्रे तु परमपललमित्यादौ न । “कूलसूद-
स्थलकर्षाः संज्ञायाम्” पा० । उत्तरपदस्थानामेषामादि-
रुदात्तः संज्ञायाम् । दाक्षिकूलम् । शाण्डिसूदम् ।
दाण्डायनस्थली । दाक्षिकर्षः ग्रामभेदस्य एताःसज्ञाः ।
असंज्ञायां तु परमकूलमित्यादौ न । “अकर्म्मधारये रा-
[Page1159-a+ 38]
ज्यम्” पा० । ब्राह्मणराज्यम् कर्म्मधारये तु परमराज्यमि-
त्यादौ न । “वर्ग्यादयः” पा० । अकर्म्मघारय इत्येव । अर्जु-
नवर्ग्यः वासुदेवपक्ष्यः कर्म्मधा० परमवर्ग्य इत्यादौ न ।
वर्ग्यादिश्च दिगाद्यन्तर्गणः तच्छब्दे दृश्यः । “पुत्रःपुम्भ्यः”
पा० । पुंशब्देभ्यः परः पुत्र आद्युदात्तस्तत्पुरुषे ।
दासकिपुत्रः माहिषपुत्रः । स्त्रीभ्यस्तु दाक्षीपुत्र इत्यादौ
न । “नाचार्य्यराजर्त्विक्संयुक्तज्ञात्याख्येभ्यः” पा० । एभ्यः
पुत्रोनाद्युदात्तः । आचार्य्यपुत्रः उपाध्यायपुत्रः ।
राजपुत्रः ईश्वरपुत्रः नन्दपुत्रः । ऋत्विक्पुत्रः याजक-
पुत्रः । संयुक्ताः संम्बन्धिनः । श्यालपुत्रः । ज्ञातिपुत्रः
भ्रातुष्पुत्रः । “चूर्णादीन्यप्राणिषष्ठ्याः” पा० । एतानि
प्राणिमिन्नषष्ठ्यन्तात् पराण्याद्युदात्तानि तत्पुरुषे ।
मुद्गचूर्ण्णम् । प्राणिनस्तु मत्स्यचूर्ण्णमित्यादौ न । चूर्ण्णा-
दयश्च । चूर्ण्ण करिव करिष शाकिन शाकट द्राक्षा
तूल कुन्दम दलप चमसी चक्वन चौल । “षट् च का-
ण्डादीनि” पा० । काण्ड चीर पलल सूप शाक कूल
इत्येतानि षट् अप्राणिषष्ठ्यान्तात् आद्युदात्तानि ।
दूर्वाकाण्डं दर्भचीरम् तिलपललम् मुद्गसूपः मूलकशाकम्
नदीकूलम् । “कुण्डं वनम्” पा० । वनवाचिनि तत्पुरुषे
कुण्डमाद्युदात्तम् । दर्भकुण्डम् कुण्डशब्दोऽत्र सादृश्ये ।
<फ्>अथ उत्तरपदे प्रकृतिस्वरविधानसूत्राणि । “प्रकृत्या
भगालम्” पा० । भगालवाच्युत्तरपदं ततपुरुषे प्रकृत्या ।
कुम्भीभगालम् । कुम्भीनदालम् कुम्भीदापालम् । मध्यो-
दात्ताएते । प्रकृत्येत्यधिकारः अन्त इति यावत् । “शिते-
र्नित्याबह्वच् बहुब्रीहावभसत्” पा० । शितेः परं
नित्याबह्वच्कं प्रकृत्या बहुव्रीहौ । शितिपादः ।
शित्यंसः । पादः वृषा० आद्युदात्तः अंसशब्दः नित्-
स्वरवान् । शितेराद्युदात्तत्वात् बहुव्रीहौ पूर्व्वपदप्रकृति-
स्वरापवादेन उत्तरस्य प्रकृतिस्वरविधानात्तस्य बाधः । “ग-
तिकारकोपपदात् कृत्” पा० । एभ्यः कृदन्तं प्रकृतिस्वरं
स्यात्तत्पुरुषे । गतेः, प्रकारकः प्रहरणम् । कारकात्
इध्मप्रव्रश्चनः । उपपदात् उच्चैःकारम् । ईषत्करः ।
शेषषष्ठोस० तु देवस्य कारकः देवकारक इआत्यादौ न ।
“उभे वनस्पत्यादिषु युगपत्” पा० । एषु पूर्व्वोत्तर
पदे युगपत् प्रकृत्या । वनस्पतिः वृहस्पतिः । ते च
बनस्पति वृहस्पति शचीपति तनूनपात् नराशंस शुनः-
शेफ शण्डामार्कौ तृष्णावरूत्री लम्बाविश्ववयसौ मर्मृत्यू ।
“देवताद्वन्द्वे” पा० । उभे युगपत् प्रकृत्यास्तः । इन्द्रावरुणौ ।
[Page1159-b+ 38]
“नोत्तरपदेऽनुदात्तादावपृथिवीरुद्रपूषमन्थिषु” पा० ।
पृथिव्यादिवर्ज्जितेऽनुदात्तादावुत्तरपदे प्रागुक्तन्न ।
“इन्द्राग्निभ्यां कं वृषणः” पृथिव्यादौ तु द्यावापृथिव्यौ
इत्यादौ स्यादेव । तत्र नि० आद्युदात्तः द्यावा, पृथिवी-
त्वन्तोदात्तः । एवं रुद्रसौमौ इन्द्रापूषणौ इत्यादौ ।
<फ्>अथोत्तरपदे अन्तोदात्तताविधायकसूत्राणि यथा “अन्तः”
पा० । अधिकारोऽयम् । “थाथघञ्क्ताजवित्रकाणाम्”
पा० थ, अथ, घञ्, क्त, अच्, अप् इत्र, क, एत-
दन्तानाम् उत्तरपदस्थानां गतिकारकोपपदात् परेषामन्त
उदात्तः । तत्र थ अपभृथः । अथ आवसथः ।
घञ् प्रभेदः । क्त पुरुष्टुतः । अच् प्रक्षयः । अप्
प्रलवः प्रस्तवः । इत्र प्रलवित्रम् । क गोवृषः मूल० क ।
गतिकारकोपदमिन्ने तु सुस्तुवैत्यादौ न सोः
पूजार्थत्वेन गतित्वाभावात् । “सूपमानात् क्तः”
पा० । सोरुपमानाच्च परं क्तान्तमन्तोदात्तम् । सुकृतम्
शशप्लुतः । “संज्ञायामनाचितादीनाम्” पा० । गति-
कारकोपपदात् क्तान्तमन्तोदात्तं न तु आचितादौ । “उप-
हूतः शाकल्यः” आचितादौ न । आचितादयश्च ६ ३९
पृ० दर्शिताः । “प्रवृद्धादीनाञ्च” असंज्ञार्थमारम्भः ।
प्रवृद्धं यानं प्रवृद्धोवृषलः । प्रयुतासूष्णवः । आकर्षे
अवहितः (अवहितो भोगेषु) । खट्वारूढः कविशस्तः
आकृतिगणोऽथम् । प्रवृद्धयानम् । अप्रवृद्धो वृषकृतो रथः ।
“कारकाद्दत्तश्रुतयोरेवाशिषि” पा० । कारकपदादुत्तर
पदपदस्थयोर्दत्तश्रुतशब्दयोरेव संज्ञायामन्तोदात्तः आशी-
र्वादे गम्ये । देवदत्तः विष्णुश्रुतः । अनयोरेवेति निय-
मात् देवपालित इत्यादौ न । “इत्थम्भूतेन कृतमिति च”
पा० । इत्थम्भूतेन कृतमित्यस्मिन्नर्थे यः समासः कृतः
ततःक्तान्तमुत्तरपदमन्तोदात्तम् । सुप्तप्रलपितम् । अत्रकृत-
मिति सामान्यक्रियावाचि । तृतीया कर्मणीत्यस्यापवादः ।
“अनोभावकर्मवचनः” पा० । कारकात् परमनप्रत्ययान्तं
भाववचनं कर्मवचनञ्चान्तोदान्तम् । भावे पयःपानम् ।
कर्मणि राजभोजनाः शालयः । “मन्क्तिन्व्याख्या-
नशयनासनस्थानयाजकादिक्रीताः” पा० । कारकात्
पराण्येतानि तत्पुरुषेऽन्तोदात्तानि । कृत्खरापवादः ।
। मन् रथवर्त्म । क्तिन् पाणिनिकृतिः । करणे ल्युट्
छन्दोव्याख्यानम् । तेन न पूर्व्वेण गतार्थः । राजशयनम्
राजासनम् अश्वस्थानम् एषु आधारे ल्युट् ।
ब्राह्मणयाजकः । याजकादिश्च याजकादिशब्दे वक्ष्यते
[Page1160-a+ 38]
गोक्रीताः । क रकभिन्नात्तु प्रभूतिः सङ्गतिः इत्यादौ तादौ
नितीति स्वरः । “सप्तम्याः पुण्यम्” पा० । अन्तो-
दात्तम् । अध्ययनपुण्यम् । तृतीयातत्पुरुषे तु वेद-
पुण्यमित्यादौ न । “ऊनार्थकलहं तृतीयायाः” पा० ।
तृतीयायाः परावेतौ अन्तीदात्तौ तत्पुरुषे । माषोनम्
माषविकलम् । वाक्कलहः । तृतीयापूर्वपदप्रकृतिस्वरापवादः ।
अर्थेति स्वरूपग्रहणं तेन धान्यार्थ इत्यत्रापि अर्थशब्दस्य
तथात्वम् । ऊनशब्देन तदर्थग्रहणमिति केचित् । “मिश्र-
ञ्चानुपसर्गमसन्धौ” पा० । तृतीयायाः परम् अनुपसर्गं
मिश्रं प्राग्वत् । तिलमिश्रम् सर्पिर्मिश्रम् । मिश्रग्रहणे-
ऽन्यत्र सोपसर्गस्य ग्रहणमिति अनुपसर्ग विशेषणात् ज्ञापि-
तम् । सन्धौ तु ब्राह्मणमिश्रो राजा इत्यादौ न, ब्राह्मणैः
सह ऐकार्थ्यमापन्न इत्यर्थः । “नञोगुणप्रतिषेधे सम्पाद्य-
र्हहितालमर्थास्तद्धिताः” पा० । सम्पाद्याद्यर्थतद्धितान्ता-
गुणनिषेधार्थकनञः परेऽन्तोदात्ताः । न कर्णवेष्टनाभ्यां स-
म्पादितं मुखं भवति अकार्णवेष्टनिकम् । न च्छेद-
मर्हति अच्छेदिकः । न वत्स्वेभ्योहितः अबत्सीयः ।
न सन्तापाय प्रभवति असन्तापीयः । “ययतोश्चातदर्थे”
पा० । तदर्थार्थभिन्नौ ययतौ यौ तद्धितौ तदन्तस्योत्तरपदस्थस्य
गुणनिषेधार्थात् नञः परस्यान्त उदात्तः । पाशानां समूहः
पाश्या न पाश्या अपाश्या । अदन्त्यम् । तदर्थार्थान्ते तु
अपाद्यमित्यादौ न । यतः तानुबन्धस्य ग्रहणात् इतरानु-
बन्धस्य यस्य अवामदेव्यमित्यादौ न । अत्र वामदेव ड्ड्य-
ड्ड्याविति ड्यत् ड्य वा । “अच्कावशक्तौ” पा० । अजन्तं
कान्तञ्च नञः परमन्तोदात्तमसामर्थ्येगम्ये । अपचः पक्तुं
न शक्तः । अलिखः । सामर्थ्येतु अपचोदीक्षित इत्याद्रौ
न । दीक्षितस्य न पाकासामर्थ्यं किन्तु निषेधादपचत्वम् ।
“आक्रोशे च” पा० । नञः परावच्कान्तावन्तोदात्तौ
क्षेपे । अपचोजाल्मःपक्तुं न शक्नोतीत्येवमाक्षिप्यते । अ-
क्षिपः । “संज्ञायाम्” पा० । नजः परमन्तोदात्तं संज्ञा-
याम् क्षेपे । अदेवदत्तः “कृत्योकेष्णुच्चार्वादयश्च” पा० ।
नञः परे एतेऽन्तोदात्ताः स्युः । कृत्य अकर्त्तव्यः । उक
अनागामुकः । इष्णुच् अनलङ्करिष्णुः । खिष्णुचोऽपि ।
अनाढ्यम्भविष्णुः । अचारुः । चार्वायदश्च चारु साधु
यौधकि अनङ्गमेजय वदान्य अकस्मात् (वर्त्तमानवर्द्धमान-
त्वरमाणध्रियमानह्रियमाणरोचमानशोभमानाःसंज्ञायाम्)
(विकारसदृशे व्यस्तसमस्ते) गृहपति गृहपतिक (राजाह्नो-
श्छन्दसि) अराजा अनहः । भाषायां तु अव्ययस्वरः । “विभाषा
[Page1160-b+ 38]
तृन्नन्नतीक्ष्ण शुचिषु” पा० । तृन् अकर्त्ता । अनन्नम् । अती-
क्ष्णम् अशुचिः । पक्षे अव्ययस्वरः । “बहुव्रीहाविदमेत-
त्तद्भ्यः प्रथमपूरणयोः क्रियागणने” पा० । एभ्य एतयोरन्त
उदात्तः बहुव्रीहौ । इदं प्रथमं यस्य इदं प्रथमः ।
एवम् एतद्द्वितीयं तत्पञ्चमम । द्रव्यगणने तु अयं
प्रथमः प्रधानं येषां ते इदंप्रथमा इत्यादौ न ।
बहुव्रीहावित्यधिकारः । “संख्यायाः स्तनः” पा० । द्विस्तना
चतुःस्तना । “विभाषा छन्दसि” पा० । “द्विस्तनां करोति
वामदेव्यः” । पक्षे न “संज्ञायां मित्राजिनयोः” पा० ।
देवमित्रः कृष्णाजिनम् । असंज्ञायां प्रियमित्रः इत्यादौ
न । “ऋषिप्रतिषेधोमित्रे” वार्त्ति० । विश्वामित्र ऋषिः
अत्र न । “व्यवायिनोऽन्तरम्” पा० । व्यवधायकात् पर
मन्तरमन्तोदात्तम् । वस्त्रान्तरः । “मुखं स्वाङ्गम्” पा० ।
गौरमुखः । अस्वाङ्गे तु दीर्घमुखा शाला इत्यादौ न ।
“नाव्ययदिक्छब्दगोमहत्स्थूलमुष्टिपृथुवत्सेभ्यः” पा० ।
एभ्यः परं मुखंनान्तोदात्तम् तेन पूर्वपदप्रकृतिस्वरः ।
उच्चैर्मुखः । प्राङ्मुस्वः गोमुखः । गोमष्टिवत्सपूर्वपदस्यो-
पमानलक्षणोऽपि विकल्पोबाध्यते पुरस्तादपवादन्यायात् ।
“निष्ठोपमानादन्यतरस्याम्” पा० । निष्ठान्तादुपमावाचिनश्च परं
स्वाङ्गं मुखं वान्तोदात्तम् । प्रक्षालितमुखः पक्षे निष्ठोपसर्गेति
पूर्वपदान्तीदात्तत्वम् । पूर्वपदप्रकृतिस्वरत्वेन गतिस्वरोऽपि
भवति । सिंहमुखः । पक्षे पूर्वपदप्रकृतिस्वरः । “जातिका-
लसुखादिभ्योऽनाच्छादनात् क्तोऽकृतमितप्रतिपन्नाः” पा० ।
सारङ्गजग्धः मासभूतः सुखभूतः । सुख दुःख तृप्त कृच्छ्र अस्त्र
आस्त्र अलीक प्रतीप करुण सोद इत्येतानि सुखादीनि ।
आच्छादनात्तु वस्त्रच्छन्न इत्यादौ न । कुण्डकृतः कुण्डमितः
कुण्डप्रतिपन्न इत्यादौ च न । वा जाते” पा० । एभ्यो
जातिशब्दोऽन्तोदात्तः । दन्तजातः मासजातः । पक्षे
पूर्व्वपदप्रकृतिस्वरः “नञ् सुभ्याम्” पा० । आभ्यां
परमन्तोदात्तं वहुव्रीहौ । अव्रीहिः सुमाषः । “कपि-
पूर्वम्” पा० । नञ् सुभ्यां परमुत्तरपदस्य पूर्व्वमुदात्तं
कपि परे । अब्रह्मबन्धुकः । सुकुमारीकः । “ह्रस्वान्ते
अन्त्यात्पूर्वम्” पा० । ह्रस्वान्ते उत्तरपदे समासे अन्त्यात्
पूर्व्वपदमुदात्तं नञ्सुभ्यां बहुव्रीहौ । अव्रीहिकः सुमा-
षकः । “बहोर्नञ्वदुत्तरपदभूम्नि” पा० । उत्तरपदार्थे बहु-
त्ववाचिनोबहोः परस्य पदस्य नञः परस्येव स्वरःस्यात् ।
बहुब्रीहिकः बहुमित्रः । अबहुत्वे तु बहुषु मानोऽस्य बहु
मान इत्यादौ न । “न गुणादयोऽवयवाः” पा० । अवयर्व-
[Page1161-a+ 38]
वाचिवो बहोः परे गुणादयोनान्तोदात्ताः ब० व्री० । बहु-
गुणा रज्जुः । बह्वक्षरं पदम् । गुणादयश्च गुण अक्षर अ-
ध्याय सूक्त छन्दः मान । गुणादिराकृतिगणः । अनवयवे
तु अध्ययनश्रुतसदाचारादिगुणपरत्वे बहुगुणोद्विज इत्यादौ
न । “उपसर्गात् स्वाङ्गं घ्रुवमपर्शु” पा० । प्रपृष्ठः । अ-
ध्र वे तु उद्बाहुरित्यादौ विपर्शुरित्यादौ च न । “वनं
समासे” पा० । समासमात्रे उपसर्गात् परं वनमन्तोदात्तं
स्यात् । प्रवणम् । “अन्तः” पा० । अन्तर् शब्दात् परं
वनमन्तोदात्तम् समासमात्रे । अन्तर्वणोदेशः । “अन्तश्च” पा० ।
उपसर्गादन्तशब्दोऽन्तोदात्तः । पर्य्यन्तः समन्तः । “न नि-
विभ्याम्” पा० । न्यन्तः व्यन्त इत्यादौ न । पूर्व्वपदप्रकृतिस्वरे
यणि च कृते उदात्तस्वरितयोर्यण इति स्वरितः । “परे-
रभितोभावि मण्डलम्” पा० । परेः परम् अभितौभ-
यतो भावि कूलादि, मण्डलं चान्तोदात्तम् । परिकूलम्
परिमण्डलम् । “प्रादस्वाङ्गं संज्ञायाम्” पा० । प्रगृ-
हम् । स्वाङ्गे तु प्रपदमित्यादौ न “निरुदकादीनि च” पा० ।
निरुदक निरुपल निर्म्मक्षिक निर्म्मशक निष्कालक निष्-
कालिक निष्येष दुस्तरीप निस्तरीक निरजिन उदजिन
उपाआजिन (परेर्हस्तपादकेशकर्षाः) निरुदकादिराकृति-
गणः । एतानि अन्तोदात्तानि । निरुदकम् । “अभेर्मुखम्”
पा० । अबहुव्रीह्यर्थमध्रुवार्थमस्वाङ्गार्थमारम्भः । अभि-
मुखा शाला । “अपाच्च” पा० । अपमुखम् अत्रापि पूर्व्वव-
दारम्भः । अपमुखा शाला “स्फिगपूतवीणाञ्जोऽध्वकुक्षि-
सीरनासनाम च” पा० । अपादिमान्यन्तोदात्तानि । अप-
स्फिगम् अपपूतम् । अपाञ्जः । अपाध्वा समासान्तविधेर-
नित्यत्वात् नेह समा० । अपकुक्षि । अपसीरम् अपहलम् ।
अपनाम । स्फिगादिग्रहणमबहुब्रीह्यर्थम् अध्रुवार्थमस्वा-
ङार्थञ्च । “अधेरुपरिस्थम्” पा० । अध्यरूढोदन्तोऽधिदन्तः
दन्तस्योपरिजातोदन्त इत्यर्थः । अनुपरिस्थे अधिकरण-
मित्यादौ न । “अनोरप्रधानकनीयसी” पा० । अनोः
परमप्रधानवाचि कनीयश्चान्तोदात्तम् । अनुगतोज्येष्ठम्
अनुज्योष्टैत्यादि । अत्र पूर्व्वपदार्थप्राधान्यात् ज्येष्ठशब्द-
स्याप्रधानत्वम् । अनुगतः कनीयान् प्रा० स० । अनु-
कनीयान् । अत्र उत्तरपदार्थप्राघान्यम् । प्राधान्यार्थमेव
कनीयसः पृथग्ग्रहणम् । “पुरुषश्चान्वादिष्टः” पा० । अनोः
परः अन्वादिष्टवाची पुरुषः अन्तोदात्तः । अन्वादिष्टः
पुरुषः प्रा० स० । अनुपुरुषः । “अतेरकृत्पदे” पा० ।
अतेः परमकृदन्तं पदं पदशब्दश्चान्तोदात्तः । अत्यङ्कुशो-
[Page1161-b+ 38]
नागः । अतिपदा गायत्री । कृत्पदे तु अतिचार
इत्यादौ न । “अतेर्धातुलोप इति वाच्यम्” वार्त्ति० ।
“प्रादिभ्योधातुजस्य वा चोत्तरपदलोप इति अत्यादयः
क्रान्त्याद्यर्थे द्वितीयययेति यत्र धातुलोपस्तत्रेवायं
स्वरः । तेन शोभनोगार्ग्यः प्रा० स० । अतिगार्ग्यः अत्र
न । अतिक्रान्तः कारुकम् । आतिकारुक इत्यत्रापि
स्यात् कारुकशब्दस्य कृदन्तत्वेऽपि धातुलोपएव कृदन्त निय
मनात् अतिकार इत्यादौ तु थातुलोपभावान्नेति भेदः ।
“नेरनिधाने” पा० । निधानमप्रकाशः तद्भिन्ने प्रकाशार्थे
नेरुत्तरपदमन्तोदात्तम् । निमूलम् न्यक्षम् । निधाने तु
निहितो दण्डः निदण्ड इत्यादौ अप्रकाशितः गुप्तो-
दण्ड इत्यर्थके न । “प्रतेरंश्वादयस्तत्पुरुषे” पा० । प्रति-
गतोऽंशुः प्रत्यंशुः प्रतिजनः प्रतिराजा समासान्तविधे-
नित्यत्वान्न टच् । बह्वब्रीहौ तु न । अंश्वादयश्च ३७ पृ०
दर्शिताः । “उपाद्द्व्यजजिनमगौरादयः” पा० ।
उपात् परं द्व्यच्कमजिनञ्चान्तोदात्तम् न तु गौरा-
दयः । ते च गौर तैष तैल लेट लोट जिह्वा कृष्णा
कन्या गुध कल्प पाद । उपदेवः उपेन्द्रः उपाजिनम् ।
गौरादौ उपगौर इत्यादौ न । “सोरवक्षेपणे” पा० ।
आक्षेपे गम्ये सोःपरमन्तोदात्तम् । सुप्रत्यवसितः सुर-
त्रपूजार्थः वाक्यार्थस्तु निन्दा असूयथा तथाऽभिधा-
नात् । “विभाषोत्पुच्छे” पा० । उत्पुच्छे शब्दे
वान्तोदान्तः । उत्क्रान्तः पुच्छात्, पुच्छसुदस्यति उत्-
पुच्छयतेर्वा एरच् । उभयस्याप्यत्र ग्रहणम् । उत्पुच्छः ।
“द्वित्रिभ्यां पद्दन्मूर्द्धसु बहुब्रीहौ” पा० । आभ्यां
परेष्वेषु अन्तोदात्तो वा बहुब्रीहौ । द्विपाद् त्रिपाद् ।
त्रिमूर्द्धा । ममासान्तविधेरनित्यत्वज्ञापकमिदम् । तत्पुरुषे तु
द्वयोर्मूर्द्धा द्विमूर्द्धेत्यादौ न । “सक्थञ्चाक्रान्तात्” पा० ।
कृतसमासान्तसक्थस्य अक्रान्तात् परस्य वान्तोदात्तः ।
गौरसक्थः श्लक्ष्णसक्थः । क्रान्तात्तु चक्रसक्थ इत्यादौ
न किन्तु षच्समासान्तस्य चित्त्वात् नित्यमन्तोदात्तता । “प-
रादिश्छन्दसि बहुलम्” पा० । वेदे उत्तरपदस्थस्य शब्दस्यादि
रुदात्तो बहुलम् । “अञ्जिसक्थमालमेत” बहुलग्रहणात्
“परादिश्च परान्तश्च पूर्व्वान्तश्चापि दृश्यते । पूर्व्वादयश्च
दृश्यन्ते व्यतयो बहुलं ततः” वार्त्ति० । इति समासस्वराः ।
एवमुदात्ते विहिते क्वचित्तस्य निघातेनानुदात्तता स्यात्
तच्च निघातशब्दे सापवादं वक्ष्यते ।
“निहन्त्यरीनेकपदे यौदात्तः स्वरानिव” माघः । “अवि-
[Page1162-a+ 38]
कत्थनः क्षमावानतिगम्भीरो महासत्वः । स्थेयान् निगूढ-
मानो धीरोदात्तो दृढव्रतः कथितः” सा० द० २ उक्ते
(पूर्बपदलोपेन) नायकभेदे । भावे क्त । ३ दाने ४ वाद्यभेदे
शब्दर० ५ अलङ्कारभेदे पु० । स च अलङ्कारशब्दे ३९६ पृष्ठे
दर्शितः । कर्त्तरि क्त ६ महति ७ समर्थे ८ दातरि च त्रि० ।
<LEND>
