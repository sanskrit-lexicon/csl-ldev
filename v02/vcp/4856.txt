<L>4856<pc>0428,a<k1>अवधूतगीत<k2>अवधूतगीत
अवधूतगीत¦ न० ३ त० । भागवते ११ स्क० भगवदुद्धवसंवादे
यदुनृपं प्रति कस्यचिदवधूतस्य उपदेशभेदे । यथा “अत्रा-
प्युदाहरन्तीममितिहासं पुरातनम् । अवधूतस्य संवादं
यदोरमिततेजसः । अवधूतं द्विजं कञ्चिच्चरन्तमकुतोभयम् ।
कविं निरीक्ष्य तरुणं यदुः पप्रच्छ षर्मवत् । कुतो
बुद्धिरियं ब्रह्मन्नकर्त्तुः सुविशारदा । यामासाद्य भवाल्लोँकं
विद्वांश्चरति बालवत् । प्रायोधर्मार्थकामेषु विवित्सायाञ्च
मानवाः । हेतुनैव समीहन्ते आयुषा यशसा श्रिया । त्वन्तु
कल्यः कविर्दक्षः सुभगोमितभाषणः । न कर्त्ता नेहसे कर्त्तुं
जडोन्मत्तपिशाचवत् । जनेषु दह्यमानेषु कामलोभद-
वाग्निना । न तप्यसेऽग्निना युक्तो गङ्गाम्भःस्थैव द्विपः ।
त्वं नः संपृच्छतां ब्रह्मन्! आत्मन्यानन्दकारणम् । ब्रूहि
स्पर्शविहीनस्य भवतः केवलात्मनः” इति यदुनृपेण
तल्लक्षणमुक्तम् । एवं यदुना प्रष्टःस यदाह तदेव अवधूतगीतम् ।
तेन च “सन्ति मे बहवोराजन्! गुरवोबुद्ध्युपाश्रिताः ।
यतो बुद्धिमुपादाय सुस्थोऽटामीह तान् शृणु । पृथिवी
वायुराकाशमापोऽग्निश्चन्द्रमा रविः । कपोतोऽजगरः सिन्धुः
पतगोमधुकृद्गजः । मधुहाहरिणो मीनः पिङ्गला कुर-
रोऽर्भकः । कमारी शरकृत् सर्प ऊर्ण्णनाभः सुपेशकृत् ।
[Page0428-b+ 38]
ततो मे गुरवो राजन्! चतुर्विंशतिराश्रिताः । शिक्षावृत्ति
भिरेतेषामन्वशिक्षमनुक्रमात्” इत्युपक्रम्य क्षित्यादिभ्यश्चतु-
र्विंशतेर्यथा यत् शिक्षितं तद्वर्ण्णितम् तद्विस्तरस्तु ९
नवमाध्यायसमाप्तिपर्य्यन्ते तत्रैवानुसन्धेयः ।
<LEND>
