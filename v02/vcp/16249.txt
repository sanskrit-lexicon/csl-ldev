<L>16249<pc>2414,a<k1>खगगति<k2>खगगति
खगगति¦ स्त्री० ६ त० । पक्षिणां गमने तद्भेदाश्च भा० क०
४१ अ० दर्शिताः यथा
“शतगेकञ्च पातानां पतितास्मि न संशयः । शतयोजन-
मेकैकं विचित्रं विविधं तथा ॥ उड्डीनमवडीनञ्च
प्रडीनं डीनमेव च । निडीनमथ सण्डीनं तिर्यक्डीन
गतानि च । विडीनं परिडीनञ्च पराडीनं सुडीन-
कम् । अभिडीनः महाडीनं निर्डीनमतिडीनकम् ॥
अवडीनं प्रडीनञ्च संडीनं डीनडीनकम् । संडीनो-
ड्डीनडीनञ्च पुनर्डीनविडीनकम् ॥ सम्पात समु-
[Page2414-b+ 38]
ड्डीनञ्च ततोन्यद्व्यतिरिक्तकम् । गतागतं प्रतिगतं
बहुधा निकुलीनकाः” ॥ विवृतमेतत् नीलकण्ठेन यथा
“पातानां शतमेकं गणयति उङ्डीनमित्यादिना
“उडडीन १ मूर्द्धगमनमवडीन २ मधोगतिः । प्रडीनं ३ सर्वतो
यानं डीनं ४ गमनमात्रकम् । निडीनं ५ शनकैर्यानं संडी-
नं ६ ललितं गतम् । तिर्यग्डीनं गतं प्राहुस्तिरःप्रचरणं
बुधाः । तान्याशाभेदभिन्नानि चत्वारि प्रतिजानते । तानि
(तिर्यग्डीनानि ४) १० । विडम्बितं विडीनं ११ स्यात्परिडी-
नन्तु १२ सर्वतः । पश्चाद्गतः पराडीनं १३ स्वर्गगन्तु सुडीन-
कम् १४ । आभिमुख्येन गमनमभिडीनं १५ प्रचक्षते ।
यानं महाडीन १६ माहुः पवित्रामूर्जितां गतिम् ।
निर्डीनं १७ निश्चलं यानं प्रचण्डमतिडीनकर १८” ।
(विड म्बतं मल्लवदुड्डीयोड्डीयगमनम्) । अवरोहो-
वडीनं १९ स्यात् प्रडीनं २० चित्रमुच्यते । गत्या ललितया
पूर्वमुपक्रम्य समन्ततः । परिक्रम्य प्रपतनं संडीनं २१
डीनडीनकम् २२ । (समततः प्रपतनं, संडीनं परिक्रम्य
प्रपतनं डीनडीनकमित्यन्वयः) संडीनोड्डीनडीनं
स्यात्तदेवोर्द्धप्रकल्पनात् २३ । गतौ गत्यन्तरेद्भेदो भवेड्-
डीनविडीनकम् २४ ॥ क्षणात् संगत्य निष्क्रम्य पक्षसंपात-
२४ मुच्यते । ऊर्द्ध्वावोगतिसंभेदः समुड्डीनं २५ प्रचक्षते ।
संकल्प्य पक्षगमनमुच्यते व्यतिरिक्तकम् २६ । षड्विंशति-
रमी भेदाः पातानामिह दर्शिताः । महाडीनं विहा-
यैषां पातानां त्रिविधा गतिः ७५ । गतन्तत्र यथोद्दिष्ट-
मागतं पुनरागमः । प्रत्यावृत्तिः प्रतिगतिरिति
षट्सप्ततिः ७६ स्मृताः । (गतागतप्रतिगतिभेदाद्गतित्रे-
विध्यम्) । तेषां निपाताः कथ्यन्ते प्रत्येकं पञ्चविं-
शतिः” १०१ । (निकुलीनकाः निपाताः) । २ ग्रहाणां
गतौ च ।
तत्र ग्रहभेदे गतिभेदाः सृ० सि० सकारणम् उक्तायथा
“अदृश्यरूपाः कालस्य मूर्त्तयो भगखाश्रिताः । शीघ्र-
मन्दोच्चपाताख्या ग्रहाणां गतिहेतवः” ॥ तद्वातर-
श्मिभिर्बद्धास्तैः सव्येतरपाणिभिः । प्राक् पश्चादपकृष्यन्ते
यथासन्नं स्वदिड्मुखम् ॥ प्रवहाख्यो मरुत् तांस्तु
स्वोच्चाभिमुखमीरयेत् । पूर्वापरापक्वष्टास्ते गतिं यान्ति
पृथग्विधाम् ॥ ग्रहात् प्राग्भगणार्द्धस्थः प्राङ्मुखं
कर्षति ग्रहम् । उच्चसञ्ज्ञोऽपरार्द्धस्थस्तद्वत् पश्चान्षुखं
ग्रहम् ॥ स्वोच्चापकृष्टा भगणैः प्राङ्मुखं यान्ति यद्-
ग्रहाः । तत् तेषु धनमित्युक्तमृणं पश्चान्मुखेषु तु ॥
[Page2415-a+ 38]
दक्षिणोत्तरतोऽप्येवं पातो राहुः स्वरंहसा । विक्षि-
पत्येष विक्षेपं चन्द्रादीनामपक्रमात् ॥ उत्तराभिमुखं
पातो विक्षिपत्यपरार्द्धगः । ग्रहः प्राग्भगणार्धस्थो
याम्यायामपकर्षति ॥ बुधभार्गवयोः शीघ्रात् तद्वत्
घातो यदा स्थितः । तच्छीघ्राकर्षणात् तौ तु विक्षिप्येते
यथोक्तवत् ॥ महत्त्वान्मण्डलस्यार्कः स्वल्पमेवाष-
कृयते । मण्डलाल्पतया चन्द्रस्ततो बह्वपकृष्यते ॥
भौमादयोऽल्पमूर्त्तित्वाच्छीघ्रमन्दीच्चसञ्ज्ञकैः । दैवतैर-
पकृव्यन्ते सुदूरमतिवेगिताः ॥ अतो धनर्णं सुमहत्
तेषां गतिवशाद्भवेत् । आकृष्यमाणास्तैरेवं व्य म्नि यान्त्य-
निलाहताः ॥ वक्रानुवक्रा कुटिला मन्दा मन्दतरा
समा । तथा शीघ्रतरा शीघ्रा ग्रहाणामष्टधा गतिः ॥
तत्रातिशीघ्रा शीघ्राख्या मन्दा मन्दतरा समा ।
ऋज्वीति पञ्चधा ज्ञेया या वक्रा सानुवक्रगा” सू० सि० ॥
वक्रानुवक्रेत्यादिकं रङ्गनाथेन विवृतं यथा ।
“भौमादिग्रहाणां विरविचन्द्राणामष्टप्रकारा गतिः ।
फलिता । तत्र वक्रेत्यादिसमेत्यन्तं षट्प्रकारा गतिः
शीघ्रतरा शीघ्रेति गतिद्वयम् । तथा समुच्चये । आसां
स्वरूपज्ञानमग्रे स्फुटम् । अथैनामष्टधा गतिं भेद-
द्वयेन क्रोडयति । तत्राष्टविधगतिष्वतिशीघ्रेत्यादिसमे-
त्यन्ता इत्येवं पञ्चधा गतिः । ऋज्वी मार्गी गतिर्ज्ञेया
या गतिः सानुवक्रगानुवक्रगमनेन सह वर्त्तमाना पूर्व-
श्लोकेऽनुवक्रगतेर्वक्रकुटिलमध्याभिधानादुभयथासन्नत्वाच्च व-
क्रानुबक्रा कुटिलेति गतिर्वक्रा ज्ञेया तथा च ग्रहाणां
मार्गी वक्रेति गतिद्वयम्” ॥ शैघ्रमान्द्यादिप्रकारस्तु
तत्रैव दृश्यः विस्तरभयान्नोदाहृतः ।
<LEND>
