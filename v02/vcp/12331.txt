<L>12331<pc>1716,a<k1>कर्त्तृ<k2>कर्त्तृ
कर्त्तृ¦ त्रि० कृ--तृन् तृच् वा । १ क्रियानिष्पादके क्रियोत्-
पादकयत्नयुक्ते तृजन्तयोगकर्मणि न षष्ठीतिभेदः । स च
कारकचक्रप्रयोजत्वात् स्वतन्त्रः यथाह पा० “स्वतन्त्रः
र्कत्ता” । “क्रियायां स्वातन्त्र्येण विवक्षितोऽर्थः । कर्त्ता
स्यात्” सि० कौ० । व्य कृतञ्चैतदस्याभिः सरलायाम् यथा
“स्वतन्त्रैति शप्श्यनादिप्रत्ययसमभिव्याहृतधातूपा-
त्तप्रधानीभूतव्यापाराश्रयत्वमितरव्यापारानधीनव्यापारव-
त्त्वम् वा कर्त्तृत्वं बोध्यम् कर्मबोधकप्रत्ययसमभिव्या-
हारे फलस्यैव प्रधानतया बोधस्वीकर्त्तृमते कर्मादि-
व्यावृत्त्यर्थं शप्श्यनादिसभिव्य हृतेति । णिजन्तस्थले
प्रयोज्यस्य स्वातन्त्र्यवारणाय प्रधानव्यापारेति ।
हरिणा तु स्वातन्त्र्ये विशेषो दर्शितो यथा । “धातृ-
पात्तिक्रिये नित्यं कारके कर्त्तृतेष्यते” इति सामान्यतो-
ऽभिधाय “प्राधान्यतः शक्तिलाभात् प्राग्भावापादना-
दपि । तदधीनप्रवृत्तित्वात् प्रवृत्तानां निवर्त्तनात् ।
अदृष्टत्वात् प्रतिनिधेः प्रविवेके च दर्शनात् । आराद-
[Page1716-b+ 38]
प्युपकारत्वात् स्वातन्त्र्यं कर्त्तुरिष्यते” इति अस्यायमर्थः
इतरव्यापारात् प्रागपि प्राधान्येनात्मशक्तेः कर्त्तृव्यापारस्य
सत्त्वात्, तथाच इतरव्यापारानधीनव्यापारवत्त्वादित्यर्थः
इतरकारकाणाञ्चकर्त्तुः प्रयोज्यत्वात्, न तथा, दात्रादेः कुठा-
रादिवत् कर्त्तुः प्रतिनिध्यसम्भवात् कारकान्तराप्रयोगेऽपि
कर्त्तुः प्रयोगात्, आरात् साक्षाद्धातूपात्तफलजनकव्यापार
वत्त्वाच्च स्वातन्त्र्यं कर्त्तुरिति । कौ० विवक्षितैति कर्मकर-
णादेरपि तत्तद्व्यापारस्य धातुनाभिधाने कर्त्तृत्वमिति द्यो-
तनाय । “उत्पत्तिमात्रे कर्त्तुत्वं सर्वत्रैवास्ति कारके ।
व्यापारभेदापेक्षायां करणत्वादिसम्भवः” इति हरिणा
विवक्षावशात् सर्वेषां कर्त्तृत्वस्वीकारात् । भाष्यकृता तु
“पर्य्याप्तं करणाधिकरणकर्मणामेव कर्त्तृत्वं निदर्शितमपा-
दानादीनां कर्त्तृत्वानिदर्शनाय” इत्युक्तत्वात् करणाधिकरण-
कर्मणामेव विवक्षया कर्त्तृत्वमिति नापादानसंप्रदानयो-
रितिविवेकः” । कारकव्यापारभेदश्च मञ्जूषायां दर्शितः
संक्षिप्य ततोऽस्माभिः शब्दार्थरत्ने दर्शिंतोयथा
“कर्त्तुः कारकान्तरप्रवर्त्तनव्यापारः । करणस्य क्रिया-
जनकाव्याहितव्यापारः । क्रिमाफलेनोद्देश्यक्कव्यापारश्च
कर्म्मणः । कर्त्तृकर्म्मव्यवहितक्रियाधारणव्यापारोऽधि-
करणस्य । प्रेरणानुमत्याटिव्याप्रारः सम्प्रदानस्य, अवधि
भावोपगमव्यापारोऽपादानस्येति । तत्र करणाधार
कर्मकर्त्तॄणां क्रियाजनकत्वं सुव्यक्त तैर्व्विना क्रि-
यानुत्पत्तेः फलरूपक्रियाजनकत्वेन विशिष्टक्रियाजन-
कत्वाच्च कर्म्मणस्तथात्वं घटं स्मरति कटं करोतीव्यादौ
च वुद्धिस्थघटादेरपि पूर्व्वकालत्वेन स्माणादिहेतुत्वा-
त्तथात्वमतएव तेषु कर्त्तृत्वविवक्षया काष्ठं पचति स्थाली
पचति ओदनः पच्यते इत्यादिप्रयोगः । अपादानस्य
अवधिभावोपगमेन हेतुत्वात् सम्प्रदानस्य च दातृबुद्धिस्थ-
तया पूर्व्वकालत्वेन हेतुत्वाच्च कियानिर्ब्धाहकत्वेऽपि न
कर्त्तृत्वविवक्षा अनभिधानात् तदुक्तं भाष्येऽपादानादीनां
कर्त्तृत्वानिदर्शनायेत्यन्तमनुपदं सरलाग्रन्थांशे दर्शितम् ।
स च प्रवृत्तिनिवृत्त्योरुभयोरपि सम्पादकः “प्रवृत्तौ च नि-
वृत्तौ च कारकाणां यईश्वरः । स कर्त्ता नाम विज्ञेयः
कारकाणां प्रयोजकः” इत्युक्तेः । स च पञ्चविषः “क्रिया
सुख्योमवेत् कर्त्ता हेतुकर्ता प्रयोजकः । अनुमन्ता
ग्रहीता च कर्त्ता पञ्चविधः स्मृतः” गोपालभट्टा० अत-
एव मनुना “अनुमन्ता विशसिता नियन्ता क्रयविक्रयी ।
संस्कर्त्ता चोपहर्त्ता च षडेते स्प्रतकाः स्मृताः” इति षण्णां
[Page1717-a+ 38]
धातकर्त्तृत्वमुक्तम् काशीख० “खादकोषतकस्तथेति”
चतुर्थचरणे पाठः । तेन अष्टानांकर्त्तृत्वमुक्तम् । स च प्रका-
रान्तरेण त्रिविधः “त्रिधेव ज्ञायते कर्त्ता विशेषेण क्रियां
प्रति । योगत्वप्रतिषिद्धत्वविशेषणपदान्वयैः” भट्टका० ।
अस्यार्थः क्रियां प्रति प्रकारत्रयेण कर्त्ता विज्ञायते
तस्य विवरणम् “स्वाध्यायोऽध्येतव्यः” इत्यत्र बोग्य-
त्वेन लब्धविद्यस्त्रैवर्णिकः, १ । “अहरहर्दद्याद् दो-
क्षितो न ददाति इत्यत्र प्रतिषिद्धत्वेन दीक्षितेत-
रःपरः २ । “स्वर्गकामो यजेत” इत्यत्र विशेषण-
पदान्वयेन स्वर्गकामः कर्त्ता ज्ञायते ३, । स च प्रकारा-
न्तरेण त्रिविधः सात्त्विकादिभेदात् यथाह गीता “मुक्तसङ्गो
ऽनहंवादी धृत्युत्साहसमन्वितः । सिद्ध्यऽसिद्ध्यो
र्निर्विकारः कर्त्ता सात्विक उच्यते” “रागी कर्मफलप्रे-
प्सुर्लुब्धोहिंसात्मकोऽशुचिः । हर्षशोकान्वितः कर्त्ता
राजसः परिकीर्त्तितः” “अयुक्तः प्राकृतः स्तव्यः शठो-
नैकृतिकोऽलसः । विषादी दीर्घसूत्री च कर्त्ता तामस उ-
च्यते” । कर्त्तृपदञ्च क्रियाश्रये कृत्याश्रगे वा मतभेदेन
रूढं न तु यौगिकमित्येतत् शब्दचि० भट्टमतदर्शम-
प्रस्तावे दर्शितं यथा
<फ्>“अथ क्रियाजन्यत्वाविशेषेऽपि यत्नजन्यत्वाजन्यत्वाभ्यां
घटाङ्क रषोः कृताकृतत्वव्यवहारात्तृजन्तकृघातुव्युत्पन्न-
कतृऐपदस्य कृत्याश्रयत्वबोधकत्वाच्च कृञोयत्रार्थत्वं,
क्रियामात्रार्थत्वे कृञः, क्रियाश्रयः कर्तृपदार्थः स्यात् ।
तथा च कारकमात्रेऽतिप्रसङ्गः एवञ्च कृञो यत्नार्थत्वे-
न चाख्यातविवरणात् तस्यापि यत्नोऽर्थः । तदुच्यते ।
“कृताकृतविभागेन कर्तॄरूपव्यवस्थया । यत्नएव कृतिः
पूर्वा परस्मिन् सैव भावना” सैवाख्यातार्थोभावनेति चेत् ।
वीजेनाङ्कुरः कृतः स्वर्गादिना सुखं कृतं वीजमङ्कुरं
करोतीति यत्नं विनापि व्यवहारात्” “कर्तृपदञ्च न
यौगिकं तथा हि कृञोयत्नार्थत्वे तिङः कृत्यर्थत्वे वा
धातुप्रत्ययार्थयोः कृतिकृञोर्वा परस्परमनन्वयः कृतौ कृति-
जन्यत्वस्य तद्विषयत्वस्य वाऽभावात् कृतिविशिष्टस्य कृति-
निराकाङ्क्षत्वादिति । एवं कृञः क्रियार्थत्वे तृचश्च क्रिया
श्रयवाचकत्वे तयोः परस्परमन्वय एवेति उभयदर्शने क-
र्तृपदं कर्म्मादिपदवद्रूढमेव । रूढिश्च कृत्याश्रये क्रियाश्रये
वेत्यन्यदेतत् तथा च कृताकृतविभागीन च कर्तृरूपव्यव-
स्थया च न कृञो यत्नार्थत्वमिति” किञ्चाख्यातस्य करोतेश्च
न यत्नार्थत्वम् पाकाय यतते पाकं करोतोत्यादौ यत्नद्वयस्य
[Page1717-b+ 38]
यत्नविषयकयत्नस्य वाऽप्रतीतः प्रकृतिप्रत्ययार्थयोश्च सा०
म्येनान्वयानुपपत्तेः पौनरुक्त्यात् एकत्रैव विध्यनुवा-
ददोषाच्च” इत्यादिकम् भट्टमतम् । स्वमते तु कृञः
यत्नार्थत्वमिति भेदः तच्च कृधातुशब्दे दर्शयिष्यते ।
शब्द० प्र० कर्तृपदं यौगिकमिति व्यवस्थाप्य तल्लक्षणमुक्तं यथा
<फ्>“तिङा विकरणाक्तस्य धातोरर्थस्तु यादृशः । स्वार्थ
यादृशि बोध्यस्तत्कर्तृत्वं तदिहोच्यते । सविकरणेन
यद्वातुनोपस्थाप्योयादृशार्थ स्तदुत्तरतिङा स्वोपस्थाप्यया-
दृशार्थोऽनुभावयितुं शक्यस्तद्धातूपस्थाप्यस्य तस्य तदेव
कर्तृत्वं कारकमित्यर्थः । कर्म्मत्वादौ धातुनोपस्थाप्यो-
ऽर्थस्तिङानुभाव्योऽपि न विकरणाक्तेनेति न तत्र प्रस-
ङ्गः । पचति जानातीत्यादौ स्वोपस्थाप्यकृत्याश्रयत्वादौ
घातूपस्थाप्यस्य पाकबुद्ध्यादेरन्वयः पचाद्युत्तरतिङा बोध्य-
तैति पाकस्य यत्नवत्त्वं, ज्ञानस्याश्रयत्वमेवं नश्यतीत्यत्र
नाशस्य प्रतियोगित्वं प्रतिविम्बतैत्यत्र भ्रमात्मनः प्रति-
विम्बस्य प्रकारत्वमेव कर्तृत्वम् । कर्तृशब्दस्तु अवयववृत्तिलभ्ये
कृत्याश्रये यौगिकएव न तु शक्यार्थकः प्रकारान्तरालभ्य-
स्यैव शक्यत्वात् निरूढलक्षणया शक्त्यैव वाश्रयत्वस्य तृचा
प्रत्यायनात् । घटस्य कर्त्तेत्यादौ चानुकूलत्वं षष्ठ्यर्थः फलस्य
प्रायशः कृतिविषयत्वात् घटाद्युपभीगानुकूलकृतिश्च न
घटाद्यनुकूला प्रमाणाभावात् अतोन घटादिभोक्तुस्तत्क
र्तृत्वप्रसङ्गः । क्रियाश्रये कर्तृशब्दोरूढस्तेन रथादेर्गत्या-
दिकर्तृत्वमपि मुख्यमेवेति तु न युक्तम् । क्रिया हि नात्र
स्पन्दश्चेतनस्य पाककर्तृत्वानुपपत्तेः प्रत्युत तण्डुलादेरेव
तथात्वापत्तेः नापि धात्वर्थमात्रम् अतएव, नापि स्पन्द-
नानुकूलव्यापारः चलमानुकूलव्यापारवतः कारकमात्रस्य
चलनकर्तृत्वापत्तेः । अत्तिजुहोतीत्यादावप्यदादेरुत्तरं लु-
प्तस्यैव विकरणस्य प्रतिसन्धाने भोजनकर्तृत्वादेरववगमैति ।
तदप्रतिसन्धानेऽपीति मतेनाह । यगन्तभिन्नधात्वर्थवत्तया
योऽनुभाव्यते । लटा स्वार्थः स धात्वर्थः कर्तृतावा निग-
द्यते । यगन्तभिन्नधातूपस्थाप्ययादृशार्थप्रकारयदर्थधर्म्मि-
कान्वयबोधं प्रति लटः सामर्थ्यं स एवार्थो धातूपस्थाप्य
तदर्थस्य कर्तृत्वम् पच्यत इत्यादौ धातोरर्थवत्तया स्वार्थ-
कर्म्मत्वं लटानुभाव्यमपि न यगन्तभिन्नस्य, पक्ष्यते तण्डुल-
इत्यादौ तु तादृशस्य धातोरर्थवत्तया तिडैव स्वार्थ-
कर्म्मत्वमनुभाव्यते न तद्विशेषेण लटेति तद्व्युदासः । अपा-
दानत्वादिभेदेन षड्विधत्वमिवोक्तानुक्तत्वभेदेन कारकस्य
द्वैविध्यमप्यस्तीति तदनुक्रपा न्यूनत्वमत आह । धात्वर्यस्य
[Page1718-a+ 38]
र्मितया तिङाद्यैरनुभाव्यते । यत्तदुक्तं धर्मतया त्वनुक्तं
कारकं भवेत् । धात्वर्थस्य विशेष्यतया तिङाद्यनुभव्यत्वमेव
कारकस्योक्तत्वं तद्विशेषणतया तदनुभाव्यत्वमेव चानुक्तत्वं
नतु धातुसाकाङ्क्षप्रत्ययस्याभिध्नेयत्वमात्रमुक्तं तण्डुलं
पचति इत्यादावपि कर्म्मत्वादेरुक्तत्वापत्तेः । पचति पच्यत-
इत्यादौ तिङा, पाचकः पच्यमानैत्यादौ च कृता, कर्तृ-
त्वं कर्म्मत्वञ्च धात्वर्थविशेष्यत्वेनानुभाव्यते तथा पचनं
काष्ठं, दानीयो द्विजः, भीमोगजः, शयनं गृहमित्यादौ
यथाक्रमं करणत्वादि व्युत्पत्तिवैचित्र्येण पदार्थैकदेशेऽपि
कर्तृत्वादौ धात्वर्थस्य पाकादेरन्वयात् । सेवितुं साम्प्रतं
विज्ञैर्गुरुः परुषवागपि” “विषवृक्षोऽपि सम्बर्द्ध्व्यस्वयं छेत्तु-
ममाम्प्रतम्” इत्यादौ निपातेन क्वचित् कर्म्मत्वकारकस्योक्त-
त्वम् । धातुभेदेन कर्म्मत्वकारकस्योक्ततायां नियममाह ।
दुहादिभ्यः प्रत्ययेन भुख्यकर्म्मत्वमुच्यते । णिजन्तेभ्यः कर्तृ-
ताख्या तदसत्त्वेऽन्यकर्म्मता । दुहाद्युत्तरप्रत्ययेन मुख्यं
साक्षाद्धात्वर्थतावच्छेदकं यत्कर्मत्वं तदेवोच्यते धात्वर्थ-
विशेष्यत्वेभानुभाव्यते तेन गौः पयो दुह्यते दुग्धा वेत्यत्र
पयःकर्मकमोचनानुकूलव्यापारजन्यमोचनवती गौरित्येवं
बोधः । तत्र मोचनावच्छिन्नव्यापारस्य धातुवाच्यतया
मीचनस्यैव साक्षद्धात्वर्थतावच्छेदकफलत्वात् । वहिप्रभृ-
तेर्गत्यवच्छिन्नव्यापारः । कृषेश्च गत्यवच्छिन्नविकर्षणं वाच्य-
मतः साक्षात् तद्वाच्यतावच्छेदकं गतिमत्त्वमेव फलं न तु
तद्घटकसं योगादि । तथाच ‘भारोभवनं नीयते’
इत्यादौ शाखा ग्रामं कृष्यतेऽइत्यादौ च यथाक्रमं भवन-
कर्मकगत्यनुकूलव्यापारजन्यगतिमान् भारः, ग्रामकर्मक-
गत्यवच्छिन्नविकर्षणकर्म्मताश्रयः शाखेत्याकारकबोधयोरुत्-
पत्त्यैव मम्पत्तौ दुहादेर्गौणकर्मत्वं, नीवहादेः प्रधान-
त्वमित्याद्युक्तिभेदेन विघिद्वयं शाब्दिकानामनादेयम् ।
णिजन्तोत्तरं कर्म्मतावाचिप्रत्ययस्थले तु मूलधातोः कर्तृ-
तायाङ्कर्मतातिदेशसम्भवे तादृशमेव कर्मत्वं घात्वर्थस्य विशे
ष्यतया तिङाद्यैर्बोध्यते यथा चैत्रोग्रामं गम्यते गमितो-
वेत्यादौ ग्रामकर्मकव्यापारजन्यगमनस्य कर्त्ता चैत्र-
इत्यादि । यत्र तु न तदतिदेशस्तत्र मूलधातोः कर्मत्व-
मेव तदर्थविशेष्यतया तैरुच्यते यथा ‘ओदनः पाच्यते
खाद्यते वा भृत्येन भर्त्त्रांइत्यादौ तत्र भर्तृकर्तृकव्यापा-
जन्यस्य मृत्यकर्तृकपाकादेः कर्भतयौदनादिरेव बोध्यते
‘मैत्रेण पूगं खाद्यमानश्चैत्रोव्रजतीत्यादौ’ कर्मणि शान-
जादिपत्ययः प्राक् परिचिन्तितः” ।
[Page1718-b+ 38]
न्यायादिमते कृतिमानेव कर्त्तृशब्दवाच्यः इत्यतः कर्त्तृ-
त्वमात्मधर्म्मः । सांख्यमते बुद्धेर्योऽयं कर्तृत्वाभिनिवेशस्त-
दुपरागादकर्त्तुः पुरुषस्यापि तदभिमानः । तदेतत् सां०
प्र० सू० भाष्ययोर्दर्शितम् यथा
“उपरागात् कर्त्तृत्वं चित्सान्निध्याच्चित्सान्निध्यात्” सू० ।
“अत्र यथायोग्यमन्वयः । पुरुषस्य यत् कर्त्तृत्वं तद्बुद्ध्यु-
परागात् । बुद्धेश्च या चित्ता सा पुरुषसान्निध्यात् । एतदु-
भयमवास्तवमित्यर्थः । यथाग्न्ययसोः परस्परं सं-
योगविशेषात् परस्परधर्मव्यवहार औपाधिको यथा
वा जलसूर्ययोः संयोगात् परस्परधर्मारोपस्तथैव बुद्धिपु-
षयोरिति भावः” भा० ।
पुरुषस्य यथाऽकर्त्तृता तथा सां० कौ० व्यवस्थापितं यथा
“तस्माच्च विपर्यासात्सिद्धं साक्षित्वमस्य पुरुषस्य । कैवल्यं
माध्यस्थ्यं दृष्टृत्वमकर्तृभावश्च” का० । “तस्माच्चेति चः पुरुषस्य
बहुत्वेन सह धर्म्मान्तराणि समुच्चिनीति विपर्यासाद-
स्मादित्युक्तौ त्रैगुण्यविपर्ययादित्यनन्तरोक्तं सम्बध्येत अत-
स्तन्निरासाय तस्मादित्युक्तम् अनन्तरोक्तं हि सन्निधाना-
दिदमोविषयो विप्रकृष्टञ्च तद इति विप्रकृष्टं त्रिगुणमवि-
वेकोत्यादि सम्बध्यते । तस्मात् त्रिगुणादेः यो विपर्य्यामः
स पुरुषस्यात्रिगुणत्वं विवेकित्वमविषयत्वमसाधारणत्वं
चेतनत्वमप्रसवधर्मित्वञ्च । तत्र चतनत्वन अविषयत्वेन च
साक्षित्वद्रष्टृत्वे दर्शिते चेतनोहि द्रष्टा भवति नाचतनः
साक्षी च दर्शितविषयोभवति यस्मै प्रदर्श्यते विषयः स
साक्षी यथा हि लोके अर्थिप्रत्यर्थिनौ विवादविषयं साक्षिणे
दर्शयतः एवं प्रकृतिरपि स्वरचितं विषयं पुरुषाय दर्श-
यतीति पुरुषः साक्षी । न चचितनोविषयो वा शक्योविषयं
दर्शयितुमिति चैतन्यादविषयत्वाच्च भवति साक्षी अतएव
द्रष्टापि भवति अत्रैगुण्याच्चास्य कैवल्यम् आत्यलिको दुःख
त्रयाभावः कैवल्यं तच्च तस्य स्वाभाविकादेवात्रैगुण्यात्सुख-
दुःखमोहरहितत्वात्सिद्धम् । अतएवात्रैगुण्यान्माध्यस्थ्यं
सुखी हि सुखेन तृप्यन्, दुःखी हि दुःखं द्विषन्न मध्यस्थो-
भवति तदुभयरहितस्तु मध्यस्थैत्युदासीन इति चाख्या-
यते । विवेकित्वादप्रसवधर्मित्वाच्चाकर्त्तेति सिद्धम् । स्यादेतत्
प्रमाणन कर्त्तव्यमर्थमवगम्य चेतनोऽहं चिकीर्षन् करामीति
कृतिचैतन्ययोः सामानाधिकरण्यमनुभवसिद्धं तदत-
स्मिन्मते नावकल्पते चेतनस्याकर्तृत्व त्कर्तुश्चाचंतन्यादित्यत-
आह” कौ० “तस्मरत्तत्सं योगादचेतनं चेतनावदिव लि-
ङ्गम् । गुणकर्तृत्वे च तथा कर्त्तेव भवत्युदासौनः” का० ।
[Page1719-a+ 38]
“यतश्चैतन्यकर्तृत्वे मिन्नाधिककरणे युक्तितः सिद्धे तस्मा-
द्भ्रान्तिरियमित्यर्यः । लिङ्गं महदादिसूक्ष्मपर्य्यन्तं वक्ष्यति
भ्रान्तिवीजं तत्संयोगस्तन्निदानम् अतिरोहितार्थमन्यत्”
कौ० । तदेतन्मतमुथाप्य मुक्तावल्यां निराकृतं यथा “एतेन
प्रकृतिः कर्त्री पुरुषः षुष्करपलाशवन्निर्लेपः किन्तु चेतनः
कार्य्यकारणयोरभेदात् कार्य्यनाशे कार्य्यरूपतया नाशः
स्यादित्यकारणत्वं तस्य बुद्धिगतचैतन्याभिमानार्थानुपपत्त्या
तद्कल्पनम् । बुद्धिश्च प्रकृतेः प्रथमः परिणामः । सैव मह-
त्तत्त्वमन्तःकरणमप्युच्यते । तत्सत्त्वासत्त्वाभ्यां पुरुषस्य सं-
सारापवर्गौ । तस्या एवेन्द्रियप्रणालिकया परिणतिर्ज्ञानरूपा
घटादिना सम्बन्धः । पुरुषे कर्तृत्वाभिमानो बुद्धौ चैत-
न्याभिमानश्च भेदाग्रहात् । ममेदं कर्त्तंव्यमिति मदंशः
पुरुषोपरागो बुद्धेः स्वच्छतया चेतनप्रतिविम्बादतात्त्विको
दर्पणस्येव मुखोपरागः । इदमिति विषयोपराग इन्द्रि-
यप्रणालिकया परिणतिभेदस्तात्त्विको निश्वासाभिहतदर्प-
णस्येव मलिनिमा । कर्त्तव्यमिति व्यापारावेशः । ते-
नांशत्रयवती बुद्धिस्तत्परिणामेन ज्ञानेन पुरुषस्यातात्त्विकः
सम्बन्धोदर्पणमलिनिम्नेव मुखस्योपलब्धिरुच्यते । ज्ञानादि-
वत् सुखदुःस्वेच्छाद्वेषप्रयत्नधर्म्माधर्म्मा अपि बुद्धेरेव कृ-
तिसामानाधिकरण्येन प्रतीतेः । न च बुद्धिश्चेतना परि-
णामित्वादिति सांख्यमतमपास्तम् कृत्यदृष्टभोगानामिव
चैतन्यस्यापि सामानाधिकरण्यप्रतीतेस्तद्भिन्ने मानाभावा-
च्चेतनोऽहं करोमोति प्रतीतेः । बुद्धेः परिणामित्वाच्चैतन्यांशे
भ्रम इति चेत् कृत्यंशे किं नेष्यते । अन्यथा बुद्धेर्नित्यत्वे
तत्पूब्बमसंसारापत्तिः । अचेतनायाः प्रकृतेः कार्य्यत्वात्
बुद्धेरचैतन्यं कार्य्यकारणयोस्तादात्म्यादिति चेन्न असि-
द्धेः कर्त्तुर्जन्यत्वे मानाभावात् वीतरागजन्मादर्शनाद
नादित्वम् । अमादेर्नाशासम्भवान्नित्यत्वम्” मुक्ता० ।
वेदान्तिमते आविद्यिकजीवस्यैवौपाधिकं कर्त्तृत्वं शा० सू०
भा० व्यवस्थापितम् यथा ।
“कर्त्ता शास्त्रार्थवत्त्वात्” । तद्गुणसारत्वाधिकारेणैवापरो-
ऽपि जीवधर्म्मः प्रपञ्च्यते । कर्त्ता चायं जीवः स्यात् क-
स्मात् शास्त्रार्थवत्त्वात् एवञ्च यजेत जुहुयात् दद्यादि-
त्येवंविधं विधिशास्त्रमथवद्भवति अन्यथा तदनर्थकं
स्यात् । तद्धि कर्त्तुः सतः कर्त्तव्यविशेषमुपदिशति न चा
सति कर्तृत्वे तदुपपद्यते । तथेदमपि शास्त्रमेवमसर्णमद्धे-
वति “एष हि द्रष्टा श्रीता मन्ता बोद्धा कर्त्ता विज्ञानात्मा
पुरुष” इति भा० । “विहारोवदेशात्” सू० । “इतश्च जीषस्य
[Page1719-b+ 38]
कर्तृत्वं यज्जीवप्रक्रियायां सन्ध्ये स्थाने विहारमुपदिशति
“सईयतेऽमृमोयत्रकाममिति” “स्वे शरीरे यथाकामं परि-
वर्त्तते” इति च भा० । “उपादानात्” सू० । “इतश्चास्य
कर्तृत्वंयज्जोवप्रक्रियायामेव करणानामुपादानं सङ्कीर्त्तयति ।
“तदेषां प्राणानां विज्ञानेन विज्ञानमादायेति” ।
“प्राणान् गृहीत्वेति च” भा० । “व्यपदेशाच्च क्रियायां
न चेन्निर्द्देशविपर्य्ययः” सू० । “इतश्च जीवस्व कर्तृ-
त्वंयदस्य लौकिकीषु वैदिकीषु च क्रियासु कर्तृत्वं
व्यपदिश्यते “विज्ञानं यज्ञं तनुते कर्म्माणि तनुतेऽपिचे-
ति” । ननु विज्ञानशब्दो बुद्धौ समधिगतः कथमनेन
जीवस्य कर्तृत्वं सूच्येतेति नेत्युच्यते जीवस्यैवैष-
निर्द्देशो न वुद्धेः न चेज्जीवस्य स्यात् निर्द्देशविपर्य्ययः
स्यात् विज्ञानेनेत्येवं निरदेक्ष्यत् । तथा ह्यन्यत्र बुद्धि-
विववक्षायां विज्ञानशब्दस्य करणविभक्तिनिर्द्देशो दृश्यते
“तदेषां प्राणानां विज्ञानेन विज्ञानमादायेति” । इह
तु “विज्ञानं यज्ञं तनुत” इति कर्तृ समानाधिकरण्य-
निर्द्देशात् बुद्धिव्यतिरिक्तस्यैवात्मनः कर्तृत्वं सूच्यत
इत्यदोषः । अत्राह यदि बुद्धिव्यतिरिक्तो जीवः कर्त्ता
स्यात् स स्वतन्त्रः सन् प्रियं हितं चैवात्मनोनियमेन
सम्पादयेत् न विपरोतं, बिपरीतमपितु सम्पादयन्न, पल-
भ्यते । न च स्वतन्त्रस्यात्मन ईदृशी प्रवृत्तिरनियमेनोपपद्यते
इति अतौत्तरं पठति” भा० । “उपलब्धिवदनियमः” सू० ।
यथायमात्मोपलब्धिं प्रति स्वतन्त्रोऽप्यनियमेनेष्टमनिष्टञ्च
उपलभते एवमनियमेनैवेष्टमनिष्टञ्च सम्पादयिष्यति ।
उपलब्धावप्यस्वातन्त्र्यमुपलब्धिहेतूपादानोपलम्भादिति चेन्न
विषयविकल्पनमात्रप्रयोजनवत्त्वादुपलन्धिहेतूनाम् उप-
लब्धौ त्वनन्यापेक्षत्वमात्मनः चैतन्ययोगात् । अपि-
चार्थक्रियायामपि नात्यन्तमात्मनः स्वातन्त्र्यमस्ति देश-
कालनिमित्तविशेषापेक्षत्वात् । न च सहायापेक्षस्य कर्त्तुः
कर्तृत्वं निवर्त्तते । भवति ह्येधोदकाद्यपेक्षस्यापि पक्तुः
पक्तृत्वम् । सहकारिवैचित्र्याच्चेष्टानिष्टार्थक्रियाया-
मनियमेन प्रवृत्तिरात्मनो न विरुध्यते” मा० । “शक्तिविपर्य्य-
यात्” सू० । “इतश्च बिज्ञानव्यतिरिक्तो जीवः कर्त्ता भवितु
मर्हति । यदि पुनर्विज्ञानशब्दवाच्या बुद्धिरेव कर्त्त्री स्या-
त्ततः शक्तिविपर्य्ययः स्यात् करणशक्तिर्बुद्धेर्हीयेत कर्तृ-
शक्तिश्चापद्येत । सत्याञ्च वुद्धेः कर्तृशक्तौ तस्या एवाहं
प्रत्ययविषयत्वमभ्युपगकव्यम् अहकरणपूर्व्विकाया एव
प्रवृत्तेः सर्व्वत्र दर्शनात् अहं गच्छाम्यहं भुञ्जेऽहं
[Page1720-a+ 38]
पिबाभीति च तस्याश्च कर्तृशक्तियुक्तायाः सर्व्वार्थका-
रिण्याः सर्व्वाथकारि करणमन्यत् कल्पयितव्य शक्तोऽपि
हि सन् कर्त्ता करणमुपादाय क्रियासु प्रवर्त्तमानो दृ-
श्यत इति । ततश्च संज्ञामात्रे विसवादः स्यात् न च
वस्तुभेदः कश्चित् करणव्यतिरिक्तस्य कर्त्रत्वाभ्यवगमात” भा०
“समाध्यभावाक्ष स्र० । “योऽप्ययमौपनिषदात्मप्रतिपत्ति
प्रयोजनः समाधिरुपदिष्टो वेदान्तेपु “आत्मा वा अरेद्र-
ष्टव्यः श्रोतव्यो मन्तव्यो निदिध्यासितव्यः” “सोऽन्वेष्टव्यः
स विजिज्ञोसतव्यः” “ओमित्यवं ध्यायेत आत्मानम्”
इत्येवं लक्षणः सोऽप्यसत्यात्मनः कर्तृत्वेनोपपोड्येत, तस्माद-
प्यस्य कर्तृत्वसिद्धिः” भा० । “यथा च तक्षीनयथा” सू०
“एवं तावत् शास्त्रार्थवत्त्वादिभिर्हेतुभिः कतृ त्वं शारीरस्य
प्रदर्शितं तत्पुनः खाभाविकं वा न्यादुपाधिनिमित्तं वेति
चिन्त्यते । तत्र तैरेव शास्त्वार्थवत्त्वादिभिर्हेतभिः स्वाभा-
विकं कर्तृत्वम् अपवादहत्वभावादित्येवं प्राप्ते व्रूमः ।
न स्वाभाविक कर्तृत्वमात्मनः सम्भवति अतिर्म्मोक्षप्रस-
ङ्गात् । कर्तृत्वस्वभावत्वे ह्यात्मनो न कर्तृत्वान्निर्मोक्षः
सम्भवति अग्नेरिवौष्ण्यात् । न च कर्त्रत्वादनिर्मुक्तस्या-
स्ति पुरुषार्थसिद्धिः कर्तृत्वस्य दुःखखरूपत्वात् । ननु-
स्थितायामपि कर्तृत्वशक्तौ कर्तृत्वकार्य्यपरिहारात्
पुरुषार्थः सेत्स्यति तत्परिहारश्च निमितपरिहारात्
यथाग्नेर्दहनशक्तियु व्य्यापि काष्ठवियोगाद्दहनकार्य्या
भावस्तद्वत् न, निमित्तानामपि शक्तिलक्षणेन सम्ब-
न्धेन सन्वद्धानामत्यन्तपरिहारासम्भवात् । ननु मोक्षसा
धनविधनान्मोक्षः सेत्स्यति न साधनायत्तस्यानित्यत्वात् ।
अपि च नित्यशुषवुद्धमुक्तात्मप्रतिपादनान्मोक्षसिद्धिरभि-
हिता ताद्वगात्मप्रतिपादनञ्च न स्वाभाविके कर्तृत्वेऽवक-
ल्पते । तस्मादुपाधिधर्म्माध्यासेनैवात्मनः कर्तृत्वं न स्वा-
वाविकम् । तथा च श्रुतिः “ध्यायतीव लेलायतीव” इति ।
“आत्मेन्द्रियमनोयुक्तं भोक्तेत्याहुर्मनीषिण” इति चोपाधि
संयुक्तस्यैवात्मनो भोक्तृत्वादिविशेषलाभं दर्शयति । न हि
विवेकिनां परस्मादन्यो जीवोनाम कर्त्ता भोक्ता वा विद्यते
“नान्योऽतोऽस्ति द्रष्टेत्यादि” श्रवणात् । परएव तर्हि
संसारी कर्त्ता भोक्ता च प्रसज्येत परस्मादन्यश्चेच्चितिमान्
युद्ध्यादिसंघातव्यतिरिक्तो न स्यात् न अविद्याप्रत्यु-
पस्थापितत्वात् कर्तृत्वभोक्तृत्वयोः । तथा च शास्त्रं
“यत्र हि द्वैतमिव भवति तदितर इतरं पश्यतीति” अवि-
द्यावस्थायां कर्तृत्वभोक्तृत्वे दर्शयित्वा विद्यावस्थायां ते
[Page1720-b+ 38]
एव कर्तृत्व भोक्तृत्वे निवारयति “यत्र त्वस्य सर्व्वमात्मै
वाभूत्तत् केन कं पश्येदिति” । तथा स्वप्नजागरितयो-
रात्मन उपाधिसम्पर्ककृतं श्रमं श्येनस्येवाकाशे विपरि-
पततः श्रावयित्वा तदभावं सुषुप्ते प्राज्ञेनात्मना सं
परिष्यक्तस्य श्रावयति “तद्वा अस्यैतदाप्तकाममात्मकामम-
कासं रूपं शोकान्तर” मित्यारभ्य “एषास्य परमा गतिरेषास्य
परमा संपत् एषाऽस्य परमोलीक एषोऽस्य परमानन्दः”
इत्युपसंहारात् । तदेतदाहाचार्य्यः “यथा च तक्षोभयथेति” ।
तत्वर्थे चायञ्चः पठितः । नेवं मन्तव्यं स्वाभाविकमे
वात्मनः कर्तृत्वम् अग्नेरिवौष्ण्यमिति । यथा च
लोके तक्षा वास्यादिकरणहस्तः कर्त्ता दुखी भवति स एव
स्वगृहं प्राप्तोविमुक्तवास्यादिकरणः स्वस्थोनिर्वृत्तोनि-
र्व्यापारः सुखी भवति एवमविद्याप्रत्युपस्थापितद्वैत
संयुक्त आत्सा स्वप्नजागरितावस्थयोः कर्त्ता दुखी भवति
स तच्छमापनुत्तये स्वमात्मानं परं प्रविश्य मुक्तकार्य्य-
करणसंघातोऽकर्त्ता सुखो भवति संप्रसादावस्थायां, तथा
मुक्त्यवस्थायामप्यविद्याध्वान्तं विद्याप्रदीपेन विधूयात्मैव
केवलोनिर्वृत्तः सुखा भवति । तक्षदृष्टान्तश्चैतावतांशेन
द्रष्टव्यः तक्षा हि विशिष्टेषु तक्षणादिषु व्यापारेष्वपे-
क्ष्यैव प्रतिनियतानि करणानि वास्यादीनि कर्त्ता भवति
खशरारेण त्वकर्त्ता, एवमयमात्मा सर्व्वव्यापारेष्वपेक्ष्यै
व मनआदीनि करणानि कर्त्ता भवति स्वात्मना खकर्त्तैव-
ति नत्वात्मनस्तक्ष्णैवावयवाः सन्ति र्यहस्तादिभिरिव वास्या
दीनि तक्षा मनआदीनिकरणान्यात्मोपाददीत न्यसेद्वा ।
यत्तूक्तं शास्त्रार्थवत्त्वादिभिर्हेतुभिः स्वाभाविकमात्मनः
कर्तृत्वमिति तत्र विधिशास्त्रं तावद्यथाप्राप्तं कर्तृत्व-
मुपादाय कर्त्तव्यविशेषमुपदिशति स कर्तृत्वमात्मनः
प्रतिपादयति । न च खाभाविकमस्य कर्तृत्वमस्ति ब्र-
ह्मात्मत्वोपदेशादित्यवोचाम । तस्मादविद्याकृतं कर्तृत्व
मुपादाय विधिशास्त्रं प्रवर्त्तिष्यते । कर्त्ता विज्ञानात्मा
पुरुष इत्येवं जातीकमपि शास्नमनुवादरूपत्वाद्यथाप्राप्त-
मेवाविद्याकृतं कतृ त्वमनुवदिष्यति । एतेन विहारोपा-
दाने परिहृते तयोरप्यनुवादरूपत्वात् । सनु सन्ध्ये स्थाने-
सुषुप्तेषु करणेषु “स्वेशरीरे यथाकामं परिवर्त्तते” इति
विहार उपदिश्यमानः केबलस्यात्मनः कर्तृमाव इति,
तथोपादानेऽपि “तदेषां घाणानां विज्ञानेन विज्ञानमादा-
येति” करणेषु कर्म्मकरणविभक्ती श्रूयमाणे केबलस्यैवात्मनः
कर्तृभावं गमयत इति । अत्रोच्यते न तावत् सन्ध्येस्थाने
[Page1721-a+ 38]
ऽत्यन्तमात्मनः करणविरमणमस्ति “सधीः स्वप्नोभूत्वेमं
लोकमतिक्रामतीति” तत्रापि धीसम्बन्धश्रवणात् ।
तथा च स्मरन्ति “इन्द्रियाणामुपरमे मनोऽनुपरतं यदि ।
सेवते विषयानेव तद्विद्यात् स्वप्नदर्शनमिति” । कामाद-
यश्च मनसोवृत्तय इति श्रुतिः ताश्च स्वप्ने दृश्यन्ते तम्मात्-
समना एव स्वप्ने विहरति । विहारोऽपि तत्रत्योवासनामय
एव न पारमार्थिकोऽस्ति । तथा च श्रुतिरिवकारानुबद्वमेव
स्वप्नव्यापारं वर्णयति “उतेव स्त्रीभिः सह मोदमानो
यक्षदुतेवापि भयानि पश्यन्निति” । लौकिकाअपि तथैव
स्वस्वप्नं कथयन्ति (आरुक्षमिव गिरिशृङ्गम्) अद्राक्षमिव वन-
राजिमिति । तथोपादाने यद्यपि करणेषु कर्म्मकरणविभक्ति
निर्देशस्तथापि तत्संयुक्तस्यैवात्मनः कर्तृत्वं द्रष्टव्यं केबले-
कर्तृत्वासम्भवस्य दर्शितत्वात् । भवति च लोकेऽनेकप्रका-
रा विवक्षा (योधायुध्यन्ते) (योधै राजायुध्यते) इति च ।
अपि चास्मिन्नुपादाने करणव्यापारोपरममात्रं विव-
क्ष्यते न स्वाततन्त्य्रं कस्यचित्, अवुद्धिपूर्व्वकस्यापि स्वापे-
करणव्यापारोपरमस्य दृष्टत्वात् । यस्त्वयं व्यपदेशो
दर्शितः “विज्ञानं यज्ञं तनुते” इति स बुद्धेरेव कर्तृत्वं
प्रापयति विज्ञानशब्दस्य तत्र प्रसिद्धत्वात् मनोऽनन्तर
पाठाच्च “तस्य श्रद्धैव शिरः” इति विज्ञानमयस्यात्मनः
श्रद्धाद्यवयवत्वसंकीर्त्तनात् श्रद्धादीनाञ्च वुद्धिधर्म्मत्वप्रसिद्धेः
“विज्ञानं देवाः सर्व्वे ब्रह्मज्येष्ठमुपासते” इति च वाक्य-
शेषात् ज्येष्ठत्वस्य बुद्धौ प्रसिद्धत्वात् “स एष वाचश्चित्त-
स्योत्तरोश्वरक्रमो यद्यज्ञ” इति च श्रुत्यन्तरे यज्ञस्य वाग्बुद्धि-
साध्यत्वावधारणात् । न च बुद्धेः शक्तिविपर्य्ययः
करणानां कर्तृत्वाभ्युपगमे भवति सर्व्वकारकाणामेव
स्वव्यपारेषु कर्तृत्वस्यावश्यंभावित्वात् । उपलब्ध्यपेक्षं
त्वेषां करणत्वं सा चात्मनः । न च तस्यामप्यस्य कर्तृ-
त्वमस्ति नित्यापलब्धिस्वरूपत्वात् । अहङ्कारपूर्व्वकमपि
कर्वृत्वं नोपलब्धुर्भवितुमर्हति अहङ्कारस्याप्युपलभ्य-
त्वात् । न चैवं सति करणान्तरकल्पनाप्रसङ्गः बुद्धेः
करणत्वाभ्युपगमात् । समाध्यभावस्तु शास्त्रार्थवत्त्वेनैव
परिहृतः । यथाप्राप्तमेव कर्तृत्वमुपादाय समाधिविधा-
नात् । तस्मात् कर्तृत्वमप्यात्मन उपाधिनिबन्धनमेवे-
स्थितम्” भा० । “अहङ्कारविमूढात्मा कर्त्ताहमिति मन्यते”
इति गीतया कर्त्तृत्वस्याहङ्काराधीनतयौपाधिकत्वं
सूचितमिति द्रष्टव्यम्” ।
तथा चान्तःकरेणोपहितचैवतन्यमेव जीवः स एव वेदान्ति-
[Page1721-b+ 38]
मतेकत्तति तत्त्वम् । तस्य च ईश्वराधोनयैव कतृत्वं तदपि
“परात्तु तच्छतेः” इत्यादिशा० सूत्रभाष्ययोर्व्यवस्थापितं तच्च
ईश्वरशब्दे दर्शितमिति । स्त्रियां ङीप् कर्त्त्री । “कर्त्तरि कृत्”
कर्तृकरणयोस्तृतीया” “अकर्त्तरि च कारके” “कर्त्तुरी
प्सिततमं कर्म” “कर्त्तुरुपमानादाचारे क्यङ्” शेषात्
कर्त्तरि परस्मैपदम्” पा० “कर्तृकर्मव्यहितामसाक्षाद्धार-
यत् क्रियाम्” हरिः २ तत्प्रयोजके “तत्प्रयोजकोहे-
तुश्च” पा० “अकर्त्तर्य्यृणे” पा० । कर्त्तुर्भावः त्व क-
त्तृत्व न० तल् कर्त्तृता स्त्री कृत्याश्रयत्वे क्रियाश्रयत्वे च ।
तत्र नैयायिकमते आख्यातस्य कृतौ शकिः वैयाक-
करणमते कर्त्तरि शक्तिः “कर्त्तरि कृत्” “लः क-
र्म्मणि भावे चाकर्मकेभ्यः” पा० सूत्राभ्यां तथैव प्र-
तिपादनात् “कर्त्तरि कृत्” इत्यतः कर्त्तृपदस्यैव परसूत्रे
ऽनुवृत्तेः लकारस्यापि तदर्थकतैवेत्याकरे स्थितम् । अघि-
कमाख्यातशब्दे उक्तम् । “न कर्त्तृत्वं न कर्म्माणि लोक-
स्य सृजति प्रभुः” गोता । ३ परमेश्वरे पु० तस्य
सर्वकर्तृत्वात्” “एतेषां पुरुषाणां स कर्त्ता यस्य वैतत्
कर्म स वै वेदितव्यः” इति श्रुतेस्तस्य तथात्वम् यथा च
तस्य सर्वकर्त्तृत्वं तथा ईश्वरशब्दे दर्शितम् । “करणं का-
रणं कर्त्ता विकर्त्ता गहनो गुरुः” विष्णुस० । कृत--तृच् ।
४ छेदके त्रि० स्त्रियां ङीप् “क्रोधहा क्रोधकृत्कर्त्ता” विष्णु स० ।
क्रोधकृतां देत्यानां कर्त्ता भेदकः इत्येकं नामेति” भा० (कात)
५ क्षुद्रखड्गे न० । तस्य कर्त्तनहेतुत्वात् तथात्वम् “चतुर्भुजां
कृशाङ्गीं तु दक्षेण कर्तृखर्परौ” ताराध्यानम् । ६ शस्त्रि-
कायां स्त्री ङीष् । “कर्त्त्रीञ्च खर्परञ्चैव क्रमाद्वामेन
बिभ्रतीम्” ताराध्यादम् । उभयमपि उग्रताराशब्दे
दर्शितम् । (कातारो) ७ कर्त्तर्य्याम् शब्दरत्ना० । अल्पार्थे
क । कर्तृकापि क्षुद्रखड्गे स्त्री “हास्ययुक्तां त्रिने-
त्राञ्च कपालकर्तृकाकराम्” तन्त्रसा० श्यामाध्यानम् ।
किरति विक्षिपति कायम् कॄ--विक्षेपे तृच् । ज्वरादिहे-
तुके ८ दाहादौ । ततोऽस्त्यर्थे मतुप् कर्तृमत् कर्तृयुक्ते
त्रि० स्त्रियां ङीप् । “ह्रस्वनुड्भ्यां मतुप्” पा० अस्य उदा-
त्तत्वम् । कर्तृशब्दे उपपदे दिवाविभेत्यादिना
कृञः टः । कर्तृकर कर्तृकारके तत्प्रयोजके । स्त्रियां
ङीप् । इष्टे ईयसि च तृणोलोपः करिष्ठः करीयान् ।
तृचस्तु न लुक् । डिद्वद्भावे कर्त्तिष्ठः कर्त्तीयानिति भेदः ।
<LEND>
