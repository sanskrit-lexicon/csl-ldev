<L>14389<pc>2141,b<k1>कुविवाह<k2>कुविवाह
कुविवाह¦ पु० । कुगतिस० वर्ण्णभेदेन निन्दनीयविवाहे
मनुना वर्ण्णभेदेन ब्राह्माद्यष्टविवाहेषु निन्द्या-
निन्द्यत्वमुक्तं यथा
<फ्>“चतुर्णामपि वर्णानां प्रेत्य चेह हिताहितान् ।
अष्टाविमान् समासेन स्त्रीविवाहान्निबोधत” मू०
“चतुर्णामिति । चतुर्णामपि वर्णानां व्राह्मणादीनां
परलोके इह लोके च कांश्चित् हितान् कांश्चिदहितान्
इमान् अभिधास्यमानान् अष्ट संक्षेपेण भार्य्याप्राप्तिहेतून्
विवाहान् शृणुत” कुल्लूकभट्टटीका
<फ्>“ब्राह्मो दैवस्तथैवार्षः प्राजापत्यस्तथाऽऽसुरः । गा-
न्धर्वो राक्षसश्वैव पैशाचश्चाष्टमोऽधमः” मू०
“त एते नामतो निर्द्दिश्यन्ते ब्राह्म इति । ब्राह्मराक्ष-
सादिसंज्ञा चेयं शास्त्रादौ संव्यवहारार्था स्तुतिनिन्दाप्र-
दर्शनार्था च । ब्रह्मण इवायं ब्राह्मः रक्षस इवायं राक्षसः
नतु ब्रह्माद्रिदेवताकत्वं विवाहानां सम्भवति । पैशा-
चस्याधमत्वाभिधान निन्दातिशयार्थम्” टी०
<फ्>“यो यस्य धर्म्म्यो वर्णस्य गुणदोषौ च यस्य यौ ।
[Page2142-a+ 38]
तद्वः सर्व्वं प्रवक्ष्यामि प्रसवे च मुणागुणान्” मू०
“य इति । धर्म्मादनोपेतो धर्म्म्यः यो विवाहो यस्य
वर्णस्य धर्म्म्योयस्य विवाहस्य यौ गुणदोषौ इष्टानिष्ट-
फले तत्तद्विवाहोत्पन्नापत्येषु ये गुणागुणास्तत् सर्व्वं
युष्माकं प्रकर्षेणामिधास्यामि । वक्ष्यमाणानुकोर्त्तनमिदं
शित्याणां सुखग्रहणाथम्” टी०
“षडानुपूर्व्व्या विप्रस्य क्षत्त्रस्य चतुरोऽवरान् । विट्-
शूद्रयोस्तु तानेव विद्याद्धर्म्म्यान्न राक्षसान्” मू०
“षडिति । ब्राह्मणस्य ब्राह्मादिक्रमेण षट् । क्षत्रि-
यस्य, अवरानुपरितनानासुरादींश्चतुरः, बिट्शूद्रयोस्तु
तानेव राक्षसवर्जितानासुरगान्धर्व्वपैशाचान् धर्म्मादन-
पेतान् जानीयात्” टी०
<फ्>“चतुरो ब्राह्मणस्याद्यान् प्रशस्तान् कवयो विदुः ।
राक्षसं क्षत्रियस्यैकमासुरं वैश्यशूद्रयोः” मू०
“चतुर इति । ब्राह्मणस्य प्रथमपठितान् ब्राह्मादींश्चतुरः,
क्षत्त्रियस्य राक्षसमेकमेव, वैश्यशूद्रयोरासुरमेतान् श्रे-
ष्ठान् ज्ञातारो जानन्ति । अतएव ब्राह्मणादिष्वासुरा-
दीनां पूर्व्वविहितानामप्यत्रानुपादानं जघन्यत्वज्ञाप-
नार्थं तेन प्रशस्तविवाहासम्भवे जघन्यस्यापि परिग्रह
इति दर्शितम् । एवमुत्तरत्रापि विगर्हितपरित्यागो
बोद्धव्यः” टी०
<फ्>“पञ्चानान्तु त्रयो धर्म्म्या द्वावधर्म्म्यौ स्मृताविह ।
पैशाचश्चासुरश्चैव न कर्त्तव्यौ कदाचन” मू०
“पञ्चानामिति । इह पैशाचप्रतिषेधादुपरितनानां
प्राजापत्यादीनां ग्रहणम् । तेषु मध्ये प्राजापत्यगा-
न्धर्व्वराक्षसास्त्रयो धर्म्मादनपेता । तत्र प्राजापत्यः क्ष-
त्त्रियादीनामप्राप्तो विधीयते व्राह्मणस्य विहितत्वादनू-
द्यते । गान्धर्व्वस्य च चतुर्णामेव प्राप्तत्वादनुवादः ।
राक्षसोऽपि वैश्यशूद्रयोर्व्विधीयते ब्राह्मणस्य क्षत्त्रिय-
वृत्त्यवस्थितस्यापि, आसुरपैशाचौ न कर्त्तव्यौ । कदा-
चनेत्यविशेषाच्चतुर्णामव निषिध्यते । अत्र यं वर्णं प्रति
यस्य विवाहस्य विधिनिषेधौ तस्य तं प्रति विकल्पः सच
विहितासम्भवे बोद्धव्यः” टी०
<फ्>“पृथक् पृथग्वा मिश्रौ वा विवाहौ पूर्व्वचोदितौ ।
गान्धर्व्वो राक्षसश्चैव धर्म्म्यौ क्षत्त्रस्य तौ स्मृतौ” मू०
“पृथिगिति । पृथक्पृथगिति प्राप्तत्वादनूद्यते । मिश्रा-
विति विधीयते । पृथक्पृथक् मिश्रौ वा पूर्व्वविहितौ
गान्धर्वराक्षसौ क्षत्त्रस्य धर्म्म्यौ मन्वादिभिः स्मृतौ ।
[Page2142-b+ 38]
यदा स्त्रीपुंसंयोरन्योन्यानुरागपूर्व्व कसंवादेन परिणेता
युद्धादिना विजित्य तामुद्वहेत्तदा गन्धर्वराक्षसौ मिश्रौ
भवतः” दी०
“कुविवाहैः क्रियालोपैर्वेदानध्ययनेन च । कुलान्य
कुलतां यान्ति ब्राह्मणातिक्रमेण च” मनुः दुर्विवाहा
दथोऽप्यत्र “जायन्ते दुर्विवाहेषु ब्रह्मधर्म्मद्विषः सुताः ।
अनिन्दितैः स्त्रीविवाहैरनिन्द्या भवति प्रजा” मनुः ।
<LEND>
