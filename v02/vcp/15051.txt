<L>15051<pc>2249,a<k1>केशवादित्य<k2>केशवादित्य
केशवादित्य¦ पु० काशीस्थे आदित्यभेदे तत्कथा काशीख०
५१ अ० यथा “अतः परंशृणु मुने! केशवादित्यमुत्तमम् ।
यथा तु केशवं प्राप्य सविता ज्ञानमाप्तवान् । व्योम्नि सञ्चर-
माणेन सप्ताश्वेनादिकेशवः । एकदाऽदर्शि भावेन पूजयन्
स्निग्धमीश्वरम् । कौतुकाद्दिव उत्तीर्य्य हरेरविरुपाविशत् ।
निःशब्दोनिश्चलः सुस्थोमहाश्चर्य्यसमन्वितः । प्रतीक्ष्य
माणोऽवसरं किञ्चित् प्रष्टुमना रविः । हरिं विसर्जि-
तार्घञ्च प्रणनाम कृताञ्जलिः । स्वागतन्ते हरिः प्राह
बहुमानपुरःसरम् । स्वाभ्यासमासयामास भास्वन्तन्नत-
कन्धरम् । अथावसरमालोक्य लोकचक्षुरधोक्षजम् ।
नत्वा विज्ञापयामास कृतानुज्ञो सरारिणा । रविरुवाच ।
अन्तरात्मासि जगतां विश्वम्भर! जमत्पते! । तवापि पूज्यः
कोऽप्यस्ति जगत्पूज्यात्र माधव! । त्वत्तश्चाविर्भवेदेतत्त्वयि
सर्व्वं प्रलीयते । त्वमेव पाता सर्व्वस्य जगतोजगतां
निधे! । इत्याश्चर्य्यं समालोक्य प्राप्तोह्यत्र तवान्तिकम् ।
किमिदं पूज्यते नाथ! भवता भवतापहृत्! । इति श्रुत्वा
हृषीकेशः सहस्रांशोरुदीरितम् । उच्चैर्मात्थ च सप्ताश्वं वार-
यन् करसंज्ञया । विष्णुरुवाच । देवदेवोमहादेवो नील-
कण्ठौमापतिः । एक एव हि पूज्योऽत्र सर्वेषां सर्वकार-
णम् । अत्र त्रिलोचनादन्यं समर्च्चयति मोहधीः ।
सलोचनोऽपि स ज्ञेयो लोचनाभ्यां विवर्जितः । एको-
मृत्युञ्जयः पूज्योजन्ममृत्युजराहरः । मृत्युञ्जयं
किलाभ्यर्च्च्य लोको मृत्युञ्जयोभवेत् । कालकालं स-
माराध्य भृङ्गी कालं जिगाय वै । शिलादिमपि त-
त्याज मृत्युर्मृर्त्युञ्जयार्च्चकम् । विजिग्मे त्रिपुरं यस्तु
हेलयैकेषुमोक्षणात् । तं समभ्यर्च्च्य भूतेशं को न पूज्य
तमोभवेत् । त्रिजगज्जयिनस्त्रातुस्त्र्यक्षस्याराधनं परम् ।
को नाराधयति वृध्न! हरस्य स्मरविद्विषः । यस्याक्षिपक्ष्म
सङ्कोचाज्जगत् सङ्कोचमेत्यदः । विकस्वरं विकाशाच्च कथ
पूज्यतमोन सः । शम्भोर्लिङ्गं समभ्यर्च्य पुरुषार्थचतु-
ष्टयम् । प्राप्नोत्यत्र पुमान् सद्योनात्र कार्य्या विचा-
रणा । समर्च्य शाम्भवं लिङ्गमधिजन्मशतार्ज्जितम् ।
पापपुञ्जं जहात्येव पुमानत्र क्षणाद्ध्रुवम् । किं किं
न सम्भवेदत्र शिवलिङ्गसमर्च्चनात् । पुत्राः कलत्रं
क्षेत्राणि स्वर्गोमोक्षोऽप्यसंशयम् । त्रैलोक्यैश्वर्य्यसम्प-
त्तिर्मया प्राप्ता सहस्रगो! । शिवलिङ्गार्च्चनादेकात् सत्यं
[Page2249-b+ 38]
सत्यं पुनः पुनः । अयमेव परोयोगस्त्विदमेव परं
तपः । इदमेव परं ज्ञानं स्थाणुलिङ्गं यदर्च्यते ।
यैर्लिङ्गं सकृदप्यत्र पूजितं पार्वतीपतेः । कुतोजन्मभयं
तेषां संसारे दुःखभाजने । सर्वं परित्यज्य रवे! तल्लिङ्गं
शरणं गतः । न तं पापानि बाधन्ते महान्त्यपि दि-
वाकर! । लिङ्गार्च्चने भवेच्छुद्धिस्तेषामेवात्र भास्कर! ।
येषां पुनर्भवच्छेदं चिकीर्षति महेश्वरः । न लिङ्गा
राधनात् पुण्यं त्रिषु लीकेषु चापरम् । सर्वतीर्था-
भिषेकः स्याल्लिङ्गस्नानाम्बुसेवनात् । तस्माल्लिङ्गं त्वम-
प्यर्क! समर्च्चय महेशितुः । संप्राप्तुं परमां लक्ष्मीं
महातेजोविजृम्भिणीम् । इति श्रुत्वा हरेर्वाक्य
तदारभ्य सहस्रगुः । विधाय स्फाटिकं लिङ्गं मुनेऽ-
द्यापि समर्च्चयत् । गुरुत्वन तदाकल्प्य विवस्वानादि
केशवम् । तत्रोपतिष्ठतेऽद्यापि उत्तरेणादिकेशवात् ।
अतः स केशवादित्यः काश्यां भक्ततमोनुदः । सम-
र्च्चितः सदा देयान्मनसोवाञ्छितं फलम् । केशवादित्य-
साराध्य वाराणस्यां नरोत्तमः । परमं ज्ञानमाप्नोति
येन निर्वाणभाग्भवेत् । तत्र पादोदके तीर्थे कृतस-
र्वोदकक्रियः । विलोक्य केशवादित्यं मुच्यते सर्व-
पातकैः । अगस्ते! रथसप्तम्यां रविवारो यदाप्यते ।
तत्र पादोदके तीर्थे आदिकेशवसन्निधौ । स्नात्वोष
सि नरोमौनी केशवादित्यपूजनात् । सप्तजन्मार्ज्जि-
तात् पापात् मुक्तो भवति तत्क्षणात् । यद्यज्जन्म
कृतं पापं मया सप्तसु जन्मसु । तन्मे रोगञ्च शोकञ्च
माकरी हन्तु सप्तमी । एतज्जन्मकृतं पापं यच्च ज-
न्मान्तरार्ज्जितम् । मनोवाक्वायजं यच्च ज्ञाताज्ञातञ्च
यत् पुन । इति सप्तविधं पापं स्नानान्मे सप्तसप्तिको
संप्तव्याधिसमायुक्तं हर माकरि! सप्तमि! । एतन्मन्त्र
त्रयं जप्त्वा स्नात्वा पादीदके नरः । केशवादित्यमालोक्य
क्षणान्निष्कल्मषो भवेत् । केशवादित्यमहात्म्यं शृ-
ण्वन् श्रद्धासमन्वितः । नरोन लिप्यते पापैः शिवभक्तिञ्च
विन्दति” ।
<LEND>
