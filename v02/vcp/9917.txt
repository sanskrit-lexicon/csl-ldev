<L>9917<pc>1343,b<k1>उपाकर्म्मन्<k2>उपाकर्म्मन्
उपाकर्म्मन्¦ न० उप + आ + कृ--करणे मनिन् । येन कर्मविशे-
षेण वर्षान्ते पुनर्वेदः पठितुमारभ्यते तादृशे, कर्मभेदे तच्च
“अथातोऽध्यायोपाकरणम्” इत्युपक्रम्य आश्व० सू० दर्शितम्
तत्कालकर्त्तव्यतादि च तत्रैवोक्तः विशेषस्तु नि० सि० उक्तो
यथा “तत्र बह्वृचानां प्रयोगपारिजाते शौनकः । “अथातः
श्रावणे मासे श्रवणर्क्षयुते दिने । श्रावण्यां श्रावण मासि
पञ्चम्यां हस्तसंयुते । दिवसे विदधीतैतदुपाकर्म यथो-
दितम् । स्वध्यायोपाकृतिं कुर्य्यात्तत्रोपासनवह्निना”
अत्र पौर्णमासी उपसंहारन्यायेन यजुर्वेदपरेति हेमाद्रिः ।
अत्र हस्तयुक्ता पञ्चम्युक्ता कारिकयाऽपि “तन्मासे हस्त-
युक्तायां पञ्चम्यां वा तदिष्यते” इति । केवलपञ्चम्यां
हस्तयुतेऽन्यस्मिन् वा दिन इति तु हेमाद्रिः । उपासन-
वह्निनेति तु “कर्मद्वयमिदं केचिल्लौकिकाग्नौ प्रकुर्वते”
इति कारिकोक्तलौकिकाग्निना विकल्प्यते । तत्र “अध्याप्यै
रन्वारब्धः” इति सूत्रात् सशिष्यत्वेन तदधिकारित्वात्
नाचार्य्याग्नौ “नान्यस्याग्नावन्योजुयादिति” निषेधाल्लौकिक
एव । तदभावे स्मार्त्त इति निगर्वः । यद्यपि दीपिकायाम् ।
“वेदोपाकृतिरोषधिप्रजनने पक्षे सिते श्रावणे” इति शुक्ल-
पक्षोऽपि सर्वेषां मुख्यकालत्वेनोक्तः । वक्ष्यमाणगार्ग्य-
वचनेन छन्दोगान् प्रति विहितस्य तस्याविसोधिता
सर्वान् प्रति निवृत्तिश्च । तथापि श्रावणमाससंबन्धस्य सत्रो-
क्तत्वात कृष्णपक्षेऽपि कार्य्यमिति वृद्धाः । तथा च आश्व०
[Page1344-a+ 38]
सूत्राणि “अथातोऽध्यायोपाकरणम्” “ओषधीनां प्रादु-
र्भावे” “श्रवणेन श्रावणस्य पञ्चम्यां हस्तेन वा” ।
अत्र श्रवणोमुख्योऽन्यो गौणः । तस्याहर्द्वययोगे
हेमाद्रौ व्यासः । “धनिष्ठासंयुतं कर्य्याच्छ्रावणं कर्म यद्भ-
येत् । तत्कर्भ सकलं ज्ञेयमुपाकरणसंज्ञितम् । श्रवणेन
तु यत् कर्म्म ह्युत्तराषाढसंयुतम् । संवत्सरकृतोध्याय-
स्तत्क्षणादेव नश्यतीति” । प्रयोगपारिजाते गार्ग्योऽपि ।
“उदयव्यापिनी त्वेव विष्ण्वर्क्षे घटिकाद्वयम् । तत्कर्म
सकलं ज्ञेयं तस्य पुण्यमनन्तकमिति” पूर्वेद्युरुत्तारा-
षाढायोगे, परेद्युः श्रवणाभावे घटिकाद्वयन्यूने वा
पञ्चम्यादौ कार्यम् । न तु पूर्वविद्धायां सङ्गवेऽपि,
अपवादाभावात् । किञ्च परेद्युः सङ्गवास्पर्शे निषिद्ध
पूर्वग्रहणे किं मानम् । सङ्गववाक्यं श्रवणवाक्यं वेति
चेत् तर्हि व्रीहिवाक्यादश्वशफवाक्याच्च माषमिश्राणाम-
प्युपादानं स्यादिति महत्पाण्डत्यम् । एतेन पर्वाप्यौ
दयिकं व्याख्यातम् निषेधप्रवेशस्योभयत्र साम्यात् ।
श्रवणयुतदिने संक्रान्त्यादौ तु “उपाकर्म न कुर्वन्ति
क्रमात्सामर्ग्यजुर्बिदः । ग्रहसंक्रान्तियुक्तेषु हस्तश्रवण-
पर्वसु” इति हेमाद्रौ निषेधात् पञ्चम्यादयो ग्राह्याः ।
अत्र ग्रहसंक्रान्तिदिने येषां प्राप्तन्तैः सर्वैरुपाकर्म न कार्यम्
इत्येको वाक्यार्थः । तेनाथर्वषेदिनामपि निषेधः । अ-
न्यथा हस्तादित्रये प्रत्येकं ग्रहसंक्रान्त्योः षड्वाक्यक-
ल्पनापत्तेः । मदनरत्नेऽपि “यदि स्यात् श्रावणं पर्व ग्र-
हसंक्रान्तिदूषितम् । स्यादुपाकरणं शुक्लपञ्चम्यां श्रा-
बणस्य तु” स्मृतिः, स्मृतिमहार्णवे “संक्रातिर्ग्रहणं वापि
यदि पर्वणि जायते । तन्मासे हस्तयुक्तायां पञ्चम्यां वा
तदिष्यते” । तत्रापि प्रयोगपारिजाते वृद्धमनुकात्या-
यनौ । “अर्द्धरात्रादधस्ताच्चेत् संक्रान्तिर्ग्रहणं यदा ।
उपाकर्म न कुर्वीत परतश्चेन्न दोषकृदिति” । मदनरत्ने
गार्ग्योऽपि । “यद्यर्द्धरात्रादर्वाक् तु ग्रहः संक्रमएव वा ।
नोपाकर्म तदा कुर्य्याच्छ्रावण्यां श्रवणेऽपि वा” । एतेन ग्र-
हणकाले श्रवणसत्त्वे एव निषेधोनार्वागिति मूर्खशङ्का-
परास्ता, ग्रहविशिष्टानां हस्तश्रवणपर्वणां प्रत्येकं नि-
षेधे तद्युक्तोपाकर्मनिषेधे च विशिष्टोद्देशे वाक्यभेदात्
पञ्चम्यां संक्रान्तौ निधाभावापत्तेश्च । तेनार्द्धरात्रात्
पूर्वं ग्रहसत्त्वमात्रे उपाकर्मनिषेधो न तद्योगे । यत्तु
“प्रतिपन्मिश्रिते नैव नोत्तराषाढसंयुते । श्रवणे श्रावणं
कुर्युर्ग्रहसंक्रान्तिवर्जिते” इति प्रतिपन्मिश्रितनिषेधकं
[Page1344-b+ 38]
वचनं तन्निर्सूलम् । हेमाद्रौ निगमः । “ग्रहयोगो
गुरुं हन्ति संक्रान्तिः शिष्यघातिनी । तपोहन्त्युत्तराषाढा
उपाकर्मणि वैष्णवे” अत्र च “वेदोपाकरणे प्राप्ते कुलीरे
संस्थिते रवौ । उपाकर्म न कर्त्तव्यं कर्त्तव्यं सिंहयुक्तके”
इति वचनं देशान्तरविषयम् । “नर्मदोत्तरभागे तु कर्त्तव्यं
सिंहयुक्तके । कर्कटे सस्थिते भानावुपाकुर्य्यात्तु दक्षिणा”
वृह० वचनात् इति प्रयो० पा० उक्तम् । पराशरमाध-
वीयेऽप्येवम् । सामगानां सिंहस्थरवावुक्तेस्तद्विषयमेवेदं,
पुरोडाशचतुर्द्धाकरणवदुपसंह्रियत इति । न तु वह्वृ-
चादिपरम् । तेषां सूत्रे चान्द्रश्रावणोक्तेः सौरे
पञ्चम्ययोगात् सामान्येन सौत्रविशेषस्य बाधायोगादिति
तु वयं पश्यामः । यत्तु कालादर्शे “अध्यायानामुपा-
कर्म श्रावण्यान्तैत्तिरीयकाः । बह्वृचाः श्रवणे कुर्युः
सिंहस्थोऽर्कोभवेद्यदि । सहस्तशुक्लपञ्चम्यां तद्वद्ग्रहण-
संक्रमे । असिंहार्कपौष्ठपद्यां श्रवणेन व्यवस्थयेति” तन्मूला-
लिखनात् सूत्रविरोघाच्च चिन्त्यम् । सूत्रे हि श्रव-
णेन श्रावणस्येति चान्द्रमास एवोक्तो न सौरः तस्य
पञ्चम्यभावात् श्रुतिलक्षणाभ्यामुभयपरत्वे वृत्तिद्वय-
विरोधाच्च । तेन सिंहस्थोऽर्कोभवेद्यदि तदा कर्केऽपि
ग्रहणसंक्रमे सति असिंहार्के शुक्लपञ्चम्यां श्रवणे वा
बह्वृचाः, प्रौष्ठपद्यान्तैत्तिरीया इति व्याख्येयम् तेषां
सौरमासाभावात् । श्रावणे शस्यानुद्गमादौ बह्वृचपरि-
शिष्टे “अवृष्ट्योषधयस्तस्मिन् मासे तु न भवन्ति चेत् ।
तदा भाद्रपदे मासि श्रवणेन तदिष्यत इति” । “तत्रा-
प्यनुद्गमे तु “कुर्यादेव तद्वार्षिकमित्याचक्षते” इति सूत्रात् ।
वर्षत्तौ भवं वार्षिकम् । एतच्च शुक्रास्तादाचपि कार्यम् ।
“उपाकर्मोत्सर्जनं च पवित्रदमनार्पणमिति” दमनारोपणे
लिखितवचनात् “नित्ये नैमित्तिके जप्ये होमयज्ञ-
क्रियासु च । उपाकर्मणि चोत्सर्गे ग्रहबेधो न
विद्यते” इति प्रयोगपारिजाते हेमाद्रौ च संग्रहोक्तेः ।
पर्वणि ग्रहणे सति पूर्वं त्रिरात्रादिवेधाभावं वक्तुमि-
दम् । तेन पर्वणि ग्रहणेऽपि चतुर्द्दश्यां श्रवणे कार्य-
मिति हेमाद्रिः । प्रथमारम्भस्तु न भवति “गुरुभार्ग-
वयोर्मौढ्ये बाल्ये वा वार्द्धकेऽपि वा । तथाधिमाससंसर्गे
मलमासादिषु द्विज! प्रथमोपाकृतिर्न स्यात्कृता कर्म-
विनाशकृदिति” तत्रैव कश्योपोक्तेः । अत्र प्रथमारम्भे
वृद्धिश्राद्धं कुर्यादिति । नारायणवृत्तौ एतच्चाधिमासे न का-
र्यम् “उपाकर्म्म तथोत्सर्गः प्रसवाहोत्सवाष्टकाः । मास-
[Page1345-a+ 38]
वृद्धौ पराःकार्य्या वर्जयित्वा तु पैतृकमिति” ज्योतिःपरा-
शरेक्तेः “उत्कर्षः कालवृद्धौ स्यादुपाकर्म्मादिकर्म्मणि ।
अभिषेकादिवृद्धीनां न तूत्कर्षो युगादिष्विति” कात्यायनो
क्लेश्च । यत्तु “उपाकर्म्मणि चोत्सर्गे ह्येतदिष्टं वृषादित”
इति ऋष्यशृङ्गवचस्तत्सामगविषयम् तेषां सिंहार्के एवो-
क्तेः । एतच्चापराह्णे कार्य्यम् । “उपाकर्मापराह्णेस्यादुत्सर्गः
प्रातरेव त्विति” “अध्यायानामुपाकर्म्मकूर्य्यात्क लेऽपरीह्ण-
के । पूर्व्वाह्णे तु विसर्गः स्यादिति वेदविदो विदुरिति”
हेमाद्रौ गोभिलोक्तेः । वस्तुतस्तु “भवेदुपाकृतिः पौर्णमा-
स्यां पूर्व्वाह्ण एव त्विति” प्रचेतोवचनात् पूर्व्ववाक्यं सामग
विषयम् । तेषामपराह्ले एवोक्तेरित्यनुपदं वक्ष्यते ।
दोपिकापि । “अस्य तु विधिः पूर्व्वाह्णकालः स्मृत” इति ।
याजुषास्तु पर्वणि कुर्युः । तच्चापस्तम्बैरौदयिकं ग्रा-
ह्यम् । अन्यैस्तु पूर्वम् । “पर्वण्यौदयिके कर्यु श्रावणन्तै-
त्तिरीयकाः । बह्वृचाः श्रवणे कर्युर्ग्रहसंक्रान्तिवर्जिते”
इति गर्गोक्तेः “संप्राप्तवान् स्तुतीर्ब्रह्मा पर्वण्यौदयिके
पुनः । अतो भूतदिने तस्मिन्नोपाकरणमिष्यते” इति
कालिकापुराणात् । “अथ चेद्दोषसंयुक्ते पर्वणि स्यादु-
पाक्रिया । दुःखशोकामयग्रस्ताराष्ट्रे तस्मिन् द्विजातयः”
इति मदनरत्ने गर्गोक्तेः । अत्र सिङ्गाभट्टीये विशेषः ।
“श्रवणः श्रावणं पर्व सङ्गवस्पृग्यदा भवेत् । तदैवौदयिकं
कार्यं नान्यदौदयिकं भवेत्” । पराशरमाधवीयेऽपि गार्ग्यः
“श्रावणी पौर्णमासी तु सङ्गवात्परतो यदि । तदैवौदयि-
की ग्राह्या नान्यदौदयिकी भवेत्” । कर्मकालमाह काला-
दर्शे निगमः । “श्रावण्यां प्रौष्ठपद्यां वा प्रतिपत् षण्मु-
हूर्त्तकैः । विद्धा स्याच्छन्दसां तत्रोपाकर्मोत्सर्जनं भवेत्” ।
अत्र पौर्णमासी श्रवणहस्तयोरुपलक्षणं तेन तावपि सङ्ग-
वस्पृशौ ग्राह्यौ । “उदये षड्घटीस्पर्शेश्रिते पर्वणि वार्कभे ।
कुर्युर्नभस्युपाकर्म ऋग्यजुःसामगाः क्रमात्” इति पृथ्वी-
चन्द्रः । “विष्ण्वृक्षे घटिकाद्वयमिति” पूर्वोक्तविरोधात् सा-
मान्यवाक्यादौदयिकी कर्म्मपर्याप्ता ग्राह्या न पूर्वा । स-
ङ्गवानमित्तपूर्वविद्धापवादाभावात् भाद्रादौ कालान्तरे
वास्तु न तु निषिद्धम् । न हि व्रीह्यलाभे निषिद्धमा-
षग्रहणं युक्तम् । अतएव परेद्युः सङ्गवव्याप्तौ पूर्व-
निपेषः । तदभावे तु नेति मूर्खव्यवस्थाप्यपास्ता विधि-
वैषम्यात् माषनिषेधे तथापत्तेश्च । पूर्बविद्धावचन-
सत्त्वो हि सा युज्यते । एवं श्रवणेऽपि ज्ञेयम् । एतच्छु-
द्धाधिक्यपरं तेन यथाग्निहोत्रादौ सायं प्रातः काल-
[Page1345-b+ 38]
याधे सामान्यस्य जीवनावच्छिन्नकाल रनुष्ठानगु ।
यथा व्रीह्यश्वशफाद्यभावे यागाक्षिप्तजंरषिद्धाकारदिव्येण
तथात्र सङ्गवाभावेऽनिषिद्धावर्ज्यकर्म्मपर्याप्तौदयिके का
लान्तरे वानुष्ठानं न तु कदापि निषिद्धे अपवादाभावे
उत्सर्गस्यैव प्राप्तेः । कात्यायनादीनान्तु दिनद्वये पूर्वाह्ण-
व्याप्तौ एकदेशस्पर्शे वा पूर्वैवेति हेमाद्रिः । घटिका-
द्वयमिति पूर्वोक्तविरोधात् तेन प्राशस्त्यमात्रपरमि-
दम् । यदपि “श्रावणी दौर्गनवमी दूर्वा चैव हुताशनी ।
पूर्वविद्धा प्रकर्त्तव्या शिवरात्रिर्बलेर्दिनमिति” ब्रह्मवैवर्त्तम्
तद्ब्रह्मपवित्रविषयमिति हेमाद्रिः । मदनपारिजाते-
ऽपि पूर्वविद्धायां श्रावण्यां वाजसनेयिनामुपाकर्मे-
त्युक्तमू मदनरत्नेऽपि “पर्वण्यौदयिके कुर्युः श्राव-
णन्तैत्तिरीयकाः” इति वह्वृचपरिशिष्टाद्बह्वृचान् प्रति
कर्म्मविधानार्थं प्रवृत्ते तत्र तैतिरीयककर्म्मविध्ययोगात्
पूर्वोक्तकालिकापुराणादौ सामान्यत औदयिकपर्वप्राप्ते-
स्तन्निषेधे न बह्वृचानां श्रवणविधानात्तैत्तिरीयकपदम्
अनुवादत्वात्तस्य च प्राप्त्यधीनत्वात् प्राप्तेश्च यजुर्वेदमा-
त्रपरत्वात् सर्वयजुर्वेद्युपलक्षणार्थम् । अवयुत्यनुवादो
वा । न तु विधायकम् । तेन विशेषविधिना उपसं-
हारः स्यात् । अनुवादत्वाल्लक्षणा न दोषः । अन्यथौ
दयिकपर्वविशिष्टोपाकर्मोद्देशेन कर्त्तृविधौ कर्तृविशिष्टे
वौदयिकपर्वविधौ वाक्यभेदापत्तेः । तस्मात्तेत्तिरीयक
पदाविवक्षया सर्वयजुर्वेदिनामौदयिकमेव पर्व्वेत्युक्तम् ।
तन्न न तावत्परिशिष्टे बह्वृचःन् प्रत्येव विधिः । धनिष्ठा
प्रतिपद्युक्तत्वात् “त्वाष्ट्रऋक्षसमन्वितमित्यादि तदुदाहृते
एव परिशिष्टे वेदान्तरधर्म्मविधीनां दर्शनात् । नाप्यनुवादोऽ
यम् कालिकापुराणाद्बह्वृचादीनामपि तदापत्तेः कु-
र्युरित्यस्य विधित्वेन तस्यैवार्थवादत्वेनैतत्प्राप्तानुवादि-
त्वाच्च । न च तैत्तिरीयकाणां गृह्ये तद्विधिरस्ति येना-
नुवादः स्यात् । न च वाक्यभेदः । तैत्तिरीयकपद-
मात्रस्य कर्म्ममात्रस्य वा उद्देश्यत्वायोगेन हविरार्त्तिव-
दष्टवर्षं ब्राह्मणमुपनयीतेतिवच्चागत्या विशिष्टोद्देश्यत्वात् ।
अन्यथोत्तरार्द्धे बह्वृचपदस्याऽप्यविवक्षापत्त्या श्रावणस्य सर्व-
साघारण्यापत्तेः । तस्मात् हेमाद्रिमतमेव युक्तमिति दिक् ।
इदं च । शिष्यानध्यापथत आवसथ्येऽग्नौ अनध्यापयतो-
नाधिकार इति कर्कः । श्रावण्यामपि ग्रहणादिदुष्टायां
कातीयभिन्नैः प्रौष्ठपद्यां कार्यं तैस्तु श्रावणपञ्चम्याम् ।
“संक्रान्तिर्ग्रहणं वापि पौर्णमास्यां यदा भवेत् । उपा-
[Page1346-a+ 38]
कृतिस्तु पञ्चम्यां कार्यावाजसनेयिभिरिति” स्मृतिमहार्णवे
वाजसनेयिग्रहणादिति हेमाद्रिः । इदं स्वसूत्रोक्त
कालपरत्वात् बह्वृचपरमपि । शाट्यायनैस्तु हस्ते का
र्यम् । आपस्तम्बैराथर्वणैश्च प्रौष्ठपद्याम् । यत्तु बौधा-
यनः “श्रावण्यां पौर्णमास्यामाषाढ्यां वोपाकृत्येत्यूचे ।
तत् प्रौष्ठपद्यामपि दोषे आषाढ्यां कार्यमित्ये वमर्थम् ।
तच्छाखीयविषयं वा । सामगास्तु श्रावणे हस्ते कर्युः ।
“वह्वृचाः श्रावणे चैव हस्तर्क्षे सामवेदिन” इति निर्णया-
मृते गोभिलोक्तेः । सोऽप्युत्तरः “धनिष्ठाप्रतिपद्युक्तं त्वा-
ष्ट्रऋक्षसमन्वितम् । श्रावणं कर्म्म कुर्वीरनृग्यजुःसाम-
पाठकाः” इति मदनरत्ने परिशिष्टोक्तेः । गर्गोऽपि
“सि हे रवौ तु पुष्यर्क्षे पूर्वाह्णेऽविवरे बहिः । छन्देगा-
मिलिताः कुर्युरुत्सर्गं स्वस्वच्छन्दसाम् । शुक्लपक्षे तु हस्ते-
न उपाकर्म्मापराह्णिकमिति” । पुष्यर्क्षेपूर्वाह्णे उत्सगः
आपराह्णिकमुपाकर्म्मत्यन्वयः । अविवरे ग्रहादिदोषर-
हिते । अन्योविशेषः पूर्व्वमुक्तः । प्रयोगपारिजाते गोभिलः
“उपाकर्म्मोत्सर्जनं च वनस्थानामपीष्यते । धारणाध्ययनाङ्ग-
त्वाद्गृहिणां ब्रह्मचारिणाम् । उत्सर्जनं च वेदाना
मुपाकरणकर्म्म च । अकृत्वा वेदजप्येन फलं नाप्नोति
मानवः” । सर्वथा लोपे तु कृच्छ्र उपवासश्च “वेदोदितानां
नित्यानामिति” मनुनाऽभोजनोक्तेः । एवमुत्सर्गेऽपि ।
<फ्>अथ प्रसङ्गादत्रैवीत्सर्ज्जनमुच्यते । तच्च पौषमासे
रोहिण्यां तत्कृष्णाष्टम्यां वा कार्य्यम् । “पौषमासस्य रो-
हिण्यामष्टकायामथापि वा । जलान्ते छन्दसां कुर्यादुत्स-
र्गं विधिवद्बहिरिति” याज्ञ० उक्तेः । श्रावाण्यां प्रौष्ठ-
पद्यां चोपाकृतौ क्रमेण पौषशुक्लप्रतिपदि, माघशुक्लप्रति-
पदि च कार्य्यम् “अद्धपञ्चमासानधीयीतेति” तेनैवोक्तेः ।
यत्तु हारीतः “अर्धपञ्चमान्मासानधीत्योर्ध्वमुत्सृजेत्
पञ्चार्धषष्ठान्वेति” । तदाषाष्ट्युपाकर्म्मविषयम् । बौधाय
नास्तु पौष्यां माध्यां वा कुर्य्युः । “पौष्यां माघ्यां वोत्-
सृजेदिति” तत्सूत्रात् । तैत्तिरायैस्तु तैष्यां कार्य्यं “तैष्यां
पौर्णमास्यां रोहिण्यां वा विरमेदिति” तत्सूत्रात् ।
बह्वृचैस्तु माघ्यां कार्य्यम् “अध्यायोत्सर्ज्जनं माघ्यां
पौर्णमास्यां विधीयते” इति कारिकोक्तेः । कातीयास्तु
भ्राद्रपदे कुर्य्युः । “उत्सर्गश्चेत्तदा तिष्यतिथ्यां प्रौष्ठपदेऽपि-
वेति” कात्यायनोक्तेः । सामगास्तु सिंहार्के पुष्ये कुर्य्युः ।
तथा च सिंहे रवौ चेति गार्ग्यवचनं पूर्व्वमुक्तम् । स-
र्वैरुपाकर्म्मदिने वा कार्य्यम । “पुष्ये तूत्सर्ज्जनं कुर्य्यादुपा
[Page1346-b+ 38]
कर्मदिनेऽथवेति” हेमाद्रौ खादिर गृह्योक्तेः । यदा सिंह-
स्थे सूर्य्ये सति तन्मध्यस्थहस्तनक्षत्रात्प्राक् पुष्यः कर्कस्थो
भवति तदा तस्मिन् पुष्ये उत्सर्गं कृत्वा तदुत्तरहस्ते उपा-
कर्भ सामगाः कुर्य्युः । “मासे प्रोष्ठपदे हस्तात्पुष्यः पू-
र्वोभवेद्यदि । तदा तु श्रावणं कुर्य्यादुत्सर्गं छन्दसां
द्विजः” इति तत्रैव परिशिष्टोक्तेः । अत्र द्वावपि सौरौ-
मासौ ज्ञेयौ तेषां सौरस्यैवोक्तेः । अत्र विशेषमाह
कार्ष्णाजिनिः । “उपाकर्मणि चोत्सर्गे यथाकालं समे-
त्य च । ऋषीन्दर्भमयान् कृत्वा पूजयेत्तर्पयेत्ततः ।
संप्राप्ते श्रावणस्यान्त पौर्ण्णमास्यां दिनोदवे । स्नानं
कुर्व्वीत मतिमान् श्रुतिस्मृतिविधानतः । उपाकर्म्मादिकं
प्रोक्तमृषीणाञ्चैव तर्पणम् । शूद्राणां मन्त्ररहितं स्नानं
दानं प्रशस्यते” । “उपाकर्म्मण्युत्सर्गे च त्रिरात्रं पक्षिणी-
महोनात्रं वानध्याय” इति मिताक्षरायामुक्तम् । अत्र
नदीनां रजोदोषोनास्ति । “उपाकर्म्मणि चोत्सर्गे रजो
दोषो न विद्यते इति” गर्गोक्तेः । “उपाकर्म्मणि चोत्सर्गे
प्रेतस्नाने तथैव च । चन्द्रसूर्य्यग्रहे चैव रजोदोषो न
विद्यते” छन्दो० उक्तेश्च उपाकर्म्मणि चोत्सर्गे युगादौ मृत-
वासरे । निषेद्धेऽपि दिने कुर्य्यात्तर्पणं तिलमिश्रितम्” स्मृतिः ।
“त्रयोदश्यादितो वर्ज्यं दिनानां नवकं ध्रुवम् । मङ्गल्येष
समस्तेषु ग्रहणे चन्द्रसूर्य्ययोरिति” सामान्यतो ग्रहणे
दिननवकनिषेधस्तु अनियतकालीनकर्म्मपरः न तु नियत-
कालीनकर्म्मपरः । “नित्ये नैमित्तिके जप्ये होमे यज्ञ-
क्रियासु च । उपाकर्म्मणि चोत्सर्गे ग्रहदीषो न विद्यते
इति नि० सि० स्मृत्युक्तेर्नोपाकर्म्मणि ग्रहणवेधदोषः ।
आषाढ्यामपि उपाकर्म्मविधानात् आषाढीप्रयोजनकत्वात्
दण्डस्याषाढनामता वेदग्रहणस्य दण्डपूर्व्वकत्वात्
तथात्वमिति बोध्यम् । करणे क्तिन् उपाकृतिरप्यत्र
स्त्री कर्म्मकरणयोरभेदोपचारात् उपाक्रियाप्यत्र स्त्री ।
<LEND>
