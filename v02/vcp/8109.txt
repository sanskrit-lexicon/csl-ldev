<L>8109<pc>0913,b<k1>इच्छा<k2>इच्छा
इच्छा¦ स्त्री इष--भावे श । इदं मे भूयादिति वेदान्तादिमते
<>मनोधर्मभेदे सुखतत्साधनविषयचित्तवृत्तौ न्यायमते,
<>सुखादिज्ञानेन तत्साधनत्वज्ञानेन च जायमाने इदंमे
<>भूयादित्येवंरूपे आत्मधर्म्मे २ अभिलाषे च । “आत्मजन्या
<>भवेदिच्छा इच्छाजन्या भवेत् कृतिः । कृतिजन्या
<>भवेच्चेष्टा चेष्टाजन्या भवेत् क्रिया” न्यायसिद्धान्तः ।
<>“कामः संकल्पोविचित्सा श्रद्धाऽश्रद्धा धृतिरधृति
<>र्द्रीर्धीभीरित्येतत् सर्व्वं मन एवेति” श्रुतेः मनोधर्म्मत्व-
<>मिति सांख्यवेदान्तिनः । “विगतेच्छाभयक्रोधाः” गीता
<>“जन्मनि क्लेशबहुलं किं न दुःखमतः परम् इच्छासं-
<>पद्यतो नास्ति यत्नेच्छा न निवर्त्तते” हिता० । “नीतो रात्रिः
<>क्षणैव मया सार्द्धमिच्छारतैर्या” मेघ० । “महीं महे-
<>च्छः परिकीर्य्य सूनौ” “विषमप्यसृतं क्वचिद्भवेदमृतं
<>वा विषमीश्वरेच्छया” रघुः । “योऽहिंसकानि भूतानि हिन-
<>स्त्यात्मसुखेच्छया” “देवदत्तां पतिर्भार्य्यां विन्दते नेच्छयात्मनः”
<>“लक्षं शस्त्रभृतां वासाद्विदुषामिच्छयात्मनः” इति च मनुः ।
<>“स्वेच्छया विभजेत् सुतान्” दायभा० स्मृतिः । सा च द्वि-
<>विधाफलोपायरूपविषयभेदात् यथाह भाषा० “सुखन्तु
<>जगतामेव काम्यं धर्मेण जन्यते । अधर्म्मजन्यं दुःखं स्यात्
<>प्रतिकूलं सचेतसाम् । निर्दुखत्वे सुखे चेच्छा तज्ज्ञाना-
<>देव जायते । इच्छा तु तदुपायेस्यादिष्टोपायत्वधीर्यदि ।
<>चिकीर्षा कृतिसाध्यत्वप्रकारेच्छा च या भवेत् । तद्धेतुः
<>कृतिसाध्येष्टसाधनत्वमतिर्भवेत् । बलवद्द्विष्टहेतुत्वमतिः
<>स्यात् प्रतिबन्धिका । तदहेतुत्वबुद्धेस्तु हेतुत्वं कस्यचि-
<>न्मते” । व्याख्यातं च मुक्ता० । ‘इच्छा हि फलवि-
<>षयिणी उपायविषयिणी च । फलन्तु सुखं दुःखाभावश्च ।
<>तत्र फलेच्छां प्रति फलज्ञानं कारणम् । अतएव स्वतः
<>पुरुषार्थः सम्भवति । यज्ज्ञातं सत् स्ववृत्तितयेष्यते स
<>स्वतः पुरुषार्थ इति तल्लक्षणात् । इतरेच्छानधीनेच्छा-
<>विषयत्वं फलितोऽर्थः । उपायेच्छां प्रतीष्टसाधनताज्ञानं
<>कारणम् । कृतिसाध्यत्वप्रकारिका कृतिसाध्यक्रियाविष-
<>यिणीच्छा चिकीर्षा पाकं कृत्या साधयामीति तदनुभवात् ।
[Page0914-a+ 38]
<>चिकीर्षां प्रति कृतिसाध्यताज्ञानमिष्टसाधनताज्ञानञ्च
<>कारणम् । अतएव वृष्ट्यां कृतिसाध्यताज्ञानाभावान्न चि-
<>कीर्षा । बलवदिति बलवद्द्विष्टसाधनताज्ञानं तत्र प्रतिबन्ध-
<>कम् । अती मधुविषसंपृक्तान्नभोजने न चिकीर्षा । बलवद्-
<>द्वेषः प्रतिबन्धक इत्यन्ये । कस्यचिन्मत इति । बलवद-
<>निष्टाजनकत्वज्ञानं कारणमित्यर्थः । कृतिसाध्यताज्ञानादि-
<>मतो बलवदनिष्टसाधनताज्ञानशून्यस्य बलवदनिष्टजनकत्व-
<>ज्ञानं विनापि चिकीर्षायां विलम्बाभावात् कस्यचिन्मत
<>इत्यस्वरसो दर्शितः” ।
<P>विवृतमेतत् दिनक० यथा “तत्र तयोर्मध्ये । अतएव फ-
<>लज्ञानस्य फलेच्छां प्रति हेतुत्वादेव पुरुषार्थः संभवतीति
<>सुखं दुःखाभावश्च पुरुषार्थः संभवतीत्यर्थः । ननु यज्-
<>ज्ञातं सदित्यादेः स्वविषयज्ञानजन्येच्छाविषयत्वमर्थस्त-
<>थाचोपायेऽतिव्याप्तिः तस्यापि स्वविषयकेष्टसाधनताज्ञान-
<>जन्येच्छाविषयत्वात् अत आह । इतरेच्छेति” ।
<P>अत्र ईश्वरेच्छामादायातिव्याप्तिवारणार्थं द्वितीयेच्छायां
<>जन्यत्वं विशेषणीयम् । असम्भववारणाय आद्येच्छायामपि
<>जन्यत्वं विशेषणीयम् । भवति च सुखेच्छायाः इतरविषय-
<>केच्छानधीनत्वम् उपायेच्छायाश्च फलेच्छाधीनत्वञ्च । इष्ट-
<>साधनस्य फलेच्छाधोनेच्छाविषयित्वात् न तत्र लक्षणप्रसरः ।
<>पुरुषान्तरीयेच्छामादायातिव्याप्तिवारणाय समवायद्वयघटित
<>सामानाधिकरण्यं निवेशनीयम् वस्तुतः स्वसमवायिसम-
<>वेतत्वप्रयोज्यत्वोभयसम्बन्धेन स्ववत्यास्वभिन्नाया जन्येच्छ-
<>याविषयत्व तत्त्वम् स्वपदमिच्छापरम् इत्यन्यत्र विस्तरः ।
<>तत्रेदं बोध्य फलेच्छायां कारणं यत् सुखज्ञानमुक्तं तत्
<>स्मरणानुमित्यादिसाधारणम् । प्रत्यक्षत्वे प्रत्यक्षं प्रति-
<>विषयस्य हेतुतया विषयज्ञानजन्यसुखादेर्वर्त्तमानत्वे एव
<>तत्सम्भवेन वर्त्तमानस्य सुखस्य सिद्धत्वात् सिद्धे च इच्छा
<>विरहात् न तद्विषयकेच्छासम्भव इति सूचितं चैतत्
<>कणादसूत्रोपस्करयोः” यथा । “सुखाद्रागः” का०
<>सू० । “स्रक्चन्दनवनितासेवनजन्मनः सुखादुत्तरो-
<>त्तरं तज्जातीये सुखे तत्साधने वा राग इच्छा जायते”
<>उप० “तन्मयत्वाच्च” सू० विषयासङ्गजनितो दृढतरः सस्का-
<>रविशेषस्तन्मयत्वम् तद्वशात् कामातुरस्य कामिनीमल-
<>भमानस्य सर्व्वत्र कामिनीदर्शनम्” उप० । “तन्मयत्वे तत्-
<>प्रकाशो बाह्याभ्यन्तरतस्तथा” इत्यन्यत्राप्युक्तम् । अत्र सं-
<>स्कारादेव इच्छा जायते इत्युक्तेः संस्कारसाध्यस्मृतिद्वारैव
<>सस्कारस्य हेतुत्वमवसीयते । क्वचिददृष्टवशात् क्वचित्
[Page0914-b+ 38]
<>जातिभेदवशाच्च इच्छासम्भवः तदप्युक्तम् तत्रैव “अदृष्टाच्च”
<>“जातिघिशेषाच्च” सू० । यद्यप्यदृष्टं साधारणं कारणं
<>तथापि क्वचिदसाधारणकारणतामनुभवति शैशवे तज्जन्मा-
<>ननुभूतकामिनीसेवनसुखस्यापि यौवनोद्भेदे कामिनीरागः”
<>उप० । न च तत्रापि अद्यप्रसूतबालकस्य स्तन्यपा-
<>नरागैव जन्मान्तरीयतत्संस्कारजज्ञानस्यैव हेतुत्वमस्तु
<>किमदृष्टस्य साधारणकारणस्यासाधारणकारणताकल्पने
<>नेति चेत् तत्कल्पनेऽपि तत्र जीवनादृष्टस्येव अत्रापि
<>अदृष्टविशेषस्यैवोद्बोधकस्थानीयतया अवश्यकल्पनीयत्वे
<>तस्यैव हेतुत्वौचित्यात् । पदार्थभेदे जातिभेदकृत
<>एव रागः । यथा मनुष्यजातीतानामन्नदौ रागः मृग-
<>जातीयानां तृणादौ, करभजातीयानां कण्टकादौ,
<>शूकरादेर्विष्ठादौ रागोत्पत्तिः । तथा च विषयविशे-
<>षरागं प्रति जातिविशेष एव कारणतया कल्पनीयः । त-
<>त्रापि जातिविशेषोत्पादकतयादृष्टस्यकारणत्वेऽपि जाति-
<>विशेषस्य कारणत्वमस्त्येव तमनुत्पाद्यादृष्टस्याकारणत्वादिति
<>वोध्यम् सुखं मे मूयादिति दुःखं मे मा भूयादित्येवं रूपः
<>सुखदुःखाभिलापः ।
<P>उपायेच्छां प्रति तु इष्टसाधनताज्ञानं हेतुः । भवति च
<>पाके भोजनसाधनतया, भोजने च क्षुन्निवृत्तिसाधनतया
<>ज्ञानात् इच्छा । तदुल्लेखिवाक्यन्तु पाको जायताम्
<>इत्येवं रूपम् । सेयमिच्छा ज्ञानकृत्यादिवत् सविषया
<>तद्विषयश्च द्विविधः बाधिताबाधितभेदात् । यत्र इष्ट-
<>साधने वस्तुनि इष्टसाधनत्वज्ञानादिच्छासा सद्विषयिणी
<>यत्र तु अनिष्टसाधने वस्तुनि इष्टसाधनत्व भ्रमजा
<>असद्विषयिणी । सा च प्राणिमात्रसाधारणी ईश्वचेरेच्छा
<>तु सदा सद्विषयिणीतस्या बाधितपदार्थविषयकत्वाभावादेव
<>तथात्वम् तेन तस्या नित्यत्वेन इष्टसाधनत्वज्ञानाधीनत्वाभा-
<>वेऽपि न क्षतिः । योगिनां तु प्राकाम्यकामावसायि-
<>तारूपैश्वर्य्ययोगात् कामानुसारिणएव विषयाभवन्तीति
<>नासद्विषयिणीति भेदः यथोक्तं सां० कौ० । “प्राकाम्य
<>मिच्छानभिधातः यतो भूमावुन्मज्जति निमज्जति यथोदके ।
<>कामावसायित्वं सा सत्थसङ्कल्पता । यथाऽस्य सङ्कल्पो
<>भवति भूतेषु, तथैव भूतानि भवन्ति । अन्येषां निश्चया
<>निश्चेतव्यमनुविधीयन्ते योगिनान्तु निश्चेतव्याः पदार्थाः
<>निश्चयम्” । निश्चेतव्यनिश्चयशब्दौ काव्यकामावुप-
<>लक्षयतः तथा च यथाकामं तेषां विषया भवन्तीति
<>न असद्विषयकत्वं तेषां कामानामिति विवेच्यम् । इयमिच्छा
[Page0915-a+ 38]
<>प्रवृत्तौ हेतुः इच्छाया बाधितविपयकत्वे प्रवृत्तिर्विसं-
<>वादिनी तदुत्तरं फललाभाभावेन तस्याः विसंवादित्वात् ।
<>सद्विषयकत्वे संवादिन्येवेति भेदः तथा च प्राणि-
<>मात्राणां प्रवृत्तौ इच्छा हेतुर्नेश्वरस्य प्रवृत्तौ तस्या
<>नित्यत्वात् । गवादीनामपि हरिततृण दर्शनादिना जाय-
<>मानायाः प्रवृत्तेसपलम्भात् तत्कारणमिच्छास्तीत्यनुमीयते
<>इयांस्तु भेदः तेषां वस्तुनः सदसद्विवेकशून्यतया-
<>ऽसद्विषयेऽपीच्छा जायते । सेयमिच्छा सुबन्तोत्तरविहित
<>काम्यच्क्यजादिना, घातूत्तरविहितसनादिना च वाच्या ।
<>तत्र पुत्रकाम्या, अशनाया, उदन्या इत्यादौ काम्य-
<>जादिवाच्या, पिपासा बुभुक्षा लिप्सा इत्यादौ सन्-
<>वाच्या । सर्व्वत्र च इष्टसाधनज्ञानादेव तत्ततद्विषयेषु
<>इच्छा जायते सन्प्रत्ययवाच्यायां चिकीर्षायां तु नैव
<>किन्तु तत्र मतभेदे कारणान्तरमप्यस्ति तथा हि
<>कृतिसाध्यत्वप्रकारकेच्छा चिकीर्षा पाकः कृत्था साध्यता-
<>नित्यारिका । तत्र च कृतिसाध्यत्वज्ञानं कारणमिति
<>गुरवः तेन वृष्टिजलादौ कृतिसाध्यत्वाभावेन न तत्र
<>चिकीर्षा । कृतिसाध्येष्टसाधनत्वज्ञानं बलवदनिष्टानुबन्धि-
<>त्वज्ञानञ्च हेतुरिति नैयायिकाः । तेन वृथाजलताड-
<>नादो कृतिसाध्यत्वग्रहेऽपि न चिकीर्षा तत्र इष्टसाधनत्व-
<>ग्रहाभावात् । विषनिश्रितान्नादेरिष्टसाधनत्वग्रहेऽपि बल-
<>वदनिष्टसाधनत्वग्रहान्न चिकीर्षा । तदेतत् मुक्ता० उक्तं
<>तच्च प्राक् दर्शितं तत्रत्यदिनकरीशेषो यथा ।
<>“ननु कृतिसाध्यताज्ञानस्य स्वातन्त्र्येण चिकिर्षां प्रति हेतुत्वे
<>मानाभावः । तद्धर्मावच्छिन्नविशेष्यकेष्टसाधनताज्ञानस्य
<>तद्धर्मप्रकारकेच्छां प्रति हेतुतायाः कॢप्तत्वात् कृतिसाध्यपा-
<>कत्वावच्छिन्नविशेष्यकेष्टसाधनताज्ञानादेव चिकीर्षायाः
<>सम्भवादिति चेन्न यत्र कृतिसाध्यपाकत्वेनेष्टसाधनत्वं
<>न गृहीतमपि तु शुद्धपाकत्वेन कृतिसाध्यत्वं शुद्धपाकत्वेने-
<>ष्टसाधनत्वं च गृहीतं तत्रापि पाकगोचरप्रवृत्तेरानुभाविक-
<>तया तदनुरोधेन चिकीर्षाया अप्यावश्यकत्वेन तन्निर्वाहाय
<>कृतिसाध्यताज्ञानस्य स्वातन्त्येण हेतुताया आवश्यकत्वात् ।
<>अथ कृत्यसाध्यताज्ञानस्य प्रतिबन्धकत्वादेव वृष्ट्यादौ
<>चिकीर्षामुत्पादात् कृतिसाध्यताज्ञानस्य चिकीर्षां प्रति-
<>हेतुत्वे मानाभावैति चेन्न कृतिसाध्यत्वाभाव तद्व्याप्य-
<>तदवच्छेदकधर्मज्ञानानां प्रतिबन्धकत्वकल्पनापेक्षया कृ-
<>तिसाध्यताज्ञानस्य हेतुत्वे लाघवात् । इष्टसाधनताज्ञान-
<>मिति । अन्यथा निष्फलत्वज्ञानेऽपि चैत्यवन्दनादौ
[Page0915-b+ 38]
<>चिकीर्षापत्तिरिति भावः । अत्रेदम्बोध्यम् । पाकविशेष्य-
<>केष्टसाधनताज्ञानस्य कार्य्यतावच्छेदकं न कृतिसाध्यपाक-
<>गोचर चिकीर्षात्वम् कृतिसाध्यत्वप्रकारकत्वनिवेशे प्रयोजनवि-
<>रहात् पाकोजायतामितीच्छाया असंग्रहापत्तेश्च
<>किन्तु पाकत्वावच्छिन्नमुख्यविशेष्यकेच्छात्वम् पाकसाध्यं
<>सुखं जायतामितीच्छायां व्यभिचारवारणाय मुख्येति ।
<>इष्टसाधनतेत्यत्रेच्छा स्वरुपसती विशेषणम् । तेनेच्छा-
<>ज्ञानशून्यकालेऽपि चिकीर्षानिर्वाह इति । अतएव कृतिसा-
<>ध्यताज्ञानस्य हेतुत्वादेव । बलवद्द्विष्टेति । द्विष्टं द्वेषविष-
<>यभूतं द्वेषश्च दुःखे ताद्रूप्येण ज्ञानात्, सर्पादौ तत्साधनता
<>ज्ञानात् । द्वेषे बलवत्त्वं च जातिविशेषः । प्रतिबन्धकमिति ।
<>ननु वलवद्द्वेषविषयसाधनत्वज्ञानस्य प्रतिबन्धकत्वे चै-
<>त्रस्यागम्यागमनजन्यनरके यदा बलवान् द्वेषस्तदा मैत्रस्य
<>तादृशद्वेषशून्थस्यागम्यागमने तादृशनरकसाधनत्वज्ञान-
<>वतैच्छाप्रवृत्त्योरनुपपत्तिः एवं चैत्रस्यैव कालान्तरे
<>तादृशद्वेषसत्त्वेपि । न च तत्कालीनतत्प रुषीयेच्छां प्रति
<>प्रवृत्तिं प्रति च तत्कालीनतत्पुरुषीयवलवद्द्विष्टजनकत्व-
<>ज्ञानस्य प्रतिबन्धकत्वं कल्प्यते । यत्पुरुषस्य यदा न क्वापि
<>द्वेषस्तत्कालपुरुषान्तर्भावेन तादृशप्रतिबन्वकत्वस्याक-
<>ल्पनान्न तत्र तादृशप्रतिबन्धकाप्रसिद्धिरतस्ततदभावरूपका-
<>रणस्याभावात् प्रवृत्त्यनुपपत्तिरिति वाच्यम् यत्पुरु-
<>षस्य यदाऽगम्यागमनजन्यनरके बलवद्द्वेषसादा तत्पुरु-
<>षस्य तत्रेच्छानुत्पादादगम्यागमनगोचरतत्पुर षीयतत्का-
<>लीनेच्छाया अप्रसिद्ध्या तत्पुरुषतत्कालानार्भावेन
<>तादृशकार्य्यकारणभावस्याभावेन तत्र तत्पुरुपीयान-
<>म्यागमनगोचरेच्छानुत्पादप्रयोजकस्य दुर्भिक्षापत्तेरिति
<>चेन्न तद्धर्मप्रकारकद्वेषविशिष्टस्य तद्धर्मावच्छिन्नजनक
<>त्वज्ञानस्य तत्र प्रतिबन्धकत्वकल्पेनेनोक्तापत्यभावान् ।
<>तद्धर्मप्रकारकद्वेषानुत्तरतादृशेच्छायां तादृशद्वेष भावः, ता-
<>दृशद्वेषोत्तरतद्गोचरेच्छायां तद्धर्मावच्छिन्नजनकत्वज्ञानाभावः
<>कारणम् । वलवद्द्वेष इति । पाकादिगेचरेच्छायां
<>वलवद्द्वेषविषयसाधनत्वज्ञानजन्यः पाकगोचरोद्वेषः
<>प्रतिबन्धकः पूर्बोक्तप्रतिबन्धकत्वद्वयकल्पनापेक्षया लाघ-
<>वादिति भावः यत्र चोत्कठसुखोत्कटदुःखजनकमेकस्मिन्
<>कर्म्मणि गृहीतं तत्र सत्प्रतिपक्षस्थल इवेच्छाद्वेषयोरनु-
<>त्पत्तेस्त्वन्मते तत्र कार्य्यकाले द्वेषाभावस्य सत्त्वेनेच्छो-
<>त्पादापत्तिः । न च यत्र बलवद्द्विष्टसाधनत्वज्ञानेन तृ-
<>तीयक्षणे द्वेषोजनितस्तदुत्तरक्षणे इच्छोत्पादापत्तिस्तवा-
[Page0916-a+ 38]
<>पीति वाच्यम् । तत्रेच्छोत्प्रादस्येष्टत्वात् क्षणविलम्बस्य
<>शपथनिर्णेयत्वादिति अत्यैत्यनेनास्वरसः सूचितः ।
<>वलवदनिष्टाजमकत्वज्ञानमिति । अत्रापि तद्धर्मप्रकारक
<>द्वेषोत्तरेच्छायां तद्धर्म्मावच्छिन्नाजनकत्वज्ञानं कारणं तादृश
<>द्वेषानुत्तरेच्छायां तु तद्धर्मप्रकारकद्वेषाभावः कारणमिति
<>निष्कर्षोबोध्यः । भूले कस्य चिन्मत इत्यनेनास्वरसः
<>सूचितः । स च बलवदनिष्टाननुवन्धित्वज्ञानत्वस्य हेतुताव-
<>च्छेदकत्वे बलवदनिष्टजनकत्वप्रकारतानिरूपिताभावविशे-
<>ष्यताशालित्वादेस्तादृशनिरूप्यनिरूपकभावघटितत्वेन गौर-
<>वात्तदघटितबलवदनिष्टसाधनत्वज्ञानाभावत्वेनैव हेतुत्वं
<>युक्तम् । नचाप्रामाण्यज्ञानानास्कन्दितबलवदनिष्टाननु-
<>बन्घित्वज्ञानत्वापेक्षया प्रामाण्यनिश्चयानास्कन्दिततदनु
<>बन्धित्वज्ञानत्वस्य प्रतिबन्धकतावच्छेदकत्वे गौरवमिति वा-
<>च्यम् । युद्धादौ बलवदनिष्टसाध नत्वसन्देहेऽपीच्छाप्रवृत्त्योरु
<>दयाद्बलवदनिष्टानुवन्धित्वनिश्चयस्यैवेच्छाप्रतिवन्धकतायास्त-
<>दननुबन्धित्वसंशयस्यापि प्रतिबन्धकतायाश्च वाच्यतया च-
<>विपरीतगौरवादिति । न च बलवदनिष्टाननुबन्धित्वज्ञा-
<>नस्याप्रवर्त्तकत्वे तद्विषयस्य विध्यर्थत्वाभावात् “न कलञ्ज
<>भक्षयेदित्यादि”--वाक्यानामप्रामाण्यापत्तिरिति वाच्यम् ।
<>तज्ज्ञानस्य प्रवृत्तिजनकत्वाभावेऽपि प्रवृत्तिप्रतिबन्धकबलव-
<>दनिष्टसाधनत्वज्ञानविघटकत्वेन प्रवृत्तिप्रयोजकत्वात् प्रवृ-
<>त्तिप्रयोजकज्ञानविषयस्य विध्यर्थत्वानपायात् । अत्र
<>यद्यपि यत्र प्रथमक्षणे द्वेषः द्वितीयक्षणे फलेच्छा तृ-
<>तीयक्षणे फलसाधनताज्ञानं तत्र तृतीयक्षणे द्वेषनाशाद्भ-
<>वत्येव चतुर्थेक्षणे उपायेच्छा । यत्र फलेच्छादिक्रमेणैषामुत्प-
<>त्तिस्तत्र फलेच्छारूपकारणाभावादेव नोपायेच्छा । एवम-
<>न्यत्रापि । आत्मविशेषगुणानां यौगपद्यानङ्गीकारादिति
<>बलवदनिष्ठानुवन्धिज्ञानस्य द्वेषस्य वा प्रतिबन्धकत्वं न
<>युक्तं न युक्तञ्च बलवदनिष्टाननुबन्धित्वज्ञानस्य हेतुत्वं त-
<>थापि द्वित्निक्षणान्तरितेऽपि द्वेषे इच्छाप्रवृत्त्योरनुदयस्यानु-
<>भविकतया ज्ञानयोरेव वा यौगपद्यमित्यभ्युपगमाद्वा पूर्वोक्त-
<>प्रतिबन्धकत्वस्य हेतुत्वस्य वावश्यकत्वमिति ध्येयम्” ।
<P>शब्दचिन्तामणौ तु प्रपञ्चः । तत्र कृतिसाध्यत्वनिश्चयस्य
<>चिकीर्षादिहेतुत्रम् पूर्व्वपक्षीकृत्य अत्रोच्यते इत्यादिना
<>खमतसिद्धं कारणं दर्शयित्वा सिद्धान्तितं यथा । “विष-
<>भक्षणादिव्यावर्त्तकं कृतिसाध्यत्वज्ञाने इष्टसाधनत्वं विषय
<>तयावच्छेदकं लाघवात्० न तु स्वविशेषणवत्ताप्रतिस-
<>न्वानजन्यत्वं गौरवात् न च सिद्ध्यसिद्ध्यवस्ययोःसा-
[Page0916-b+ 38]
<>ध्यत्वसाधनत्वयोर्विरोधः निर्विशेषितयोरविरोधात् पाको-
<>ऽसिद्धः साध्यः सिद्धः साधनञ्चेत्यनुभवात् तदा साध्यत्वं
<>हि तदा साधनत्वविरोधि नियमतस्तेनैव तस्य प्रतिक्षेपात्
<>सहानवस्थाननियमात् न तु साधनत्वस्य अन्यदा साधन-
<>त्वस्य वा तयोरप्रतिक्षेपात् अन्यदासाधनत्वेऽपि साधन-
<>त्वमस्त्येव सामान्यभावे विशेषभावप्रसङ्गात् एवन्तदासिद्ध-
<>त्वस्य तदऽसिद्धत्वेन विरोधः नियमयस्तस्यैव प्रतिक्षेपात् न
<>तु सिद्ध्वत्वमात्रेण अन्यदाषि तत्र सिद्धत्वाभावप्रसङ्गात् ।
<>निर्विशेषितयोर्विरोधे च सिद्धत्वासिद्धत्वयोश्चान्यतरदेव
<>पाकादौ स्यान्नतु समयभेदेऽप्युभयम् न च तदा कृतिसाध्य-
<>त्वे सति तदेष्टसाधनत्वज्ञानं प्रवर्त्तकम् । अतएव “वाजपेयेन
<>यजेतेत्यत्र” यागस्य करणावस्थायां सिद्धत्वेन वाजपेयस्य न
<>साध्यता एकदाद्वयविरोधादिति कर्मनामधेयत्वं न तु कर-
<>णस्य सिद्धत्वेन साध्यत्वविरोधः यागस्वरूपे तयोः सत्त्वात्
<>अथ विरुद्धयोरवच्छेदभेदमादायैकत्र प्रतीतिःस्यात् नच
<>कृतिसाध्यत्वेष्टसाधनत्वयोः समयभेदमादाय प्रतीतिरस्ति
<>तथा लिङ्गाभावादितिचेत् न साध्यत्वसाधनत्वयोरविरोधस्यो-
<>क्तत्वात् एवं सिद्धासिद्धत्वयोर्भावाभावरूपत्वेऽपि न विरोधः
<>एकधर्मिगतत्वेन मानसिद्धत्वात् । एवं संयोग तदभावयोरिव
<>येन प्रकारेण ययोर्विरोधस्तेन तयोरेकधर्मिगतत्वं न प्रतीयते
<>न तु रूपान्तरेणापीति । अपि च यदि साध्यत्वसाधन
<>त्वयीर्विरोधस्तदापीष्टसाधनत्वेन कार्य्यसाधनत्वेन वा कार्य्य-
<>त्वं नानुमीयेत हेतुसाध्ययोर्विरोधेन सामानाधिकरण्या-
<>भावेन व्याप्त्यसिद्धेः पक्षे साध्यसाधनयोरन्यतरासत्त्वे बाधा-
<>सिद्ध्योरन्यतरप्रसङ्गाच्च । न च वाच्यमिदानीं मत्कृतिसा-
<>घ्यत्वं साध्यम् अग्रेमदिष्टसाधनत्वं हेतुः, दैवाद्यनधीनत्वे
<>सति यदग्रे मदिष्टसाधनं तदिदार्नी मत्कृतिसाध्यमिति व्याप्तेः
<>तथा च समयभेदमादाय साध्यत्वसाधनत्वयोरविरोध
<>इति । इदानोमग्रिमपदार्थयोर्नानात्वादनुगतरूपाभावेन
<>व्याप्तेरग्रहात् एवन्यायेनान्यत्रापि तत्तत्समयान्तर्भावेन
<>साध्यत्वसाधनत्वयोरप्रतीतेः । प्रतीतौ वा ममापीदानीं
<>कृतिसाध्यत्वे सत्यग्रे इष्टसाधनत्वज्ञानं प्रवर्त्तकामस्तु । न
<>च पाकसाध्येष्टत्वेत कृतिसाध्यत्वमनुमेयं असिद्धावस्था-
<>वतः पाकादिष्टानुत्पत्तेः पाकस्य सिद्धत्वमवगम्य तत्-
<>साध्यत्वमिष्टस्यावगन्तव्यम् असिद्धत्वञ्चावगम्य कृतिसा-
<>ध्यत्वमिति सिद्धत्वासिद्धत्वयोर्विरोधोऽत्रापि दुर्वारः । अपि
<>च स्वविशेषणधीजन्यकार्य्यताज्ञानाभावात् सुखे कथं
<>चिकीर्वा न हि कृतिसाध्यताज्ञानमात्रात् सा सञ्जातबा-
[Page0917-a+ 38]
<>धस्य विषभक्षणादौ चिकोर्षाप्रसङ्गात् । अथोपायचि-
<>कीर्षायां तत्कारण इच्छाकारणसुखत्वज्ञाते कृतिसा-
<>ध्यत्वं यदा विषयस्तदा सुखे चिकोर्षा नो चेदिच्छामात्र
<>मिति द्वयमेव चिकीर्षाहेतुरिति चेत् तर्हीच्छाहेतु-
<>ज्ञाने यदा कृतिसाध्यत्व भासते तदा चिकीर्षा नो चेदिच्छा-
<>मात्रमित्येव सुखतदुपायचिकीर्षाकारणमस्तु लाघवात्
<>सुखत्वज्ञानवदिष्टसाधनताज्ञानस्यापीच्छाकारणत्वात् । अ-
<>तएव पाके इष्टसाधनताज्ञाने कृतिसाध्यत्वं विषय इति
<>चिकीर्षा न तु वृष्ट्यादिज्ञाने तद्विषयत्वमितीच्छामात्र सुख
<>चिकीर्षायामिच्छाकारणज्ञाने कृतिसाध्यताविषयके
<>चिकीर्षाजनकत्वावधारणात् अन्यथा तत्र चिकीर्षा-
<>नुत्पत्तेः । वस्तुतस्तु उपायचिकीर्षा इष्टसाधनताज्ञान-
<>साध्या उपायेच्छात्वात् वृष्टीच्छावत् न च भोगचिकीर्षावत्
<>तेन विनावि स्यादित्यप्रयोकत्वात् उपायेच्छायास्तदम्बय
<>व्यतिरेकानुविधानात् वृष्टेश्च स्वतोऽसुकरत्वेन इच्छानुत्-
<>पत्तेः । अनुगतोपायेच्छायामनुगतस्य प्रयोजकत्वे सम्भवति
<>बाधक विना त्यागायोगाच्च । न च चिकीर्षान्यत्वेसति उपा-
<>येच्छात्वमिच्छात्वंवा तज्जन्यत्वे प्रयोजकं गौरवात् सुखेच्छ-
<>यां तदभावाच्च । एवञ्चोपायचिकीर्षायामिष्टसाधन-
<>ताज्ञाने ध्रुवेऽतिप्रसङ्गवारणार्थं कृतिसाध्यत्वप्रकारकत्वनिर्वा-
<>हार्थञ्चकृतिसाध्यत्वमपि विषयतयावच्छेदकमस्तु न तु
<>तद्विहाय तन्मात्र, कॢप्तकारणं विना कार्य्यानुत्पत्तेः । अत
<>एव स्तनपानप्रवृत्तावप्युपायेच्छाकारणत्वेन गृहीतस्येष्ट-
<>माधनताज्ञानस्यापि कल्यनं दृष्टानुरोधित्वात् कारणतायाः ।
<>ननु साधनत्वमिच्छाविरोधि तस्य सिद्धधर्म्मत्वात् वृष्ट्यादौ
<>तत्साध्येष्टज्ञानादिच्छेति चेत् न निर्विशेषितयोः सिद्धत्वा-
<>सिद्धत्वयोरविरोधेनेच्छासाधनत्वयोरविरोधात् तदा असि-
<>द्धत्वं तत्सिद्धत्वञ्च नेच्छासाधनत्वयोः प्रयोजकमिति
<>तथा न ज्ञायत एव । यत्तु तत्साध्येष्टज्ञानात् दृष्ट्यादावि-
<>च्छेति तत्तुच्छं असिद्धावस्थाद्वृष्ट्यादेरिष्टानुत्पत्तेरवश्य
<>सिद्धत्वमवगन्तव्यमिच्छाविरोधित्वाच्चासिद्धत्वमिति तत्रापि
<>विरोधएव वृष्टौ संत्यामिष्टं तया विना नेत्यन्वयव्यतिरेक
<>ग्रहस्य वृष्टिसिद्धत्वमादाय वृष्टिनिरूपितेषु साध्यत्व-
<>ग्राहकत्वात् । किञ्च चिकीर्षाजन्यकृतिसाध्यं मण्डली-
<>करणमित्यर्थप्रतिपादकं मण्डलीं कुर्य्यादितिवाक्यं प्र-
<>माणं स्यात् विषयाबाधात् । एतेन नवीनमतमपास्तं प-
<>रस्य हि कृतिसाध्यत्वौदनकामनावत्त्वेष्टसाधनताज्ञानानां
<>ज्ञानं तथान्यस्य ओदनकामनावत्तेष्टसाधनताज्ञानस्थ
[Page0917-b+ 38]
<>ज्ञान न प्रवृत्तिकारण गौरषात् किन्तु मत्कृतिसाध्य
<>त्वे सति मदिष्टसाधनताज्ञानमेव लाघवात् तथा च साध्य-
<>साधनत्वयोर्न विरोधोऽनागतस्य पाकादेः कृतिसाध्यताज्ञा-
<>नञ्च यथा, तथोपपादितं पुरस्तात् । किञ्च खकृतिसाध्यत्वम-
<>न्तरेणापि स्वकृतिसाध्येष्टसाधनताज्ञानात् स्वकल्पितेलिप्यादौ,
<>यौवने कामोद्भेदात् संभोगादौ प्रवृत्तेश्च अदृष्टं प्रव-
<>वर्त्तकम् । वस्तुतस्तु सिद्धविषयककृतिसाध्यताज्ञानात् कथं
<>“पाकं कृत्या साधयामीतीच्छा”? सिद्धे इच्छाविरहात् अ-
<>सिद्धस्याज्ञानात् अथ सिद्धविषयादेव कृतिसाध्यताज्ञाना-
<>दसिद्धविषया कृतिसाध्यत्वेनेच्छा जायते इच्छाया अ-
<>सिद्धविषयत्वस्वभावत्वात् । एकप्रकारकत्वेन ज्ञानचिकीर्षयोः
<>कार्य्यकारणभावोनत्वेकविषयत्वे सति गौरवात् इच्छाया
<>अनागतविषयत्वात्तस्य चाज्ञानात्तथा कल्पनात् सु-
<>खादीच्छायामप्येवमिति चेत् न असिद्धविषयेच्छानु-
<>रोधेनानागतोपायज्ञानस्य दर्शितत्वात् । अस्तुचैवं
<>तथापि कृतिसाध्यताज्ञाने इष्टसाधनत्वमेव व्यावर्त्तक-
<>मस्तु स्वपरकीयेष्टसाधनताज्ञानस्य फलकामनाज्ञाना-
<>पेक्षया लघुत्वात् ज्ञानज्ञानस्य फलकामनाज्ञानस्य हेतुत्वे
<>मानाभावाच्च” ।
<P>सेयमिच्छा अन्तःकरणधर्म्मोनात्मधर्म्मः इति वेदान्तिनः
<>प्रतिपेदिरे । आत्मनो निर्गुणत्वात् प्रागुक्तया “कामः
<>सङ्खल्पः इत्यादि श्रुत्था मनोधर्म्मत्वावगमाच्च तथात्वम् ।
<>यथा च कामादीनां नात्मधर्म्मत्वं तथा शङ्कापूर्व्वकं वृ० उ०
<>भाष्ये समर्थितम् । यथा
<P>“सुखित्वदुःखित्वादिदर्शनान्नेति चेत् न “न लिप्यते लोक-
<>दुःखेन बाह्य” इति श्रुतेः । प्रत्यक्षादिविरोधादयुक्तमिति
<>चेत् न उपाध्याश्रयजनितविशेषविशेषयत्वात्प्रत्यक्षा-
<>देः “न दृष्टेर्द्रष्टार पश्येर्विज्ञातारमरे केन विजानीया-
<>दविज्ञातं विज्ञातृ” इत्यादिश्रुतिभ्यो नात्मविषयं विज्ञानम्,
<>किन्तर्हि बुद्ध्याद्युपाध्यात्मप्रतिच्छायाविषयमेव सुखितो
<>दुःखितोऽहमित्येवमादिप्रत्यक्षविज्ञानमयमहमिति विषयेण
<>विषयिणःसामानाधिकरण्योपचारात् “नान्यदतोऽस्ति द्रुष्टृ”
<>इत्यन्यात्मप्रतिषेधाच्च । देहावयवविशेष्यत्वाच्च सुखदुःखयो-
<>र्विषयधर्म्मत्वम् “आत्मनस्तु कामाय” इत्यात्मार्थत्वश्रुतेरयुक्त-
<>मिति चेन्न । “यत्र वा अन्यदिव स्यात्” इत्यविद्याविषया-
<>त्मार्थत्वाभ्युपगमात् “तत्केन कं पश्येत्” “नेह नानास्ति कि-
<>ञ्चन” “तत्र को मोहः कः शोक” इत्यादि विद्याविषये
<>तत्प्रतिषेधाच्च नात्मधर्म्मत्वम् । तार्क्किकसमयविरोधादयुक्तमिति
[Page0918-a+ 38]
<>चेन्न युक्त्याप्यात्मनो दुःखित्वानुपपत्तेः । न हि दुःखेन
<>प्रत्यक्षविषयेणात्मनो विशेष्यत्वं, प्रत्यक्षाविषयत्वात् । आकाशस्य
<>शब्दगुणवत्त्ववदात्मनो दुःखित्वमिति चेन्न एकप्रत्ययवि-
<>षयत्वानुपपत्तेः । न हि सुखग्राहकेण प्रत्यक्षविषयेण
<>प्रत्ययेन नित्यानुमेयस्यात्मनो विषयीकरणमुपपद्यते ।
<>तस्य च विषयीकरणे आत्मन एकत्वाद्विषय्यभावप्रसङ्गः ।
<>एकस्यैव विषयविषयित्वं दीपवदिति चेन्न युगपदस-
<>म्भवादात्मन्यंशानुपपत्तेश्च । एतेन विज्ञानस्य ग्राह्य-
<>ग्राहकत्वं प्रत्युक्तम् । प्रत्यक्षानुमानविषययोश्च दुःखा-
<>त्मनोर्गुणगुणित्वेनानुमानम् दुःखस्य नित्यमेव प्रत्य-
<>क्षविषयत्वाद्रूपादिसामानाधिकरण्याच्च मनःसंयोगजत्वे-
<>ऽप्यात्मनि दुःखस्य, सावयवत्वविक्रियावत्त्वानित्यत्वप्रसङ्गात् ।
<>न ह्यविकृत्य संयोगि द्रव्यं गुणः कश्चिदुपयन्नपयन्वा दृष्टः
<>क्वचित् । न च निरवयवं विक्रियमाणं दृष्टं क्वचित् अ-
<>नित्यगुणाश्रयं वा नित्यम् । न चाकाश आगमवादिभि-
<>र्नित्यतयावगम्यते । न चान्यो दृष्टान्तोऽस्ति विक्रियमा-
<>णमपि तत्प्रत्ययानिवृत्तेर्नित्यमेवेति चेन्न द्रव्यस्यावयवा-
<>न्यथात्वव्यतिरेकेण विक्रियानुपपत्तेः । सावयवत्वेऽपि
<>नित्यत्वमिति चेन्न सावयवस्यावयवसंयोगपूर्व्वकत्वे सति
<>विभागोपपत्तेः । वज्रादिष्वदर्शनान्नेति चेन्नानुमेयत्वा-
<>त्संयोगपूर्व्वत्वस्य । तस्मान्नात्मनो दुःखाद्यनित्यगुणाश्रय-
<>त्वोपपत्तिः । परस्यादुःखित्वेऽन्यस्य च दुखिनोऽभावे
<>दुःखोपशमनाय शास्त्रारम्भानर्थक्यमिति चेन्नाविद्या-
<>ऽध्यारोपितदुःखित्वम्रमापौहार्थत्वात्” ।
<P>यथा च कामस्य हृदयाश्रितत्वतथाऽऽप्तकामशब्दे ७१८ पृष्ठे
<>दर्शिते वृ० भा० वाक्ये प्रपञ्चितम् । एवमेव सांख्याःपातञ्जलाश्च
<>ज्ञानादिवत् सुखदुःखेच्छाद्वेषप्रयत्न धर्म्मा धर्म्मा अपिबुद्धेरेव
<>धर्म्मा इत्याहुः । ईश्वरेच्छा तु समूहालम्बनात्मिका सर्व्वं जगत्
<>भूयादित्याकारिका । “सोऽकामयत बहु स्यां प्रजायेयेत्यादि”
<>श्रुतिः । “सोऽभिध्याय शरीरात् स्वात् सिसृक्षुर्विविधाः
<>प्रजाः” इति स्मृतिश्च तस्य तत्सत्त्वे प्रमाणम् । सा च नित्येति
<>नैयायिकादयः नित्यत्वाच्चर्न तत्र कारणापेक्षा । व्योमादि-
<>वदनित्येति वेदान्तिनः । मित्यत्ववादिमतेऽपि सृज्य-
<>मानजीवादृष्टरूपसहकारेणैवतत्तत्कार्य्योत्पत्तिरिति ईश्वर
<>शब्दे वक्ष्यते । मनोधर्म्मत्ववादिमते मनसस्त्रिगुणात्म-
<>कत्वेऽपि रजसएव तत्कारणत्वम् “काम एष क्रोध एष
<>रजोगुणसमुद्भवः” गोतायां कामस्य रजोगुणकार्य्यत्वोक्तेः ।
<>ततश्च बुद्धेस्त्रिगुणात्मकत्वेन  रजःकार्य्यकामस्य
[Page0918-b+ 38]
<>तद्गुणत्वमेवोचितम् । अतएव इच्छाशक्तिक्रियाशक्ति-
<>ज्ञानशक्तिस्वरूपिणीत्यादौ प्रकृतेरिच्छाशक्त्यादिरूपत्वकथन-
<>मपि सङ्गच्छते शक्तिशक्तिमतोरभेदात् प्रकृतिशक्तित्वाच्च
<>तस्या बुद्धिगुणत्वमवगम्यते । अतएव “या देवी सर्व्व
<>भूतेषु इच्छारूपेणसंस्थिता” देवोमा० सर्व्वभूतेषु इच्छा-
<>रूपेण प्रकृतिस्थितिरक्ता
<P>ईश्वरोपाधिमायाया इच्छादिमत्त्वेनैवेश्वरस्य तद्वत्त्वं
<>रत्नत्रयपरीक्षायामुक्तं यथा “नित्यं निर्दोषगन्धं निरतिशय
<>सुखं ब्रह्म चैतन्यमेकं धर्म्मोधर्म्मीति भेदद्वितयमपि पृथ-
<>ग्भूय मायावशैन । धर्म्मस्तत्रानुभूतिः सकलविषयिणी सर्व-
<>कार्य्यानुकूला शक्तिश्चेच्छादिरूपा भवति गुणगुणस्त्वाश्रय-
<>स्त्वेक एव । कर्त्तृत्वं तत्र धर्म्मी कलयति जगतां पञ्च-
<>सृष्ट्यादिकृत्ये धर्म्मः पुंरूपमाप्त्वा सकलजगदुपदानभावं
<>बिभर्त्ति । स्त्रीरूपं प्राप्य दिव्या भवति च महिषी स्वाश्न-
<>यस्यादिकर्त्तुः, प्रोक्तौ धर्म्मप्रभेदावपि निगमविदा धर्म्मि-
<>वत् ब्रह्मकोटी” इति तथा च एकमेव ब्रह्मानादिसिद्धया
<>मायया कर्म्मी धर्म्मश्चेति द्विविधमभूदित्यर्थः । तन्त्रोक्ते
<>कालिकायाः २ पीठशक्तिभेदे । “इच्छाज्ञानक्रियाश्चैव
<>कामिनी कामदायिनी । रतीरतिप्रिया नन्दा मघ्ये चैव
<>मनोन्मनी” तन्त्रसा० कालिकापीठशक्ति कथने ।
<LEND>
