<L>27419<pc>3900,a<k1>धूमपान<k2>धूमपान
धूमपान¦ न० ६ त० । सुश्रुतोक्ते नेत्रव्रणादिरोगहरे
धूमविशेषस्य पाने तद्विधिस्तत्रोक्तो यथा
“अथातो धूमनस्यकवलग्रहचिकित्सितं व्याख्यास्यामः ।
धूमः पञ्चविधो भवति । तद्यथा प्रायोगिकः स्नेहनो
वैरेचनः कासघ्नो वामनीयश्चेति । तत्रैलादिना कुष्ठ-
तगरवर्ज्येण श्लक्ष्णपिष्टेन द्वादशाङ्गुलं शरकाण्डं
क्षौमेणाष्टाङ्गुलं वेष्टयित्वा लेपयेदेषा वर्त्तिः प्रायोगिके ।
स्नेहफलसारमधूच्छिष्टसर्जरसगुग्गुलुप्रभृतिभिः स्नेह-
मिश्रैः स्नेहने । सिराविरेचनद्रव्यैर्वैरेचने । वृहती
कण्टकारिकात्रिकटुककासमर्द्दहिंग्विङ्गुदीत्वङ्मनःशिला-
च्छिन्नरुहाकर्कटशृङ्गीप्रभृतिभिः कासहरैश्च कासघ्ने ।
स्नायुचर्मखुरशृङ्गकर्कटकास्थिशुष्कमत्स्यवल्लूरकृमिप्रभृति-
भिर्वामनीयैश्च वामनीये । तत्र वस्तिनेत्रद्रव्यैर्धूम-
नेत्रद्रव्याणि व्याख्यातानि भवन्ति । धूमनेत्रन्तु कनि-
ष्ठिकापरिणाहमग्रे कलायमात्रं स्रोतोमूलेऽङ्गुष्ठपरि-
णाहं धूमवर्त्तिप्रवेशस्रोतोऽङ्गुलान्यष्टचत्वारिंशत् प्रायो-
निके । द्वात्रिंशत् स्नेहने । चतुर्विंशतिर्वैरेचने । षोड-
शाङ्गुलं कासघ्ने वामनीये च । एते अपि कोलास्थि-
मात्रच्छिद्रे भवतः । व्रणनेत्रमष्टाङ्गुलं व्रणधूपनार्मं
कलायपरिमण्डलं कुलत्थवाहिस्रोत इति । अथ सु-
खोपविष्टः सुमना ऋज्वधोदृष्टिरतन्द्रितः स्नेहाक्तां प्रदीप्तां
वर्तिं (प्रदीप्य) नेत्रस्रोतसि धूमं पिबेत् । मुखेन तं
पिबेत्पूर्वं नासिकाभ्यां ततः पिबेत् । मुखपीतं मुखे-
नैव वमेत्पीतञ्च नासया । मुखेन धूममादाय नासि-
काभ्यां न निर्हरेत् । तेन हि प्रतिलोमेन दृष्टिस्तत्र
विहन्यते । विशेषतस्तु प्रायोगिकं घ्राणेनाददीतृ स्नेहनं
मुखनासाभ्यां नासिकया वैरेचनं, मुखैनैवेतरे । तत्र प्रायो-
गिके वर्त्तिं व्यपगतशरकाण्डां निवातातपशुष्कामङ्गारे-
ष्ववदीप्य नेत्रमूलस्रोतसि प्रयुज्य धूममाहरेति ब्रूयात् ।
एवं स्नेहनं वैरेचनिकञ्च कुर्य्यादिति । इतरयोर्व्यपेत
धूमाङ्गारस्थिरे समाहिते शरावे पक्षिप्य वर्त्तिं मूल-
च्छिद्रणान्येन शरावेण पिधाय तन्मिन् छिद्रे नेत्रमूलं
संयोज्य धूममासेवत । प्रशान्ते धूमे वार्त्तमवशिष्टां
[Page3900-b+ 38]
प्रक्षिप्य पुनरपि धूमं पाययेदादोषविशुद्धेरेष धूम-
पानोपायविधिः । तत्र शोकश्रमभयामर्षौष्ण्यबिषरक्त-
पित्तमदमूर्च्छादाहपिपासापाण्डुरोगतालुशोषच्छर्द्दिशिरो-
ऽभिघातोद्गारापतर्पिततिमिरप्रमेहोदराध्मानोर्द्ध्ववातार्त्ता
बालवृद्धदुर्बलविरिक्तास्थापितजागरितगर्भिणीरूक्षक्षीणक्ष-
तोरस्कमधुघृतदधिदुग्धमत्स्यमद्ययवागूपीताल्पकफाश्च न
धूममासेवेरन् । अकालपीतः कुरुते भ्रममूर्च्छाशिरो-
रुजः । घ्राणश्रोत्राक्षिजिह्वानामुपधातञ्च दारुणम् ।
आद्यास्तु त्रयो धूमा द्वादशसु कालेषूपादेयाः ।
तद्यथा क्षतदन्तप्रक्षालननस्यस्नानभोजनदिवास्वप्नमैथु-
नच्छर्दिमूत्रोच्चाररुषितशस्त्रकर्मान्तेष्विति । तत्र मूत्रो-
च्चारक्षवथुरुषितमैथुनान्तेषु स्नैहिकः स्नानच्छर्दन-
दिवास्वप्नान्तेषु वैरेचनः । दन्तप्रक्षालननस्यस्नानभोजन-
शस्त्रकर्मान्तेषु प्रायोगिक इति । तत्र स्नेहनो वातं
शमयति स्नेहादुपलेपाच्च वैरेचनः श्लेष्माणमुत्क्लेश्याप-
कर्षति रौक्ष्यात्तैक्ष्ण्यादौष्ण्याद्वैशद्याच्च । प्रायोगिकः
श्लेष्माणमुत्क्लेशयत्युत्क्लिष्टं चापकर्षति साधारणत्वात्-
पूर्वाभ्यामिति । भवति चात्र नरो धूमोपयोगाच्च प्रस-
न्नेन्द्रियवाङ्मनाः । दृढकेशद्विजश्मश्रुसुगन्धिविशदाननः ।
कासश्वासारोचकास्योपलेपस्यरभेदमुखास्राववमथुतन्द्रानि-
द्राहनुमन्यास्तम्भपीनसशिरोरोगकर्णाक्षिशूलवातकफनि-
मित्ताश्चास्य मुखरोगा न भवन्ति । तस्य योगातियोगौ
विज्ञातव्यौ तत्र योगो रोगप्रशमनोऽतियोगो रोगा-
प्रशमनस्तालुगलशोषपरिदाहपिपासामूर्च्छाभ्रममदकर्णा-
क्षिदृष्टिनासारोगदौर्बल्यानीत्यतियोगो जनयति ।
प्रायोगिकं त्रींस्त्रीनुच्छ्वासानाददीत । मुखनासिकाभ्याञ्च
पर्य्यायांस्त्रींश्चतुरो वेति । स्नैहिकं यावदश्रुप्रवृत्तिः ।
वैरेचनिकमादोषदर्शनात् । तिलतण्डुलयवागूपीतेन
पातव्यो वामनीयः । ग्रासान्तरेषु कासघ्न इति । व्रण-
धूमं शरावसम्पुटोपनीतेन नेत्रेण व्रणमानयेत् धूम-
नाद्वेदनोपशमो व्रणवैशद्यमास्रावोपशमश्च भवति” ।
“शोफद्रावरुजायुक्तान् धूमपानैर्विशोधयेत्” सुश्रुतः ।
<LEND>
