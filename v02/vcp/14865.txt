<L>14865<pc>2216,a<k1>कृष्णयजुर्वेद<k2>कृष्णयजुर्वेद
कृष्णयजुर्वेद¦ पु० तैत्तीरीयरूपयजुर्वेदभेदे । तस्य कृष्णत्वञ्च
तस्य पाठे प्रतिपदायुक्तपूर्ण्णिमायाग्राह्यत्वत् । यजुर्वे-
दस्य द्वौ भेदौ शुक्लकृष्णभेदात् तदवान्तरभेदाश्च चरणव्यू-
हभाष्ययो दर्शिताः यथा
“यजुर्वेदस्य षडशीतिर्भेदा भबन्ति । तत्र चरका नाम
द्वादशभेदा भवन्ति “चरका आह्वरकाः कठाः प्राच्यकठाः
कपिष्ठलकठाश्चारायणीया वार्त्तान्तरीयाः श्येताश्वतरा
वाराहा औपमन्यवश्छागलेया मैत्रायणीयाश्चेति । मैत्रा-
यणीयानाम सप्तभेदा भवन्ति मानवामैत्रायणीया दुन्दु-
भाश्चैकेया हारिद्रवेयाः श्यामाः श्यामायनीयाश्चेति । ते-
षामध्ययनमष्टशतं यजुःसहस्राण्यधीत्य शाखापारो भवति
तान्येव द्विगुणान्यधीत्य पदपारो भवति तान्येव त्रिगुणा-
न्यधीत्य क्रमपारो भवति षडङ्गान्यधीत्य षडङ्गविद्भवति
शिक्षाकल्पो व्याकरणं निरुक्तं छन्दो ज्योतिषमित्यङ्गानि
भवन्ति तत्र प्राच्य उदीच्यां, नैरृत्यां निरृत्यस्तत्र
वाजसनेयानां पञ्चदश भेदा भवन्ति काण्वा माध्य-
न्दिनाः शावीयाः श्यामायनीयाः कापोलाः पौण्ड्रवत्सा
आवटिकाः परमावटिकाः पाराशर्य्याः वैधेया वैनेया
औधेया गालया वैजपाः कात्यायनीयाश्चेति प्रतिपदमनु-
पदं छन्दो भाषा धर्मोमीमांसा न्यायस्तर्क इत्युपाङ्गानि उप-
ज्योतिषं साङ्गलक्षणं प्रतिज्ञानुवाक्यः परिसंख्या चरण
व्यूहः श्राद्धकल्पः प्रवराध्यायश्च शास्त्रक्रतुसंख्यानुगम-
यज्ञपार्श्वाणि हौत्रिकम्पाशवोक्थानि कूर्मलक्षणम् इत्य-
ष्टादश परिशिष्टानि भवन्ति । द्घे सहस्रे शते न्यूने मन्त्रे
वाजसनेयके । इत्युक्तमेतत्सकलं स शुक्रियञ्च कीर्त्तितम् ।
ग्रन्थाश्च परिसंख्याता ब्राह्मणञ्च चतुर्गुणम् । तत्र तैत्ति-
रीयकानाम द्विभेदा भवन्ति । औख्याः काण्डिकेयाश्चेति ।
काण्डिकेयानाम पञ्चभेदा भवन्ति । आपस्तम्बी बौधायनी
सत्यार्षाढी हिरण्यकेशी औधेयी चेति तत्र कठानां तु
प्रमृथचतुःश्चत्वारिंशदुपग्रन्थाः मन्त्रब्राह्मणयोर्वेदस्त्रिगुणं
[Page2216-b+ 38]
यत्र पट्यते । यठुर्बेदः स विज्ञेयोऽन्ये शाखान्तराः स्मृताः ।
तेषामध्ययनं प्रवचनीयाश्चेति” मू० । विवृतमेतद्भाष्ये
यथा “यजुर्वेदस्य षडशीतिर्भेदा भवन्ति” अत्र शाखा-
भेदो ग्राह्यः । षडुत्तराशीतिभेदा इत्यर्थः । “तत्रचरका-
नाम द्वादशभेदा भवन्ति” इतिस्पष्टार्थः । ते के भेदा इत्याह
चरका इत्यादि मैत्रायणीयानाम सप्तभेदा मवन्ति । मैत्रा-
यणीया मानवा इत्यादि । मैत्रायणीयशाखागण इत्यर्थः ।
मैत्रायणीयस्तु वाजसनीयवेदाध्यायी । मानवं कल्पसूत्रम् ।
तेषामध्ययनमष्टोत्तरशतं यजुःसहस्राण्यधीत्य शाखापारो
भवति तेषामध्ययने द्विचत्वारिंशदध्यायाः अष्टशता-
धिकसहस्रमन्त्रा इत्यर्थः । तान्येव द्विगुणान्यधीत्य पद-
पारोभवति द्विवारपठनात्पदपारायणफलं भवति इत्यर्थः ।
तान्येव त्रिगुणान्यधीत्य क्रमपारो भवति त्रिवारपठनात्
क्रमपारायणफलं भवतीत्यर्थः । पदक्रमाध्ययनफलं भ
वतीत्यर्थः । तत्र प्राच्य उदीच्यां, नैरृत्यां निरृत्यस्तत्र वा
जसनेयानां पञ्चदश भेदा भवन्ति प्राच्य उदीच्यनैरृत्य
इति तिसृषु दिशासु । वाजसनेयवेदोत्पत्तिमग्रे वक्ष्यामः
इतरदेशेषु वेदशाखयोर्विभाग उच्यते तच्च माहार्णवे उक्तम्
“पृथिव्यामध्यरेखायां नर्मदा परिकीर्त्तिता । दक्षिणोत्तर-
योर्भागे शाखावेदश्च उच्यते । नर्मदादक्षिणे भागे आपस्तम्बा
श्वलायनी । राणायनी पिष्पला च यज्ञकन्याविभागिनः ।
मान्ध्यन्दिनी शाङ्खायनी कौथुमी शौनकी तथा नर्मदो-
त्तरभागे च यज्ञकन्याविभागिनः । तुङ्गकृष्णा तथा गोदा
सह्याद्रिशिखरावधि । आआन्ध्रदेशपर्यन्तम् बह्वृ चश्चाश्वला-
यनी । उत्तरे गुर्जरे देशे वेदो बह्वृच इरितः । कौषीत-
किब्राह्मणं च शाखा शाङ्खायनी स्थिता । आन्ध्रादिदक्षि
णाग्नेय्यां गोदासागरकाबधि । यजुर्भेदस्य तैत्तिर्य्या
आपस्तम्बी प्रतिष्ठिता । सह्याद्रिपर्वतादाराद्दिशाम् नैरृ-
त्यसागरात् । हिरण्यकेशी शाखा च पर्शुरामस्य सन्नि
धौ । मयूरपर्वताच्चैव यावद्गुर्जरदेशतः । व्याप्ता वायव्य-
देशात्तु मैत्रायणी प्रतिष्ठिता । अङ्गवङ्गकलिङ्गाश्च कानीनी
गुर्जरस्तथा । वाजसनेयी शाखा च माध्यन्दिनी प्रतिष्ठिता ।
ऋषिणा याज्ञवल्केन सर्वदेशेषु विस्तृता । वाजसनेय-
वेदस्य प्रथमा काण्वसंज्ञकाः” इति व्यासशिष्योवैश म्पाय-
नोनिगदाख्ययजुर्वेदम्पठित्वा शिष्यान् चकार । तच्चाह भा-
गवते १२ । ६ अ० “वैशम्पायनशिष्यवै चरकार्ध्वर्यवोऽभवन् ।
यच्चेरुर्ब्रह्महत्यांहःक्षपणं स्वगुरोर्व्रतम् । याज्ञवल्क्यश्च त-
च्छिष्य आहांहोभगवन्! कियत् । चरितेनाल्पसाराणां च-
[Page2217-a+ 38]
रिष्येऽहं सुदुश्चरम् । इत्युक्तो गुरुरप्याह कुपितोयाह्यलं
त्वया । विप्रावमन्त्रा शिष्येण मदधीतं त्यजत्विति । दे
रातः सुतः सोऽपि छर्दित्वा यजूषांगणम् । ततोऽगतोऽथ
सुतयो ददर्शुस्तान् यजुर्गणान् । यजूंषि तित्तिरीभूत्वा
तल्लोलुपतयाऽऽददुः । तैत्तिरीया इति यजुःशाखा आसन्
सुपेशलाः” । याज्ञवल्क्यः “ॐ नमो भगवते” इत्यादिना
सूर्य्यं तुष्टाव । “एवमुक्तः म भगवान् वाजिरूपधरोहरिः ।
यजूंष्य्यातयामानि मुनयेऽदात् प्रसादितः” (अजीर्णभुक्ते
उच्छिष्टवान्ते यातयामशब्द इति निघण्टुः तदन्यत् अयात-
यामम्) “यजुर्भिरकरोच्छाखादश पञ्च शनैर्विभुः । जगृहु-
र्वाजसन्यस्ताः काण्वा माध्यन्दिनादयः” इत्यादि ग्रन्थ-
पर्यालोचनपा यजुर्वेदत्यागानन्तरं देवरातः सुतेनाब्राह्मण-
त्वभिया प्रसादितः सूर्य्यो वाजिरूपेण तस्मै दत्ता वाजेभ्यः
केसरेभ्यः वाजेन वेगेन वा संन्यस्ताः शाखा वाजसनेय
संज्ञा । तस्य शाखारण्डत्वपरिहारार्थं चातुर्वेद्यत्वसंरक्ष-
णार्थं च वाजिरूपेण सूर्य्येणायातयामानि यानि यजूंषि
मुनये दत्तानि तैर्यजुर्भिरर्कापितैः स मुनिस्ताः वाज-
सन्यः पञ्चदश शाखा अकरोत् । तस्माच्च मुनेः काण्वमा
ध्यन्दिनादयः अध्ययनं चक्रुः । ते पञ्चदश भवन्ति
तथा च विष्णुपुराणे यजुर्वेदस्य विस्तारविभागमाह
“यजुर्वेदतरोः शाखाः सप्तविंशन्महामुने! । वैशम्पायन
नामासौ व्यासशिष्यश्चकार वै । शिष्येभ्यः प्रददौ ताश्च
जगृहुस्तेऽप्यनुक्रमात् । याज्ञवल्क्यस्तु तस्याभूद्ब्रह्म-
रातः सुतोद्विजः । शिष्यः परमधर्म्मज्ञो गुरुवृत्तिरतः
सदा । ऋषिर्यश्च महामेरोःसमाजेष्वागमिष्यति । तस्य वै
सप्त रात्रन्तु व्रह्महत्या भविष्यति । पूर्वमेवं मुनिगणैः
समयोऽयं कृतोद्विज! । वैशग्पायन एकस्तु तं व्यतिक्रान्त
वांस्तदा । स्वस्रियं तं च हंसोऽथ पदघृष्टमवातयत् ।
शिष्यानाह च भो शिष्या ब्रह्महत्यापरं व्रतम् ।
चरध्वं मत्कृते सर्वे न विचार्यमिदन्तथा । अथाह
याज्ञवल्क्यस्तङ्किमेतैर्बहुभिर्द्विजैः । क्लेशितैरल्पतेजो-
भिश्चरिष्येऽहमिदं व्रतम् । ततः क्रुद्वो गुरुः प्राह
याज्ञवल्क्यं महामुनिम् । मुच्यतां यत् त्वयाऽधीतं यतो
विप्रायमानकः । निस्तजसोवदस्येतान् यस्त्वं ब्रह्म-
णपुङ्गवान् । तेन शिष्येण नार्थोऽस्ति ममाज्ञाभङ्ग-
कारिणा । याज्ञवल्क्यस्ततः प्राह भक्त्यैतत्ते मयो-
दितम् । ममाप्यलन्त्वया त्वत्तोयदधीतं द्विज! त्विदम् ।
श्रोपराशर उवाच इत्युक्त्वा रुधिराक्तानि सरूपाणि
[Page2217-b+ 38]
यजूंव्यथ । छर्दयित्वा ददौ तस्मै ययौ च स्वेच्छपा
मुनिः । यजूंष्यथ विसृष्टानि याज्ञवल्क्येन वै द्विज! ।
जगृहुस्तित्तिरीभूतास्तित्तिर्यास्तु च ते ततः । ब्रह्महत्याव्रतं
चीर्णं गुरुणा नोदितैस्तु यैः । चरकाध्वयवस्ते तु चर-
ण्णान्मुनिसत्तम! । याज्ञवल्क्योऽपि मैत्रेष! प्राणायामप-
रायणः । तुष्टाव प्रणतः सूर्यं यजूंष्यभिलषं स्ततः ।
याज्ञवल्क्य उवाच । नमः सवित्रे द्वाराय मुक्तेरमितते-
जसे । ऋग्यजुःसामरूपाय त्रयीधामात्मने नमः” इत्यादि ।
पराशर उवाच । इत्येवमादिभिस्तेन स्तूयमानः सवै रविः ।
वाजिरूपधरः प्राह प्रीयमाणोऽभिवाञ्छितम् । याज्ञ-
वल्क्यस्तथा प्राह प्रणिपत्य दिवाकरम् । यजूंषि तानि मे
देहि यानि सन्ति न मे गुरौ । पराशरौवाच । एवमुक्तो
ददौ तस्मै यजूंषि भगवान् रविः । अयातयामसंज्ञानि
यानि नो वेत्ति तद्गुरुः । यजूंषि यैरधीतानि तानि
विप्रैर्द्विजोत्तम! । वाजिनस्ते समाख्याता सूर्य्याश्वोद्भव
योगतः । शाखाभेदास्तु तेषां वै दश पञ्च च वाजिनाम्
काण्वाद्यास्तु महाभाग! याज्ञवल्क्यप्रवर्त्तिताः”
काण्वा माध्यन्दिनाः शावीया श्यामायनीया कापो-
लाः पौण्ड्रवत्साःआवटिकाःपरमावटिकाः पारशर्या
वैधेया वैनेया ओघेया गालवा वैजपाः कात्या-
यनीयाश्चेति पञ्चदश शाखा इत्यर्थः । प्रतिपद
मनुपदम् प्रतिपदे अनुपदम् अल्पपदं कर्त्तव्यमित्यर्थः ।
छन्दः छन्दोरत्नाकारादि । भाषा शब्दपरिभाषा, धर्म्मः
धर्मशास्त्रं मन्वादि, मीमांसा प्रसिद्धा न्यायः तर्कः
इति षडुपाङ्गानि । उपज्योतिषं ज्योतिःशास्त्रम्
साङ्गलक्षणं सामुद्रिकादि प्रतिज्ञानुवाक्यः अनेन वाक्येन
अयं सिद्धान्तः । परिसंख्या सूगोलादि । अयं रणव्यूहः ।
आद्धकल्पः प्रवराध्यायश्च शास्त्रं क्रतुसंस्याकल्पादिषु
ज्ञातव्यम् । अनुगमयज्ञा यज्ञक्रियापार्श्वानि हौत्रि-
कभेदाः । हौत्रं यज्ञक्रियाः । पाशवोक्थानि पशुयज्ञाः
कूर्मलक्षणं यज्ञे प्रसिद्धम् । इति अष्टादश परिशिष्टानि
भवन्ति । द्वे सहस्रेशतन्यूने मन्त्रे वाजसनेयके इत्युक्तेः
सकलं सशुक्रियं ग्रन्थाश्च परिसंख्यात मित्यर्थः । वाजस-
नेयवेदे च नवशताविकसहस्रमन्त्रा इत्यर्थः । एतत्स-
कलं सशुक्लियं मध्याह्ने शुक्लवर्णेन सूर्येणदत्तं सशुक्रिय
संज्ञंपरिसंख्यातमित्यर्थः । वेदोपक्रमणे चतुर्दशीयुक्त-
पूर्णिमाग्रहणात् शुक्लयजुः प्रथितमित्यर्थः । प्रतिपदा-
युक्लपूर्णिमाग्रहणात् कृष्णयजुरिति च । ब्राह्मणञ्च चतु-
[Page2218-a+ 38]
र्गुणं ब्राह्मणमित्यर्थः, यजुर्वेदतरोरासन् शाखा ह्येकोत्त-
रं शतम् । तत्रापि च शिवाकारा दश पञ्च च वाजिनाम् ।
“तत्रापि प्रथमा मुख्या शाखेयं काण्वसंज्ञिका” इति
ग्रन्थान्तरे । तैत्तिरीयानाम द्विभेदा भवन्ति औख्याः का-
ण्डिकेयाश्चेति । काण्डिकेयानां पञ्च भेदा भवन्ति आ-
पस्तम्बी बौधायनी सत्याषाढी हिरण्यकेशी औधेयी चेति
तेषामध्ययनं परिमाणम् । “काण्डास्तु सप्त विज्ञेया
प्रश्नाश्च चतुरुत्तराः । चत्वारिंशत्तु विज्ञेया अनुवाकाः
शतानि षट् । एकपञ्चाशदधिका संख्या पञ्चाश्यथोच्यते ।
द्विसहस्रञ्चैकशतमष्टानवतिकाधिकन् । लक्षैकन्तु द्विन-
वतिः सहह्राणि प्रकीर्त्तितम् । पदानि नवतिश्चैव तथाक्ष-
रन्तदुच्यते । लक्षद्वयं त्रिपञ्चाशत् सहस्राणि शताष्टकम् ।
अष्टषष्ट्यधिकं चेव यजुर्वेदप्रमाणकम्” । काण्डाः ७ । प्रश्नाः
१४४ । अनुवाकाः ६५१ । पञ्चाशी २१९८ । पदानि १९२०९० । अक्ष-
रसंख्या २५३८६८ । इति शाखावाक्यान्ययुतानि सहस्राणि
नवानि च । चतुःशतान्यशीतिश्च अष्टौ वाक्यानि गण्यते
तत्र इति ब्राह्मणे वाक्यसंख्या १९४८० तैत्तिरीयनिगदवेदा-
ख्यसंख्या उक्ता इत्यर्थः । तत्र कठानां तु प्रगाथचतुश्चत्वा-
रिंशदुपग्रन्थाः । मन्त्रब्राह्मणयोर्वेदस्त्रिगुणं यत्र पठ्यते ।
यजुर्वेदः स विज्ञेयो अन्ये शास्वान्तराः स्मृताः”
चतुश्चत्वारिंशदुपग्रन्थाः मन्त्रब्राह्मणयोर्वेदस्य अध्याय
समीपे उक्ताः चतुश्चत्वारिंशत् । मन्त्रश्च ब्राह्मणं च
मन्त्रब्राह्मणे तयोः मन्त्रब्राह्मणयोः तयोश्च वेद इति
संज्ञा तदुक्तं “मन्त्रब्राक्षणयोर्वेद” इति नामधेयमित्यृक्-
शाखीयप्रातिशाख्याभाष्यकारेण, आपस्तम्बसानान्यसू-
त्रभाष्यकारकपर्दिना धूर्त्तखामिना च । तथाच
सति मन्त्रोनाम संहितामन्त्रस्तादृङ्मन्त्ररूपसंहितायाः
मध्ये एव तदग्रे ब्राह्मणत्वेन पठनमित्युभययापि
संहितात्वेन पदत्व न क्रमत्वेन च पठनं त्रिगुणपठन
मिति समन्त्रब्राह्मणयो र्वेदस्त्रिमुणो यत्र पठ्यते इत्यर्थः
एतादृशं पठनं शाखाया अध्ययनं स यजुर्वेदस्तच्च तैत्तिरी
यशाखायामेवास्ति” भाकम् । अयमत्र शाखाभेदसंस्व्या-
निर्णयः । चरकादिकानां द्वादशानां प्रत्येकं मानवादि सप्त
भेदैर्मुणितानां ८४ संख्या सम्पद्यते तैत्तिरीयस्य द्वौ भेदौ
एवं पडशीतिसंख्या वाजसनेयसंख्या पञ्चदशेति
एकोत्तरशतसंख्या । अतएवमुक्तिकोपनिषदि “एकोत्तर
शतं चैव यजुःशाखाः प्रकीर्त्तिताः” इत्युक्तम् दर्शितविष्णुपु०
सप्तविंशतिभेदोक्तिः चरकादिद्वादशभेदाः काण्वादि
[Page2218-b+ 38]
पञ्चदशभेदाश्चेति मुख्यभेदाभिप्रायेणेति न विरोधः ।
कृष्णयजुर्वेदगतोपनिषदश्च उपनिषचच्छब्दे दर्शिताः
<LEND>
