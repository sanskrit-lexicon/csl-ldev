<L>5326<pc>0468,b<k1>अव्यपेक्षा<k2>अव्यपेक्षा
अव्यपेक्षा¦ स्त्री विशेषेणापेक्षा व्यपेक्षा अभावे न० त०
[Page0469-a+ 38]
<>१ विशेषेणापेक्षाभावे समर्थसूत्रभाष्योक्ते अवयवार्थानपे-
<>क्षया समुदायस्य विशेष्यविशेषणभावानगाह्येकोपस्थिति
<>जनकत्वरूपे २ एकार्थीभावे च । “समर्थः पदविधिः” पा०
<>सूत्रे सामर्थ्यं द्विविधं व्यपेक्षा अव्यपेक्षा च प्रपञ्चित-
<>मस्माभिः सरलायाम् । तत्र स्वार्थपर्य्यवसायिपदानामा-
<>काङ्क्षादिवशात् यः परस्परं सम्बन्धः सा व्यपेक्षा ।
<>राज्ञः पुरुष इत्यादौ वाक्ये सत्यामाकाङ्क्षायां यो यो
<>यस्मिन् सन्निहितो योग्यश्च स तेन तेन सम्बध्यते यथा
<>राज्ञः पुरुषोऽश्वश्च राज्ञो देवदत्तस्य च पुरुषः ऋद्धस्य
<>राज्ञोऽश्वो धनञ्चेत्यादि वृत्तौ तु नैवम् वृत्तीनामेकार्थी-
<>भावात् । एकार्थोभावश्च विशेष्यविशेषणभावावगाह्येकोप
<>स्थितिजनकत्वम् । तथाच राजपुरुषादिशब्देन विशिष्टै-
<>कार्थबोधकतया न तदैकदेशे ऋद्धादेरन्वयः पुरुषांशे विशे-
<>षणतयोपस्थितस्य च नाश्वादिसम्बन्धिता राजादीनाम् ।
<>जनितान्वयाच्च निराकाङ्क्षतया न देवदत्तादेः स्वामितया
<>पुरुषादावन्वय इति द्रष्टव्यम् । देवदत्तस्य गुरुकुलमित्यादौ
<>देवदत्तादेस्तु प्रधानीभूतकुलादिनैवान्वयः सम्बन्धस्तूपस्थित-
<>गुरुद्वारक एव षष्ठ्यर्थः यथोक्तं हरिणा “समुदायेन सम्बन्धो
<>येषां गुरुकुलादिना । संस्पृशावयवास्ते तु युज्यन्ते तद्वता
<>सहेति” । यद्वा सम्बन्धिशब्दार्थस्य पदार्थैकदेशत्वेऽपि भवत्येव
<>केषाञ्चित् सम्बन्धान्वयः तदुक्तं तेनैव” सम्बन्धिशब्दःसापेक्षो-
<>नित्यं सर्व्वः समस्यते । वाक्यवत् सा व्यपेक्षापि वृत्तावपि
<>न हीयते” । अतएव वार्त्तिककृता “सविशेषणानां वृत्तिर्न्न
<>वृत्तस्य वा विशेषणं न प्रयुज्यत इति वक्तव्यमिति” सामा-
<>न्यतो वृत्तिमतो विशेषणस्य स्वातन्त्र्येण प्रयोगाभावममि-
<>वायम् “अगुरुकुलगुरुपुत्रादीनां वक्तव्यम्” इत्यनेन गुरुकुलगु-
<>रुपुत्रादीनां विशेषणत्वेऽपि पृथक्प्रयीगाय नञा पर्य्युदासः
<>कृतः । समानाधिकरणविशेषणस्य तु “समानाधिकरणम-
<>समर्थवद्भवती” त्यनेन सर्व्वथा स्वातन्त्र्येण सामर्थ्याभावात्
<>प्रयोगाभावो भङ्ग्याऽभिहितः । एतन्मूलकमेव प्राचां गाथा
<>“सापेक्षे प्रत्ययो न स्यात् समासो वा कथञ्चन । सापेक्षं
<>तद्विजानीयादसमस्तविशेषणम् । प्रतियोगिपदादन्यत्
<>यदन्यत् कारकादपि । वृत्तिशब्दैकदेशस्य सम्बन्धस्तेन
<>नेष्यते” इति अत्रायं विशेषः प्रधानस्य सापेक्षत्वेऽप्रि
<>समास इत्युक्तेः प्रधानस्य वृत्त्युपस्थाप्यविशेष्यस्य राज-
<>पुरुषादेः सुन्दरादिविशेषणापेक्षयामपि समासः । समासे
<>चावयवशक्त्यैव तत्तदर्थपदार्थोपस्थित्या विशेष्यविशेषणभावा-
<>द्यभ्युपगमे सापेक्षत्वादौ समासाभावादिकं वाचनिकं
[Page0469-b+ 38]
<>कल्प्यम् तथान्याप्यधिककल्पना स्यादतः समुदायशक्तिक-
<>ल्पनम् यथोक्तं हरिणा “बहूनां वृत्तिघर्म्भाणां वचनैरेव
<>साधने । स्यान्महद्गौरवं तस्मादेकार्थीभाव आश्रितः ।
<>चकारादिनिषेधोऽथ बहुव्युत्त्तिभञ्जनम् । कर्त्तव्यं ते न्याय-
<>सिद्धं त्वस्माकं तदिति स्थितमिति” तथाहि द्वन्द्वादिविग्रह-
<>वाक्ये चकारादि प्रयुज्यते समस्ते तु न । वचनैरेव तन्नि-
<>षेधः कल्पनीयः । समुदायशक्तिपक्षे तु उक्तार्थानामप्रयोग
<>इत्युक्तन्यायादेव सिद्धम् । नामार्थयोरभेदान्वयः कॢप्तः
<>सच राजपदादुपस्थापितराजादेः पुरुषे स्वस्वाभिभाव-
<>सम्बन्धेनान्वये परित्यक्तः स्यात् । सम्बन्धलक्षणायान्तु किम-
<>पराद्धम् विशिष्टलक्षणया । प्रकृतिप्रत्ययार्थयोः प्रत्ययार्थः
<>प्रधानमिति नियमश्च कॢप्तः सच प्राप्तानन्दादौ भज्येत
<>आनन्दकर्त्तृकप्राप्तिकर्म्मेत्यर्थबोधस्योभयसम्मतत्वेन कर्त्तृ-
<>विहितक्तान्तार्थस्य कर्त्तुर्विशेष्यतौचित्येन प्रकृते तद्वैपरीत्यात्
<>आनन्दसम्बन्धादिलक्षणास्वीकारे समुदायशक्तिपक्षे एव
<>प्रवेशः आ तथा प्राप्त आनन्दोयमिति विग्रहे आनन्दादौ
<>अत्यन्तादिविशेषणयोगवत् समासे तद्वारणाय वृत्तस्य न
<>न विशेषणयोग इति वाचनिकत्वकल्पनाऽधिका एतन्मते
<>न्यायसिद्धा इत्यादिबहुविप्लवापत्तिरतः समुदाये शक्तिः”
<>नास्ति व्यपेक्षा यस्य । ३ अनपेक्षे त्रि० ।
<LEND>
