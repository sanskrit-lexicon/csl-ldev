<L>4179<pc>0351,a<k1>अरण्यधर्म्म<k2>अरण्यधर्म्म
अरण्यधर्म्म¦ पु० अरण्ये आचरणीयो धर्मः । वानप्रस्थधर्म्मे । स च
धर्मः “गृहस्थस्तु यदा पश्येद्बलीपलितमात्मनः । अपत्यस्यैव
चापत्यं तदारण्यं समाश्रयेत् । सन्त्यज्य ग्राम्यमाहारं
सर्व्वञ्चैव परिच्छदम् । पुत्त्रेषु भार्य्यां निक्षिप्य वनं
गच्छेत् सहैव वा । अग्निहोत्रं समादाय गृह्यञ्चाग्निपरि-
च्छदम् । ग्रामादरण्यं निःसृत्य निवसेन्नियतेन्द्रियः ।
मुन्यन्नैर्व्विविघैर्म्मेध्यैः शाकमूलफलेन वा । एतानेव महा
यज्ञान्निर्व्वपेद्विधिपूर्व्वकम् । वसीत चर्म्म चीरं वा सायं
स्नायात् प्रगे तथा । जटाश्च बिभृयान्नित्यं श्मश्रुलोम-
नखानि च । यद्भक्ष्यं स्यात्ततो दद्याद्बलिं भिक्षाञ्च
शक्तितः । अम्मूलफलभिक्षाभिरर्च्चयेदाश्रमागतान् । स्वा-
ध्याये नित्ययुक्तः स्याद्दान्तोमैत्त्रः समाहितः । दाता नित्य-
मनादाता सर्व्वभूतानुकम्यकः । वैतानिकञ्च जुहुयादग्नि-
होत्रं यथाविधि । दर्शमस्कन्दयन् पर्व्व पौर्णमासञ्च
योगतः । ऋक्षेष्ट्याग्रयणञ्चैव चातुर्म्मास्यानि चाहरेत् ।
उत्तरायणञ्च क्रमशो दक्षिणायनमेव च । वासन्तशारदैर्म्मे-
ध्यैर्मुन्यन्नैः स्वयमाहृतैः । पुरोडाशांश्चरूंश्चैब विधिबन्नि-
र्व्वपेत् पृथक् । देवताभ्यस्तु तद्धुत्वा वन्यं मेध्यतरं हविः ।
शेषमात्मनि युञ्चीत लवणञ्च स्वयंकृतम् । स्थलजो-
दकशाकानि पुष्पमूलफलानि च । मेध्यवृक्षोद्भवान्य-
द्यात् स्नेहांश्च फलसम्भवान् । वर्जयेन्मधुमांसञ्च भौमानि
कवकानि च । भूस्तृणं शिग्रुकञ्चैव श्लेष्मान्तकफलानि
च । त्यजेदाश्वयुजे मासि मुन्यन्नं पूर्व्वसञ्चितम् ।
जीर्णानि चैव वासांसि शाकमूलफलानि च । न
फालकृष्टमश्नीयादुत्सृष्टमपि केनचित् । न ग्रामजा-
न्यार्त्तोऽपि मूलानि च फलानि च । अग्निपक्वा-
शनोवा स्यात् कालपक्वभुगेव वा । अश्मकुट्टोभवेद्वापि
दन्तोलूखलिकोपि वा । सद्यःप्रक्षालको वा स्यान्मासस-
ञ्चयिकोऽपि वा । षण्मासनिचयोवा स्यात् समानिचय
एव वा । नक्तञ्चान्नं समश्नीयाद्दिवा वाहृत्य शक्तितः ।
चतुर्यकालिकोवा स्यात् स्याद्वाप्यष्टमकालिकः । चान्द्रा-
यणविधानैर्वा शुक्ले कृष्णे च वर्त्तयेत् । पक्षान्तयो-
र्वाप्यश्नीयाद्यवागूं क्वथितां सकृत् । पुष्पमूलफलैर्वापि
केवलैर्वर्त्तयेत् सदा । कालपक्वैः स्वयंशीर्णैर्वैखान-
समते स्थितः । भूमौ विपरिवर्त्तेत तिष्ठेद्वा प्रपदैर्द्दिनम् ।
[Page0351-b+ 38]
स्थानासनाभ्यां विहरेत् सवने स्नपयन्नपः । ग्रीष्मे पञ्च-
तपास्तु स्याद्वर्षास्वभ्रावकाशिकः । आर्द्रवासास्तु हेमन्ते
क्रमशो वर्द्धयंस्तपः । उपस्पृशंस्त्रिषवणं पितॄन् देवांश्च
तर्पयेत् । तपश्चरंश्चोग्रतरं शोषयेद्देहमात्मनः । अग्नीना-
त्मनि वैतानान् समारोप्य यथाविधि । अनग्निरनिकेतः
स्यान्मुनिर्मूलफलाशनः । अप्रयत्नः सुखार्थेषु ब्रह्मचारी
धराशयः । शरणेष्वममश्चैव वृक्षमूलनिकेतनः । तापसेष्वेव
विप्रेषु यात्रिकं भैक्ष्यमाचरेत् । गृहमेधिषु चान्येषु
द्विजेषु वनवासिषु । ग्रामादाहृत्य वाश्नीयादष्टौ ग्रासान्
वने वसन् । प्रतिगृह्य पुटेनैव पाणिना शकलेन वा ।
एताश्चान्याश्च सेवेत दीक्षा विप्रो वने वसन् । विविधा
श्चौपनिषदीरात्मसंसिद्धये श्रुतीः । ऋषिभिर्ब्राह्मणैश्चैव
गृहस्थैरेव सेविताः । विद्यातपोविवृद्ध्यर्थं शरीरस्य च
शुद्धये । अपराजितां वास्थाय व्रजेद्दिशमजिह्मगः । आ नि-
पाताच्छरीरस्य युक्तो वाय्येनिलाशनः । आसां महर्षि-
चर्य्याणां त्यक्त्वान्यतमया तनूम् । वीतशोकमयो विप्रो
ब्रह्मलोके महीयते” मनुः ६ अ० ।
<LEND>
