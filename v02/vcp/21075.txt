<L>21075<pc>3092,a<k1>जाति<k2>जाति
जाति¦ स्त्री जन--क्तिन् । १ जन्मनि, २ अनुगतैकाकारबुद्धि-
जननसमर्थे, अवयवव्यङ्ग्ये सकृदुपदेशव्यङ्ग्ये च ३ धर्मभेदे,
व्याकरणोक्ते पौत्राद्यपत्यात्मके ४ गोत्रे, ५ वदशाखाभेदे
च । न्यायोक्ते साधर्म्म्यवैधर्म्म्याभ्यां व्याप्तिनिरपेक्षाभ्यां
वादिवाक्येषु ६ दूषणदानरूपे वाक्ये, ७ षड्जादिषु सप्तसु
स्वरेषु, ८ अलङ्कारभेदे, ९ चूल्ल्याम्, शब्दार्थचि० ।
आमलक्यां, १० जातिफले, ११ मालत्यां, (चामेली)
पुष्पप्रधानवृक्षे च मेदि० १२ काम्पिल्ले विश्वः ।
तत्र व्याकरणोक्ते जातिलक्षणं यथा
“चाकृतिग्रहणा जातिर्लिङ्गानाञ्च न सर्वभाक् । सकृदा-
ख्यातनिर्ग्राह्या गोत्रञ्च चरणैः सह” भा० । अस्यार्थः ।
आक्रियते व्यज्यतेऽनयेति आकृतिः संस्थानम् । गृह्यते-
इति ग्रहणं ज्ञानम् । आकृत्या ग्रहणं यस्याः
[Page3092-b+ 38]
सा आकृतिग्रहणा । जातिराकृतिग्रहणा संस्थान-
व्यङ्ग्येत्यर्थः । तेन मनुष्यगोमृगहंसादीनां पृथक्
पृथक्संस्थानैर्व्यज्यमानत्वात् मनुष्यत्वगोत्वमृगत्वहंसत्वा
दिर्जातिः । एवं ब्राह्मणक्षत्त्रियवैश्यशूद्राणां पृथक्
संस्थानाभावात् ब्राह्मणत्वादेर्जातित्वं न स्यादिति
लक्षणान्तरमाह लिङ्गानाञ्च न सर्वभागिति । या
सर्वाणि लिङ्गानि न भजते सा च जाति रित्यर्थः ।
स्त्रीपुंसयोरपत्यन्ताद्विचतुःषट्पदोरगाः । जातिभेदाः
पुमानाख्या” इत्यररसिंहेन जातिभेदानां स्त्रीपुंसयोरेवेति
नियमेन ब्राह्मणादीनां सर्वलिङ्गभागित्वाभावाज्जाति-
त्वम् । किन्तु अज्ञातहंसस्य जनस्य हसं दृष्टवतोऽपि
तस्य संस्थानेन हंसत्वं व्यञ्जितुं न शक्यते इति हंसत्व-
स्यापि जातित्वं न स्यादिति पूर्वलक्षणस्य दोषः । एवं
देवदत्तादिसंज्ञाशब्दस्यापि सर्वलिङ्गभागित्वाभावाज्जाति-
त्वापत्तिरिति द्वितीयलक्षणस्य दोषः इति दोषद्वय-
मपाकर्त्तुं द्वयोर्लक्षणयोर्विशेषणमाह सकृदाख्यात
निर्ग्राह्येति । सकृदेकवारमाख्यातेन उपदेशेन निश्च-
येन ग्राह्या ग्रहीतुं शक्या इत्यर्थः । तेन ईदृशो
हंसैत्युपदेशे हंसं दृष्टवतस्तस्य संस्थानेन हंसत्वं व्यञ्जितु
शक्यत एवेति पूर्वलक्षणस्य न दोषः । एवं देवदतादि
संज्ञाशब्दस्यैकस्मिन्नुपदेशेऽपि अन्यस्मिन् ज्ञानाभावात्
जातित्वं न स्यादिति परलक्षणस्यापि न दोषः । गार्ग्यः
पुरुषः गार्गी स्त्री गार्ग्यं कुलमिति सर्वलिङ्गभागित्वात्
संस्थानव्यङ्ग्यत्वाभावाच्च गार्ग्यादीनां जातित्वानुपपत्ती
तृतीयलक्षणमाह । गोत्रञ्चेति । पुत्रपौत्रप्रभृतिक-
मपच्यं गोत्रमिति पूर्व्वात्तार्य्यपरिभाषितं गोत्रमिह
गृह्यते गार्गी वात्सीत्यादि । चतुर्थलक्षणमाह चरणैः
सहेति चरणञ्च जातिरित्यर्थः । चरणशब्दा वेदैकदेश-
वाची कठादिरूपः स च अध्ययनक्रियासम्बन्धेन प्रवृत्त-
त्वात् क्रियावाचक एव न तु जातिबाचकः । तेनास्य
जातिसंज्ञार्थं चरणैः सहेत्युक्तम् । मागर्पादीनां
यञश्चेति ङीपि सिद्धेऽपि जातिसंज्ञाफलन्तु स्वरार्थम्
तथा गार्गी भार्य्या यस्यासु गार्गीभार्य्य इत्यादौ
“जातेश्चेति” पुम्वद्भावनिषेधः । गार्गी चासौ भार्य्या
चेति गार्ग्यभार्य्या इत्यादौ “पुंवत् कर्मधारयेति”
पुनः पुंवद्भावः” “प्रादुर्भावविनाशाभ्यां सत्वस्य युग-
पद् गुणैः । असर्वलिङ्गां बह्वर्थां तां जातिं कवये
विदुः” इति महाभाष्ये लक्षणान्तरमुक्तम्
[Page3093-a+ 38]
ईदृशान्यतमार्थकशब्दानां जातिशब्दत्वेन व्याकरणे व्यव-
ह्रियते उदा० दृश्यते चोपरिष्टात् ।
<फ्>अनुगतधर्मरूपजातेर्ब्रह्मरूपत्वम् । हरिणोक्तं यथा
“सम्बन्धभेदात् सत्तैव भिद्यमाना गवादिषु । जातिरित्यु-
च्यते तस्यां सर्वे शब्दा व्यवस्थिताः । तां प्रादिपदिकार्थञ्च
धात्वर्थञ्च प्रचक्षते । सा नित्या सा महानात्मा तामा-
हुस्त्वतलादयः” इति । प्रतिपादिता च तेनैव अनेक-
व्यक्तीनामनित्यतया जातेरैकरूप्यात् स्फोटात्मशब्द-
वाच्यता यथा “अनेकव्यक्त्यमिव्यङ्ग्या जातिः स्फोट
इति स्मृता । कैश्चिद्व्यक्तय एवास्या ध्वनित्वेन प्रक-
ल्पिताः” इति । अत्र च जातिस्फोटयोः सामाना
धिकरण्यनिर्द्देशात् वाच्यवाचकयोरभेद इति बोध्यम् ।
वैशेषिकमतसिद्धेषु षट्सु भावेषु मध्ये अनुगतबुद्धिनिया-
मकधर्मभेदरूपभावपदार्थसामान्यलक्षणभेदादिकं कणा०
सू० वृत्तौ दर्शितं यथा
<फ्>“सामान्यं विशेष इति बुद्ध्यपेक्षम्” । सू०
<फ्>“पदार्थत्रयोद्देशलक्षणानन्तरमिदानीमुद्दिष्टस्य सामा-
न्यपदार्थस्य लक्षणमाह सामान्यं द्विविधं परमपरञ्च
परं सत्ता अपरं सत्ताव्याप्यं द्रव्यत्वादि तत्र सामान्यस्य
तद्विशेषस्य च लक्षणं बुद्धिरेव । अनुवृत्तबुद्धिः सामा-
म्यस्य, व्यावृत्तबुद्धिर्विशेषस्य इतिना द्वयमवच्छिद्य
परामृश्यते तेन बुद्ध्यपेक्षमिति नपुंसकनिर्द्देशः ।
वृत्तिकारस्तु विशेषान्धयमाह परन्तु “नपुंसकमनपुंसके-
नैकवच्चान्यतरस्याम्” पा० इत्यनेनैकवद्भावी नपुंसकता
चेत्याह । बुद्धिरपेक्षा लिङ्गं लक्षणं वा यस्य तद्बुद्ध्य
पेक्षं तत्र नित्यमनेकव्यक्तिवृत्ति सामान्यं नित्यत्वे सति
स्वाश्रपान्येन्याभावसमानाधिकरणं वा परमपि सामान्य-
मपरमपि तथा । परन्तु सामान्यं विशेषसंज्ञामपि लभते
तथा द्रव्यमिदं द्रव्यमिदमित्यनुवृत्तप्रत्यये सत्येव नायं
गुणो नेदं कर्मेति विशेषप्रत्ययः । तथा च द्रव्यत्वादीनां
सामान्यानामेव विशेषत्वम् । ननु विधिरूपं सामान्यं
नास्त्येव अनुगतमतेरतद्व्यावृत्त्यैवोपपत्तेः भवति हि
गौरयमिति--प्रतीतेरगोव्यावृत्तोऽयमिति विषयः जाति-
वादिनाऽपि गोत्वादिविशिष्टप्रत्ययस्य तद्विषयत्वाभ्युप-
गमात् नहि वैशिष्ठ्यमतद्व्यावृत्तेरन्यत्, गवादिपदप्रवृत्ति-
निमित्तमप्यगोव्यावृत्त्यादिरेव । किञ्च गोत्व कुत्र
वर्त्तते न तावद्गवि गोत्ववृत्तेः पूर्वं तम्वाभावात्
नाप्यगवि, विरोधात् यत्र गोपिण्ड उत्पद्यते तत्र कुत
[Page3093-b+ 38]
आगत्य गेत्वं वर्त्तते न तावत्तत्रैवासीत् देशस्यापि तस्य
गोत्वापत्तेः नापि गोत्वमपि तदानीमेवोत्पन्नं नित्यत्वा-
भ्युपगमात् नाप्यन्यत आगतं निष्क्रियत्वाभ्युपगमात्
नच एकस्यैव नित्यस्य नानाव्यक्तिवृत्तित्वं कार्त्स्त्र्यैकदेश-
विकल्पानुपपत्तेः । नहि कृत्स्नमेकत्रैव वर्त्तते
अन्यत्र तद्विशिष्टप्रत्ययानुदयप्रसङ्गात् । नाप्येकदेशेन
जातेरेकदेशस्याभावात् । तदुक्तं “न याति नच तत्रा-
सीन्नचोत्पन्नं नचांशवत् । जहाति पूर्वं नाधारमहो-
व्यसनसन्ततिः” इति । सामान्यमस्ति तच्च संस्थान-
मात्रव्यङ्ग्यं गोत्वघटत्वादिवत् न तु गुणकर्मगतमपीति
सगोत्रकलहः । अत्रोच्यते सामान्यं नित्यं व्यापकञ्च
व्यासकत्वमपि स्वरूपतः सर्वदेशसम्बद्धत्वं न देशानां
गोव्यवहारापत्तिः समवायेन तद्व्यवहारस्याभ्युपगमात्
काले रूपादिमत्त्वेऽपि कालो रूपवानित्यप्रतीतिव्यवहा-
रवत् न च कालो नास्त्येव पञ्चस्कन्धसज्ञाभेदमात्रमित्य-
भ्युपगमादिति वाच्यं कालस्य साधयिष्यमाणत्वात् ।
तथाच यत्र पिण्ड उत्पद्यते तत्रस्थमेव गत्वं तेन सम्ब-
ध्यते जातः सम्बद्धश्चेत्येकः काल इत्यभ्युपगमात् । एतेन
कीदृश्याश्रये वर्त्तते इत्यत्र यत्र प्रतीयते इत्युत्तरम्, कुत्र
प्रतीयते इत्यत्र यत्र वर्त्तते इत्युत्तरम् । गत्ववृत्तेः पूर्वं
स पिण्डः कीदृगासीदित्यत्र नासीदित्येवोत्तरम् । एवञ्च
“न याति नच तत्रासीत् इत्यादिकं परिदेवनमात्रम्,
अतद्व्यावृत्तिरेव गोत्वमित्यम्य गौरयमिति विधिमुखः
पत्यय एव बाधकः । नह्यनुभवोऽपि व्याख्यायते तदुक्तं
“विधिजः प्रत्ययोऽन्योऽयं व्यतिरेकासमर्थकः” इति न हि
गौरयमिति प्रत्ययेऽगोव्यावृत्तिरपि भासते । कात्र्स्न्यैकदे-
शविकल्पस्तदाभवेत् यद्येकस्य सामानस्य कातर्स्नां भवेदेक-
देशो वा कृत्स्नता ह्यनेकाशेषता । सा चैकस्मिन्नोपपन्ना
गौरयमित्यनुभव एवासद्विषयो न वस्तुव्यवस्थापनक्षम
इत्यत्रोत्तरं वक्ष्यते । प्राभाकरास्तु संस्थानमात्रव्यङ्ग्यं
सामान्यमाचक्षते तद्यद्यनुगतप्रतीतिसाक्षिकं तदा किम-
पराद्धं गुणकर्मगतैः सामान्यैः, भवति हि रूपरसाद्यनु-
गतधीः सा च जातिव्यवस्थापिकैव बाधकाभात् रूपत्वा-
दिजातिषु न त वद्व्यक्त्यभेदो बाधकः आकाशत्वादिवत्,
रूपरसादिव्यक्तोनामनेकत्वात् नापि बुद्धित्वज्ञानत्वादिवत्
घटत्वकलसत्वादिवद्वा तुल्यत्वं बाधकं तच्च न्यूनानतिरिक्त-
व्यक्तिकत्वं गुणत्वापेक्षया न्यूनव्यक्तिकत्वात् नीलत्पाद्यपे-
क्षया चाधिकव्यक्तिकत्वात् स्वतएव न सङ्करः भूतत्वमूर्त्त ।
[Page3094-a+ 38]
त्ववत्, परस्परात्यन्ताभावसामानाधिकरण्ये सति जात्यन्त-
रेण सामानाधिकरण्याभावात् नाप्यनवस्था रूपत्वादिगत-
सामान्यान्तरानभ्युपगमात् नापि रूपहानिर्विशेषत्ववत्
यदि विशेषाः द्रव्याश्रितत्वे सति जातिमन्तः स्युः गुणाः
कर्माणि वा स्तुः विभुवृत्तित्वे सति यदि जातिमन्तः
स्युर्गुणाः स्युरिति यथा विशेषपदार्थस्वरूपहानिस्तथा
प्रकृतेऽभावात् नापि समवायत्ववदसम्बन्धः समवाये
समवायाभ्युपगमेऽनवस्थाभयात्तथास्तु, प्रकृते तु समवाय-
स्यैव सम्बन्धस्याभ्युपगमात् । यद्यपि समवायत्वजाति-
बाधकोव्यक्त्यभेदएव तथापि यन्मते उत्पादविनाशशीलाः
बहवः समवायास्तन्मते द्रष्टव्यम् । अभावत्वादिजात्यभ्युप-
गमे वा बाधकमेतत्, (व्यक्तेरभेदस्तुलत्वं सङ्करोऽथानव-
स्थितिः । रूपहानिरसम्बन्धो जातिबाधकसंग्रहः) ।
विवादपदमनुगतबुद्धिः अनुगतनिमित्तसाध्या अबाधि-
तानुगतमतित्वात् दामकुसुमबुद्धिवत् इति जातौ मान-
मिति वृत्तिकारास्तच्चिन्त्यम्” । उप० वृत्तिः ।
<फ्>“भावोऽनुवृत्तेरव हेतुत्वात् सामान्यमेव” । सू०
<फ्>“सामान्यं विशेष इति द्वैविध्यं तदुपपादयन्नाह ।
भावः सत्ता अनुवृत्तेरेव हेतुः न तु व्यावृत्तेरपि हेतुः
तथा च विशेषसंज्ञां लभते” । उप० वृत्तिः
<फ्>“द्रव्यत्वं गुणत्वं कर्मत्वञ्च सामान्यानि विशे-
याश्च” । सू०
<फ्>“केषां सामान्यानां विशेषसंज्ञेत्यपेक्षायामाह । चकारः
पृथिवीत्वादीनि द्रव्यगतजातीः रूपत्वादीनि गुणगतजातीः
उत्क्षेपणत्वादीनि कर्मगतजातोः समुच्चिनोति । द्रव्यत्व-
मित्यादावसमासः परस्परं व्याप्यव्यापकभावाभावसूचनार्थम्
सामान्यानि विशेषाश्चेत्यत्रासमासः सामान्यत्वे सत्येव
विशेषत्यं यथा ज्ञायेत तदर्थम्, अन्यथा सामान्यविशेषा
इति षष्ठीसमासभ्रमः स्यात् तथाच सामान्यत्वे सति
विशेषत्वं न प्रतीयते । ननु द्रव्याकारानुगतमतिसा-
क्षिकं न द्रव्यत्वम्, पृथिव्यादौ कथञ्चित्, तत्सत्त्वेऽपि
वाय्वाकाशादौ तदसम्भवात् न च गुणत्वावच्छिन्नकार्य्यसम-
वायिकारणतावच्छेदकतया तत्सिद्धिः नित्यानित्यवृत्तितया
गुणत्वस्य कार्य्यतानवच्छेदकत्वात् गुणत्वार्थमपि पर्य्य-
नुयोगस्य तादवस्थ्यात्, मैवं संयोगत्वावच्छिन्नकार्य्यसम-
वायिकारणतावच्छेदकतया द्रव्यत्वसिद्धेः सा हि न पृथि-
वीत्वाद्यवच्छेद्या न्यूनवृत्तित्वात् नापि सत्तावच्छेद्या
ऽधिकवृत्तित्वात् अवश्यं ह्यवच्छेदकेन भवितव्यम्, अन्य-
[Page3094-b+ 38]
थाकस्मिकतापत्तेः तत्र परमाणुषु द्व्यणुकासमवायि-
कारणवतया द्व्यणुकेषु त्र्यणुकासमवायिकारणवत्तया
विभुचतुष्टयस्य सर्वमूर्त्तसंयोगितयैव सिद्धेः मनसि
इन्द्रियमनःसंयोगाधारतया वायौ तृणादिनोदनाश्रय-
तया प्रत्यक्षद्रव्येषु प्रत्यक्षतयैव संयोगाभ्युपगमस्यावश्य-
कत्वात् अजस्तु संयोगो नास्त्येव येन संयोगत्वस्यापि
कार्य्याकार्य्यवृत्तितया कार्य्यतावच्छेदकता न स्यात् एवं
विभागसमवायिकारणतावच्छेदकतयाऽपि द्रव्यत्वसिद्धेः
सुप्रतिपदत्वात् । गुणत्वन्तु संयोगविभागसमवायिकारण-
त्वःसमवायिकारणत्वशून्ये सामान्यवति यत्ककारणत्वं
तदवच्छेदकतयैव सिद्धमित्युक्तत्वात् कर्मत्वमपि प्रत्यक्ष-
द्रव्येषु चलतीति--प्रत्ययसाक्षिकम्, अन्यत्र तु संयोग-
विभागानुमेयं संयोगविभागोभयासमवायिकारणताव-
च्छेदकतयाऽपि कर्मत्वसिद्धेरावश्यकत्वात्” । उप० वृत्तिः
१३ ब्रह्मणादिवर्णे वर्णरूपजातिश्च द्विविधा शुद्धा सङ्कीर्णा
च तत्र शुद्धाजातयः ब्राह्मणादयः । सङ्कीर्णजातयश्च
मूर्द्धावसिक्तादयः नाना तदेतत् मनुना १० अ० उक्तं यथा
<फ्>“व्राह्मणः क्षत्त्रियोवैश्यस्त्रयो वर्णा द्विजातयः ।
चतुर्थ एकजातिस्तु शूद्रो नास्ति तु पञ्चमः । सर्ववर्णेषु
तुल्यासु पत्नीष्वक्षतयोनिषु । आनुलोम्येन सम्भूता
जात्या ज्ञेयास्त एव ते । स्त्रीष्वनन्तरजातासु द्विजैरु-
त्पादितान् सुतान् । सदृशानेव तानाहुर्म्मातृदोषविग
र्हितान् । अनन्तरासु जातानां विधिरेव सनातनः
द्व्येकान्तरासु जातानां धर्म्म्यं विद्यादिमं विधिम्
ब्राह्मणाद्वैश्यकन्यायामम्बष्ठो नाम जायते । निषाद
शूद्रकन्यायां यः पारशव उच्यते । क्षत्त्रियाच्छ्रूद्रकन्याया
क्रूराचारविहारवान् । क्षत्त्रशूद्रवपुर्जन्तुरुग्रो नाम
प्रजायते । विप्रस्य त्रिषु वर्णेषु नृपतेर्वर्णयोर्द्वयोः ।
वैश्यस्य वर्णे चैकस्मिन् षडेतेऽपसदाः स्मृताः । क्षत्त्रिया-
द्विप्रकन्यायां सूतो भवति जातितः । वैश्यान्मागधवैदेहौ
राजविप्राङ्गनासुतौ । शूद्रादायोगवः क्षत्ता चाण्डाल-
श्चाधमो नृणाम् । वैश्यराजन्यविप्रासु जायन्ते वर्ण-
सङ्कराः । एकान्तरे त्वानुलोम्यादम्बष्ठोग्रौ यथा स्मृतौ ।
क्षत्तृवैदेहकौ तद्वत्प्रातिलोम्येऽपि जन्मनि । पुत्रा येऽन-
न्तरस्त्रीजाः क्रमेणोक्ता द्विजन्मनाम् । ताननन्तरनाम्नस्तु
मातृदोषात् प्रचक्षते । ब्राह्मणादुग्रकन्यायामावृतो नाम
जायते । आभीरांऽम्बष्ठकन्यायामायोगव्यान्तु धिग्वणः ।
अयोगवश्च क्षत्ता च चाण्डालश्चाधमो नृणाम् । प्राति-
[Page3095-a+ 38]
लोम्येन जायन्ते शूद्रादपसदास्त्रयः । वैश्यान्मागधवैदेहौ
क्षत्त्रियात्सूत एव तु । प्रतीपमेते जायन्ते परेऽप्यपसदा-
स्त्रयः । जातो निषादाच्छ्रूद्रायां जात्या भवति पुक्वसः ।
शूद्राज्जातो निषाद्यान्तु स वै कुक्कुटकः स्मृतः । क्षत्तु-
र्जातस्तथोग्रायां श्वपाक इति कीर्त्त्यते । वैदेहकेन
त्वम्बष्ठ्यामुत्पन्नो वेण उच्यते । द्विजातयः सवर्णासु
जनयन्त्यव्रतांस्तु यान् । तान् सावित्रीपरिभ्रष्टान् व्रात्या
इति विनिर्दिशेत् । व्रात्यात्तु जायते विप्रात् पापात्मा
भूर्जकण्टकः । आवन्त्यवाटधानौ च पुष्पधः शैखएव
च । झल्लो मल्लश्च राजन्याद्व्रात्यान्निच्छिविरेव च ।
नटश्च करणश्चैव खसो द्रविडएव च । वैश्यात्तु जायते
व्रात्यात् सुधन्वाचार्य्यएव च । कारुषश्च विजन्मा च
मैत्रः सत्वतएव च । व्यभिचारेण वर्णानामवेद्यावेदनेन
च । स्वकर्मणाञ्च त्यागेन जायन्ते वर्णसङ्कराः । सङ्की-
र्णयोनयो ये तु प्रतिलोमानुलोमजाः । अन्योन्यव्यति-
षक्ताश्च तान् प्रवक्ष्याम्यशेषतः । सूतोवैदेहकश्चैव चण्डा-
लश्च नराधमः । मागधः क्षतृजातिश्च तथाऽयोगवएव
च । एते षट् सदृशान् वर्णान् जनयन्ति स्वयोनिषु ।
मातृजात्यां प्रसूयन्ते प्रवरासु च योनिषु । यथा त्रयाणां
वर्णानां द्वयोरात्मास्य जायते । आनन्तर्य्यात् स्वयोन्यान्तु
तथा बाह्येष्वपि क्रमात् । ते चापि बाह्यान् सुबहूं-
स्ततोऽप्यधिकदूषितान् । परस्परस्य दारेषु जनयन्ति
विगर्हितान् । यथैव शूद्रो ब्राह्मण्यां बाह्यं जन्तुं
प्रसूयते । तथा बाह्यतरं वाह्यश्चातुर्वर्ण्ये प्रसूयते ।
प्रतिकूलं वर्त्तमाना बाह्या बाह्यतरान् पुनः । हीना
हीनात् प्रसूयन्ते वर्णान् पञ्चदशैव तु । प्रसाधनोप-
चारज्ञमदास दासजीवनम् । सैरिन्ध्रं वागुरावृत्तिं सूते
दस्युरयोगवे । मैत्रेयकन्तु वैदेहो माधुकं सम्प्रसूयते ।
नॄन् प्रशंसत्यजस्रं यो घण्टाताडोऽरुणोदये । निषादो
भार्गवं सूते दाशं नौकर्म्मजीविनम् । कैवर्त्तमिति यं
प्राहुरार्य्यावर्त्तनिवासिनः । मृतवस्त्रभृन्नारीषु गर्हि-
तान्नाशनासु च । भवन्त्यायोगवीष्वेते जातिहीनाः
पृथक् त्रयः । कारावरोनिषादात्तु चर्म्मकारः प्रसूयते ।
वैदेहकादन्ध्रमेदो बहिर्ग्रामप्रतिश्रयौ । चण्डालात्
पाण्डुसोपाकस्त्वक्सारव्यवहारवान् । आहिण्डिकोनिषा-
देन वैदेह्यामेव जायते । चण्डालेन तु सोपाको मूल-
व्यसनवृत्तिमान् । पुक्कस्यां जायते पापः सदा सज्जन-
गर्हितः । निषादस्त्री तु चण्डालात् पुत्रमन्त्यावसा-
[Page3095-b+ 38]
यिनम् । श्मशानगोचरं सूते बाह्यानामपि गर्हितम् ।
सङ्करे जातयस्त्वेताः पितृमातृप्रदर्शिताः । प्रच्छन्ना
वा प्रकाशा वा वेदितव्याः स्वकर्मभिः । सजातिजानन्त-
रजाः षट् सुता द्विजधर्मिणः । शूद्राणान्तु सधर्म्माणः
सर्वेऽपध्वंसजाः स्मृताः । तपोवीजप्रभावैस्तु ते गच्छन्ति
युगे युगे । उत्कर्षञ्चापकर्षञ्च मनुष्येष्विह जन्मनः ।
शनकैस्तु क्रियालोपादिमाः क्षत्त्रियजातयः । वृषलत्वं
गता लोके व्राह्मणादर्शनेन च । पौण्ड्रकाश्चौड्रद्रविडाः
काम्बोजा जवनाः शकाः । पारदाः पह्नवाश्चीनाः किराता
दरदाः खसाः । मुखबाहूरुपज्जानां या लोके जातयो
बहिः । म्लेच्छवाचश्चार्य्यवाचः सर्वे ते दस्यबः स्मृताः ।
ये द्विजानामपसदा ये चापध्वंसजाः स्मृताः । ते निन्दि-
तैर्वर्त्तयेयुर्द्विजानामेव कर्मभिः । सूतानामश्वसारथ्यमम्ब-
ष्ठानां चिकित्सितम् । वैदेहकानां स्त्रीकार्य्यं मागधानां
वणिक्पथः । मत्स्यघाती निषादानां तष्टिस्त्वायोगवस्य
च । मेदान्ध्रचञ्चुमद्गूनामारण्यपशुहिंसनम् । क्षत्त्रु-
ग्रपुक्कसानान्तु बिलौकीबधबन्धनम् । धिग्वणानां चर्म्म-
कार्य्यं वेणानां भाण्डवादनम् । चैत्यद्रुमश्मशानेषु शैले-
सूपवनेषु च । वसेयुरेते विज्ञाता वर्त्तयन्तः स्वकर्मभिः ।
चण्डालश्वपचानान्तु बहिग्रामात् प्रतिश्रयः । अपपात्राश्च
कर्त्तव्या धनमेषां श्वगर्दभम् । वासांसि मृतचेलानि
भिन्नभाण्डेषु भोजनम् । कार्ष्णायसमलङ्कारः परि-
व्रज्या च नित्यशः । न तैः समयमन्विच्छेत् पुरुषो धर्म-
माचरन् । व्यबहारो मिथस्तेषां विवाहः सदृशैः सह ।
अन्नमेषां पराधीनं देयं स्याद्भिन्नभाजने । रात्रौ न
विचरेयुस्ते ग्रामेषु नगरेषु च । दिवा चरेयुः कार्य्यार्थं
चिह्निता राजशासनैः । अबान्धवं शवञ्चैव निर्हरेयुरिति
स्थितिः । बध्यांश्च हन्युः सततं यथाशास्त्रं नृपाज्ञया ।
बध्यवासांसि गृह्णीयुः शय्याश्चाभरणानि च । वर्णापेत-
मविज्ञातं नरं कलुषयोनिजम् । आर्य्यरूपमिबानार्य्यं
कर्म्मभिः स्वैर्विभावयेत् । अनार्य्यता निष्ठुरता क्रूरता
निष्क्रियात्मता । पुरुषं व्यञ्जयन्तीह लोके कलुषयो-
निजम् । पित्र्यं वा भजते शीलं मातुर्वोभयमेव वा ।
न कथञ्चन दुर्य्योनिः प्रकृतिं स्वां नियच्छति । कुले
सुख्येऽपि जातस्य यस्य स्यात्योनिसङ्करः । संश्रयत्येव
तच्छीलं नरोऽल्पमपि वा बहु । यत्र त्वेते परिध्वंसा
जायन्ते वर्णदूषकाः । राष्ट्रिकैः सह तद्राघ्रं क्षिप्रमेव
विनश्यति । ब्राह्मणार्थे गवार्थे वा देहत्यागोऽनुपस्कृतः ।
[Page3096-a+ 38]
स्त्रीबालाभ्युपपत्तौ च बाह्यानां सिद्धिकारणम् ।
अहिंसा सत्यमस्तेयं शौचमिन्द्रियनिग्रहः । एतं सामा-
सिकं धर्मं चातुर्वर्ण्येऽब्रवीन्मनुः । शूद्रायां ब्राह्मणा-
ज्जातः श्रेयसा चेत् प्रजायते । अश्रेयान् श्रेयसीं
जातिं गच्छत्यासप्तमाद्युगात् । शूद्रोब्राह्मणतामेति
ब्राह्मणश्चैति शूद्रताम् । क्षत्रियाज्जातमेवन्तु विद्याद्वैश्या-
त्तर्थैव च । अनार्य्यायां समुत्पन्नोव्राह्मणात्तु यदृच्छया ।
ब्राह्मण्यामप्यनार्य्यात्तु श्रेयस्त्वं क्केति चेद्भवेत् । जातो-
नार्य्यामनार्य्यायासार्य्यादार्य्योभवेद्गुणैः । जातोऽप्यना-
र्य्यादार्य्यायामनार्य्य इति निश्चयः । तावुभावप्यसंस्का-
र्य्याविति धर्मोव्यवस्थितः । वैगुण्याज्जन्मनः पूर्वमुत्तरः
प्रतिलोमतः । सुवीजञ्चैव सुक्षेत्रे जातं सम्पद्यते
यथा । तथार्य्याज्जात आर्य्यायां सर्वं संस्कारमर्हति ।
वीजमेके प्रशंसन्ति क्षेत्रमन्ये मनीषिणः । वीजक्षेत्रे
तथैवान्ये तत्रेयन्तु व्यवस्थितिः । अक्षत्रे वीजमुत्सृष्ट-
मन्तरैव विनश्यति । अवीजकमपि क्षेत्रं केवलं स्थण्डिलं
भवेत् । यस्माद्वीजप्रभावेण तिर्य्यग्जा ऋषयोऽभवन् ।
पूजिताश्च प्रशस्ताश्च तस्माद्वीजं प्रशस्यते । अनार्य्य-
मार्य्यकर्म्माणमार्य्यं चानार्य्यकर्म्मिणम् । सम्प्रधार्य्या-
व्रवीद्धाता न समौ नासमाविति ।”
जातिभेदा वृद्धहारीतेनाप्युक्ता यथा
<फ्>“व्राह्मणाः क्षत्त्रिया वैश्याः शूद्रां वर्णा यथाक्रमम् ।
आद्यास्त्रयो द्विजाः प्रोक्तास्तेषां वै मन्त्रसत्क्रियाः ।
सवणभ्यः सवर्णासु जायन्ते हि सजातयः । तेषा
सङ्करयोगाश्च प्रतिलोमानुलोमजाः । विप्रान् मर्द्धाव-
सक्तस्तु क्षत्त्रियायामजायत । वैश्यायान्तु तथाम्वष्ठो
निपादः शूद्रया तथा । राजन्याद्वैश्याशूद्र्योस्तु माहि-
ष्योग्रौ तु तौ स्मृतौ । शूद्र्यां वैश्यात् तु करणस्त्रिधैव
तेऽनुलोमजाः । विप्रायां क्षत्त्रियात् सूतः वैश्याद्
वैदेहकस्तथा । चण्डालस्तु तथा शूद्रात्सर्वकर्मसु
गर्हितः । मागधः क्षत्त्रियायां वै वैश्यात्, क्षत्ता
शूद्रतः । शूद्रादयोगवं वैश्या जनयामास वै सुतम् ।
रथकारः करण्यान्तु माहिष्येण प्रजायते । असत्सन्त
तयो ज्ञेयाः प्रतिलोमानुलोमजाः । प्रतिलोमासु वै
जाता गर्हिताः सर्वकर्मसु” ।
उशन साऽप्युक्ता यथा
<फ्>“अतः परं प्रवक्ष्यामि जातिवृत्तिविधानकम् ।
अनुलोमविधानञ्च प्रतिलोमविधिं तथा । सान्तरालक-
[Page3096-b+ 38]
संयुक्तं सर्वं संक्षिप्य चोच्यते । नृपाद् व्राह्मणकन्यायां
विवाहेषु समन्वयात् । जातः पुत्रोऽत्र निर्दिष्टः प्रति-
लोमबिधिर्द्विजः । वेदानर्हस्तथा चैषां धर्माणामनु-
बोधकः । सूताद्विप्र प्रसूतायां सूतो वेणुक उच्यते ।
नृपायामेव तस्यैव जातो यश्चर्मकारकः । ब्राह्मण्यां
क्षत्त्रियाच्चौर्य्याद्रथकारः प्रजायते । वृत्तञ्च शूद्रवृत्तस्य
द्विजत्वं प्रतिषिध्यते । यानानां ये च वाढारस्तेषाञ्च
परिचारकाः । शूद्रवृत्त्या तु जीवन्ति न क्षात्त्रं धर्म-
माचरेत् । ब्राह्मण्यां वैश्यसंसर्गाज्जातोमागध उच्यते ।
वन्दित्वं व्राह्मणानाञ्च क्षत्त्रियाणां विशेषतः । प्रशंसा-
वृतिको जीवेद्वैश्यप्रेष्यकरस्तथा । ब्राह्मण्यां शूद्रसंसर्गा-
ज्जातश्चाण्डाल उच्यते । सीसमाभरणं तस्य कार्ष्णाय-
समथापि वा । वधीं कण्ठे समाबध्य झल्लरीं कक्षतोऽपि
वा । मल्लापकर्षणं ग्रामे पूर्व्वाह्णे पपिशुद्धिकम् ।
नापराह्णे प्रविष्टोऽपि बहिर्ग्रामाच्च नैरृते । पिण्डीभूता
भवन्त्यत्र नो चेद् बध्या विशेषतः । चाण्डालाद्वैश्य-
कन्यायां जातः श्वपच उच्यते । श्वमांसभक्षणं तेषां
श्वान एव च तद्वलम् । नृपायां वैश्यसंसर्गादायोगव
इति स्मृतः । तन्तुवाया भवन्त्येव वसुकांस्योपजीविनः ।
शीलिकाः केचिदत्रैव जीवनं वस्त्रनिर्मिते । आयोगवेन
विप्रायां जातास्ताम्रोपजीविनः । तस्यैव नृपकन्यायां
जातः सूनिक उच्यते । सूनिकस्य नृपायान्तु जाता
उद्बन्धकाः स्मृताः । निर्णेजयेयुर्वस्त्राणि अस्पृश्याश्च
भवन्त्यतः । नृपायां वैश्यतश्चौर्य्यात् पुलिन्दः परिकी-
र्त्तितः । पशुवृत्तिर्भवेत्तस्य हन्युस्तान् दुष्टसत्वकान् ।
नृपायां शूद्रसंसर्गाज्जातः पुक्कश उच्यते । सुरावृत्तिं
समारुह्य मधुविक्रयकर्मणा । कृतकानां सुराणाञ्च विक्रेता
पाचको भवेत् । पुक्कशाद्वैश्यकन्यायां जाती रजक
उच्यते । नृपायां शूद्रतश्चौर्य्याज्जातोरञ्जक उच्यते ।
वैश्यायां रञ्जकाज्जातो नर्त्तको गायको भवेत् । वैश्यायां
शूद्रसंसर्गाज्जाती वैदेहकः स्मृतः । अजानां पालनं
कुर्य्यान्महिषीणां गवामपि । दधिक्षीराज्यतक्राणां
विक्रयाज्जीवनं भवेत् । वैदेहकात्तु विप्रायां जाताश्च-
र्म्मोपजीविनः । नृपायामेव तस्यैव कुचिकः पाचकः
स्मृतः । वैश्यायां शूद्रतश्चौर्य्याज्जातश्चक्री स उच्यते ।
तैलपिष्टकजीवी तु लवणं भाबयन् पुनः । विधिना
ब्राह्मणः प्राप्य नृपायान्तु समन्त्रकम । जातः सुवर्ण
इत्युक्तः सानुलोमद्विजः स्मृतः । अथ वर्णक्रियां कुर्व-
[Page3097-a+ 38]
न्नित्यनैमित्तिकीं क्रियाम । अश्र रथं हस्तिनं वा
बाहयेद्वा नृपाज्ञया । सैनापत्यञ्च भैषज्यं कुर्य्याज्जीवेत्तु
वृत्तिषु । नृपायां विप्रतश्चौर्य्यात् संजाती यो भिषक्
स्मृतः । अभिषिक्तनृपस्याज्ञां परिपाल्ये स वैद्यकम् ।
आयुर्वेदमथाष्टाङ्गं तन्त्रोक्तं धर्म्ममाचरेत् । ज्योतिषं
गणितं वापि कायिकीं वृत्तिमाचरेत् । नृपाया विधिना
विप्राज्जातो नृप इति स्मृतः । नृपायां नृपसंसर्गात्
प्रमादाद गूढजातकः । सोऽपि क्षत्रिय एव स्यादभिषेकं
च वर्जितः । अभिषेकं विना प्राप्तो गोज इत्यभिधानकम् ।
सर्वन्तु राजवत्तस्य शस्यते पदवन्दनम् । पुनर्भूकरणे
राज्ञां नृपकालीन एव च । वैश्यायां विधिना विप्रा-
ज्जातो ह्यम्बष्ट उच्यते । कृष्याजीवो भवेत्तस्य तथैवाग्नेय
वृत्तिकः । ध्वजिनी जीविका वापि अम्बष्ठाः शस्त्रजी-
विनः । वैश्यायां विप्रतश्चौर्य्यात् कुम्मकारः स उच्यते ।
कुलालवृत्त्या जीवेत्तु नापिता वा भवन्त्यतः । सूतके
प्रेतके वापि दीक्षाकालेऽथ वापनम् । नाभेरूर्द्धन्तु वपनं
तस्मान्नापित उच्यते । कायस्य इति जीवेत्तु विचरेच्च
इतस्ततः । काकाल्लौल्यं यमात् क्रौर्य्यं स्थपतेरथ
कृन्तनम् । आद्याक्षराणि संगृह्य कायस्थ इति की-
र्त्तितः । शूद्रायां विधिना विप्राज्जातः पारशवोमतः ।
भद्रकादीन् समाश्रित्य जीवेयुः पूजकाः स्मृताः । शिवा-
द्यागमविद्याद्यैस्तथामण्डलवृत्तिभिः । तस्यां वै चौरिका
वृत्त्या निषादो जात उच्यते । वने दुष्टमृगान् हत्वा
जीवनं मांसविक्रयम् । नृपाज्जातोऽथ वैश्यायां गृह्याय
विधिना सुतः । वैश्यवृत्त्या तु जीवेत्तु क्षात्रधर्मं न
चाचरेत् । तस्यां तस्यैव चौरेण मणिकारः प्रजायते ।
मणीनां रचनां कुर्य्यान्मुक्तानां वेधनक्रियाम् । प्रवा-
लानाञ्च सूत्रित्वं शाखानां बलयक्रियाम् । सूद्रायां
विप्रसंसर्गाज्जात उग्र इति स्मृतः । नृपस्य दण्डधारः
स्याद्दण्डं दण्ड्येषु सञ्चरेत् । तस्येव चौरसंवृत्त्या जातः
शुण्डिक उच्यते । जातिदुष्टान् समारोप्य शण्डाकर्मणि
योजयेत् । शूद्रायां वैश्य संसर्गाद्बिधिना सूचकः स्मृतः ।
सूचकाद्विप्रकन्यायां जन्तस्तक्षक उच्यते । शिल्पकर्म्माणि
चान्यानि प्रासादलक्षणं तथा । नृपायामेव तस्यैव
जातो यो मत्स्यबन्धकः । शूद्रायां वैश्यतश्चौर्य्यात् कट-
कार इति स्मृतः । यशिष्ठशापात्त्रेतायां केचित् पार-
शवास्तथा । वैखानसेन केचित्तु केचिद्भागवतेन च ।
नेदशास्त्राबलम्बास्ते भविष्यन्ति कलौ युगे । कटकारास्ततः
[Page3097-b+ 38]
पश्चान्नारायणगणाः स्मृताः । शाखा वैखानसेनोक्ता
तन्त्रमार्गबिधिक्रियाः । निषेकाद्याः श्मशानान्ताः क्रियाः
पूजाङ्गसूचिकाः । पञ्चरात्रेण वा प्राप्तं प्रोक्तं धर्मं
समाचरेत् । शूद्रादेव तु शूद्रायां जातः शूद्र इति स्मृतः ।
द्विजशुश्रूषणपरः पाकयज्ञपरान्वितः । सच्छूद्रं नं
विजानीयादसच्छूद्रस्ततोऽन्यथा । चौर्य्यात् काकवचो
ज्ञेयश्चाश्वानां तृणवाहकः । एतत् संक्षेपतः प्रोक्तं
जातिवृत्तिविभागशः । जात्यन्तराणि दृश्यन्ते संकल्पा-
दित एव तु । “पराशरोक्तादासादिजातयस्तत्तच्छब्दे दृश्याः
अन्या अपि जातयो ब्रह्मवै० व्र० ख० १० अ० दर्शिता यथा
<फ्>“बभूवुर्ब्रह्मणो वक्त्रादन्याब्राह्मणजातयः । ब्रह्मणो
बाहुदेशाच्च जाताः क्षत्रियजातयः । ऊरुदेशाच्च वैश्याश्च
पादतः शूद्रजातयः । तासां सङ्करजातेन बभूबुर्वर्णस-
ङ्कराः । गोपनापितलोलाश्च तथा मोदकमूलबौ ।
ताम्बूलिपर्णकारौ च तथा बणिजजातयः । इत्येव-
माद्या विप्रेन्द्र! सच्छूद्राः परिकीर्त्तिताः । शूद्रावि-
शोस्तु करणोऽम्बष्ठो वैश्याद्विजन्मनोः । विश्वकर्म्मा च
शूद्रायां वीर्य्याधानं चकार सः । ततो बभूवुः पुत्राश्च
नवै ते शिल्पकारिणः । मालाकारः कर्मकारः शङ्खकारः
कुविन्दकः । कुम्भकारः कंसकारः षडते शिल्पिनां वराः ।
सूत्रधारश्चित्रकरः स्वर्णकारस्तथैव च । पतितास्ते ब्रह्मशा-
पादयाज्या वर्णसङ्कराः । स्वर्णकारः स्वर्णचौर्य्यात् ब्राह्म-
णानां द्विजोत्तम! । वभूव सद्यः पतितो ब्रह्मशापेन कर्मणा ।
सूत्रधारो द्विजातीनां शापेन पतितो भुवि । शीघ्रञ्च
यज्ञकाष्ठञ्च न ददौ तेन हेतुना । व्यतिक्रमेण चित्राणां
सद्यश्चित्रकरस्तथा । पतितो ब्रह्मशापेन ब्राह्मणानाञ्च
कोपतः । कश्चिद् बणिक्विशेषश्च संसर्गात् स्वर्णकारिणः ।
स्वर्णचौर्य्यादिदोषेण पतितो ब्रह्मशापतः । कुलटायाञ्च
शूद्रायां चित्रकारस्य वीर्य्यतः । बभूवाट्टालिकाकारः
पतितो जारदोषतः । अट्टालिकाकारवीर्य्यात् कुम्भकारस्य
योषिति । बभूव कोटिकः सद्यः पतितो गृहकारकः ।
कुम्भकारस्य वीर्य्येण सद्यः कोटिकयोषिति । बभूव
तैलकारश्च कुटिलः पतितो भुवि । पुद्यः क्षत्रियवीर्य्येण
राजपुत्रस्य योषिति । बभूव तीवरश्चैव पतितो जार-
दोषतः । तीवरस्य तु वीर्य्येण तैलकारस्य योषिति ।
बभूय पतितो दस्युर्लेटश्च परिकीर्त्तितः । लेटस्तीवर-
कन्यायां जनयामास षण्नरान् । झल्लं मल्लं माठरञ्च
भडं कोलञ्च कन्दरम् । ब्राह्मण्यां शूद्रवीर्य्येण पतितो
[Page3098-a+ 38]
जारदोषतः । सद्यो बभूव चाण्डालः सर्वस्मादधमो-
ऽशुचिः । तीवरेणैव चाण्डाल्यां चर्मकारो बभूव ह ।
चर्मकार्य्याञ्च चाण्डालात् मांसच्छदी बभब ह । मांस-
च्छेद्यां तीवरेण कोँचश्च परिकीर्त्तितः । कोँचस्त्रियान्तु
कैवर्त्तात् काण्डारः परिकीर्त्तितः । सद्यश्चाण्डालकन्यायां
लेटवीर्य्येण शौनक! । बभूवतुस्तु द्वौ पुत्रौ हड्डिक-
शौण्डिकौ तथा । क्रमेण हड्डिकन्यायां सद्यश्चाण्डाल-
वीर्यतः । बभूवुः पञ्च पुत्राश्च भ्रष्टा वनचराश्च ते ।
लेटात्तीवरकन्यायां गङ्गातीरे च शौनक! । बभूव सद्यो-
यो वालो गङ्गापुत्रः प्रकीर्त्तितः । गङ्गापुत्रस्य कन्यायां
वीर्य्येण वेशधारिणः । वभूव वेशधारी च पुत्रो युङ्गी
प्रकीर्त्तितः । वैश्यात्तीवरकन्यायां सद्यः शुण्डी वभूव ह ।
शुण्डीयोषिति वैश्यात्तु पौण्ड्रकश्च प्रकीर्त्तितः । क्षत्रात्
करणकन्यायां राजपुत्रो बभूव ह । राजपुत्र्यान्तु कर-
णादागरीति प्रकीर्त्तितः । क्षत्रवीर्य्येण वैश्यायां कैवर्त्तः
परिकीर्त्तितः । कलौ तीवरसंसर्गाद्धीवरश्च प्रकीर्त्तितः ।
तीवर्य्यां थीवरात् पुत्रो बभूव रजकः स्मृतः । रजक्यां
तीवराच्चापि कोदाली च वभूव ह । नापिताद्गोपकन्यायां
सर्वस्वी तस्य योषिति । क्षत्राद्बभूव व्याधश्च बलवान्
मृगहिंसकः । तीवरात् शुण्डिकन्यायां बभुवुः सप्त-
पुत्रकाः । ते कलौ हड्डिसंसर्गाद्बभूवुर्दस्यवः सदा ।
ब्राह्मण्यामृषिवीर्य्येण ऋतीः प्रथमवासरे । कुत्सितश्चो-
दर जातः कूदरस्तेन कीर्त्तितः । तदशौचं विप्रतुल्यं
पतितोह्यृतुदोषतः । सद्यः कोटिकसंसर्गादधमो जगती-
तले । क्षत्रवीर्य्येण वैश्यायामृतोः प्रथमवासरे । जातः
पुत्रो महादस्युर्बलवांश्च धनुर्धरः । चकार वागतीतञ्च
क्षत्रियो वारितस्तया । तेन जात्या स पुत्रश्च वागतीतः
प्रकीर्त्तितः । क्षत्रवीर्य्येण शूद्रायामृतुदोषेण पापतः ।
बलवत्यो दुरन्माश्च बभूवुर्म्लेच्छजातयः । अबिद्धककर्णाः
क्रूरा निर्भया रणदुजयाः । शीचाचारविहीनाश्च
दुर्द्धर्षा धर्मवर्ज्जिताः । म्लेच्छात् कुविन्दकन्यायां
शराकः परिकीर्त्तितः । वर्णसङ्करदोषेण बह्व्यश्च शठ-
जातयः । तासां नामानि संख्याश्च को वा वक्तुं द्विज!
क्षमः । वैद्योऽश्विनीकुमारेण जातश्च विप्रयोषिति ।
वैद्यवीर्य्येण शूद्रायां बभूवुबैहवो जनाः । ते च ग्राम्य-
गुणज्ञाश्च मन्त्रौषधिपरायणाः । तेभ्यश्च जाताः शूद्रायां
ते व्यालग्राहिणो भुवि” ।
षोडशपदार्थमध्ये जातिरूपपदीर्थभेदश्च गौ० सू० उक्तो यथा
[Page3098-b+ 38]
“साधर्म्यवैधर्म्याभ्यां प्रत्यवस्थानं जातिः” सू० । विवृतञ्चैतत्
विश्वनाथेन । “क्रमप्राप्तां जातिं लक्षयति । साधर्म्यबैध-
र्म्याभ्यामिति सावधारणोनिर्देशस्तेन व्याप्तिनिरपेक्षाभ्यां
साधर्म्यवैधर्म्याभ्यां प्रत्यवस्थानं दूषणाभिधानं जातिरित्यर्थः
यद्यप्युभाभ्यां प्रत्यवस्थानस्य प्रत्येकप्रत्यवस्थानेऽव्याप्तिरेक-
प्रत्यवस्थानस्य लक्षणत्वे परप्रत्यवस्थानेऽव्याप्तिर्नवान्यत-
रप्रत्यवस्थानं नियतं सर्वत्र जातावभावात्तथापि व्याप्ति-
निरपेक्षतया दूषणाभिधानमित्येव वाच्यं तेन च सन्द-
र्भेण दूषणासमर्थत्वं स्वव्याघातकत्वं वा दर्शितं तथा च
छलादिभिन्नदूषणासमथमुत्तरं स्वव्याघातकमुत्तरं वा
जातिरिति सूचितं साधर्म्यसमादिचतुविंशत्यन्यान्यत्वं
तदर्थैत्यपि वदन्ति” ।
तद्भेदाश्चतुर्विंशतिस्ते च गौतमेन दर्शिता यथा
<फ्>“साधम्यवैधर्म्योत्कर्षापकर्षवर्ण्यावर्ण्यविकल्पसाध्यप्राप्त्य-
प्राप्तिप्रसङ्गप्रतिदृष्टान्तानुत्पत्तिसंशयप्रकरणहेत्यर्थापत्त्यबि-
शेषोपपत्त्युपलब्ध्यनुपलब्धिनित्यानित्यकार्य्यसमाः” सू०
“तत्र च विशेषलक्षणार्थं जातिं विभजते” सू० ।
अत्र च साधर्म्यादीनां कार्य्यान्तानां द्वन्द्वे तैः समा इत्य-
र्थात् साधर्म्यसमादयश्चतुर्विंशतिर्जातय इत्यर्थः अत्र च
जातेर्विशेष्यत्वात् समाशब्दं मन्यन्ते भाष्यवार्त्तिकादौ
समाशब्दः अग्रिमसूत्रेषु तु समशब्दो निर्विवाद एव
तत्र जातिशब्दस्य स्त्रीलिङ्गतया यद्यपि नान्वयस्तथापि
प्रतिषेधो विशेष्य इति भाष्यादयः । वयन्तु तद्विकल्पादिति
सूत्रस्थविकल्पस्यैव विशेष्यत्वं विविधः कल्पः प्रकारो
विकल्पः तथा चैते साधर्म्यसमादयोजातिविकल्पा एव-
मग्रिमसूत्रेष्वपि । इत्थञ्च जातेर्विशेष्यत्वे साधर्म्यसमेत्य-
पीति व्रूमः समीकरणार्थं प्रयोगः समैति वार्त्तिकं
यद्यपि नैतावता समीकरणं तथापि समीकरणोद्देश्यक-
त्वमस्त्र्येव अथ वा साधर्म्यमेव ममं यत्र स साधर्म्यसमः
एकत्र व्याप्तेराधिक्येऽपि साधर्म्यं सममेवेति भावः” वृत्तिः
“साधर्म्य्यवैधर्म्य्याभ्यामुपसंहारे तद्धर्म्मविपर्य्ययोपपत्तेः
साधम्य्यवैधर्म्य्यसमौ” १ । २ सू० ।
“साधर्म्यवैधर्म्यसमौ लक्षयति । उपसंहारे साध्यस्यो-
पसंहरणे वादिना कृते तद्धर्म्मस्य साध्यरूपधर्म्मस्य यो
विपर्य्ययो व्यतिरेकस्तस्य साधर्म्यवैधर्म्याभ्यां केवलाभ्यां
व्याप्त्यनपेक्षाभ्यां यदुपपादनं ततो हेतोः साधर्म्यवै-
धर्भ्यसमावुच्येते तदयमर्थः वादिना अन्वयेन व्यतिरेकेण
वा साध्ये साधिते प्रतिवादिनः साधर्म्यमात्रप्रवृत्तहेतु न
[Page3099-a+ 38]
तदभावापादनं साधर्म्यसमा १ वैधर्न्म्यमात्रप्रवृत्तहेतुना
तदभावापादनं वैधर्म्यसमा २ । तत्र साधर्म्यसमा यथा
शब्दोऽनित्यः कृतकत्वाद्घटवत् व्यतिरेकेण वा व्योम-
वदित्युपसंहृते नैतदेवं यद्यनित्यघटसाधर्म्यान्नित्याकाश-
वेधर्म्याद्वाऽनित्यः स्यान्नित्याकाशसाधर्म्यादमूर्त्तत्वान्नित्यः
स्याद्विशेषो बा वक्तव्यः वैधर्म्यसमा यथा शब्दोऽनित्यः
कृतकत्वाद्घटवत् आकाशवद्वेति स्थापनायाम् अनित्यघट-
वैधर्म्यादमूर्त्तत्वान्नित्यः स्यादविशेषो वा वक्तव्य इति अत्र
साधर्म्यत्वमात्रं वैधर्म्यत्वमात्रं वा गमकतौपयिकमित्य-
भिमानात् सत्प्रतिपक्षदेशनाभासे चेमे अनैकान्तिकदेश-
नाभासे इति वार्त्तिके त्वनैकान्तिकपदं योगात्सत्प्रति-
पक्षपरं एकान्ततः साध्यसाधकत्वाभावात्” वृत्तिः ।
“गोत्वाद्गोसिद्धिवत् तत्सिद्धिः” सू० ।
“अनयोरसदुत्तरत्वे वीजमाह । गोत्वात् गोसिद्धिर्गोव्य-
वहार इति सम्प्रदायः वयन्तु गोत्वाद्गवेतरासमवेतत्व
सति गोसमवेतात्सास्नादितः, एतेन व्याप्तिपक्षधर्म्मत्वे
दर्शिते गोर्गोत्वस्य तादात्म्येन गोरेव वा सिद्धिर्यथा
तथैव कृतकत्वादपि व्याप्तिपक्षधर्म्मतासहितादनित्यत्व-
सिद्धिर्नतु व्याप्तिपक्षधर्मतारहितात् साधर्म्यमात्रात् तथा
सति अदूषकसाधर्म्यात्प्रमेयत्वादितस्त्वद्वचनमप्यदूषकं
स्यादित्ययं विशेषः” वृत्तिः ।
“साध्यदृष्टान्तयोर्धर्म्मविकल्पादुभयसाध्यत्वाच्चोत्कर्षापकर्षव-
र्ण्यावर्ण्यविकल्पसाध्यसमाः” ३ । ४ । ५ । ६ । ७ । ८ सू०
“क्रमप्राप्तं जातिषटकं निरूपयति । उत्कर्षेण सम
उत्कर्षसम ३ एवमपकर्षसमोऽपि ४ वर्ण्यावर्ण्यसाध्येति भाव-
प्रधानो निर्देशः वर्ण्यत्वादिना समो वर्ण्यसमादिः ५ । ६
७ । ८ । अविद्यमानधर्म्मारोप उत्कर्षः विद्यमानधर्म्मापचयो-
ऽपकर्षः वर्ण्यत्वं वर्णनीयत्वं तच्च सन्दिग्धसाध्यकत्वादि
तदभावोऽवर्ण्यत्वं विकल्पोद्वैविध्यं साध्यत्वं पञ्चावयव-
साधनीयत्वं साध्यदृष्टान्तयोधर्मविकल्पादिति पञ्चाना-
मुत्थानवीजम् उभयसाध्यत्वादिति षष्ठस्य । तदयमर्थः
साध्यतेऽत्रेति साध्यं पक्षः तथा च साध्यदृष्टान्तयोरि-
त्यस्य पक्षदृष्टान्तयोरन्यतरस्मिन्नित्यर्थः धर्मविकल्पो
धर्म्मस्य वैचित्र्यं तच्च क्वचित्सत्त्वं क्वचिदसत्त्वं प्रकृते
साध्यसाधनान्यतररूपस्य धर्मस्य विकल्पात्सत्त्वाद्योऽ-
विद्यमानधर्म्मारोपः स उत्कर्षसमः व्याप्तिमपुरस्कृत्य
पक्षदृष्टान्तान्यतरस्मिन् साध्यसाधनान्यतरेणाविद्यमान-
धर्मप्रसञ्जनं उत्कर्षसमः ३ इति फलितार्थः । यथा शब्दो-
[Page3099-b+ 38]
ऽनित्यः कृतकत्वादिति स्थापनायाम् अनित्यत्वं कृतकत्वं
घटे रूपसहचरितमतः शब्दोऽपि रूपवान् स्यात् तथा
च विवक्षितबिपरीतसाधनाद्विशेषविरुद्ध्वो हेतुस्तद्देशना-
माला चेयम् । एवं श्रावणशब्दसाधर्म्यात् कृतकत्वाद्घटोऽपि
श्रावणः स्यादविशेषात् । वस्तुतस्तु घटे श्रावणत्वापादनेऽ-
र्थान्तरमत उक्तलक्षणे दृष्टान्तपदं साध्यपदञ्च न देयम् ।
अपकर्षसमायान्तु धर्मविकल्पः धर्मस्य सहचरितधर्मस्य
विकल्पोऽसत्त्वं ततः अपकर्षः साध्यसाधनान्यतरस्याभाव-
प्रसञ्जनं तथा च पक्षदृष्टान्तान्यतरस्मिन् व्याप्तिमपुरस्कत्य
सहचरितधर्म्माभावेन हेतुसाध्यान्यतराभावप्रसञ्जनमप-
कर्षसमः४ यथा शब्दोऽनित्यः कृतकत्वादित्यत्र यद्य-
नित्यसहचरितघटधर्म्मात् कृतकत्वादनित्यः शब्दस्तदा
कृतकत्वानित्यत्वसहचरितघटधर्मरूपवत्त्वव्यावृत्त्या शब्दे
कृतकत्वस्यानित्यत्वस्य च व्यावृत्तिः स्यात् । आद्येऽसिद्धिदे-
शना द्वितीये बाधदेशना, एवं शब्दे कृतकत्वसहचरित-
श्रावणत्वस्य संयोगादावनित्यत्वकृतकत्वसहचरितगुणत्वस्य
च व्यावृत्त्या घटेऽनित्यत्वं कृतकत्वञ्च व्यावर्त्तेतेति दृष्टान्ते
साध्यसाधनवैकल्यदेशनाभासाऽपीयम् । यत्तु वार्त्तिके
शब्दोनीरूप इति घटोऽपि नीरुपः स्यादित्यपकर्ष इति०
तदसत् घटे नीरूपत्वापादनस्यार्थान्तरत्वात् आचार्य्य-
स्वरसोऽप्येवं यत्तु वैधर्म्यसमाया अत्रैवान्तर्भावः स्यादिति
तन्न उपधेयसङ्करेऽप्युपाधेरसङ्करात् वर्ण्यसमायान्तु
साध्यः सिद्ध्यभाववान् सन्दिग्धसाध्यकादिर्व्वा तस्य धर्मः
सन्दिग्धसाध्यकादिवृत्तिहेतुस्तस्य विकल्पात्सत्त्वात् दृष्टान्ते
वर्ण्यत्वस्य सन्दिग्धसाध्यकत्वस्यापादनं वर्ण्यसमः ५ । तद-
यमर्थः पक्षवृत्तिहेतुर्हि गमकः पक्षश्च सन्दिग्धसाध्यक-
स्तथा च सन्दिग्धसाध्यकवृत्तिर्हेतुस्त्वया दृष्टान्तेऽपि स्वी-
कार्य्यः तथा च दृष्टान्तस्यापि सन्दिग्धसाध्यकत्वात् सप-
क्षवृत्तित्वानिश्चयादसाधारणो हेतुस्तद्देशनाभासा चेयम् ।
हेतुः सन्दिग्धसाध्यकवृत्तिर्यदि न दृष्टान्ते तदा गमक-
हेत्वभावात् साधनविकल्पो दृष्टान्तः स्यादिति भावः ।
अवर्ण्यसमायान्तु दृष्टान्ते सिद्धसाध्यके यो धर्म्मो हेतु-
स्तस्य सत्त्वात् पक्षे शब्दादावसन्दिग्धसाध्यकत्वापादन-
मवर्ण्यसमा ६ दृष्टान्ते हेतोर्यादृशत्वं तादृशो हेतुरेव
गमक इत्यभिमामेन एवमापादनं दृष्टान्ते यो हेतुः
सिद्धसाध्यकवृत्तिः स चेन्न पक्षे तदा गमकहेत्वभावात्
स्वरूपासिद्धिः स्यार्दतस्तादृशो हेतुरवश्यं पक्षत्वाभिमते
स्वीकार्य्यः तथा च सन्दिग्धसाध्यकत्वलक्षणपक्षत्वाभावा-
[Page3100-a+ 38]
दाश्रयासिद्धिः असिद्धिदेशनाभासा चेयम् । विकल्पसमा-
यान्तु पक्षे दृष्टान्ते च योधर्म्मस्तस्य विकल्पोविरुद्धः
कल्पो व्यभिचारित्वम उपलक्षणं चैतत् अन्यवृत्तिधर्म-
स्यापि बोध्यं व्यभिचारोऽपि हेतोर्धर्म्मान्तरं प्रति
धर्म्मान्तरस्य साध्यं प्रति धर्म्मान्तरस्य धर्म्मान्तरं प्रति वा
तथा च कस्यचिद्धर्मस्य क्वचिद्व्यभिचारदर्शनेन धर्मत्वाबि-
शेषात् प्रकृतहेतोः प्रकृतसाध्यं प्रति व्यभिचारापादनं
विकल्पसमा ७ यथा शब्दोऽनित्यः कृतकत्वादित्यत्र कृतक-
त्वस्य गुरुत्वव्यभिचारदर्शनाद्गुरुत्वस्यानित्यत्वव्यभिचार-
दर्शनादनित्यत्वस्य मूर्त्तत्वव्यभिचारदर्शनाद्धर्मत्वाविशेषात्
कृतकत्वमप्यनित्यत्वं व्यभिचरेदित्यनैकान्तिकदेशनाभासा
चेयम् । पक्षदृष्टान्तादेः प्रकृतसाध्यतुल्यतापादनं स साध्य-
समा ८ तत्रायमाशयः एवत्प्रयोगसाध्यस्यैवानुमितिविषयत्वं
तथा च पक्षादेरनुमितिविषयत्वात् साध्यवदेतत्प्रयोगसा-
ध्यत्वम् अतः साध्यसमा । तथा हि पक्षादेः पूर्वं सिद्धत्वे
एतत् प्रयोगसाध्यत्वाभावान्नानुमितिविषयत्वं पूर्वमसिद्धत्वे
पक्षादेरज्ञानादाश्रयासिद्ध्यादयस्तद्देशनाभासा चेयम् ।
सूत्रार्थस्तु उभयसाध्यत्वात् उभयं पक्षदृष्टान्तौ तद्धर्म्मो
हेत्व दिः तत्साध्यत्वं तदधीनानुमितिविषयत्वं साध्यस्येव
पक्षादेरपीति तुल्यतापादनमिति लिङ्गोपहितभानमते
लिङ्गस्याप्यनुमितिविषयत्वात् साध्यसमत्वं हेतेश्चि सा-
ध्यत्वे हेतुमान्दृष्टान्तीऽपि साध्य इत्याशयः” वृत्तिः ।
“किञ्चित्साधर्म्म्यादुपसंहारसिद्धेर्वैधर्म्म्यादप्रतिषेधः” वृ० ।
<फ्>“एतासामसदुत्तरत्वे वीजमाह किञ्चित्साधर्म्यात्
साधर्म्यविशेषात् व्याप्तिसहितात् उपसंहारसिद्धेः साध्य-
सिद्धेः वैधर्म्यादेतद्विपरीतात् व्याप्तिनिरपेक्षात् साधर्म्य-
मात्रात् भवता कृतः प्रतिषेधो न सम्भवतीत्यर्थः । अन्यथा
प्रमेयत्वरूपासाधकसाधर्म्यात् तद्दूषणमप्यसम्यक् स्यादिति
भावः । तथा चायं क्रमः अनित्यत्वव्याप्यात् कृतकत्वात्
शब्देऽनित्यत्वमुपसंहरामो नतु कृतकत्वं रूपस्यापि व्याप्यं
येन ततो रूपमप्यापादनीयं शब्दे, एवं अनित्यत्वं न
रूपव्याप्यं येन रूपाभावादनित्यत्वाभावः शब्दे स्यात् एवं
वर्ण्यसमेऽपि किञ्चित्साधर्म्यात् व्याप्यतावच्छेदकाव-
च्छिन्नाद्धेतोः साध्यसिद्धिः तादृशहेतुमत्त्वञ्च दृष्टान्तता
प्रयोजकं न तु पक्षे यावद्विशेषणावच्छिन्नो हेतुस्तावदव-
च्छिन्नहेतुमत्त्वम् अन्यथा त्वयाऽपि दूषणीयो दृष्टान्ती
कर्त्तव्यः सोऽपि न स्यात् एवमवर्ण्यसमेऽपि व्याप्यताव-
च्छेदकावच्छिन्नस्य वृष्टान्तदृष्टस्य पक्षे सत्त्वात्साध्यसिद्धिर्न
[Page3100-b+ 38]
तु दृष्टान्तवृत्तियाबद्धर्म्मावच्छिन्नस्य पक्षे सत्त्वम् । एवं
विकल्पसमेऽपि प्रकृतसाध्यव्याप्यात् प्रकृतहेतोः साध्य-
सिद्धिस्तद्वैधर्म्यात् यत् किञ्चिद्व्यभिचारात् कृतः प्रतिषेधो
न सम्भवति नहि यत्किञ्चिद्व्यभिचारादेव प्रकृतहेतोः
प्रकृतसाध्यासाधकत्वमतिप्रसङ्गात् । एवं साध्यसमेऽपि
व्याप्याद्धेतोः सिद्ध पक्षे साध्यसिद्धिर्न तु पक्षदृष्टान्ता-
दयोऽप्यनेन साध्यन्ते तथा सति क्वचिदपि साध्यसिद्धिर्न
स्यात् त्वदीयदूषणमपि विलीयेत” वृत्तिः ।
“साध्यातिदेशाच्च दृष्टान्तोपपत्तेः” सू० ।
“वर्ण्याबर्ण्यसाध्यसमासु समाध्यन्तरमप्याह दृष्टान्तो-
पपत्तिर्दृष्टान्ततोपपत्तिः साध्यातिदेशात दृष्टान्ते हि
साध्यमतिदिश्यते तावतैव दृष्टान्तत्वमुपपद्यते नत्वशेषो
धर्मः पक्षदृष्टान्तयोरभेदापत्तेः पक्षादेरपि साध्यसमत्व-
मतेन प्रत्युक्तं दृष्टोऽन्तो दृष्टान्तः पक्षः तस्माद्वह्निमा-
नित्यतः पक्षोत्कीर्त्तनात्तथा च साध्यस्यातिदेशात् साध-
नात् पक्ष इत्युच्यते न तु पक्षोऽवि साध्यतेऽतिप्रसङ्गा-
दिति भावः” वृत्तिः ।
“प्राप्य साध्यमप्राप्य वा हेतोः प्राप्त्या अविशिष्टत्वाद-
प्राप्त्या असाधकत्वाच्च प्राप्त्यप्राप्तिसमौ” ९ । १० सू० ।
“क्रमप्राप्तौ प्राप्त्यप्राप्तिसमौ लक्षयति । हेतोरिति
साधकत्वमिति शेषः प्राप्तिपक्षे दषमाह प्राप्त्याअवि-
शिष्टत्वादिति द्वयोरपि प्राप्तत्वाविशेष त् किङ्कस्य साधकं
अप्राप्तिपक्षे दोषमाह अप्राप्त्या इति अप्राप्तस्य साधकत्वे
ऽतिप्रसुङ्गात् साधकत्वञ्चात्र कारकज्ञापकसाधारणम्
एवञ्च कारकज्ञापकलक्षणं साधनं कार्य्यज्ञाप्यलक्षणेन
साध्येन सम्बद्धं सत्साधकं चेत्तदा सत्त्वाविशेषान्न कार्य्य-
कारणभावः सत्सम्बन्धस्य प्रागेव ज्ञातत्वान्न ज्ञाप्य-
ज्ञापकभावः प्राप्तयोर्न जन्यजनकभावः प्राप्तत्वेन लवणो-
दकयोरिवाभेदादित्याशय इत्यन्ये । तथा च प्राप्त्या-
अविशषादनिष्टापादनेन प्रत्यवस्थानं प्राप्तिसमा ९ । यदि
चाप्राप्तं लिङ्गं साध्यबुद्धिं जनयति साध्याभावबुद्धिमेव
किन्तेन न जनयेत् अप्राप्तत्वाविशेषात् तथा चाप्राप्त्या
साधकत्वादनिष्टापादनमप्राप्तिसमा १० प्रातकूलतकैदेशना-
भासे चेमे” वृत्तिः ।
“घटादिनिष्पत्तिदर्शनात् पीडने चाभिचारादप्रतिषेधः” सू० ।
“अनयोरसदुत्तरत्वे वीजमाह । दण्डादितो घटादि-
निष्पत्तेर्दर्शनात् सर्वलोकप्रत्यक्षसिद्धत्वादाभचारात् श्ये-
नादितः शत्रुपीडने च व्यभिचारान्न त्वदुक्तः प्रतिषेधः
[Page3101-a+ 38]
सम्भवति न हि कारणं दण्डादि प्रागव घटादिना
सम्बद्धमपि तु मृदादिना, श्येनादिरप्पुद्देश्यतया पोडां
जनयति अन्यथा लोफयेदसिद्धकार्य्यकारणभावोच्छेदे
त्वदुक्तो हेतुरप्यसाधकः स्यादिति” वृत्तिः ।
“दृष्टान्तस्य कारणानपदेशात् प्रत्यवस्थानाच्च प्रतिदृष्टान्तेन
प्रसङ्गप्रतिदृष्टान्तसमौ” ११ । १२ सू० ।
“क्रमप्राप्ते प्रसङ्गप्रतिदृष्टान्तसमे जाती लक्षयति ।
दृष्टान्तस्य कारणं प्रमाणं तदनपदेशोऽनभिधानम् अभि-
धानं चानतिपयोजनकं तथा च दृष्टान्तस्य साध्यकत्त्वे
प्रमाणाभावात् प्रत्यवस्थानमर्थः यद्यपोद सदुत्तरमेव
तथापि दृष्टान्तं प्रभाणं वाच्यं तत्रापि प्रमाणान्तरमित्य-
नवस्थायाः प्रत्यवस्थाने तात्पर्य्यं तदुक्तमाचार्य्यैः “नव-
स्थाभासप्रसङ्गः प्रसङ्गसमः” इति एतन्मते हेतोर्हेत्वन्त-
रमित्यनवस्थाऽपि प्रसङ्गसमा एव । पूर्वमते तु हेत्वनव-
स्थादिकं वक्ष्यमाणाकृतिगणेष्वन्तर्भूतमिति विशेषः । अन-
वस्थादेशनाभासा चेयम् । प्रतिदृष्टान्तसमः प्रत्ये तव्यः
प्रतिदृष्टान्तेन प्रत्यवस्थानात् प्रतिदृष्टान्तसमः १२ “एतच्च
सावधारणं तेन प्रतिदृष्टान्तमात्रबलेनं प्रत्यघम्थानमर्थः-
तेन साधर्म्यसमाव्यदासः यदि घटदृष्टान्तबसनानित्यः
शब्दः तदाकाशदृष्टान्तबलेन निय एव स्यात् नित्यः किं न
स्यादिति बाधः पतिरोधापादनीयः हेतुरनङ्गं
दृष्टान्तमात्रबलादव साध्यसिद्धिरित्यभिमानः बाधप्रति-
रोधान्यतरदेशनाभासा चेयम्” वृत्तिः ।
“प्रदीपादानप्रसङ्गनवृत्तिवत्तद्विनिवृत्तिः” सू० ।
“प्रसङ्गसमे प्रश्रुत्तरमाह । दृष्टान्तो हि निदर्शनस्थान-
त्वेन साध्यनिश्चयार्थमपेक्ष्यते न तु दृष्टान्मदृष्टान्ताद्यनव-
स्थितपरम्परा लोकसिद्धा युक्तिसिद्धा वा । अन्यथा घटा-
दिप्रत्यक्षाय प्रदीप इव प्रादीपप्रत्ययार्थमनवस्थितप्रदीप-
परम्परा प्रसज्यत त्वदीयसाधनमपि व्याहन्येत” वृत्तिः ।
“प्रतिदृष्टान्तहेतुत्वे च नाहेतुर्दृष्टान्तः” सू० ।
“प्रतिदृष्टान्तसमे प्रत्युत्तरमाह । अत्रायमुत्तरक्रमः
प्रतिदृष्टान्तस्त्वया किमर्थमुपादीयते मदीयहेतोर्बाधार्थं
सतप्रतिपक्षितत्वार्थं वा नाद्यः यतः प्रतिदृष्टान्तस्य हेतुत्वे
स्वार्थसाधकत्व मदीयो दृष्टान्तो नाहेतुः नासाधकस्तथा
चातुल्यवलत्वान्न बाधः न या द्वितीयोऽपि यतः प्रति-
दृष्टान्तस्य स्वार्थसाधकत्वे उच्यमाने नाहेतुर्दृष्टान्तः
मदीयो दृष्टान्तस्तु सहेतुकत्वादधिकमलः वस्तुतो हेतुं
विना ष्ठष्टान्तमात्रेण न सस्धतिपक्षसम्भावना तदभाव-
[Page3101-b+ 38]
व्याप्यबत्ताज्ञानामावात् हेतूपादाने तु सदुत्तरत्वमेवेति
भावः इति” वृत्तिः ।
“प्रागुत्पत्तेः कारणाभावादनुत्पत्तिसमः” १३ सू० ।
“क्रमप्राप्तमनुत्पत्तिसमं लक्षयति । प्रागुत्पत्तेरिति साध-
माङ्गस्येति शेषः कारणाभावात् हेत्वभावात् तथा च
साधनाङ्गपक्षहेतुदृष्टान्तानामुत्पत्तेः प्राक हेत्वभाव इत्य-
नुत्पत्त्या पत्यवस्थानमनुत्पत्तिसमः १३ यथा थटोरूपवान्
नन्यात् पटवदित्युक्ते वटोत्पत्तर्गन्धीत्पत्तेश्च पूर्वं हेत्व-
भावादसिद्धिः पटे च गन्धोत्पत्तेः पूर्वं हत्वभावेन
दृष्टान्तासिद्धिः एवं आद्यक्षणे रूपाभावाद्वाधश्च अनु
त्पत्त्या प्रत्यवस्थानस्य तत्रापि सत्त्वात् उत्पत्तेः पूर्वं
हेत्वाद्यभावेन प्रत्यवस्थानस्यैव लक्षणत्वात् जातित्वे
सतोति च विशेषणीयं तेनोत्पत्तिकालावच्छिन्नी थटो
गन्धवानित्यत्र बाधेन प्रत्यवस्थाने नातिव्याप्तिः असिड्या-
दिदेशनाभासा चेयम्” वृत्तिः ।
“तथाभावादुत्पन्नस्य कारणोपपत्तेर्न कारणप्रतिषेधः” सू०
“अत्रोत्तरमाह । उत्पन्नस्य तथाभावात् थटाद्यात्म-
कत्वात् तत्र कारणस्य हेतोरुपपत्तेः सत्त्वात् कथं कार-
णप्रतिषेधः । अयमाशयः पक्षे हेत्वभावाऽसिद्धिः नत्वनुत्पन्ने
हेत्वभावः सम्भवति अधिकरणाभावात् न हि हेत्वभा-
वमात्रासिद्धिः त्वदीयहेतोरपि क्वचिदभावसत्त्वात् एतेन
दृष्टान्तासिद्धिर्व्याख्याता यदा कदाचिद्धेतुसत्त्वेनैव दृष्टा-
न्तत्वोपपत्तेः एवं हेत्वादीनां यदा कदाचित्पक्षे सत्त्वादेव
हेत्वादिभावो न तु सार्वत्रिकी तदपेक्षति” वृत्तिः ।
“सामान्यदृष्टान्तयोरैन्द्रियकत्वे समाने नित्यानित्यसा-
धर्म्म्यात् संशयसमः” १४ सू० ।
“क्रमप्राप्तं सशयसमं लक्षयति । नित्यानित्यसाधर्म्या-
दिति संशयकारणोपलक्षणं तेन समानत्तर्मदर्शनादि-
यत्किञ्चित्संशयकारणबलात् संशयेन प्रत्यवस्यानं संशय-
समः १४ अधिकन्तू दाहरणपरं तथा हि शब्दोऽनित्यः
कार्य्यत्वाद्घटवदित्युक्ते सामान्ये गोत्वादौ दृष्टान्ते वटे
ऐन्द्रियकत्वं तुल्यं यथा काय्य त्वान्निर्णायकादनित्यत्वं
निर्णौयते तथा ऐन्द्रियकत्वात् संशयकारणादनित्यत्वं
सन्दिह्यताम् एवं शब्दत्वाद्यसाधर्म्यदर्शनादपि संशयो बोध्यः
तथा च हेतुज्ञानेऽप्रामाण्यशङ्काधानद्वारा साध्यसंशयात्
सत्प्रतिपक्षदेशनाभासेयम्” वृत्तिः ।
“साधर्म्यात् संशये न संशयो वैधर्म्यादुभयथा वा संशयो-
ऽत्यन्तसंशयप्रसङ्गो नित्यत्वानभ्युपगमाच्च सामान्यस्या-
[Page3102-a+ 38]
प्रतिषेधः” गौतमसूत्रस्य पञ्चमाध्याये आह्निकस्थसूत्रम् ।
“अत्रोत्तरम् । साधर्म्यात्साधर्म्यदर्शनात् संशय आपाद्य-
मानेऽपि न संशयो वैधर्म्याद्वैधर्म्यदर्शनात् यदि च
कार्य्यत्वरूप्रविशेषदर्शनेऽपि संशयस्तदाऽत्यन्तसंशयप्रसङ्गः
संशयानुच्छेदप्रसङ्गः न च तथाऽभ्युपनन्तुं शक्यमि-
त्याह नित्यत्वेति समान्यस्य सामानधर्मदर्शनस्य नित्य-
त्वानभ्युपगमात् नित्यसंशयजनकत्वानभ्युपगमात्तथा
सति त्वदीयहेतुरपि न परपक्षप्रतिषेधकः स्यादिति
भावः । सामान्यस्य गोत्वादेर्नित्यत्वानभ्युपगमात् निम्य-
त्वानभ्युपगमप्रसङ्गात् तत्रापि साधारणधर्मप्रमेयत्वा-
दिना संशय एव स्यादिति केचित्” वृत्तिः ।
“उभयसाधर्म्यात् प्रक्रियासिद्धेः प्रकरणसमः १५” सू० ।
<फ्>“क्रमप्राप्तं प्रकरणसमं लक्षयति । उभयसाधर्म्यात्
प्रकर्षेण क्रिया अन्वयसहचाराद्व्यतिरेकसहचाराद्वा प्र-
क्रिया तत्साधनं विपरोतसाधनमिति फलितार्थः तत्सिद्धे-
स्तस्य पूर्वमेव सिद्धेः तथाचाधिकवलत्वेनारोपितप्रमाणा-
न्तरेण बाधेन प्रत्यवस्थानं प्रकरणसमः १५ यथा शब्दो-
ऽनित्यः कृतकत्वादित्युक्ते नैतदेवं श्रावणत्वेन नित्यत्व-
साधकेन वाधात् बाधदेशनाभासा चेयम्” वृत्तिः ।
“प्रतिपक्षात् प्रकरणसिद्धेः प्रतिमेधानुपपत्तिः प्रतिपक्षो-
पपत्तेः” सू० ।
<फ्>“अत्रोत्तरमाह । प्रतिपक्षाद्विपरीतसाध्यसाधक-
खेनाभिमताच्छ्रावणत्वादितः प्रकरणसिद्धिद्वारा मदीय-
साध्यस्य यः प्रतिषेधः त्वया क्रियते तस्यानुपपत्तिः
कुतः प्रतिपक्षोपपत्तेः त्वत्पक्षापेक्षया प्रतिपक्षस्य मदीय
पक्षस्योपपत्तेः साधनात् । अयमाशयः श्रावणत्वेन पूर्वं
नित्यत्वस्य साधनाद्यो याध उच्यते स नोपपद्यते पूर्वं
साधितस्य बलबत्त्वाभावात् कदाचित्कृतकत्वेनानित्य-
स्वस्यापि पूर्वं साधनादिति त्वत्पक्षप्रतिषेधोऽपि
स्यात्” वृत्तिः ।
“त्रैकाल्यासिद्धेर्हेतोरहेतुसमः १६” सू० ।
<फ्>“क्रमपाप्तमहेतुसमं लक्षयति । त्रैकाल्यं कार्य्य-
कासतत्पूर्वापरकालाः तेन हेतोरसिद्धेः हेतुत्वासिद्धेः ।
अयमर्थः दण्डादिकं घटादेर्न पूर्बवर्त्तितया कारणं
तदानीं षटादेरभावात् कस्य कारणं स्यात् अतएव
न धटाद्युत्तरकालवर्त्तितयाऽपि नवा समानकालवर्त्ति-
तया तुल्यकालबर्त्तिनोः सव्येतरविषाणयोबिवाविनि
गममापत्तेः तथा च कालसम्बन्धखण्डनेनाहेतुतया
[Page3102-b+ 38]
प्रत्यवस्थानमहेतुसमः १६ कारणमात्रखण्डनेन ज्ञप्ति-
हेतोरपि खण्डनान्न तदसंग्रहं प्रतिकूलतर्कदेशनामासा
चेयम्” वृत्तिः ।
“न हेतुतः साध्यसिद्धेस्त्रैकाल्यासिद्धिः” सू० ।
<फ्>“अत्रोतरमाह । त्रैकाल्यासिद्धिस्त्रैकाल्येन याऽ
सिद्धिरुक्ता सा न, कुतः हेतुनः साध्यसिद्धेः त्वयाऽप्य
म्युपगमात्” वृत्तिः ।
“प्रतिषेधानुपपत्तेःप्रतिषेद्धव्याप्रतिषेधः” सू० ।
<फ्>“पूर्ववर्त्तितामात्रेणैव हेतुतासम्भवात् अन्यथा त्वदी-
यहेतोरपि साध्यं न सिध्येदित्याह हेतुफलभाव
खण्डने प्रतिषेधस्याप्यनुपपत्तेः प्रतिषेद्धव्यस्य परकीय-
हेतोर्नप्रतिषेध इत्यर्थः” वृत्तिः ।
“अर्थापत्तितः प्रतिपक्षसिद्धेरर्थापत्तिसमः १७” सू० ।
<फ्>“क्रमप्राप्तमर्थापत्तिसमं लक्षयति । अर्थापत्तिरर्या-
पत्त्याभासः तथा चार्थापत्त्यामासेन प्रतिपक्षसाधनाय
प्रत्यवस्थानमर्थापत्तिसमः १७ । अयमाशयः अर्थापत्तिर्हि
उक्तेगानुक्तमाक्षिपति यथा शब्दोऽनित्य इत्युक्तेऽर्था-
दापाद्यतेऽन्यत् नित्यं तथा च दृष्टान्तासिद्धिः विरोधश्च
कृतकत्वादनित्य इत्युक्तेऽर्थादापन्नम् अन्यस्माद्धेतोर्बाधः
सत्प्रतिपक्षो बा अनुमानादनित्य इत्युक्ते प्रत्यक्षान्नित्य
इति च वाधः विशेषविधेः शेषनिषेधफलकत्वमित्य-
भिमानः सर्वदेशनाभासा चेयम्” वृत्तिः ।
“कनुक्तस्यार्थापत्तेः पक्षहानेरुपपत्तिरनुक्तत्वादनैकान्ति-
“कत्वाच्चार्थापत्तेः” सू० ।
<फ्>“अत्रोत्तरम् । किमुक्तेन अनुक्तं यत्किञ्चिदेवार्था-
दापाद्यते उक्तोपपादकं वा आद्ये त्वत्पक्षहानिरप्यापा-
द्यतां त्वयानुक्तत्वात् अन्त्ये अस्या अर्थापत्तेरनैकान्ति-
कत्वम् ऐकान्तिकत्वम् एकपक्षसाधकत्वं बलं तन्नास्ति
न हि अनित्य इत्यस्योपपादकं नित्यत्वमिति न हि
विशेषविधिमात्रं शेषनिषेधफलकम्, अपि तु सति तात्पर्य्ये
कचित् न हि नीलोघट इत्युक्ते सर्वमन्यदनीलमिति
कचित्प्रतिपद्यते” वृत्तिः ।
“एकधर्म्मोपपत्तेरविशेषे सर्वाविशेषप्रसङ्गात् सदुभावोप-
पत्तेरविशेषसमः” १८ सू० ।
<फ्>“अविशेषसमं लक्षयति । एकस्य धर्मस्य कृतकत्वादेः
शब्दे घटे चोपपत्तेः सत्त्वात् यदि शब्दथटयोरनित्य-
त्वेनाविशेषः उच्यते तदा सर्वेषामविशेषप्रसङ्गः, कुतः
सङ्गावोपपत्तेः सतः सन्मात्रस्य ये भावाधर्माः सत्त्वप्रमे-
[Page3103-a+ 38]
यत्वादयस्तेषामुपपत्तेः सत्त्वात् तथा च सर्वेषामभेदे
पक्षाद्यविभागः सर्वेषामेकजातोयत्वेऽबान्तरजात्युच्छेदः
सर्वेषामनित्यत्वेजात्यादिविलयैत्यादि तथा च सन्मा-
त्रवृत्तिधर्मेणाविशेषापादनमविशेषसमेति १८ फलितम्
अत्र चाविशेषसम इति लक्ष्यनिर्देशः सद्भावोपपत्तेः
सर्वाविशेषप्रसङ्गादिति लक्षणं शेषं व्युत्पादकम् । प्रति
कूलतर्कदेशनाभासा चेयम्” वृत्तिः ।
“क्वचिद्धर्म्म्यनुपपत्तेः क्वचिञ्चोपपत्तेः प्रतिषेधाभावः” सू०
<फ्>“अत्रोत्तरमाह । तद्धर्मस्तस्य हेतोर्धर्भोव्याप्त्यादि-
स्तस्य क्वचित् कृतकत्वादौ उपपत्तेः सत्त्वात् क्वचित्-
सत्त्वादौ अनुपपत्तेः अभावात् त्वदुक्तस्य प्रतिषेधस्या-
भावोऽसम्भव इत्यर्थः” वृत्तिः ।
“उभयकारणोपपत्तेरुपपत्तिसमः” १९ सू० ।
<फ्>“उपपत्तिसमं लक्षयति । उभयं पक्षप्रतिपक्षौ तयोः
कारनस्य प्रमाणस्य उपपत्तेः सत्त्वात् तथा च व्याप्ति-
मपुरस्कृत्य यत्किञ्चिद्धर्मेण परपक्षदृष्टान्तेन स्वपक्षसा-
धनेन प्रत्यवस्थानम् उपपत्तिसमः १९ यथा शब्दोऽनित्यः
कृतकत्वादित्युक्ते यथा त्वत्पक्षेऽनित्यत्वे प्रमाणमस्ति
तथा मत्पक्षोऽपि सप्रमाणकः त्वत्पक्षमत्पक्षान्यतरत्वात्
तथाच बाधः प्रतिरोधो वा । तद्देशनाभासा चेयम्” वृ० ।
“उपपत्तिकारणाभ्यनुज्ञानादप्रतिषेधः” सू० ।
<फ्>अत्रोत्तरमाह । अयं त्वदुक्तप्रतिषेधो न सम्भवति-
कुतः मत्पक्षे उपपत्तिकारणस्य मत्पक्षसाधकप्रमाणस्य
त्वयाऽभ्यनुज्ञानात् त्वया हि मत्पक्षस्य दृष्टान्तीकरणेन
सप्रमाणकत्वमनुज्ञातमतः कथं तत्प्रतिषेधः शक्यते
कर्त्तुम् अनुज्ञातस्यापि प्रतिषेधे स्वपक्ष एव किं न
प्रतिषिध्यते” वृत्तिः ।
“निर्द्दिष्टकारणाभावेऽप्युपलम्भादुपलब्धिसमः” २० सू० ।
<फ्>“उपलब्धिसमं लक्षयति । वादिना निर्दिष्टस्य
कारणस्य साधनस्याभावेऽपि साध्यस्योपलम्भात् प्रत्यव-
स्थानमनुपलब्धिसमः २० इत्यर्थः । तथा हि पर्वतो वह्निमान्
धूमादित्यादिकं वह्न्यवधारणार्थमुच्यते न च तत्सम्भवति
धूमं विना आलोकादितोऽपि वह्निसिद्धेः तथा च न
तस्य साधकत्वमिति प्रतिकूलतर्कः न वा धूमाद्वह्निमाने-
वेत्यवधारणं द्रव्यत्वादेरपि धूमेन साधनात् न वा पर्वत
एव वह्निमानेवेत्यादिकम् अवधारयितुं शक्यते महा-
नसादेरपि वह्निमत्त्वादन्यथा दृष्टान्तासिद्धिः स्यात् एवं
वह्निशून्यपर्वतस्यापि सत्त्वाद्वाध इत्यादि तद्दोशना
[Page3103-b+ 38]
भासा चेयम्” अस्य विश्वनाथविरचिता वृत्तिः ।
“कारणान्तरादपि तद्धर्म्मोपप्रत्तेरप्रतिषेधः” सू० ।
<फ्>“अत्रोत्तरमाह । कारणान्तरात् साधनान्तरादालो-
कादितोऽपि तस्य धर्मस्य साध्यस्योपलब्धेस्त्वदुक्तः प्रति-
षेधो न सम्भवति । अयमाशयः न हि वयमवधारणार्थं
वह्निप्रान् थूमादित्यादिकं प्रयुञ्ज्महे अपि तु सन्दि-
ग्धस्य वह्नेः सिद्ध्यर्थम् अन्यथा त्वदुक्तमसाधकतासाधन-
मपि न स्यादसाधकतासाधकान्तरस्यापि सत्त्वात्” वृत्तिः ।
“तदनुपलब्धेरनुपलम्भादभावसिद्धौ तद्विपरीतोपपत्तेर-
नुपलब्धिसमः २१” सू० ।
<फ्>“अनुपलब्धिसमं लक्षयति । यद्यपि चेयं द्वितीया-
ध्याये दर्शिता दूषिता च तथाप्यनुपलब्धिसमा २१ जातिरेव-
मिति तत्रानुक्तेरत्र क्रमप्रप्तोऽभिधीयते तत्रायं क्रमः
नैयायिकैस्तावच्छब्दा नित्यत्वमेव साध्यते यदि शब्दो
नित्यः स्यादुच्चारणात् प्राक्कुतोनोपलभ्यते न हि घटा-
द्यावरणकुड्यादिवच्छब्दस्यावरणमस्ति तदनुपलब्धेरिति
तत्रैवं जातिवादी प्रत्यवतिष्ठते यद्यावर्णानुपलब्धे
रावणाभावः सिध्यति तदा आवरणानुपलब्धेरप्यनुपल-
म्भादावरणानुपलब्धेरप्यभावः सिध्येत् तथाचावरणानु-
पलब्धिप्रमाणक आवरणाभावो न स्यादपि त्वावरणोप-
पत्तिरेव स्यादिति शब्दनित्यत्वे नोक्तं बाधकं युक्तं
नन्वनुपलब्धेरनुपलब्ध्यन्तरानपेक्षणात् कथमेवमिति चेत्
इत्यम् अनुपपलब्धेरनुपलब्ध्यवन्तरानपेक्षणे स्वयमेव
स्वस्मिन्ननुपलब्धिरूपेति वाच्यं तथा च तयैवानुपल-
ब्ध्यानुपलब्धत्वसम्भवात्तदभावासिद्ध्वेः स्वात्मन्यनुपलब्धिरूप-
त्याभावेऽनुपलब्धित्वमेव न स्यात् अनुपलब्धेरनुपलब्ध्यन्त-
रापेक्षणेऽनवस्था स्पष्टैव इत्थञ्चैवंरूपेण प्रत्यवस्था-
नमनुपलब्धिसमः २१ इत्यर्थः प्रतिकूलतर्कदेशनाभासा
चेयम्” वृत्तिः ।
“अनुपलम्भात्मकत्वादनुपलब्धेरहेतुः” सू० ।
<फ्>“अत्रोत्तरमाह । अनुपलब्धिः आत्मन्यनुपलब्धिरिति
कोऽर्थः स्वयमनुपलब्धिरूपेति चेद्भवत्येव स्वविषयिण्य-
नुपलब्धिरिति चेन्नेदं प्रसक्तं अनुपलब्धेरनुपलम्भात्म-
कत्वात् उपलम्भाभावात्मकत्वात् अभावस्य च निर्विषयक-
त्वात् स्वात्मन्यनुपलब्धित्वाभावेऽनुपलब्धित्वमेव कथमस्या
इति चेत् कुतो विरोधः नहि घटः स्वविषयो न भ्व-
तीति नायं घटः स्वविषयो न भवतीति । नायं घटः
आवरणाभावः कथमनुपलब्धिविषय इति चेत् क एव-
[Page3104-a+ 38]
माह किन्त्वनुपलब्धिसहकृतेन्द्रिपग्राह्यत्वादनुपलब्धिग्राह्य
इत्युपचर्य्यते अतस्तदनुपलब्धेरन्पलम्भादित्यादिकमहेतुः
अन्यथा, त्वत्साधनमपि दोषानुपलब्धेरनुपलम्भात् स-
दोषमेव स्यादिति” वृत्तिः ।
“ज्ञानविकल्पानाञ्च भावाभावसंवेदनादध्यात्मम्” सू० ।
<फ्>“नन्वुपलब्धेः स्वस्मिन्ननुपलब्धित्वाभावेऽनुपलब्धिरपि
केन सिध्येदतआह अध्यात्मम् आत्मन्यपि ज्ञानवि-
कल्पानां ज्ञानविशेषाणां भावाभावयोर्मनसा संवेदनात्
घटं साक्षात्करोमि वह्निमनुमिनोमि नानुमिनोमीत्येवं
ज्ञानविशेषतदभावानां मनसैव सुग्रहत्वादिति भावः” वृत्तिः ।
“साधर्म्यात्तुल्यधर्म्मोपपत्तेः सर्वानित्यत्वप्रसङ्गादनित्य-
समः २२” सू०
<फ्>“अनित्यसमं लक्षयति । यदि दृष्टान्तधटसाधर्म्यात्
कृतकत्वात्तेन सह तुल्यधर्मतोपपद्यते शब्देऽनित्यत्वं
साध्यते तदा सर्वस्यैवानित्यत्वं स्यात् सत्त्वादिरूपसा-
धर्म्यसम्भवात् नचेदमर्थान्तरग्रस्तमिति वाच्यं सर्वस्या-
नित्यत्वे व्यतिरेकाग्रहादनुमानदूषणे तात्पर्य्यात् परस्या-
न्वयव्यतिरेकिणएवानुमानत्वादित्याशयः तथा च व्याप्ति
मपुरस्कृत्य यत्किञ्चिदॄष्टान्तसाधर्म्येण सर्वस्य साध्य-
वत्त्वापादनमनित्यसमा २२ साध्यभेदादविशेषसमातोव्यव-
च्छेदस्तत्र सर्वाविशेष एवापाद्यते नतु सर्वस्य साध्यवत्त्वम् ।
यत्तु अनित्यत्वेन समाऽनित्यसमेति भावप्रधानो
निर्देशस्तथाच अन्वर्थलब्धमेव लक्षणमिति तन्न वह्नि-
मान् धूमादित्यादौ महानससाधर्म्यस्य सत्त्वात्सर्वस्य
वह्निमत्त्वं स्यादित्यस्य जात्यन्तरत्वापत्तेः । आचार्य्यास्तु
साधर्म्यं वैधर्म्याप्युपलक्षकं यथाकाशवैधर्म्यात्
कृतकत्वाच्छब्दोऽनित्यस्तथाकाशवैधर्म्यादाकाशभिन्नत्वादितः
सर्वमेवानित्यं स्यादित्थञ्च लक्षणे यत्किद्धर्मेणेत्येव वाच्य-
मित्याहुः । अत्र च वैधर्म्य स्य विपक्षावृत्तित्वान्न सर्वस्य
माध्यवत्त्वापादनं किन्त्वात्मादीनामप्यनित्यत्वं स्यादिति
तत्र चार्थान्तरमित्यवधेयं प्रतिकूलतर्कदेशनाभासा
चेयम्” वृत्तिः ।
“साधर्म्यादसिद्धे प्रतिषेधासिद्धिः प्रतिषेध्यसाधर्म्याच्च” सू०
<फ्>“अत्रोत्तरमाह । यदि यत्किञ्चित्साघर्म्यात्सर्वस्य
साध्यवत्तामापादयतस्तव साधर्म्यस्यासाधकत्वमभिमतं
तदा त्वत्कृतप्रतिषेधस्याप्यसिद्धिः तस्यापि प्रतिषेध्यसाध-
र्म्येण प्रवृत्तत्वात्त्वया ह्येवं साध्यते कृतकत्वं न
साधकं दृष्टान्तसाधर्म्यरूपत्वात्सत्त्वादिवत् अत्र च
[Page3104-b+ 38]
त्वदीयहतुस्त्वत्प्रतिषेध्येन मदीयहेतुना कृतकत्वेन
सत्त्वेन च सह साधर्म्यरूपस्तथा चायमपि न साधकः
स्यात्” वृत्तिः ।
“दृष्टान्ते च साध्यसाधनभावेन प्रज्ञातस्य धर्वस्य हेतु-
त्वात्तस्य चोभयथाभावान्नाविशेषः” सू०
<फ्>“यदि च साधर्म्यमात्रं न साधकमपि तु व्याप्ति-
सहितमित्यभिमतं तदा कृतकत्वे तदस्ति नतु सत्त्व-
इति विशेष इत्याह । साध्यसाधनभावेन व्याप्यव्या-
पकभावेन दृष्टान्ते प्रज्ञातस्य प्रमितस्य तस्य हेतुत्वात्-
साधकत्वात् तत्र हेतुत्वस्य उभयथा अन्वयेन व्यतिरेकेण
च भावात् मदीयहेतौ सत्त्वात्साधने सत्त्वादिति ना-
ऽविशेष इति यदुक्तं तन्न भवति” वृत्तिः ।
“नित्यमनित्यभावादनित्ये नित्यत्वोपपत्तेर्नित्यसमः २३” सू०
<फ्>“नित्यसमं लक्षयति । अनित्यस्य भावः अनित्यत्वं
तस्य नित्यं सर्वकालं स्वीकारे अनित्ये शब्दे नित्यत्वं
स्यादित्यापादनं नित्यसमा २३ । अयमाशयः अनित्यत्वस्य
नित्यमस्वीकारेऽनित्यत्वाभावदशायां तस्यानित्यत्वं न,
तस्यापि नित्यत्वापत्तिः नहि दण्डाभावदशायां दण्डी-
त्युच्यते अतोऽनित्यत्वस्य नित्यमेव स्वीकार इत्थभ्यु पग-
न्तव्यं तथा च शब्दस्यापि नित्यत्वापत्तिः तेन वाधः
मत्प्रतिपक्षो वा तद्देशनाभासा चेयम् । एवमनित्यत्वं
यदि नित्यं कथं शब्दस्यानित्यतां कुर्यात् नहि रक्तं
महारजनं परस्य नीलतां सम्पादयति अथाऽनित्यं तदा
तदभावदशायां अनित्यत्वं न स्यादित्यादिकमूह्यम् । एत-
दनुसारेण लक्षणमपि कार्य्यमित्याचार्य्याः । वयन्तु अनि-
त्यस्य भावो धर्मस्तस्य नित्यमभ्यु पगमेऽनित्यत्वेनाभ्युप-
गतस्य नित्यत्वं स्यात् यथा क्षितिः सकर्तृकेत्यत्र
अनित्यक्षितेर्धर्मः सकर्तृकत्वं त्वया क्षितौ नित्यमु-
पेयते न वा न चेत् तदा साध्याभावादंशतोबाधः अथ
क्षितौ नित्यमेव सकर्तृकत्वं विरुद्धं तद्देशनाभासा चेय-
मिति व्रूमः” वृत्ति
“प्रतिषेध्ये नित्यमनित्यभावादनित्ये नित्यत्वोपपत्तेः
प्रतिषेधाभावः” सू
<फ्>“अत्रोत्तरमाह । प्रातषेध्ये मत्पक्षे शब्दे सर्वदा
अनित्यभावात् अनित्यत्वात् अनित्ये शब्दे अनित्यत्वमुप-
पद्यते न हि सम्भवति अनित्यत्वं नित्यमस्ति अथ च
तन्नित्यमिति व्याधातात् नच नित्यमिति सर्बकालमित्यर्थः
तथा च शब्दस्यानेत्यत्वे कथं सर्वकालमनित्यत्वसम्बन्ध
[Page3105-a+ 38]
इति वाच्यं सर्वकालमित्यस्य यावत्सत्त्वमित्यर्थात् अतः
त्वत्कृतः प्रतिषेधो न सम्भवति मतान्तरे तु अनित्ये-
ऽनित्यत्वोपपन्ने हेतोस्त्वपायः प्रतिषेधः कृतः स च
सम्भवतीत्यर्थः” वृत्तिः ।
“प्रयत्नकार्य्यानेकत्वात् कार्य्यसमः २४” सू० ।
<फ्>“कार्य्यसमं लक्षयति । प्रयत्नकार्य्यस्य प्रयत्नसम्पा-
दनीयस्यानेकत्वात् अनेकविषयत्वात् । अयमर्थः शब्दो-
ऽनित्यः प्रयत्नानन्तरीयकत्वादित्युक्ते प्रयत्नानन्तरीय-
कत्वं प्रयत्नकार्ये घटादो प्रयत्नानन्तरोपलभ्यमाने
कीलकादावपि दृष्टन्तत्र द्वितीयं न तज्जन्यत्वसाधकं
आद्ये तु असिद्धं तथा च सामान्यत उक्ते हेतोरनभिम-
तविशिष्टनिराकरणेन प्रत्यवस्थानं कार्यसमा ३४ असिद्धदेश-
नाभासा चेयम् । अथ वा प्रयत्नकार्य्याणां प्रयत्नकर्त्तव्यानां
कर्त्तव्यप्रयत्नानामिति यावत् तादृशानां अनेकविधत्वात्-
युक्तान्यस्य व्याघातकमुत्तरं कार्य्यसमा तथा चास्या
आकृतिगणत्वात् सूत्रानुपदर्शितानामपि परिग्रहः यथा
त्वत्पक्षे किञ्चिद्द षणं भविष्यतीति शङ्काऽपि शङ्का समा
कार्य्यकारणभावस्योपकारनियतत्वेऽनवस्थेत्यनुपकारसमा
इत्यादिः” वृत्तिः ।
“कार्य्यान्यत्वे प्रयत्नाहेतुत्वमनुपलब्धिकारणोपपत्तेः” सू० ।
<फ्>“अत्रोत्तरम् । शब्दस्य कार्य्यान्यत्वेऽकार्य्यत्वे प्रय-
त्नस्य वक्तृप्रयत्नस्य अहेतुत्वम् अकारणत्वम् इदञ्च तदा
स्यात् यद्यनुपलब्धिकारणमावरणादिकमुपपद्यते न
च तच्छब्देऽस्तीत्यर्थः । आकृतिगणपक्षे तु कार्य्याणां
जातीनामन्यत्वे नानाविधत्वे इदमुत्तरं प्रयत्नस्य त्वदीय-
दूषणप्रयत्नस्य अहेतुत्व असाधकत्वाभावः उपलब्धेः
कारणस्य प्रमाणस्य निर्दोषवाक्यस्य या उपपत्तिः
निर्दोषवाक्याधीनोपपादनं तदभावात् तद्वाक्यस्य स्वव्या-
घातकत्वादित्यर्थः” वृत्तिः ।
१४ स्वभावे जातिवैरम् जातिसुन्दरम् । जातिश्च प्रकार-
विशेष्यतया वा शब्दशक्तिज्ञानविषयः । तत्र प्राभाकरमते
आकृतिव्यङ्ग्याया एव जातित्वं न गुणत्वादीनां नैयायिक-
मते तु अनुगतैकबुद्धिनियामकत्वात् नित्यत्वे सति अनेक-
समवेतत्वरूपलक्षणयोगाच्च गुणत्वादीनामपि जातित्वम-
स्त्येव । “समानप्रसवात्मिका जाति गो० सूत्रभाष्ययोस्त-
थैवोक्तेश्च । जातिशक्तियाढशब्दे च तद्भाष्य दृश्यम् ।
अतएव “द्रव्यादित्रिकवृत्तिस्तु सत्ता परतयोच्यते ।
परभिन्ना तु या जातिः सेवापरतयोच्यते । द्रव्यत्वा-
[Page3105-b+ 38]
दिकजातिस्तु परापरतयोच्यते” भाषायामुक्तम् । छन्दो-
भेदश्च । “पद्यं चतुष्पदी ज्ञेयं वृत्तं जातिरिति द्विधा ।
वृत्तमचरसंख्यातं जातिर्मात्राकृता भवेत्” छन्दोमञ्ज-
र्य्युक्तेः मात्राकृतं छन्दः । “इयमच्युतलीलाढ्या सद्-
वृत्ता जातिशालिनी” छन्दो म० । दृष्टजातिशेषजातिविश्लेष-
जातिप्रभृतयश्च पाचीनानामिष्टकर्मसंज्ञाभेदा लीलाव-
त्यादौ इष्टकर्म्मप्रकरणे दृश्याः । “सङ्केतो गृह्यते जातौ
गुणद्रव्यक्रियासु च” काव्यप्र० । “असम्पादयतः कञ्चिदर्थं
जातिक्रियागुणैः” माघः । व्राह्मणादिजातौ “जात्या
काममवध्योऽसि चरण त्विदमुद्धृतम्” वेणीसं० “ब्राह्मणस्य
ब्राह्मणयोर्ब्राह्मणानाञ्च संबधे । प्रायश्चित्तस्य चैकतवं
जातिश्चाश्रित्य लक्ष्यते” प्रा० त० । जन्मनि “आचार्य्य-
स्तस्य यां जातिं विधिवद् वेदपारगः । उत्पादयति
सावित्र्या सा नित्या साऽजराऽमराः” मनुः ।
आकारव्यङ्ग्ये “मृच्चर्म्ममणिसूत्रायःकाष्ठवल्कलवास-
साम् । अजातौ जातिकरणे विक्रेयाष्टगुणोदमः”
याज्ञ० । १५ जातिवाचकशब्दे च “पोटायुवतिस्तोकक-
तिपयगृष्टिधेनुवशावेहद्वष्कयणीप्रवक्तृश्रोत्रियाध्यापकधूर्त्तै
जातिः” “कृत्यतुल्याख्या अजात्या” “जात्याख्यायामक-
स्मिन् बहुवचनमन्यतरस्यात्” (ब्राह्मणाः पूज्याः व्राह्मणः
पूज्यः) “जातेरस्त्रीविषयादयोपधात्” इति च पा० ।
<LEND>
