<L>21092<pc>3110,b<k1>जातिस्फोट<k2>जातिस्फोट
जातिस्फोट¦ पु० व्याकरणमतसिद्धे स्फोटभेदे बैयाकरणभूषण-
सारे हि वर्ण्णस्फोटः पदस्फोटः वाक्यस्फोटः अखण्ड-
पदवाक्यस्फोटौ इति व्यक्तिस्फोटाः पञ्च वर्णपदवाक्य-
भेदेन जातिस्फोटास्त्रय इत्यष्टौ स्फोटा उक्ताः । तत्र
जातिस्फोटत्रयं क्रमेण हरिणा दर्शितं यथा
<फ्>“शक्यत्व इव शक्तत्वे जातेर्लाघवमीक्ष्यताम् । औ-
पाधिको वा भेदोऽस्तु वर्णानां तारमन्दवत्” अयं
भावः । वर्णास्तावदावश्यकाः उक्तरीत्या च सोऽयं
गकार इति वद् योऽयं गकारः श्रुतः सोऽयं हंकार
इत्यपि स्यात् स्फोटस्यैकत्वात् गकारोऽयं न हकार
इत्यनापत्तेश्च । किञ्च स्फोटे गत्वाद्यभुपेयं न वा
आद्ये तदेव गकारोऽस्तु वर्णनित्यतावादिभिरतिरिक्त-
गत्वानङ्गीकारात् । तथा चातिरिक्तस्फोटकल्पन एव
गौरवम् । अन्त्ये गकारादिप्रतीतिविरोधः । वायु-
संयोगवृत्ति ध्वनिवृत्ति वा वैजात्यमारोप्य तथा प्रत्यय
इति चेन्न प्रतीतेर्विना बाधकं भ्रमत्वासम्भवात् अस्तु
वा वायुसंयोग एव गकारोऽपि तस्यातीन्द्रियत्वं दोष
इति चेद्धर्मवदुपपत्तेरिति कृतं स्फोटेन । तस्मात्सन्त्येव
वर्ण्णाः । परन्तु न वाचकाः गौरवात् । आकृत्यधिक-
रणन्यायेन जातेरेव वाच्यत्ववद्वाचकत्वस्यापि युक्तत्वाच्च ।
इदं हरिपदमित्यनुगतप्रतीत्या हर्य्युपस्थितित्वावच्छेदेन
हरिपदज्ञानत्वेन हेतुत्वात्तदवच्छेदकतया चं जाति
विशेषस्यावश्यकल्प्यत्वात् । न च वर्णानुपूर्व्यैब प्रतीत्यव-
च्छेदकत्वयोर्निर्वाहः घटघटत्वादेरपि संयोगविशिष्ट-
[Page3111-a+ 38]
मृदा आकारादिभिश्चान्यथासिद्ध्यापत्तेः । तस्मात्सा
जातिरेव वाचिका तादात्म्येनावच्छेदिका चेति । ननु
सरोरस इत्यादौ जात्योः सत्त्वादर्थभेदबोधो न स्यादि-
त्यत आह औपाधिको वेति! वा त्वर्थे उपाधिरानु-
पूर्व्वी सैव जातिविशेषाभिव्यञ्जिकेति भेदः कारणीभूत-
ज्ञानस्येति नातिप्रसङ्ग इति भावः । उपाधिप्रयुक्त-
ज्ञानवैलक्षण्ये दृष्टान्तमाह वर्णानामिति । ननु जातेः
प्रत्येकं वर्णेष्वपि सत्त्वात् प्रत्येकादर्थबोधः स्यादित्यत
आह । “अनेकव्यक्त्यभिव्यङ्ग्या जातिः स्फोट इति
स्मृता । कैश्चिद्व्यक्तय एवास्या ध्वनित्वेन प्रकल्पिताः ।”
अनेकामिर्वर्णव्यक्तिभिरभिव्यङ्ग्यैव जातिः स्फोट इति
स्मृता योगार्थतया बोधिकेति यावत् । एतेन स्फोटस्य
नित्यत्वात्सर्वार्थबोधापत्तिरित्यपास्तम् । अयं भावः यद्यपि
वर्णस्फोटपक्षे कथितदोषोऽस्ति तथापि पदवाक्यपक्षयोर्न,
तत्र तस्या व्यासज्यवृत्तित्वस्य धर्मिग्राहकमानसिद्धत्वा-
दिति । कैश्चिद्व्यक्तयोध्वनय एव ध्वनिवर्णयोर्मेदाभावादि-
त्यभ्युपेयन्ते इति शेषार्थः । उक्तं हि काव्यप्रकाशे
“बुधैर्वैयाकरणैः प्रधानीभूतस्फोटरूपव्यङ्ग्यव्यञ्जकशब्दस्य
ध्वनिरिति व्यवहारः कृतः” इति ।
ननु का सा जातिस्तत्राह । “सत्यासत्यौ तु यौ भागौ
प्रतिभावं व्यवस्थितौ । सत्यं यत्तत्र सा जातिरसत्या
व्यक्तयोमताः ।” प्रतिभावम् प्रतिपदार्थम् । सत्यांशो
जातिः असत्या व्यक्तयः । तत्तदुव्यक्तिविशिष्टं व्रह्मैव
जातिरिति भावः । उक्तञ्च कैयटेन “असत्योपाध्यव-
च्छिन्नं व्रह्मतत्त्वं द्रव्यशब्दवाच्यमित्यर्थ इति” । “ब्रह्म-
तत्त्वमेव शब्दस्वरूपतया भातीति” च । कथं तर्हि
ब्रह्मदर्शने च गोत्वादिजातेरप्यसत्त्वादनित्यत्वम्, आत्मैवैदं
सर्वमिति श्रुतिवचनादिति कैयटः सङ्गच्छताम् अविद्या
आविद्यिको धर्मविशेषोवेति पक्षान्तरमादायेति द्रष्टव्यम्” ।
<LEND>
