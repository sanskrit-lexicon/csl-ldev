<L>26752<pc>3822,b<k1>द्विरागमन<k2>द्विरागमन
द्विरागमन¦ न० द्विर्द्विवारमागमनम् । विवाहात् परत्र
पितृगेहात् पतिगृहे वध्वाः पुनरागमने । तत्र नक्षत्रादि
तत्स्वरूपञ्च ज्यो० त० उक्तं यथा
<फ्>“श्रीपतिसंहितायां प्रचेताः “पुष्यादित्यसमीरणा-
दितिवसुस्वात्युत्तरारेवतीतारानायकरोहिणीषु शुभदा-
मेषालिकुम्भे रवौ । वारेष्विज्यसितेन्दुवित्सु शुभदे
तारे प्रशस्ते विघौ कन्यामन्मथमीनतौलिमृगभे स्याद-
ङ्गनाद्व्यागमः” । नारायणपद्धतौ “वृत्ते पाणिग्रहे
गेहात् पितुः पतिगृहं प्रति । पुनरागमनं वध्वास्तद्
द्विरागमनं विदुः” ज्योतिःसारसंग्रहे “विवाहमासि
प्रथमं वध्वा नागमनं यदि । तदा सर्वमिदं चिन्त्यं यु-
म्माद्यव्दं विचक्षणैः” कृत्यचिन्तामणौ “श्वश्रूं हन्त्यष्टमे
वर्षे श्वशुरञ्च दशाव्दके । संप्राप्ते द्वादशे वर्षे पतिं
हन्ति द्विरागमे” मत्स्यसूक्ते “भुक्त्वा पितृगृहे कन्या
भुङ्क्ते स्वामिगृहें यदि । दौर्भाग्यं जायते तस्याः
शपन्ति कुलनायिकाः”
अत्र विहितनक्षत्रादि मुहू० पी० उक्तं यथा
“चरेदथौजहाथने घटालिमेषगे रवौ रवीज्यशुद्धियोगतः
शुभग्रहस्य वासर । नृयुग्ममीनकन्यकातुलावृषे विल-
[Page3823-a+ 38]
ग्नके द्विरागमं लघुध्रुवे चरेऽस्रपे मृदूडुनि । दैत्येज्यो-
ह्यभिमुखदक्षिणे यदि स्याद्गच्छेयुर्न हि शिशुगर्भिणी
नवोढाः । वालश्चेत् व्रजति विपद्यते नवोढा चेद्बन्ध्या
भवति च गर्भिणी त्वगर्भा । नगरप्रवेशविषयाद्युपद्रवे
करपीडने विबुधतीर्थयात्रयोः । नृपपीडने नवबधूप्रवे-
शने प्रतिभार्गवो भवति दोषकृन्नहि । पित्र्ये गृहे चेत्
कुचपुष्पसम्भवः स्त्रीणां न दोषः प्रतिशुक्रसम्भवः । भृग्व-
ङ्गिरोवत्सवसिष्ठकश्यपात्रीणां भरद्वाजमुनेः कुले तथा” मु०
चि० “पूर्वं नववधूप्रवेशे जाते तदनन्तरं परावृत्यापि
पितृगृहप्राप्तायामपि वध्वा यथेष्टवर्षाणि स्थितायाः
पुनर्भर्तृगृहप्रवेशो द्विरागमशब्दवाच्यः । अयंचाचारः
प्राच्योदीच्यपाश्चात्त्यानामेवेति । चरेदिति । अथ वधू-
प्रवेशकथनानन्तरं पुनर्वधूप्रवेशं द्विरागमनं वक्ष्यमाण-
नक्षत्रादिषु चरेत् कुर्यात्कदा? ओजहायने विषमवर्षे
प्रथमे तृतीये पञ्चमे वा वर्षे सति । तथा घटालिमेषगे
कुम्भवृश्चिकमेषस्थिते रवौ । तथा वरस्य रवीज्यशुद्धिः
रवेः सूर्यस्य इज्यस्य गुरोः शुद्धिस्तयोर्योगतः । शुभग्रहस्य
सानबुधगुरुशुक्राणामन्यतमस्य वासरे सति । मिथुनमी-
नकन्यातुलावृषाणामन्यतमे लग्ने शुभग्रहावलोकिते
शुभयुक्ते वा सति । लघून्यश्विनीपुष्यहस्ताः ध्रुवाणि
प्रसिद्धानि चराणि श्रवणादित्रयपुनर्वसुस्वात्यः अस्रपोरा-
क्षसस्तद्भं मूलं मृदूनि प्रसिद्धानि एषु भेषु द्विरागमः
प्रशस्त इत्यर्थः । यदाह ऋक्षोच्चयः “तिष्यादित्यसमी-
रणादितिवसुत्रीण्युत्तराण्यश्विनीरोहिण्यः शुभदाश्च
वर्षमसमं मेषालिकुम्भे रविः । कन्यामन्मथमीनमे नव-
वधूयानं वृषे तौलिके देवाचार्यसितेन्दुसौम्यदिवसे शुद्धे
गुरौ भास्करे” इति । ग्रन्थकर्त्रात्र कानिचिद्भान्यधिकानि
उक्तानि तानि राजमार्तण्डेनोक्तानि । “नीहाराशु
धनोत्तरादितिगुरुब्राह्मानुराधाश्विनीमूलाहस्करवारुणा-
निलहरित्वाष्ट्रेषु शस्ते तिथौ । कुम्भाजालिगते
रवौ शुभकरे प्राप्तोदये भार्गवे सूर्ये कीटघटाजगे शुभ-
दिने पक्षे च कृष्णेतरे । हित्वा दिक्प्रतिलोमगौ बुध-
सितौ लालाटगं दिक्पतिं चानीता गुणशालिनी नव-
वधूर्नित्योत्सवैर्मन्दिरम्” । लालाटगान् यात्रायां व-
क्ष्यति । शुक्रास्तनिषेधस्तु सामान्यतो वाप्यारामेत्या-
दिनोक्त एवेति न पुनरुक्तः । यद्यपि प्राक् सामान्येन
कालशुद्धिरुक्ता तथाप्यावश्यकत्वे । “चैत्रे पौषे हरि-
स्वप्ने गुरोरस्ते मलिम्लुचे । नवोढागमनं नैव कृते पञ्च-
[Page3823-b+ 38]
त्वमाप्नुयादिति” बादरायणवाक्यान्नैव वधूपवेशः कार्यः ।
दैत्येज्य इति । यदि दैत्येज्यः शुक्रोऽभिमुखदक्षिणे
गन्तव्यदिगभिमुखे गन्तुर्दक्षिणदिग्भागे वा स्थितः स्यात्तदा
शिशुर्बालः गर्भिणी गर्भवती नवोढा नूतनपरिणोता
व्रजेत्तदा बालः विपद्यते म्रियते । गर्भिणी त्वगर्भा गर्भ-
रहिता स्यात् गर्भस्राववती भवेत् । नूतनपरिणीता
नवोढा बन्ध्या अपत्यसम्भवरहिता स्यात् । यदाह बा-
दरायणः “अस्तङ्गते भृगोः पुत्रे तथा सम्मुखमागते ।
नष्टे जीवे निरंशे वा नैव सञ्चालयेद्वधूः । गर्भिण्या का-
लकेनापि नववध्वा द्विरागमे । पदमेकं न गन्तव्यं शुक्रे
सम्मुखदक्षिणे । गुर्विणी स्रवते गर्मं बालो वा मरणं
व्रजेत् । नवा वधूर्भवेद्वन्ध्या शुक्रे सम्मुखदक्षिणे” ।
यदि शुक्रः पूर्वस्यामुदितस्तदा पूर्वदिशि गन्तुः सम्मुख
एव पश्चिमां गन्तुः पृष्ठे, दक्षिणां गन्तुर्वाभे, उत्तरां
गन्तुर्दक्षिणे स्यात् । तदा पूर्वोत्तरे दिशौ न
गच्छेत् किन्तु पश्चिमदक्षिणे दिशौ गच्छेत् । यदि
पश्चिमायामुदितः शुक्रः तदा पश्चिमां गन्तुः सम्मुख
एव दक्षिणां गन्तुः दक्षिणः । पूर्वां गन्तुः पृष्ठे उत्तरां
गन्तुर्वामः । तदा पश्चिमदक्षिणे दिशौ न यायात् ।
किन्तु पूर्वोत्तरे दिशौ गच्छेत् । “पृष्ठे भृगौ पुत्रवतीं
प्रयाणे कान्तां कुलीनां सुभगां करोति । अग्रे सुखो
वै विदधाति शुक्रो वैधव्यशोकौ खलु चास्त शुक्रः”
इति । केचिद्दीपोत्सवप्रतिपदि नक्षत्रादिनियमं विनैव
बधूप्रवेशं वाञ्छन्ति । उक्तञ्च “अस्तङ्गते गुरौ शुक्रे
सिंहस्थे वा वृहस्पतौ । दीपोत्सवबलेनैव कन्या
भर्तृगृहं विशेत्” इति तदेतच्छिष्टाचारतो ज्ञेयम् ।
अत्र लग्नशुद्धिमाह बादरायणः “उपचयगते जीवे
भृगौ केन्द्रमुपागते । शुद्धे लग्ने शुभाक्रान्ते गन्तव्यं भर्तृ-
मन्दिरम” नगरप्रवेशे, विषयोदेशः आदिशब्देन ग्रामः ।
तस्योपद्रवे अन्यराजकृतोपद्रवे सति दुर्भिक्षादिना वोपद्रवे
सति । गन्तव्यदिशि प्रतिशुक्रकदोषो नास्ति । करपी-
डने विवाहोद्देशेन यात्रायां सत्यां विबुधा देवास्तेषां
यात्रा नगरकोटयात्रा देवयात्रा तीर्थयात्रा प्रयागादि-
यात्रा तयोः । नृपपीडने नृपाद्राज्ञः सकाशात्पी-
डायां दण्डादिकृतायां सत्याम् नववधूप्रवेशने नूतन-
परिणीतायाः कन्यायाः भर्त्रगृहप्रवेशे एतेषामन्यतम-
भावे सति भार्गवः सम्भुखदोषकृन्नहि । यथाह वाद-
रायणः “स्वभवनपुरप्रवेशो देशानां विभ्रमे तथोद्वाहे ।
[Page3824-a+ 38]
नूतनवध्वागमने प्रतिशुक्रो न दुष्यतीति” । नूतनवधूनां
स्वामिगृहगमनं प्रतिशुक्रयात्रायां महान्दोषः ।
तद्वाक्यं प्रागुक्तम् । अथ प्रौढस्त्रीणां द्विरागने तथा
गोत्रभेदपरत्वेन प्रतिशुक्रापवादान्तरमाह पित्र्ये
इति । पितुरिदं पित्र्यम् । तस्मिन् पित्र्ये गृहे
कुचौ स्तनौ पुष्पमृतुः तत्सम्भवः स्यात्तदा स्त्रीणां प्रति-
शुक्रसम्भवो दाषी नास्ति । उपलक्षणत्वाद्भर्तुः सूर्यगुरु-
शुद्धिराहित्यसम्भवेऽपि दोषो नास्तीति । तदुक्तं च-
ण्डेश्वरेण “पित्र्यागारे कुचकुसुमयोः सम्भवो वा यदि
स्यात्पत्युः शुद्धिर्न भवति रवेः सम्मुखो वाथ शुक्रः ।
तूले लग्ने गुणवति तिथौ चन्द्रताराविशुद्धौ स्त्रीणां यात्रा
भवति सफला सेवितुं स्वामिसद्म” इति । वाशब्दाद्गुरु-
शुद्धिरपि चेन्न भवतीत्यर्थः । अथ भृग्वङ्गिरोवत्सवसिष्ठ-
कश्यपात्रिभरद्वाजवंशोत्पन्नानामपि प्रतिशुक्रसम्भवो दोषो
नास्ति । यदाह बादरायणः “कश्यपेषु वसिष्ठेषु चा-
त्रिभृग्वङ्गिरःसु च । भारद्वाजेषु वात्स्येषु प्रतिशुक्रो न
दुष्यति” इति । अयं चापवादो यात्रामात्रसाधारणः”
न द्विरागमने, सम्मतिवाक्ये विशेषानुक्तेः । एवं
प्राक्पद्योक्तोऽप्यपवादोज्ञेयः । केचिच्छुभं तेषामाहुः ।
यदाह महेश्वरः “नो तेषां प्रतिशुक्रपातमशुभं ये
वत्सभृग्वङ्गिरोभारद्वाजवसिष्ठकश्यपकुलोत्पन्नास्तथाऽत्रेः
कुले । देशानां विषयप्लवे च नियतं न स्याद्विवाहे तथा
तीर्थानां गमने तथैकनगरे ग्रामे च सौम्ये तथेति” ।
सोमप्यापत्यं सौभ्यो बुधः । बुधसांमुख्येऽपि भृग्वा-
दिगोत्रोत्पन्नानामपि तथा यानमशुभं नास्ति
चकारात दुर्भिक्षाद्युपद्रवसद्भावेऽन्येषामपि यानमशुभं
नास्तीत्यर्थः तच्चिन्त्यं मूलवाक्यस्यापवादरूपस्या-
नुपलम्भात । कि च यथा साधारण्येन यस्यां कस्यां-
चिद्दिशि यात्रायां शुक्राधिष्ठितादिनिषिद्धा सा च
बादरायणादिवाक्येरपोह्यते । तथा बुधसाम्मुख्ये गम-
ननिषेधानुक्तेरपवादस्यानुक्तत्वदर्शनात् । ननु “प्रति-
शुक्रं प्रतिबुधं प्रतिभौमं गतो नृपः । बलेन शक्रतुल्यो-
ऽपि हतसैन्यो निवर्तते” इति वसिष्ठोक्तिरेव बुध-
साम्मुख्यदोषनिषेधबोधिकास्तीति । किं च “कुजाय
वृषभं दद्यात् स्वर्णं दद्याद्बुधाय च । तत्तत् सम्मुखजो
दोषस्तत्क्षणादेव नश्यति” इति बुधसाम्मुख्यदोध-
निराकरणार्था अपि तदुक्तिरेवास्ति प्रमाणमिति चेत् ।
सत्यम् । प्रतिशुक्रं प्रतिबुधं इत्यादिवाक्यैर्बधसाम्म-
[Page3824-b+ 38]
ख्यमपि दोषावहमेवेति प्रतीयते । अत्रार्थवादोऽप्य-
भाणि श्रीपतिना “प्रतीन्दुजं भूमिपतेर्गतस्य नान्ये-
ग्रहास्त्राणविधौ समर्थाः” इति । त्राणं रक्षणम् । नार-
देनापि “प्रतीन्दुजकृतं दोषं हन्तुं शक्ता ग्रहा न
हि” इति । तत्र गोत्रादिविषयत्वेन परिहारो योऽ-
भिहितः स शुक्रसाम्मुख्ये एव नतु बुधसाम्मुख्ये गोत्र-
परिहारस्तु दोषकरवाक्यान्ते प्रतिशुक्रं न विद्यते इत्यु-
क्तम् । ननु प्रतिशुक्रमित्यादिवाक्योपात्तस्य प्रतिबुधस्या-
प्ययं परिहारोऽस्तु दोषकथनानन्तरमेव तस्याभिधानात्
प्रतिशुक्रपदं तु मुख्यतां सूचयितुम् उपात्तं तदभिप्रा-
येण सौम्ये तथेति महेश्वरोक्तिः साधीयसीति चेन्न
यद्येषोऽभिमतः स्यात् सौम्ये तथेतिवद्भौमे तथेति
वक्तव्यं स्यात् । तच्च नोक्तम् । किं च प्रतिशुक्रपदं मु-
ख्यतां सूचयितुम् उषात्तमित्युक्तं तदप्ययुक्तम् । कुतः
“शुक्रास्तदोषस्य महत्त्वोक्तेस्तद्विषयकोऽयं गोत्रादिपरि-
हारः । “कामं व्रजेद्वा प्रतिशुक्रमस्तङ्गते च यायान्न
जिगोषुरत्रेति” श्रीपत्युक्तेः शुक्रास्तदोषस्यापवादो बुधा-
नुकूल्यमपि तेनैव “अस्तङ्गतेऽप्यास्फुजिति प्रयायाद्बुधो
यदि स्यादनुकूलवर्तीति” । अनुकूलवर्त्ती यातव्यदिशीष्ट-
वर्त्ती । बुधप्रातिकूल्यं तु महादोषावहमेतद्वाक्यं तैरपि
प्रागभिहितम् । परन्तु बुधास्तः समीचीनो न वेति न
वचनं युक्तिपदवीं वा काञ्चिदभ्यधायि । तस्माद्वाचनि-
केऽर्थे न युक्तिः प्रभवेदिति । बुधमाम्मुख्ये गोत्रादिपरि-
हारो न शिरोमणिपदवीमारोहति । आदिशब्दात्
“स्वभवनपुरप्रवेशे देशानां विभ्रमे तथोद्वाहे । नूतनवध्वा-
गमने प्रतिशुक्रविचारणा नास्ति” “एकग्रामे पुरे वापि
दुर्भिक्षे राष्ट्रविप्लवे । विवाहे तीर्थयात्रायां प्रतिशुक्रो
न दुष्यति” इति । तुल्यन्यायत्वाद्भौमसाम्मुख्येऽपि
विशिष्यर्विवचनाभावात् । किन्तु शुक्रसाम्मुख्य एव
स परिहारः । सोऽपि सर्वेषां यात्रामात्रसाधारणः ।
परन्तु शिशुगर्भिणीनववधूनां “अस्तङ्गते भृगोः पुत्रे”
इत्यादिना बादरायणादिवाक्यात्तु विशेषफलावगतिमात्रे
तत्रैषां शिश्वादीनां बुधसाम्मुख्यविचारस्तु दुरापास्त ए-
वेत्यलमतिप्रसङ्गेनेति शिवम्” पी० धा०
द्व्यागमद्विरागमादयोऽप्यत्र ।
<LEND>
