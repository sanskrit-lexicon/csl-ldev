<L>18308<pc>2727,b<k1>गोसहस्र<k2>गोसहस्र
गोसहस्र¦ न० गवां सहस्रं दातव्यतया यत्र । तुलापुरु-
<>षादिषोडशमहादानान्तगते पञ्चमे महादानभेदे “अथातः
<>संप्रवक्ष्यामि महादानानुकीर्त्तनम्” । “यत्तत् षोडशधा
<>प्रोक्त’ वासुदेवेन भूतले” इति चोपक्रम्य “कल्पपाद
<>पदानञ्च गोसहस्रं च पञ्चमम्” इत्युक्त्वा तद्दान प्रकारः
<>हेमा० दा० मत्स्य पु० उक्तो यथा
<>“मत्स्य उवाच । अथातः संप्रवक्ष्यामि महादानमनुत्तमम् ।
<>गोसहस्रप्रदानाख्यं सर्वपापहरं परम् । पुण्यं तिथि-
<>मथासाद्य युगमन्वन्तरादिकम् । पयोव्रतस्त्रिरात्रं स्यादे-
<>करात्रमथापि वा । लोकेशावाहनं कुर्य्यात् तुलापुरुष-
<>दानवत् । पुण्याहवाचनं कुर्य्याद्धोमः कार्य्यस्तथैव च ।
<>ऋत्विग्मण्डपसम्भारभूषणाच्छादनादिकम् । वृपं लक्षण
<>संयुक्तं वेदिमध्ये ऽधिवासयेत् । गोसहस्राद्विनिष्कृष्य
<>गवां दशकमेव” । पयोव्रतस्त्रिरात्रमिति दोनदिनात्
<>पूर्वं त्रिरात्रं पयोव्रतः स्यादित्यर्थः, अत्रादिशब्देन देश-
<>काल--वृद्धिश्राद्ध--शिवादिपूजा--गुर्वृत्विग्वरण--मधुपर्क-
<>दान--कुण्डवेदिवितान--चक्रलेखनपताकादीनि मत्स्य-
<>पुराणोक्ततुलापुरुषदाने विहितानि गृह्यन्ते । वृषं लक्षण
<>संयुक्तं, वृषलक्षणानि, “उन्नतस्कन्धककुदम् उज्ज्वलायत
<>कम्बलम्” इत्यादीनि वृषोत्सर्गप्रकरणे मत्स्यपुराणोक्तान्येव
<>वेदितव्यानि, गोसहस्राद्विनिष्कृष्येति दशोत्तरगोसह
<>स्रादिति वेदितव्यम्, अग्रे दशाधिकगोसहम्रविनियोगदर्श-
<>नात् । यद्यपि गवां दशकमित्यत्र गोमात्रप्रतीतिः तथापि
<>उत्तस्त्र “ऋत्विग्भ्यो धेनुमेकैकां दशकाद्विनिवेदयेदिति”
<>धेनुसंशब्दनात्, पुराणान्तरे “गोसहस्राद्विनिष्कृष्य सवत्सं
<>दशकं गबामिति” श्रवणाच्चधेनुदशकमेवाधिवासनीयम् ।
<>इतरत्र पुनर्नावश्यं धेनुरूपत्वादरः । “गोसहस्रं बहिः
<>कुर्य्याद्वस्त्रमाल्यविभूषितम । सुवणशृङ्गाभरण रौप्यपाद-
<>समन्वितम् । अतः प्रवेश्य दशक वस्त्रमाल्यैस्तु पूजयेत् ।
<>सुवर्ण--वण्टिकायुक्तं ताम्रदोहनिकान्वितम् । सुवर्णति-
<>लकोपेतं हमपट्टैरलङ्कृतम् । कौशेयवस्त्रसंवीतं मात्यगन्ध-
[Page2728-a+ 38]
<>समन्वितम् । हेमरत्नयुतैः शृङ्गैश्चामरैश्चापि शोभितम् ।
<>पादुकोपानहच्छत्रभाजनासनसयुतम् । “दशसौवर्णिके
<>शृङ्गे, खुराः, पञ्चपलास्तथा” । पञ्चाशत्पलमितोदोहनकः
<>अन्यत्र तथाभिधानात् षण्टिकादौ सुवर्णशब्दोऽत्र षोडश-
<>माषपरिमितहिरण्यवचनः, सकृदुच्चरितसुवर्णशब्दावगत-
<>परिमाणपरित्यागानुपपत्तेः । पादुके काष्ठमय्यौ, चर्म्मकृते
<>उपानहाविति भेदः । “गवां दशकमध्ये स्यात् काञ्च-
<>नो नन्दिकेश्वरः । कौशेयबस्त्रसंवीतो नानाभरणभूषितः ।
<>लवणद्रोणशिखरं-माल्येक्षुफलसंयुतः । कुर्य्यात् पलशता-
<>दूर्द्धं सर्वमेतदशेषतः । शक्तितः फलसाहस्रत्रितयं याव-
<>देव तु । गोशते वै दशांशेन सर्वमेतत् प्रकल्ययेत्” । लव-
<>णद्रोणशिखरे, लवणद्रोणोपरीत्यर्थः । नन्दिकेश्वरलक्षणं
<>ललितविजयात् “ऊर्द्धस्त्रिनेत्रो द्विभुजः सौम्यास्योन-
<>न्दिकेश्वरः । वामे तु शूलभृद्दक्षे चाक्षमालासमन्वितः” इति
<>ऊर्द्ध इति, अशयानानुपविष्ट इत्यर्थः । पलशतादूर्द्धं पल-
<>सहस्रत्रितयं यावदिति, साभरणनन्दिकेश्वरविषयमेतत्
<>आनन्तर्य्यात् । गोशते वै दशांशेनेति गोशते देये गामेका-
<>मेकञ्च वृषभं वेदिमध्येऽधिवासयेत् । पलशतादूर्द्धं पलश-
<>तत्रयं यावदिति साभरणनन्दिकेश्वररचनादिकं कुर्य्यादि-
<>त्यर्थः । “पुण्यं कालमथासाद्य गीतिमङ्गलनिःस्वनैः । सर्वो-
<>षध्युदकस्नानस्नापितो वेदिपुङ्गवैः । इममुच्चारयेन्मन्त्रं
<>गृहीतकुसुमाञ्जलिः” । अत्रापि पूर्ववत् पूर्वेद्युरधि-
<>वासनं विधाय द्वितीयदिवसे व्राह्मणवाचनानन्तरमग्नि-
<>कुण्डेषु ऋत्विगुपवेशनादिपूर्णाहुतिपर्य्यन्तं कर्मशेषं
<>गुरुः समापयेत् । ततः पुण्यकालम् आत्मानुकूललग्नमुहू-
<>र्त्तादिलक्षणमासाद्य कुण्डसमीपस्थितकलसोदकेन ब्रा-
<>ह्मणैः स्नापितः शुक्लमाल्याम्बरधरो यजमानो वक्ष्यमाण-
<>मन्त्रानुदीरयेत् । “नमो वो विश्वमूर्त्तिभ्यो विश्वमातृभ्य
<>एव च । लोकाधिवासिनीभ्यश्च रोहिणीभ्यो नमो
<>नमः । गवामङ्गेषु तिष्ठन्ति भुवनान्येकविंशतिः ।
<>ब्रह्मादयस्तथा देवा रोहिण्यः पान्तु मातरः । गावो
<>मे अग्रतः सन्तु गावो मे सन्तु पृष्ठतः । गावः शिरसि
<>मे नित्यं गवां मध्ये वसाम्यहम् । यस्मात् त्वं वृप-
<>रूपेण धर्म एव सनातनः । अष्टमूर्त्तेरधिष्ठानमतः
<>पाहि सनातनः । इत्यामन्त्र्य तु यो दद्याद्गुरवे
<>नन्द्रिकेश्वरम् । सर्वोपकरणोपेतं गोयुगञ्च विचक्षणः ।
<>ऋत्विग्भ्यो धेनुमेकैकां दशकाद्विनिवेदयेत् । गवां च शत-
<>मथैकैकं तदर्द्धं चाथ विंशतिम्” । दश पञ्चाथवा दद्यादन्ये-
[Page2728-b+ 38]
<>भ्यस्तदनुज्ञया” । दानवाक्यमत्र तुलापुरुषवद्वेदितव्यम्, एते
<>च शतप्रभृति पञ्चपर्य्यन्ता विकल्पा ऋत्विग्विषया नदा-
<>नन्तर्य्यात् ततश्चायमर्थः सिद्धो भवति गोदशकमध्यान्न-
<>न्दिकेश्वरयुतं गोयगं गुरवे प्रतिपाद्य शेषाणामष्टानाङ्ग-
<>वामेकैकामेकैकस्मै ऋत्विज दद्यात्, तथा गोसहस्रम-
<>ध्यात् शतद्वयं गुरवे प्रदाय एकैकं शतमृत्विग्भ्यो दद्यात्,
<>अथ वा शतं गुरवे पञ्चाशतं पञ्चशतमृत्विग्भ्यः, अथ
<>वा चत्वारिंशतं गुरवे विंशतिं विंशतिमृत्विग्भ्यः ।
<>विंशतिं, वा गुरवे दश दशर्त्विग्भ्यः, दश वा गुरवे
<>पञ्च पञ्चर्त्विग्भ्यो दद्यात् शेषा गास्तदनुज्ञया अन्ये-
<>भ्योऽपि दद्यात् । दक्षिणाञ्चात्र पूर्ववदेव दद्यात् अनुक्त-
<>दक्षिणासु सुबर्ण्णः दक्षिणेति वचनात् यथाशक्ति सुवर्णं
<>वा । ततः पूर्ववदेव पुण्याहवाचन--देवतापूजन--विसर्जनादि
<>कुर्य्यात् । “नैका बहुभ्यो दातव्या यतो दोषकरी भवेत् ।
<>बह्व्यश्चैकस्य दातव्या श्रीमतारोग्यवृद्धय । पयाव्रतः
<>पुनस्तिष्ठेदेकाहं गोसहस्रदः” । इदञ्च पयोव्रतानुष्ठानं,
<>शक्त्यपेक्षम् “अशक्तौ नक्तमिष्यते” इति वचनात् ।
<>“श्रावयेत् शृणुयाद्वापि महादानानुकीर्त्तनम् । तद्दिनं
<>ब्रह्मचारीस्याद्यदीच्छेद्विपुलां श्रियम्” । आथर्वणगोपथ-
<>ब्राह्मणे “अथातो गोसहस्रविधिर्गोष्ठ उदकान्ते शुचौ
<>देशे प्राञ्चमिध्ममुपसमाधाय अन्वालभ्याथ जुहुयात्,
<>आ गावसूक्तेनाद्यं जुहुयात्, महाव्रीहीणामैन्द्रञ्चरु
<>सौम्यञ्च सहस्रं तस्याः पयसि श्रपयित्वा गाव इति,
<>एवमुभय इत्येतेन जुहुयात् पश्चादग्नेस्तीर्थोदकपूर्ण-
<>कलसमवस्थाप्याहिसंवोगोष्ठेनेति दश गाः स्नापयेत् त्वर-
<>माणोऽन्याः समभ्युक्ष्य सहस्रं, तस्याः स्नानोदकेनेम-
<>मिन्द्रं वर्द्धय क्षत्रियं म इति, राजानममिमिच्येमा
<>आप इति, षड्भिर्यथोक्तमञ्जनाभ्यञ्जनानुलेपनं कृत्वा
<>सहस्रतमीं प्रथमामलंकृत्य गावो मामुपतिष्ठत प्रजावती
<>सूयवासादिति च पर्य्यासयेत् प्रियमशनन्दत्त्वा द्विवृण-
<>मघ्न्य इति सहस्रतमीमालभ्य जपेत् मया गावः पतिना
<>सबद्धमिति मन्त्रेणानेनार्धं दत्त्वा सहस्रतमीं पुनरुप
<>संगृह्य भूमिष्ट्वा प्रतिगृह्णात्विति जपेत् सहस्रं, तस्याः
<>पृष्ठतो व्रजन् सर्वाः प्रदक्षिणीकृत्य नमस्कृत्य स्वस्ति
<>वाच्य व्राह्मणेभ्यो निवेद्य दश गा दक्षिणाः कर्त्रे सहस्र
<>तमीं वस्त्रयुग्मञ्च तदपि । सप्तजन्मानुगं पापं पुरुषै
<>सप्तभिः कृतम् । तत्क्षणात् विधिनानेन नाशयेद्गोप्रदो
<>नरः । सर्वेषामिह दानानां फलं यत् परिकीर्त्तितम् ।
[Page2729-a+ 38]
<>तदवाप्नोति विप्रेभ्यो गोसहस्रप्रदोनरः । अश्वमेधं
<>वृषोत्सर्गं गोसहस्रत्रयन्तु यः । दद्यान्मोक्षाय इत्याहुः
<>पितरस्तर्पयन्ति हि । तस्मादनेन विधिना गोसहस्रन्तु
<>योनरः । प्रदद्यात् स विशुद्धात्मा याति तत् परमं
<>पदमिति” । मत्स्यपुराणे “अनेन विधिना यस्तु
<>गोसहस्प्रदोभवेत् । सर्वषापविनिर्मुक्तः सिद्धचारण-
<>सेवितः विमानेनार्कवर्णेन किङ्किणीजालमालिना ।
<>सर्वेषां लोकपालानां लोके संपूज्यते सुरैः । प्रतिमत्व-
<>न्तरं तिष्ठेद्राजराजो भवेत् पुनः । अश्वमेधशतं कुर्व्या-
<>च्छिवध्यानपरायणः । वैष्णवं लोकमास्थाय ततो
<>मुच्येत बन्धनात् । पितरश्चाभिनन्दन्ति गोसहस्रपदं
<>शुभम् । अपि स्यात्स कुलेऽस्माकं पुत्रोदौहित्र एव च ।
<>गोसहस्रप्रदो भूत्वा नरकादुद्धरिष्यति । स यस्तत्कर्मकरो
<>वा स्यादपि द्रष्टा तथैव च । संसारसागरादस्मा-
<>दस्मान् सन्तारयिष्यति । इति पठति य एतद्गो--सहस्र-
<>प्रदानं सुरभुवनमुपेयात्संस्मरेद्वापि पश्येत् । अनुभवति
<>सुखं वा बाच्यमानो निकामम् प्रहतकलुषदेहः सोऽपि
<>यातीन्द्रलोकम्” ।
<>अन्यपुराणोक्तस्तद्विधिस्तत्रैव दृश्यः । ६ त० । २ गवां
<>सहस्रे च । गोसहस्रं तद्दानफलं विद्यतेऽत्र अच् ।
<>गौरा० ङीष् । ३ सोमवारयुतायाम् ४ मङ्गलवारयुतायां वा ।
<>अमाख्यायाम् स्त्री । जाह्नवीस्नाने तस्यास्तथापुण्य-
<>जनकत्वमुक्तं ति० त० व्यासेन “अमावास्यां भवेद्वारी
<>यदि भूमिसुतस्य च । गोसहस्रफलं दद्यात् स्नानमात्रेण
<>जाह्नवी । सिनीवानी कुहूर्वापि यदि सोमदिने भवेत् ।
<>गोसहस्रफलं दद्यात् स्नानं यन्मौनिना कृतम” ।
<LEND>
