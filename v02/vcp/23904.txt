<L>23904<pc>3393,b<k1>त्रैमातुर<k2>त्रैमातुर
त्रैमातुर¦ पु० तिसृणां मातृणामपत्यम् अण् मातुरुत् ।
तिसृणां कौशल्यकेकयीसुमित्राणां स्नेहभाजनत्वेन
तदीयांशपायसभोजनेन जनिते लक्ष्मणे “त्रैमातुरः
कृत्सृजितास्त्रशसत्रः” भट्टिः । “सहि सुमित्रया,
स्वांशपिण्डद्वयप्रदानात्ताभ्याञ्च जनितः” जयम० ।
तत्कथा रामायणे दर्शिता यथा “पायसं प्रति-
गृह्णीथाः पुत्रीयं त्विदमात्मनः । कौशल्यायै नरपतिः
पायसार्द्धं ददौ तदा । अर्द्धादर्द्धं ददौ चापि सुमि-
त्रायै नराधिपः । कैकेत्य्यै चावशिष्टार्द्धन्ददौ पुत्रार्थ-
कारणात् । प्रददौ चावशिष्टार्द्धं पायसस्यामृतोपमम् ।
अनुचिन्त्य सुमित्रायै पुनरेव महामतिः । एवन्तासां
ददौ राजा भार्य्याणां पायसं पृथक् । ताश्चैव पायसं
प्राप्य नरेन्द्रस्योत्तमाः स्त्रियः । सम्मानं मेनिरे सर्वाः
प्रहर्षो दितचेतसः । ततस्तु ताः प्राश्य तमुत्तमस्त्रियो
महीपतेरुत्तमपायसं पृथक् । हुताशनादित्यसमानतेज-
सोऽचिरेण गर्भान् प्रतिपेदिरे तदा” आ० १६ स० ।
<LEND>
