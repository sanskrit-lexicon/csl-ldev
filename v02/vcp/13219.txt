<L>13219<pc>1946,a<k1>कार्त्तवीर्य्यदीप<k2>कार्त्तवीर्य्यदीप
कार्त्तवीर्य्यदीप¦ पु० ६ त० । कार्त्तवीर्य्यार्ज्जुनोद्देशेन दीय-
<>माने दीपे । तद्दानविधानादि विधानपारिजाते उड्डा-
<>मेश्वरतन्त्रे उक्तं यथा
<P>“गोमयेनोपलिप्तायां शुद्धभूमौ समाहितः । तन्मध्ये
<>मण्डलं कार्य्यं त्रिकोणं विन्दुसंयुतम् । षट्कोणं तद्बहिः
<>कार्यं मध्ये मूलं समालिखेत् । तण्डुलैः कुङ्कुमाक्तैर्वा
<>रक्तचन्दनमिश्रितैः । तस्योपरि न्यसेद्दापं घृतपूरितवर्त्ति-
<>कम् । तं दीपं विधिनायुज्य पश्चात्सङ्कल्पयेत्ततः । कार्त्त-
<>वीर्य! महाबाहो! भक्तानामभयप्रद! । गृहाण दीपं
<>मद्दत्तं कल्याणं कुरु सर्वदा । अनेन दीपदानेन कार्त-
<>वीर्यस्तु प्रीयताम् । पश्चिमाभिमुखं दीपं कारयेत् शुभ-
<>कर्मणि । अभिचारे तु त्रितयं दक्षिणोत्तरपश्चिमे ।
<>नष्टप्राप्तौ च कुर्वीत पञ्चादिविषमान् पुनः । वश्या-
<>भिकाक्षी कुर्वीत गुर्वाज्ञां प्राप्य साधकः । चतुर्वर्गफला-
<>यैव शतदीपाबलिं ततः । मारणे तु सहस्रं स्याद्द-
<>शासाहस्रमेव च । दीपावलिं प्रकुवीर्त गुर्वाज्ञां प्राप्य
<>साधकः । चतुर्वर्गफलावाप्त्यै कुर्वीत प्रतिवासरम् ।
<>अनेन दीपदानेन कार्त्तवीर्यः प्रसीदति । एवं दीपं
<>सुरेशानि! कुर्वीत गुरुशासनात्! । महाभये समुत्पन्ने
<>चिन्ताव्याकुलितेक्षणे । लवणं स्वर्णसंयुक्तं देयं रात्रौ
<>विचक्षणैः । पूर्णमासीदिने कुर्यान्नगरैका प्रदक्षिणा । ग्रामे
<>पुरे गोव्रजे वा साधकः सर्वकालतः । एतत् सारतरं
<>देवि! न देयं यस्य कस्यचित् । गुरुभक्ताय शान्ताय साध-
<>काय प्रकाशयेत् । नास्तिकाय न दातव्यं परशिष्याय नो
<>वदेदिति” । तद्दीपपात्रादिविवृतिः तत्रैव
<P>“राजचोरादिपीडासु ग्रहरोगभयेषु च । नाना-
<>दु स्वेषु देवेशि! सुखप्राप्त्यै तथैव च । दीपं कुर्वीत विधिव-
<>दुगुरुदर्शितमार्गतः । दीपपात्रं नवं कार्यं महाकार्ये विशे-
<>षतः । सौवर्णं राजतं ताम्रं कांस्यं लौहं च मृण्मयम् ।
<>गोधूममाषमुद्गानां चूर्णेन घटितेऽथवा । सौवर्णे कार्य-
<>सिद्धिः स्यात् रौप्ये वश्य जगत् भवेत् । ताम्रे रिपोभयाभावः
<>कांस्ये विद्वेषणं भवेत् । मारणे लोहपात्रं च उच्चाटे
<>मृण्मयं तथा । गोधूमचूर्ण्घटिते विवादे विजयो घ्रुवम् ।
[Page1946-b+ 38]
<>माषे शत्रुमुखस्तम्भो मुद्गे स्याच्छान्तिरुत्तमा । सन्धिकार्ये
<>नदीकूलद्वयोर्मृत्स्नां तु कारयेत् । अलाभे सर्वपात्राणां
<>ताम्रे कुर्याद्विचक्षणः । सप्त पञ्च तथा तिस्र एका वा
<>वर्तिका भवेत् । अयुग्मा बर्त्तिका ग्राह्या एकोत्तरशता-
<>वधिः । गुरुकार्येऽधिका कार्या स्वल्पे स्वल्पतमा प्रिये! ।
<>सूत्रं श्वेतं तथा पीतं माञ्जिष्ठञ्च कुसुम्भजम् । कृष्णञ्च
<>कर्वुरञ्चैव क्रमतो विनियोजयेत् । सर्वाभावे सितेनैव
<>कुर्याद्वर्त्तीः पृथक् भवेत् । दणपञ्चाधिकाश्चैव विंशत्रिंशा
<>स्तथैव च । चत्वारिंशत्तथा कार्याः पञ्चाशदपि वा भवेत् ।
<>अष्टोत्तरसहस्रं वा शतं पञ्चाशदेव च । तत्तत्कार्यवशाद्
<>देवि! कुर्यात्तन्तून् समाहितः । षट्कर्म्माणि तथा कुर्यात्
<>साधकश्च सुबुद्धिमान् । चत्वारिंशदधिकांश्च नित्यदीपे तु
<>कारयेत् । तदर्द्धमपि च प्रोक्तं देवि! विश्वार्तिहारिणि! ।
<>गोघृतेन प्रकर्त्तव्यो दीपः सर्वार्थसिद्धये । गोमयेनोपलि-
<>प्तायां भूमौ यन्त्रं समालिखेत् । कपिलागोमयेनैव षट्कोणञ्च
<>लिखेत्ततः । मारवीजं (क्लाँ) कर्णिकायां षट्पात्रे वोज-
<>षट्ककम् । दिक्षुवीजचतुष्कञ्च शेषैः संवेष्टयेद्धि तत् । तत्र
<>प्रत्यड्मुखो दीपः स्थाप्यः सर्वाङ्गसुन्द्ररि! । प्राणानायन्य
<>विधिवन्मूलेनाङ्गं समाचरेत् । मन्त्रराजं लिखित्वा तु
<>ताम्रपात्रेऽष्टगन्धकैः । स्थापयेत्पूर्वतस्तस्य कुर्यात्सङ्कल्पमाद-
<>रात्” । “अनेन विधिना देवि! कार्त्तवीर्यस्य गोपतेः ।
<>दीपोदेयः प्रयत्नेन सर्वकार्यमभीप्सता । गुरोराज्ञां पुरस्कृत्य
<>कुर्यादुदेवि! प्रयत्नतः । अन्यथा तु कृतं लोके विपरीतफलं
<>भवेत् । विधानं दीपदानस्य कृतघ्नपिशुनाय च । ब्रह्म-
<>कर्मविहीनाय न वक्तव्यं कदाचन । सुभक्ताय सुशिष्याय-
<>साधकाय विशेषतः । वक्तव्यं देवि! विधिना मम प्रीतिकरं
<>शिवम् । किं बहूक्तेन भो देवि! कल्पोऽयमखिलार्थदः ।
<>अथाभिधोयते मानमाज्यस्य वरवर्णिनि! । साधकानां
<>हितार्थाय सर्वार्थस्य च सिद्धये । पलानां पञ्चविंशस्तु दीपो
<>देयोऽर्थसिद्धये । पञ्चाशता घोरशान्त्यै शत्रुवश्याय चेष्यते ।
<>पञ्चसप्ततिर्देवेशि! शत्रूणां स्यात् पराजये । एतेन
<>रोगनाशः स्यात् सहस्रेणाखिलाः क्रियाः । सिध्यन्ति
<>साधकानां हि प्रयोगा येऽतिदुष्कराः । नित्यदीपे न
<>मानं हि कार्यः सोऽत्र स्वशक्तितः । यथाकथञ्चिद्देवेशि!
<>नित्यं दीपं प्रकल्पयेत् । कार्त्तवीर्याय देवेशि! सर्वकल्पाण
<>सिद्धये । गुरुकार्य्येऽधिकं मानं कर्त्तव्यं देवि! सर्व्वदशि
<>लघुद्रव्यैः प्रकर्तव्यः लघुकार्ये वरानने! । विना मानं
<>न कुर्वीत कार्तवीर्यस्य गोपतेः” ।
[Page1947-a+ 38]
<>अधिकं तत्र दृश्यम् । मन्त्रमहोदधौ १७ तरङ्गे ।
<>कार्त्तवोर्य्यमन्त्रादिकमुक्त्वा विशेषो दर्शितो यथा
<>“अथ दीपविधिं वक्ष्ये कार्त्तवीर्य्यप्रियङ्करम् । वैशाखे श्रावणे
<>मार्गे कार्त्तिकाश्विनपौषतः । माघफाल्गुनयोर्मासोर्दी-
<>पारम्भ समाचरेत् । तिथौ रिक्ताविहीनायां वारे शनि-
<>कुजौ विना । हस्तोत्तराश्विरौद्रेषु ६ पुष्पवैष्णव २२
<>वायुभे१५ । द्विदैवते १६ च रोहिण्यां दीपारम्भो हितार्थि-
<>नाम् । चरमे २७ च, व्यतीपाते धृतौ वृद्धौ सुकर्म्मणि । प्रीतौ
<>हर्षे च सौभाग्ये शोभनायुष्मतोरपि । करणे विष्टिरहिते
<>ग्रहणेऽर्द्धोदयादिषु । योगेषु रात्रौ पूर्व्वाह्णे दीपारम्भः
<>कृतः शुभः । कार्त्तिके शुक्लसप्तम्यां निशीथेऽतीव शोभनः ।
<>यदि तत्र रवेर्व्वारः श्रवणं तत्र दुर्लभम् । अत्यावश्यक-
<>कार्य्यषु मासादीनां न शोधनम् । आद्येऽह्न्युपोष्य नियतो
<>ब्रह्मचारी शयीत कौ । प्रातः स्नात्वा शुद्धभूभौ लिप्तायां
<>गोमयोदकैः । प्राणानायम्य सङ्कल्प्य न्यासान् पूर्व्वोदितां-
<>श्चरेत् । षट्कोणं रचयेद्भूमौ रक्तचन्दनतण्डुलैः ।
<>अन्तःस्मरं (क्लाँ) समालिख्य षट्कोणेषु समालिखेत् ।
<>मन्त्रराजस्य षड्वर्ण्णान् कामवीजविवर्ज्जितान् । सृणि
<>पद्मं वर्म्म चास्त्रं पूर्व्वाद्याशास्तु संलिखेत् । नवार्णै-
<>र्वेष्टयेत्तच्च त्रिकोणं तद्बहिः पुनः । एवं विलिखिते यन्त्रे
<>निदध्याद्दीपभाजनम् । स्वर्णजं रजतोत्थं वा ताम्रजं
<>तदभावतः । कांस्यपात्रं मृण्मयञ्च कनिष्ठं लौहजं मृतौ ।
<>शान्तये मुद्गचूर्णोत्थं सन्धौ गोधूमचूर्णजम् । बुध्नेषूर्द्ध्वं
<>समानं तु पात्रं कुर्य्यात् प्रयत्नतः । अर्कदिग्वसुषट्
<>पञ्चचतूरामाङ्गुलैर्मितम् । आज्य पलसहस्रे तु पात्रं
<>शतपलैः कृतम् । आज्येऽयुतपले पात्रं पलपञ्चशती-
<>कृतम् । पञ्चसप्रतिसंख्ये तु पात्रं षष्टिपलं मतम् ।
<>त्रिसहस्रीकृतपले शरार्क १२५ पलभाजनम् । द्वि-
<>सहस्र्यां शरशिवं ११५ शतार्द्धे त्रिंशता मितम् । शठे-
<>ऽक्षिशर ५५ संख्यातमेवमन्यत्र कल्पयेत् । नित्यदीपे
<>वह्निपलं पात्रमाज्ये स्मृतं पलम् । एवं पात्रं प्रति-
<>ष्ठाप्य वर्त्तीः सूत्रोत्थिताः क्षिपेत् । एका तिस्रोऽथ वा
<>पञ्च सप्ताद्या विषमाअपि । तिथि १५ माद्या ऽऽसह
<>स्रन्तु तन्तुसंख्या विनिर्म्मिता । गोघृतं प्रक्षिपेत्तत्र
<>शुद्धवस्त्रविशोधितम् । सहस्रपलसंख्यादि दशान्तं
<>कार्य्यगौरवात् । सुवर्णादिकृतां रम्यां शलाकां षोडशा-
<>ङ्गुलाम् । तदर्द्धां वा तदर्द्धां वा सूक्ष्माग्रां स्थूल-
<>मूलिकाम् । विसुञ्चेद्दक्षिणे भागे पात्रमध्ये कृताग्रकाम् ।
[Page1947-b+ 38]
<>पात्राद्दक्षिणदिग्भागे मुक्त्वाऽङ्गुलचतुष्टयम् । अधोऽग्रां
<>दक्षिणाधारां निखनेच्छुरिकां शुभाम् । दीपं प्रज्वा-
<>लयेत्तत्र गणेशस्मृतिपूर्व्वकम् । दीपात् पूर्व्वत्र दि
<>ग्भागे सर्व्वतो भद्रमण्डले । तण्डुलाष्टदले वापि
<>विधिवत् स्थापयेद्घटम् । तत्रावाह्य नृपाधीशं पूर्व्ववत्
<>पूजयेत् सुधीः । लाजाक्षतान् समादाय दीपं सङ्कल्प-
<>येत्ततः । दीपसङ्कल्पमन्त्रोऽथ कथ्यते द्वीषु ५२
<>भूमितः” । ततस्तन्मन्त्रादिकमुक्त्वा शेषविधिर्दर्शितो यथा
<>“एवं दीपप्रदानस्य कर्त्ताप्नोत्यखिलेप्सितम् । दीपप्रबोध
<>काले तु वर्ज्जयेदशुभाङ्गिरम् । विप्रस्य दर्शनं तत्र
<>शुभदं परिकीर्त्तितम् । शूद्राणां मध्यमं प्रोक्तं म्लेच्छस्य
<>बधबन्धनम् । आखोत्वोर्दर्शनं दुष्टं गवाश्वस्य सुखावहम् ।
<>दीपज्वाला समा सिद्ध्यै, वका नाशविधायिनी । कृते दीपे
<>यदा पात्र भग्नं दृश्येत दैवतः । पक्षादर्व्वाक् तदा गच्छे
<>दुयजमानोयमालयम् । वर्त्त्यन्तरं यदा कुर्य्यात् कार्य्यं सिध्ये-
<>द्विलम्बतः । नेत्रहीनो भवेत् कर्त्ता तस्मिन् दीपान्तरे
<>कृते । अशुचिस्पर्शने व्याधिर्दीपनाशे तु चौरभीः ।
<>श्वमार्जाराखुसंस्पर्शे भवेद्भूपतितोभयम् । यात्रारम्भे
<>वसुपलेः कृतोदीपोऽखिलेष्टदः । तस्माद्दीपः प्रयत्नेन
<>रक्षणीयोऽन्तरायतः । आ समाप्तेः प्रकुर्व्वीत ब्रह्मचर्य्यञ्च
<>भूशयः । स्त्रीशूद्रपतितादीनां सम्भाषामपि वर्जयेत् ।
<>जपेत् सहस्रं प्रत्यह्नि मन्त्रराजं नवाक्षरम् । स्त्रोत्र-
<>पाठं प्रतिदिनं निशीथिन्यां विशेषतः । एकपादेन
<>दीपाग्रे स्थित्वा यो मन्त्रनायकम् । सहस्रं प्रजपेद्रात्रौ
<>सोऽभीष्टं क्षिप्रमाप्नुयात् । समाप्य शोभने घस्रे संभोज्य
<>द्विजनायकान् । कुम्भोदकेन कर्त्तारमभिषिञेन्मनुं स्मरन् ।
<>कर्त्ता तु दक्षिणां दद्यात् पुष्कलां तोषहेतवे । गुरौ तुष्टे
<>ददातीष्टं कृतवीर्य्यसुतोनृपः । गुर्व्वाज्ञया स्वयं कुर्य्याद्यदि
<>वा कारयेद्गुरुम् । कृत्वा रत्नादिदानेन दीपदानं धरा-
<>पतेः । गुर्व्वाज्ञामन्तरा कुर्य्याद्यो दीपं स्वेष्टसिद्धये ।
<>प्रत्युतानुभवत्येष हानिमेव पदे पदे । दीपदानविधिं
<>ब्रूयात् कृतघ्नादिषु नो गुरुः । दुष्टेभ्यः कथितोमन्त्रो वक्तु
<>र्दुःखावहो भवेत् । उत्तमं गोघृतं, प्रोक्तं मध्यमं महि-
<>षीभवम् । तिलतैलन्तु तादृक् स्यात् कनीयोऽजादिजं
<>घृतम् । आस्यरोगे सुगन्धेन दद्यात्तैलेन दीपकम् ।
<>सिद्धार्थसम्भवेनाथ द्विषतां नाशसिद्धये । सहस्रेण पल-
<>र्दीपे विहिते चेन्न दृश्यते । कार्य्यसिद्धिस्तदा कुर्य्याद्द्विवारं
<>दीपजं विधिम् । तदा सुदुर्लभं कार्य्यं सिध्यत्येव न
[Page1948-a+ 38]
<>संशयः । यथा कथञ्चिद्यः कुर्य्याद्दीपदानं स्ववेश्मनि ।
<>विघ्नाः सर्व्वेऽरिभिः साकं तस्य नश्यन्ति द्वरतः । सर्व्वदा
<>जयमाप्नोति पुत्रान् पौत्रान् धनं यशः । यथा कथञ्चि-
<>द्यो गेहे नित्यं दीपं समाचरेत् । कार्त्तवीर्य्यार्जुनप्रीत्यै
<>सोऽभीष्टं लभते नरः । दीपप्रियः कार्त्तवीर्य्योमार्त्तण्डो
<>नतिवल्लभः । स्तुतिप्रियो महाविष्णुर्गणेशस्तर्पणप्रियः ।
<>दुर्गाऽर्चनप्रिया नूनमभिषेकप्रियः शिवः” ।
<P>कार्त्तवीर्य्यस्य च दत्तात्रेयलब्धयोगप्रभावात् हरेश्चक्रावता-
<>राच्च उपास्यत्वम् । यथा चास्य हरेश्चक्रांवतारत्वं तथा तस्य
<>ध्याने वर्णिर्त यथा “उद्यत्सूर्य्यसहस्रकान्तिरखिलक्षौणी-
<>धवैर्वन्दितो हस्तानां शतपञ्चकेन च दधच्चापानिषूं-
<>स्तावता । कण्ठेहाटकमालया परिवृतश्चक्रावतारो हरेः
<>पायात् स्यन्दनगोऽरुणाभवसनः श्रीकार्त्तवीर्य्यो नृपः” ।
<>२ सुभूमाख्ये जैनराजचक्रवर्त्तिभेदे हेमच० ।
<LEND>
