<L>42778<pc>4994,b<k1>व्रणास्राव<k2>व्रणास्राव
व्रणास्राव¦ पु० ६ त० । सुश्रुतोक्ते व्रणस्य पूयादिक्षरणे ।
तद्विज्ञानं च तत्रोक्तं यथा
“अथातो व्रणास्रावविज्ञानीयमध्यायं व्याख्यास्यामः ।
“त्वङ्मांससिरास्नःय्वस्थिसन्धिकोष्ठमर्माणीत्यष्टौ व्रणस्था-
नानि । अत्र सर्वव्रणसन्निवेशः । तत्राद्यैकवास्तुसन्निवेशो
त्वग्भेदी व्रणः सूप्रचरः शेषाः स्वयमवदीर्य्यमाणा दुरु-
पचाराः । तन्नायतश्चतुरस्रो वृत्तस्त्रिपुटक इति व्रणा-
कृतिसमासः । शेषास्तु विकृताकृतयो दुरुपक्रमा भ-
वन्ति । सर्व एव व्रणाः क्षिप्रं संरोहन्त्यात्मवतां सुभि-
षग्भिश्चोपक्रान्ताः । अनात्मनामज्ञैश्चोपक्रान्ताः प्रवृद्धत्वा-
द्दोषाणाम् । तत्रातिसंवृतोऽतिविवृतोऽतिकठिनोऽति-
मृदुरुत्सन्नोऽवसन्नोऽतिशीतोऽत्युष्णः कृष्णरक्तपीतशुक्ला-
दीनां वर्णानामन्यतमवर्णो भैरवः पूतिपूयमांससिरा-
स्नायुप्रभृतिपूर्णः पूतिपूयस्राय्युन्मार्ग्युत्सङ्ग्यमनोज्ञ-
दर्शनगन्धोऽत्यर्थं वेदनावान् दाहपाकरागकण्डूशो-
थपिडकोपद्रुतोऽत्यर्थं दुष्टशीणितास्रावी दीर्घकाला-
नुबन्धी चेति दुष्टव्रणलिङ्गानि । तस्य दोषोच्छ्रायेण
षट्त्वं विभज्य यथास्वं प्रतीकारे प्रयतेत । अत ऊर्द्ध्वं
सर्वास्रावान् वक्ष्यामः । तत्र वृष्टासु छिन्नासु वा त्वक्षु
स्फोटेषु भिन्नेषु विदारितेषु वा सलिलप्रकाशो भव-
त्यास्नावः किञ्चिद्विस्रः पीतावभासश्च । मांसगतः सर्पिः
प्रकाशः सान्द्रः श्वेतः पिच्छिलश्च । सिरागतः सद्य-
श्छिन्नासु सिरासु रक्तातिप्रवृत्तिः पक्वासु च तोयनाडी
भिरिव तोयागमनं पूयस्यास्रावश्चात्र तनुर्विच्छिन्नः पि-
च्छिलोऽवलन्वो श्यावोऽवश्यायप्रतिमश्च । स्नायुगतः
स्निग्धो घनः सिंहाणकप्रतिमः सरक्तश्च । अस्थिगतो-
ऽस्थून्यभिहते स्फुटिते मिन्ने दोषावदारिते वा दोषाव-
[Page4995-a+ 38]
क्षितत्वादस्थिनिःसारं शुक्तिधौतमिवाभाति । आस्राव-
श्चात्र मज्जमिश्रः सरुधिरः स्निग्धश्च । सन्धिगतश्च
पीड्यमानो न प्रवर्त्तते आकुञ्चनप्रसारणोन्नमनविनम-
नप्रधावनोत्कासनप्रवाहणैश्च स्रवति । आस्रावश्चात्र पि-
च्छिलोऽवलम्बी सफेनपूयरुधिरोन्मथितश्च । कोष्ठगतोऽ-
सृङ्मूत्रपुरीषपूयोदकानि स्रवति । मर्मगतस्त्वगादिष्ववरु-
द्धत्वान्नाच्यते । तत्र त्वगादिगतानामास्रावाणां यथाक्रमं
पारुष्यश्यावावश्यायदधिसस्तुक्षारोदकमांसधावनपुलाकोद-
कसन्निभत्वानि मारुताद्भवन्ति । पित्ताद्गोमेदोगोमूत्रभस्म-
शङ्खकषायोदकमाध्वीकतैलसन्निभत्वानि । पित्तवद्रक्ताद-
तिविस्रत्वञ्च । कफान्नवनीतकासीसमज्जपिष्टतिलनारि-
केलोदकवराहवसासन्निमत्वानि । सन्निपातात्तिलनारि-
केलोदकेर्वारुकरसकाञ्जिकवसादारुकोदकप्रियङ्गुफलयकृ-
न्मुद्गयूषसवर्णत्वानीति । “श्लोकौ चात्र भवतः । पक्वा-
शयादसाध्यस्तु पुलाकोदकसन्निभः । क्षारोदकनिमः स्रावो
वर्ज्यो रक्ताशयात्स्रवन् । आमाशयात्कलायाम्भोनि-
भश्च त्रिकसन्धिजः । स्रावानेतान् परीक्ष्यादौ ततः
कर्माचरेद्भिषक्” । अत ऊर्द्ध्वं सर्वव्रणवेदना वक्ष्यामः ।
तोदनभेदनताडनच्छेदनायमनमन्थनविक्षेपणचुम्चुमायन-
निर्दहनावभञ्जनस्थोटनविदारणोत्पाटनकम्पनविविधशूल-
विश्लेषणविकिरणपूरणस्तम्भनस्वप्नावकुञ्चनाङ्गुशिकाः स-
म्भवन्ति । अनिमित्तविविधवेदनाप्रादुर्भावो वा मुहुर्मुहु-
र्यत्रागच्छन्ति वेदनाविशेषास्तं वातिकमिति विद्यात् ।
ऊपचोषपरिदाहधूमायनानि यत्र गात्रमङ्गारावकीर्ण-
मिव पच्यते यत्र चोष्माभिवृद्धिः क्षते क्षारावसक्तिवच्च
वेदनाविशेषास्तं पैत्तिकमिति विद्यात् । पित्तवद्रक्तस-
मुत्थं जानीयात् । कण्डूर्गुरुत्वं सुप्तत्वमुपदेहोऽल्प-
वेदनत्वं स्तम्भः शैत्यञ्च यत्र तं श्लैष्मिकमिति विद्यात् ।
यत्र सर्वासां वेदनानां समुत्पत्तिस्तं सान्निपातिकमिति ।
अत ऊर्द्ध्वं व्रणवर्णान् वक्ष्यामः । भस्मकपोतास्थिवर्णः
परुषोऽरुणः कृष्ण इति मारुतजौक्तः । नीलः पीतो
हरितः श्यावः कृष्णो रक्तः कपिल इति रक्तपित्तसमु-
त्थयोः । श्वेतः स्निग्धः पाण्डुरिति श्लेष्मजस्य ।
सर्ववर्णोपेतः सान्निपातिकस्य इति । भवति चात्र “न
केवलं व्रणेषूक्तो वेदनावर्णसंग्रहः । सर्वशोथविकारेषु
व्रणवल्लक्षयेद्भिषक्” ।
<LEND>
