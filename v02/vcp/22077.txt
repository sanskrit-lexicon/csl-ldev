<L>22077<pc>3222,b<k1>तन्तुपर्वन्<k2>तन्तुपर्वन्
तन्तुपर्वन्¦ न० तन्तोः यज्ञोपवीतसूत्रस्य दानरूपं पर्व यत्र ।
चान्द्रश्रावणपौर्णमास्याम् तद्दिने हि वामनाय यज्ञोप-
वीतदानोत्सवः स्मृतौ विहितः । राघवभट्टधृतनारसिंह
वचनम् । “शिष्यस्त्रिजन्मदिवसे संक्रान्तौ विषुवायने ।
सत्तीर्थेऽर्कविधुग्रासे तन्तुदामनपर्वणोः । मन्त्रदीक्षां
प्रकुर्वाणो मासर्क्षादीन्न शोघयेत्” । तन्तुपर्व परमेश्वरोप-
वीतदानतिथिः श्रावणी पूर्णिमा” रघुनन्दनः ।
इयं तिथिः रक्षासूत्रबन्धरूपोत्सवदिनत्वात्तथेत्यपि तथा
च तस्यां रक्षासूत्रबन्धनप्रकारः निर्णयसि० दर्शितो यथा
“अत्रैव रक्षाबन्धनमुक्तं हेमाद्रौ भविष्ये “संप्राप्ते श्रावण-
स्यान्ते पौर्णमास्यां दिनोदये । स्मानं कुर्वीत मतिमान् श्रुति
स्मृतिविधानतः । उपाकर्मादिकं प्रोक्तमृषीणां चैव तर्पणम् ।
शूद्राणां मन्द्ररहितं स्मानं दानं च शस्यते । उपाकर्मणि
कर्तव्यमृषीणां चैव पूजनम् । ततोऽपराह्णसमये रक्षापोट-
लिकां शुभाम् । कारयेदक्षतैः शस्तैः सिद्धार्थैर्हेमभूषितै-
रिति” अत्रोपाकर्मानन्तर्यस्य पूर्णमासीतिथौ वार्षिकस्यानु-
वादो न तु विधिः गौरवात् प्रयोगविधिभेदे च क्रमायोगा
च्छूद्रादौ तदयोगाच्च । तेन परेद्युरुपाकरणे पूर्वेद्युरपराह्णे
तत्करणं सिद्धम् । इदं भद्रायां न कार्यम् “भद्रायां द्वे न
कर्त्तव्ये श्रावणी फाल्गुनी तथा । श्रावणी नृपतिं हन्ति
ग्रामं दहति फाल्गुनीति” संग्रहोक्तेः तत्सत्त्वे तु रात्रा-
वपि तदन्ते कुर्य्यादिति निर्णयामृते । इदं प्रतिपद्युतायां न
कार्यम् “नन्दायादर्शने रक्षाबलिदानं दशासु च । भद्रायां गो-
कुलक्रीडा देशनाशाय जायते” इति मदनरत्ने ब्रह्मवैवर्तात्
भविष्ये “उपलिप्ते गृहमध्ये दत्तचतुष्के न्यसेत् कुम्भम् ।
पीठेतत्रोपविशेद्राजामात्यैर्युतश्च सुमुहूर्ते । तदनु पुरीधा
नृपते रक्षां बध्नीत मन्त्रेण” । इदं रक्षाबन्धनं नियतका-
लत्वात् भद्रावर्जं ग्रहणदिनेऽपि कार्यं होलिकावत् ।
ग्रहसंक्रान्त्यादौ रक्षानिषेधाभावात् “सवेर्षामेव वर्णानां
सूतकं राहुदर्शने” इति तत्कालीनकर्मपरमेव न त्वन्यत्र ।
अन्यथा होलिकायां का गतिः । अतएव “नित्ये नैमित्तिके
जप्ये होमयज्ञक्रियासु च । उपाकर्मणि चोत्सर्गे ग्रहवेघोन
विद्यते” इति नियतकालीने तदभाव इति दिक् । उपाक-
र्मणीति तद्दिनभिन्नपरं तत्रतन्निषेधादित्युक्तं प्राक । मन्त्रस्तु
[Page3223-a+ 38]
“येन बद्धो बलीराजा दानवेन्द्रो महाबलः । तेन त्वामपि
बध्नामि रक्षे! मा चल मा चल” । “ब्राह्मणैः क्षत्रियै-
र्वैश्यैः शूद्रैरन्यैश्च मानवैः कर्तव्योरक्षणाचारो द्विजान्
संपूज्य शक्तितः” इति ।
<LEND>
