<L>12401<pc>1738,a<k1>कर्म्मफल<k2>कर्म्मफल
कर्म्मफल¦ न० कर्मणां शास्त्रविहितानां निषिद्धानां वा फलम् ।
शुभाशुभकर्मणां १ सुखदुःखादिरूपे । फले तत्र विहितकर्मणां
फलाभिसन्धौ तत्तत्फलप्राप्तिः अनभिसन्धाने परम्परया
चित्तशुद्ध्या मुक्तिप्राप्तिरिति भेदः । यथाह मल० त० विष्णु-
पु० “विशिष्टफलदाः काम्या निष्कामाणां विमुक्तिदाः”
गीतापि “युक्तः कर्मफलं त्यक्त्वा शान्तिमाप्नोति नैष्ठिकीम्
अयुक्तः कामकारण फले सक्तोनिबध्यते” । युक्तः ईश्वराय
कर्माणि न फलायेत्येवं समाहितः, फलं त्यक्त्वा फल-
मनभिसन्धाय कर्म्माणि कुर्व्वन्नपीतिशेषः । शान्तिमाप्नोति
सत्वशुद्धिपापक्षयसंन्यासनिष्ठां क्रमेण प्राप्नोतीत्यर्थः । अयु-
क्तस्तद्बहिर्मुखः कामकारेण कामप्रेरिततया कामतः
प्रवृत्तेरितियावत् । फले सक्तः मम फलायेदं कर्म तत्करो-
मीत्येवं फले सक्तोनिबध्यते” म० त० रघु० । “विष्णुपुराणे ।
“कर्म्माण्यसङ्कल्पिततत्फलानि सन्न्यस्य विष्णौ परमात्म-
रूपे । अवाप्य तां कर्ममहोमनन्ते तस्मिल्लँयं ते त्वमलाः
प्रयान्ति” । तां कर्ममहीं भारतवर्षरूपाम् “पितॄन्नमस्ये दिवि
ये च मूर्साः कामप्रदाः काम्यफलाभिसन्धौ--विमुक्तिदा
येऽनभिसंहितेषु” प्रा० त० रुचिस्तवः अधिकं कर्म-
योगशब्दे वक्ष्यते । कर्मफलानामीश्वरस्यैव दातृत्व-
मिति वेदान्तिनः । मीमासकमते धर्मादेव फलमिति भेदः ।
तच्च ईश्वरशब्दे दर्शिते “फलमत उपपत्तेः” इत्यादिके
शा० सूत्रभाष्ये दर्शितम् “यस्तु कर्मफलत्यागी स त्यागी
त्यभिधीयते” “न मे कर्मफले स्पृहा” गीता । कर्मरङ्गस्य
फलम् शा० मध्यपदलोपः । (कामराङ्गा) २ फले मेदि० ।
<फ्>अथ कर्मणां फलमस्ति न वेति सन्देहे निरूप्यते, तत्र
कर्म्मणः प्ररोचनार्थतया न फलमस्तीति श्रीभागवतवचनं
श्रीधरव्याख्यानञ्चोपजीव्य म० त० निर्ण्णीतं यथा-
<फ्>“वेदोक्तमेव कुर्वाणोनिःसङ्गोऽर्पितमीश्वरे । नैष्कर्म्यां
लभते सिद्धिं रोचनार्था फलश्रुतिः” भाग० ११, ३, ४८ ।
“वेदोक्तमेव कुर्वाणो न तु निषिद्धम् । ननु कर्म्मणि
[Page1738-b+ 38]
क्रियमाणे तस्मिन्नासत्तिस्तत्फलञ्च स्यात्, न तु नैष
कर्मारूपा फलसिद्धिः । अतएवाह “निसःङ्ग इति अन-
भिनिवेशितवान् ईश्वरेऽर्पितं न फलोद्देशेन । फलस्य
श्रुतत्वात् कर्मणि कृते फलं भवत्येवेत्यत आह “रोच-
नार्थां इति कर्मणि रुच्युतपादनार्था । अतएव तत्रैव
“फलश्रुतिरियं नॄणां न श्रयोरोचनं परम् । श्रेयो-
विवक्षया प्रोक्ता यथा भैषज्यरोचनम् । उत्पत्त्यैव हि
कामेषु प्राणेषु स्वजनेषु च । आसक्तमनसोमर्त्या आत्मनो-
ऽनथहेतुषु । न तानविदुषः स्वार्थं भ्राम्यतो वृजिनाध्वनि ।
कथं युञ्ज्यात् पुनस्तेषु तांस्तमोविशतोबुधः । एवं व्यव-
स्थितं केचिदविज्ञाय कुबुद्धयः । फलश्रुतिं कसुमितां न
वेदज्ञा वदन्ति हि” । “इयं फलश्रुतिर्न श्रेय, परमपुरुषा-
र्थपरा भवति किन्तु बाहर्मुखानां मोक्षविवक्षया
अवान्तरकर्मफलैः कर्मसु रुच्युत्पादनमात्रम् । यथा
भैषज्ये औषधे रुच्युत्पादनम् । यथा “पिब निम्बं प्रदा-
स्यामि खलु ते खण्डलडडुकान् । पित्रैवमुक्तः पिबति
तिक्तमप्यतिवालकः” । अत्र तिक्तनिम्बादिपानस्य न खलु
खण्डादिलाभ एव प्रयोजनम्, किन्त्वारोग्यम् । तथा
वेदोप्यवान्तरफलैः प्रलोभयन् मोक्षायैव कर्माणि विधत्ते ।
ननु कर्मकाण्डे मोक्षस्य नाभापि न श्रूयते, कुत एवं
व्याख्यायते, यथाश्रुतस्यैवाघटनादित्याह उत्पत्त्येति,
द्वाभ्याम् । उत्पत्त्या स्वभावत एव कामेषु पश्वादिषु
प्राणेषु आयुरिन्द्रियबलवीर्य्यादिषु स्वजनेषु पुतृदारा-
दिषु परिणामतोदुःखहेतुषु अतस्तान् स्वार्थं परम-
सुखमविदुषः अजानतः अतो नतान् प्रह्वीभूतान् बुधो-
वेदोयद्बोधयति तदेव श्रेय इति विश्वसितानित्यर्थः ।
तानेयंभूतान् वृजिनाध्वनि पापे वर्त्मनि देवादियोनौ वा
भ्राम्यतः पुनस्तमोभूतवृक्षादियोनौ विशतः, “पशुकाम” इति
चायुरिन्द्रियादिकाम इति च पुत्रादिकाम” इति च कथ
पुनस्तेषु स्वयं बुधोवेदोयुञ्ज्यात् । तथासत्यनाप्तः स्यादिति
भावः । कथं तहि कर्म्ममीमांसकाः कर्म्मफलपरां वदन्ति
तत्राह एवमिति व्यवस्थितम् । वेदस्याभिप्रायमविज्ञाय
कुसुमिताम् अवान्तरफलरोचनतया रमणीयां परं फलश्रुतिं
वदन्ति कुतस्ते कुबुद्धयः? तदाह--हि यस्मात् वेदज्ञा
व्यासादयः तथा न वदन्तीति अतएव निष्कामकर्म्मणात्म-
ज्ञानमित्युक्तम् । यथा--“अयमेव क्रियायोगो ज्ञानयो-
गस्य साधकः । कर्म्मयोगं विना ज्ञानं कस्यचिन्नैव दृश्यते” ।
सोऽपि दुरितक्षयद्वारा न साक्षात् । तथा च “ज्ञानमुत्
[Page1739-a+ 38]
पद्यते पुंसां क्षयात् पापस्य कर्मणः । श्रुतिः “तमेतमात्मानं
ब्राह्मणा विविदिषन्ति वेदानुवचनेन ब्रह्मचर्य्येण तपसा
दानेन श्रद्धया यज्ञेनानशनेन चे” ति “अतएव यज्ञादीनां
ज्ञानशेषताञ्चावधार्य निष्कामेषु कर्मसु प्रवर्त्तयते ।
पण्डितेनापि मूर्खः काम्ये कर्मणि न प्रवर्त्तयितव्यः
इत्याह षष्ठस्कन्धे--“स्वयं निःश्रेयसं विद्वान् न
वक्त्यज्ञाय कर्म हि । न राति रोगिणेऽपथ्यं वाञ्छतेऽपि
भिषक्तमः” । राति ददाति” । म० त० रघु० ।
इदमपि ज्ञाननिष्ठाप्रशंसामात्रम् अन्यथा संसारस्य धर्म्मा-
धर्म्ममूलकतया धर्म्मकार्य्यस्य फलाभावे कथं सुखादिभोगः,
कथं वा संसारप्रवृत्तिः । किञ्च ईश्वरशब्दे दर्शिते “फलमत
उपपत्तेः” इत्यादिके शा० सूत्रभाष्ये धर्म्मस्य फलदातृत्व-
मतनिवारणेनेश्वरस्यैव फलदातृत्वं यदुक्तं तद्विरुद्धं स्यात् ।
एकान्ततोऽसति कर्मणः फले कथमीश्वरस्य तद्दातृत्वोक्तिः
सङ्गच्छते ।
<फ्>अतएव तत्रैव भाग० ११, ३, ४६ । “परोक्षवादो
वेदोऽसौ बालानामनुशासनम् । कर्ममोक्षाय कर्माणि
विधत्ते त्वगदं यथा” इति पूर्व्वतरवाक्ये कर्मणां कर्म-
मोक्षस्यैव मुख्यफलत्वमुक्तं न तु फलाभावः । व्याकृत-
ञ्चैतत् श्रीधरेण यथा--“ननु स्वर्गाद्यर्थं कर्माणि विधत्ते
न कर्ममोक्षार्थं तत्राह बालानामनुशासनं यथा भवति तथा
तत्र दृष्टान्तः अगदम् औषध यथा पिता बालमगदं पाययन्
खण्डलड्डकादिभिः प्रलोभयन् पाययति ददाति च तानि,
नैतावताऽगदपानस्य तल्लाभः प्रयोजनं अपि चारोग्यं तथा
वेदोऽप्यवान्तरफलैः प्रलोभयन् कर्ममोक्षायैव कर्माणि
विधत्ते” । तत्र दृष्टान्ते ददाति च तानीति वदता दार्ष्टा-
न्तिकेऽपि खण्डलड्डुकादिदानवत् फलवत्त्वं सूचितं
किन्तु तस्य न मुख्योद्देश्यत्वम् तच्चारोग्यस्थानीयमोक्ष-
स्यैवेति सुस्थितं कर्म्मणः फलवत्त्वमिति दिक् ।
<LEND>
