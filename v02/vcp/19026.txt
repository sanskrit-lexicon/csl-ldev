<L>19026<pc>2840,a<k1>चक्रवृद्वि<k2>चक्रवृद्वि
चक्रवृद्वि¦ स्त्री चक्रमिव वृद्धिः । “वृद्धेरपि पुनर्वृद्धिश्चक्रवृद्धि-
रुदाहृता” इति नारदोक्ते १ वृद्धिभेदे । तद्दानादिप्रकांरः
मनुना दर्शितो यथा “नातिसांवत्सरीं वृद्धिं नवादृष्टां
पुनर्हरेत् । चक्त्रवृद्धिः कालवृद्धिः कारिता कायिका च
था । ऋणं दातुमशक्तोयः कर्त्तुमिच्छेत् पुनः क्रियाम् ।
[Page2840-b+ 38]
स दत्त्वा निर्जितां वृद्धिं करणं परिवर्त्तयेत् । अदर्शयित्वा
तत्रैव हिरण्यं परिवर्त्तयेत् । यावती सम्भवेद् घृद्धिस्ता-
वतीं दातुमर्हति” । “ममैकस्मिन्मासि मासद्धये मासत्रये
वा गते तस्य वृद्धिः विगणय्य एकदा दातव्येत्येवं विधि
नियमपूर्व्वकवृद्धिग्रहणमुत्तमर्णः संवत्सरपर्य्यन्तं कुर्य्यात्
नातिक्रान्ते संवत्सरे वृद्धिं गृह्णीयात् न च शास्त्रोक्त-
धर्म्यद्विकत्रिकशताद्यधिकां गृह्णीयात् । अधर्म्यत्वबोध-
नार्थो निषेधः । चक्रवृद्ध्यादिचतुष्टयीं चाशास्त्रीयां न
गृह्णीयात् । तासां स्वरूपमाह वृहस्पतिः “कायिका
कायसंयुक्ता मासग्राह्या च कालिका । वृद्धेर्वृद्धिश्चक्रवृद्धिः
कारिता ऋणिना कृता” । तत्र चक्रवृद्धिः स्वरूपेणैव
गर्हिता । कालवृद्धिस्तु द्विगुणाधिकग्रहणन । कायिका
चातिवाहदोहादिना । कारिता ऋणिकेन या आपत्-
काल एव उत्तमर्णपीडया कृता । चतस्रोऽपि वृद्धीरशा
स्त्रीया न गृह्णीयात् । तथा च वृहस्पतिः “भागो
यद्द्विगुणादूर्द्ध्वं चक्रवृद्धिश्च गृह्यते । पूर्णे च सोदय
पश्चात् वार्द्धुष्यं तद्विगर्हितम्” । कात्यायनः “ऋणिकेन
कृता वृद्धिरधिका सम्प्रकल्पिता । आपत्कालकृता नित्य
दातव्या कारिता तथा । अन्यथा कारिता वृद्धिर्न्न दातव्या
कथञ्चन” । ऋणं दातुमिति । अधमर्णो धनदानासामर्थ्यात्
यदि पुनर्लेख्यादिक्रियां कर्त्तुमिच्छेत् स निर्ज्जितां
उक्तमार्गेण सत्यतया आत्मसात् कृतां वृद्धिं दत्त्वा करणं
लेख्यं पुनः कुर्य्यात् । अदर्शयित्वेति । यदि देवगत्या
वृद्धिहिरण्यमषि समग्रं दातुं न शक्नोति तदा तद्
गृहीत्वैव तत्रैव पुनः क्रियमाणे लेख्यादौ वृद्धिहिर-
ण्यादिशेषमारोपयेत् । यत्प्रमाणं चक्रवृद्धिधनं तदानीं
सम्भवति तद्दातुमर्हति” कुल्लू० ।
चक्रमस्त्वस्य अच् चक्रं चक्रवच्छकटादि तन्निमित्ता वृद्धिः ।
२ शकटादिभाटकरूपलाभे च । “चक्रवृद्धिं समारूढो
देशकालव्यवस्थितः । अतिक्रामन् देशकालौ न तत्फल-
मवाप्नुयात्” मनुः । “चक्रदृद्धिमिति । चक्रवृद्धिशब्दे-
नात्र चक्रवच्छकटादिभाटकरूपा वृद्धिरभिमता चक्र-
वृद्धिमाश्रित उत्तमर्णो देशकालव्यवस्थितः । यदि वारा-
णसीपर्य्यन्तं लवणादि शकटेन वहामि तदा ममेय-
द्धनं दातव्यमिति वेतने देशव्यवस्थितिः । यदि मासं
यावद्वहामि तदा ममेयद्धनं दातव्यमिति कालव्यवस्थितिः
एवमभ्युपगतदेशकालौ नियमस्थौ दैवादपूरयन् शक-
दादिनाऽवहन् लाभरूपफलं सकलं न प्राप्नोति” कूल्लू० ।
<LEND>
