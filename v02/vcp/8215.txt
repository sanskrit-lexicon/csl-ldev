<L>8215<pc>0936,b<k1>इन्दुलोक<k2>इन्दुलोक
इन्दुलोक¦ पु० ६ त० । चन्द्रलोके । स हि कर्म्मिणामुपभोग-
<>स्थानतया श्रुत्यादिषु कथितः । चन्द्रलोके कर्म्मिणाम्
<>आप्यशरीरं जायतेतच्च कर्म्मसमवायिजलसूक्ष्माऽंशेभ्य
<>एवेति निरूपणाय छा० उ० पञ्चाग्निविद्या प्रस्ताविता यथा
<P>“असौ वाव लोको गौतमाग्निस्तस्यादित्य एव समिद्,
<>रश्मयो धूमो, ऽहरर्चि, श्चन्द्रमा अङ्गारा, नक्षत्राणि विस्फुलि-
<>ङ्गाः । तस्मिन्नेतस्मिन्नग्नौ देवाः श्रद्धां जुह्वति तस्या आहुतेः
<>सोमो राजा सम्भवति १ । पर्जन्यो वाव गौतमाग्निस्तस्य
<>वायुरेव समिदभ्रं धूमो, विद्युदर्चिरशनिरङ्गारा, ह्रादु-
<>नयो विस्फुलिङ्गाः । तस्मिन्नेतस्मिन्नग्नौ देवाः सोमं
<>राजानं जुह्वति तस्या आहुतेर्वर्षं सम्भवति २ । पृथिवी
<>वाव गौतमाग्निस्तस्याः संवत्सर एव समिदाकाशो षूमो,
<>रात्रिरर्च्चिर्दिशोऽङ्गारा, अवान्तरदिशो विस्फुलिङ्गाः ।
<>तस्मिन्नेतस्मिन्नग्नौ देवा वर्षं जुह्वति तस्या आहुतेरन्नं
<>सम्भवति ३ । पुरुषो वाव गौतमाग्निस्तस्य वागेव समित्,
<>प्राणो धूमो, जिह्वाऽर्च्चिश्चक्षुरङ्गाराः, श्रीत्रं विस्फुनिङ्गाः ।
<>तस्मिन्नेतस्मिन्नग्नौ देवा अन्नं जुह्वति तस्या आहुतेरेतः
<>सम्भवति ४ । योषा वाव गौतमाग्निस्तस्या उपस्थ एव
<>समिद्यदुपमन्त्रयते स धूमो, योनिरर्च्चिर्यदन्तः करोति ते-
<>ऽङ्गारा, अभिनन्दा बिस्फुलिङ्गाः । तस्मिन्नेतस्मिन्नग्नौ
<>देवा रेतो जुह्वति तस्या आहुतेर्गर्भः सम्भवति ५ । इति
[Page0937-a+ 38]
<>तु पञ्चम्यामाहुतावापः पुरुषवचसो भवन्तीति स उलबावृतो
<>गर्भो दश वानव वा मासानन्तः शयित्वा यावद्वाथ जायते
<>स जातो यावदायुषं जीवति तं प्रेतं दिष्टमितोऽग्नय एव
<>हरन्ति यत एवेतो यतः सम्भूतो भवति” छा० उ० । “असौ
<>वाव लोकोऽग्निर्हेगौतम! यथाऽग्निहोत्राधिकरणम् आ-
<>हवनीयम् इह तस्याग्नेर्द्युलोकाख्यस्यादित्यएव समित्
<>तेन हीद्धोऽसौ लोको दीप्यते अतः समिन्धनात् समि-
<>दादित्यः । रश्मयो धूमस्तदुत्थानात् समिधो हि धूम
<>उत्तिष्ठति । अहरर्चिः प्रकाशसामान्यात् आदित्यका
<>र्य्यत्वाच्च । चन्द्रमा अङ्गाराः अह्नः प्रशमेऽभिव्यक्तेः
<>अर्चिषो हि प्रशमेऽङ्गारा अभिव्यज्यन्ते । नक्षत्राणि वि-
<>स्फलिङ्गाश्चन्द्रमसोऽवयवा इव विप्रकीर्ण्णत्वसामान्यात् ।
<>तस्मिन्नेतस्मिन् यथोक्तलक्षणेऽग्नौ देवाः यजमानप्राणा
<>अग्न्यादिरूपाः अधिदैवतं श्रद्धाम् अग्निहोत्राहु-
<>तिपरिणामावस्थरूपाः सूक्ष्मा आपः श्रद्धाभाविताः
<>श्रद्धा उच्यन्ते “पञ्चम्यामाहुतावापः पुरुषवचसो भवन्ती”
<>त्यपां हौम्यतता प्रश्रे श्रुतत्वात् । “श्रद्धा वा आपः श्रद्धामे-
<>वारभ्य प्रणीय प्रचरन्तीति” च विज्ञायते । तां श्रद्धामब्रूपां
<>जुह्वति । तस्या आहुतेः सोमो राजा । अपां श्रद्धाश-
<>ब्दवाच्यानां द्युलोकाग्नौ हुतानां परिणामः सोमो
<>राजा सम्भवति । यथा ऋग्वेदादिपुष्परसा ऋगादिमधु-
<>करोपनीतास्त आदित्ये यश आदिकार्य्यं रोहितादिरूप-
<>लक्षणमारम्भन्त इत्युक्तम् । तथेमा अग्निहोत्राहुतिसम-
<>बायिन्यः सूक्ष्माः श्रद्धाशब्दवाच्या आपोद्युलोकमनुप्र-
<>विश्य चान्द्रं कार्य्यमारभन्ते फलरूपमग्निहोत्राहुत्योः ।
<>यजमानाश्च तत्कर्त्तार आहुतिमया आहुतिभावना-
<>भाविता आहुतिरूपेण कर्म्मणाऽऽकृष्टाः श्रद्धाप्समवायिनो
<>द्युलोकमनुप्रविश्य सोमभूताभवन्ति । तदर्थं हि तैरग्नि-
<>होत्रं हुतम् । आहुतिपरिणाम एव पञ्चाग्निसम्बन्धक्र-
<>मेण प्राधान्येन बिवक्षित उपासनार्थम् । न यजमानानां
<>गतिम् । तां त्वविदुषां धूमादिक्रमेणोत्तरत्र वक्ष्यति वि-
<>दुषाञ्चोत्तरां विद्याकृताम् १ । द्वितीयहोमपर्य्यायार्थमाह ।
<>पर्जन्यो वाव पर्जन्य एव गौतमाग्निः पर्जन्योनाम वृष्ट्यु-
<>पकरणाभिमानी देवताविशेषः । तस्य वायुरेव समित्,
<>बायुना हि पर्जन्योऽग्निः समिध्यते पुरोवातादिप्रा-
<>बल्ये वृष्टिदर्शनात् । अभ्रं धूमो, धूमकार्य्यत्वाद्धूमवच्च
<>लक्ष्यमाणत्वात् । विद्युदर्चिः प्रकाशसामान्यात् । अश-
<>निरङ्गाराः काठिन्यात् विद्युत्सम्बन्धाद्वा । ह्रादुनयो
[Page0937-b+ 38]
<>विस्फुलिङ्गाः । ह्रादुनयो गर्जितशब्दाः मेघानां वि-
<>प्रकीर्णत्वसामान्यात् । तस्मिन्नेतस्मिन्नग्नौ देवाः पूर्ववत् सोमं
<>राजानं जुह्वति । अस्या आहुतेर्वर्षं सम्भवति । श्र-
<>द्धाख्या आपः सोमाकारपरिणता द्वितीये पर्य्याये पर्जन्या-
<>ग्निं प्राप्य वृष्टित्वेन परिणमन्ते २ । पृथिवी वाव गौतमा-
<>ग्निरित्यादि पूर्ववत् । तस्याः पृथिव्याख्यास्याग्नेः संवत्-
<>सर एव समित् संवत्सरेण हि कालेन समिद्धा पृथिवी
<>व्रीह्यादिनिष्पत्तये भवति । आकाशो धूमः पृथिव्या इवो-
<>त्यित आकाशो दृश्यते यथाऽग्नेर्धूमो, रात्रिरर्चिः,
<>पृथिव्याह्यप्रकाशात्मिकाया अनुरूपा रात्रिः तमीरूप-
<>त्वात् अग्नेरिवानुरूपमर्चिः । दिशोऽङ्गारा उपशान्तत्वसा-
<>मान्यात् । अवान्तरदिशो विस्फुलिङ्गाः क्षुदत्वसा-
<>मान्यात् । तस्मिन्नित्यादि समानम् । तस्या आहुतेरन्नं
<>व्रीहियवादि सम्भवति ३ । पुरुषो वाव गौतमाग्निः तस्य
<>वागेव समित् वाचा हि मुखेन समिध्यते पुरुषो न मूकः ।
<>प्राणो धूमो धूम इव मुखान्निर्गमनात् । जिह्वार्चिर्लो-
<>हितत्वात् । चक्षुरङ्गारा भास आश्रयत्वात् । श्रोत्रं वि-
<>स्फुलिङ्गाः विप्रकीर्ण्णत्वसाम्यात् । समानमन्यत् । अन्नं
<>जह्वति व्रीह्यादि संस्कृतम् । तस्या आहुते रेतः स-
<>म्भवति ४ । योषा वाव गौतमाग्निः । तस्या उपस्थ एव
<>समित् तेन हि सा पुत्त्राद्युत्पादनाय समिध्यते ।
<>यदुपमन्त्रयते स धूमः स्त्रीसम्भवादुपमन्त्रणस्य ।
<>योनिरर्च्चिर्लोहितत्वात् । यदन्तः करोति तेऽङ्गारा अ-
<>ग्निसम्बन्धात् । अभिनन्दाः सुखलवा विस्फुलिङ्गाः
<>क्षुद्रत्वात् । तस्मिन्नेतस्मिन्नग्नौ देवा रेतो जुह्वति तस्या
<>आहुतेर्गर्भः सम्भवतीति ५ । एवं श्रद्धासोमवर्षान्नरेतोह-
<>वनपर्य्यायक्रमेणाप एव गर्भीर्भूतास्ताः । तत्रापामाहुति-
<>समवायित्वात् प्राधान्यविवक्षा आपः पञ्चम्यामाहुतौ
<>पुरुषवचसो भवन्तीति । नत्वाप एव केवलाः सोमादिका-
<>र्य्यमारभन्ते । न चापोऽत्रिवृत्कृताः सन्तीति । त्रिवृ-
<>त्कृतत्वेऽपि विशेषसञ्ज्ञालाभो दृष्टः पृथिवीयमिमा
<>आपोऽयमग्निरित्यन्यतमबाहुल्यनिमित्तः । तस्मात्समु-
<>दितावभृतानि बाहुल्यात्कर्म्मसमवायीनि सोमादिकार्य्या-
<>रम्भकाण्याप इत्युच्यन्ते । दृश्यते च द्रवबाहुल्यं सोम-
<>वृष्ट्यन्नरेतोदेहेषु बहुद्रवञ्च, शरीरं यद्यपि पार्थिवं तत्र
<>पञ्चम्यामाहुतौ हुतायां रेतोरूपा आपो गर्भीभूताः ।
<>इति तु एवन्तु पञ्चम्यामाहुतावापः पुरुषचचसो भवन्तीति
<>व्याख्यात एकः प्रश्नः । यत्तुद्युलोकादीनां प्रत्यावृतयोरा-
[Page0938-a+ 38]
<>हुत्योः पृथिवीं पुरुषंऽस्त्रियं क्रमेणाविश्य लोकं प्रत्युत्थायी
<>भवतीति वाजसनेयके उक्तं तत्प्रासङ्गिकमिहोच्यते । इह
<>च प्रथमे प्रश्न उक्तं वेत्थ यदितोऽधि प्रजाः प्रयन्तीति ।
<>तस्य चायमुपक्रमः । स गर्भोऽपां पञ्चमः परिणामविशेषः
<>आहुतिकर्म्मसमवायिनीनां श्रद्धाशब्दावाच्यानाम्, उलबा-
<>वृत उल्बेन जरायुणाऽऽवृतो वेष्टितो दश वा नव वा
<>मासानन्तर्मातुः कुक्षौ शयित्वा यावता कालेन न्यूनेना-
<>तिरिक्तेनानन्तरं जायते । उल्बावृत इत्यादिवैराग्यहे-
<>तोरिदमुच्यते । कष्टं हि मातुः कुक्षौ मूत्रपुरीष-
<>वातपित्तश्लेष्मादिपूर्ण्णे तदनुलिप्तस्य गर्भस्योल्बाऽशुचि-
<>पूयावृतस्य लोहितरेतोऽशुचिवीजस्य मातुरशितपीतर-
<>सानुप्रवेशेन च विवर्द्धमानस्य निरुद्धशक्तिबलवीर्य्य-
<>तेजःप्रज्ञाचेष्टस्य शयनम् । ततो यीनिद्वारेण पीड्य-
<>मानस्य कष्टतरा निःसृतिर्जन्मेति वैराग्यं ग्राह-
<>यति । मुहूर्त्तमप्यसह्य दश वा मासानतिदीर्घकालमन्तः
<>शयित्वेति । स एवं जातो यावदायुषं पुनर्घटीयन्त्रवद्ग-
<>मनागमनाय कर्म्मकुर्व्वन् कुलालचक्रवद्वा तिर्य्यग्भ्रमणाय
<>यावत्कर्मणोप्रात्तमायुस्तावज्जीवति । तमेवं क्षीणायुषं
<>प्रेतं मृतं दिष्टऽ कर्मणा निर्द्दिष्टं परलोकं प्रति । यदि
<>चेज्जीवन् वैदिके कर्मणि ज्ञाने वाधिकृतस्तमेनं मृतमितोऽ
<>स्माद्ग्रामादग्नयेऽग्न्यर्थमृत्विजो हरन्ति पुत्रा वान्त्यकर्मणे,
<>यत एव इत आगतोऽग्नेः सकाशाच्छ्रद्धाद्याहुतिक्रमेण,
<>यतश्च पञ्चभ्योऽग्निभ्यः सम्भूत उत्पन्नो भवति तस्मा एवा-
<>ग्नये हरन्ति स्वामेव योनिमग्निमापादयन्तीत्यर्थः” भा० ।
<>एवं चन्द्रभावप्राप्तिप्रकारगुक्त्वा तत्प्राप्त्यनुगुणं कर्मभेदं
<>प्रदर्श्य तत्र गतिप्रकारमाह “अथ य इमे गृहस्थाः
<>ग्राम इष्टापूर्त्तेदत्तमित्युपासते ते धूममभि सम्भवन्ति,
<>धूमाद्रात्रिं, रात्रेरपरपक्षम्, अपरपक्षाद्यान् षड्दक्षिणैति
<>मासांस्तान्नैते संवत्सरमभिप्राप्नुवन्ति, मासेभ्यः पितृलोकं,
<>पितृलोकादाकाश, माकाशाच्चन्द्रमसमेष सोमो राजा तद्दे-
<>वानामन्नं तं देवा भक्षयन्ति । तस्मिन् यावत्सम्पातमुषि-
<>त्वाऽथैतमध्यानं पुनर्निवर्त्तन्ते” छा० उ० । “अथेत्यर्थान्तर
<>प्रस्तावनार्थो य इमे गृहस्थाः । ग्राम इति गृहस्थानाम-
<>साधारणं विशेषणमरण्यवासिभ्यो व्यावृत्त्यर्थम् । यथा
<>वानपस्थपरिव्राजकानामरण्यं विशेषणं गृहस्थेभ्यो व्यावृ-
<>त्त्यर्थं तद्वत् । इष्टापूर्त्तेइष्टभग्निहोत्रादि वैदिकं कर्म
<>पूत्तं वापीकूपतडागारामादिकरणम् । दत्तं च बहिर्वेदि
<>यथाशक्त्यर्हेभ्यो द्रव्यसम्भागो दत्तम् इत्येवंविधं परिचरण-
[Page0938-b+ 38]
<>परित्राणाद्युपासते इतिशब्दस्य प्रकारदर्शनार्थत्वात् ।
<>ते दर्शनवर्जितत्वाद्धूमं धूमाभिमानिनीं देवतामाभिमु-
<>ख्येन सम्भवन्ति प्रतिपद्यन्ते । तयाऽतिवाहिता धूमा-
<>द्रात्रिं रात्रिदेवतां, रात्रेरपरपक्षदेवताम्, एवमेव कृषणपक्षा-
<>भिमानिनीम्, अपरपक्षाद्यान् षण्मासान् दक्षिणा दक्षिणां
<>दिशमेति सविता तान्, मासान् दक्षिणायनान् षण्मा-
<>साभिमानिनीर्देवताः प्रतिपद्यन्त इत्यर्थः । सङ्घचारिणी
<>हि षण्मासदेवता इति मासानिति बहुवचनप्रयोगस्तासु ।
<>नेते कर्मिणः प्रकृताः संवत्सरं संवत्सराभिमानिनीं
<>देवतामभिप्राप्नुवन्ति । कुतः पुनः संवत्सरप्राप्तिप्रसङ्गो
<>यतः प्रतिषिध्यते । अस्ति हि संवत्सरस्य प्रसङ्गोह्ये-
<>कस्यावयवभूते दक्षिणोत्तरायणे तत्रार्चिरादिमार्गप्रवृ-
<>त्तानामुदगयनमासेभ्योऽवयविनः संवत्रस्य प्राप्तिरुक्ता ।
<>अत इहापि तदवयवभूतानां दक्षिणायनमासानां प्राप्ति
<>श्रुत्या तदवयविनः सवत्सरस्यापि पूर्ववत्प्राप्तिरापन्नेत्यत-
<>स्तत्प्राप्तिः प्रतिषिध्यते नैते संवत्सरमभिप्राप्नुवन्तीति ।
<>मासेभ्यः पितृलोकं, पितृलोकादाकाशमाकाशाच्चन्द्रमसम् ।
<>कोऽसौ यस्तैः प्राप्यते चन्द्रमा य एष दृश्यतेऽन्तरिक्षे सोमो
<>राजा ब्राह्मणानां तदन्नं देवानां तं चन्द्रमसमन्नं देवता
<>इन्द्रादयो भक्षयन्ति । अतस्ते धूमादिना गत्वा चन्द्रभूताः
<>कर्मिणो देवैर्भक्ष्यन्ते । नन्वनर्थायेष्टादिकरणं यद्यन्नभूता
<>देवैर्भक्ष्येरन्, नैष दोषः अन्नमित्युपकरणमात्रस्य विव-
<>क्षितत्वात् । न हि ते कवलोत्क्षेपेण देवैर्भक्ष्यन्ते, किं
<>तर्ह्युपकरणमात्रं देवानां भवन्ति ते, स्त्रीपशुभृत्यादि-
<>वत् । दृष्टश्चान्नशब्द उपकरणेषु स्त्रियोऽन्नं पशवोऽन्न रा-
<>क्षामित्यादि । न च तेषां स्त्र्यादीनां पुरुषोपभोग्यत्वे
<>ऽप्युपभोगो नास्ति । तस्मात्कर्मिणो देवतानामुपभोग्या अपि
<>सन्तः सुखिनो देवैः क्रीडन्ते । शरीरञ्च तेषां सुखीप-
<>भोगयोग्यं चन्द्रमण्डले आप्यमारभ्यते । तदुक्तं पुरस्ता-
<>च्छ्रद्धाशब्दा आपोद्युलाकाग्नौ हुताः सोमो राजा स-
<>म्भवतीति । ता आपः कर्मसमवायिन्य इतरैश्च भूतैरनुगताः
<>द्युलोकं प्राप्य चन्द्रत्वमापन्नाः शरीराद्यारम्भिका इष्टाद्यु-
<>पासकानां भवन्ति । अन्त्यायाञ्च शरीराहुतावग्नौ हु-
<>तायामग्निना दह्यमाने शरीरे तदुत्था आपो धूमेन स-
<>होर्द्ध्वं यजमानमावेष्ट्य चन्द्रमण्डल प्राप्य कुशमृत्तिका-
<>स्थानीया बाह्यशरीरारम्भिका भवन्ति । तदारब्धेन च श-
<>रीरेणेष्टादिफलमुपभुञ्जाना आसते यावत्तदुपभोगनिमित्तस्य
<>क्षयः कर्मणः । सम्पतन्ति येनेति सम्पातः कर्मणः क्षयो या-
[Page0939-a+ 38]
<>चत्सम्पातं यावत्कर्मणः क्षय इत्यर्थः । तावत्तस्मिंश्चन्द्रमण्डले
<>उषित्वा अथाऽनन्तरमेतमेव वक्ष्यप्राणमध्वानं मार्गम् पुन-
<>र्निवर्त्तन्त इति प्रयोगात्पूर्वमप्यसकृच्चन्द्रमण्डलं गता निवृ-
<>त्ताश्चासन्निति गम्यते । तस्मादिह लोके इष्टादिकर्मोपचित्य
<>चन्द्रं गच्छन्ति तत्क्षये चावर्त्तन्ते । क्षणमात्रमपि तत्र
<>स्थातुं न लभ्यते स्थितिनिमित्तकर्मक्षयात् स्नेहक्षया-
<>दिव प्रदीपस्य । किं तत्र येन कर्मणा चन्द्रमण्डलमारूढ-
<>स्तस्य सर्वस्य क्षये तस्मादवरोहणं किं वा सावशेष इति ।
<>किन्ततः । यदि सर्वस्यैव क्षयः कर्मणश्वन्द्रमण्डलस्थस्यैव
<>मोक्षः स्पात् न वेति तत आगतस्येह शरीरोपभोगादि न
<>सम्भवति । ततः शेषेणेत्यादिस्मृतिविरोधश्च स्यात् । नन्विष्टा-
<>पूर्त्तदत्तव्यतिरेकेणापि मनुष्यलोके शरीरोपभोगनिमित्तानि
<>कर्माण्यनेकानि सम्भवन्ति न च तेषां चन्द्रमण्डल उप-
<>भोगः । अतः क्षीणानि यन्निमित्तं चन्द्रमारूढास्तान्येव
<>क्षीणानीत्यविरोधः शेषशब्दश्च सर्वेषां कर्मत्वसामान्याद-
<>विरुद्धः” भा० । एवं चान्द्रायणादिकं तत्प्राप्तिहेतुः ।
<LEND>
