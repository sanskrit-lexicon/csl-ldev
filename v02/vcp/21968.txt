<L>21968<pc>3212,b<k1>तत्पुरुष<k2>तत्पुरुष
तत्पुरुष¦ “तत्पुरुषः” इत्यधिकृत्य पा० विहिते १ समासमेदे
“उत्तरपदार्थप्रधानस्तत्पुरुष इति तस्य लक्षणं
प्रायिकम् अर्द्धपिप्पल्यादि तत्पुरुषे उत्तरपदार्थप्राधा-
न्याभावात् अव्याप्तिः पूर्वपदप्राधान्याच्चाव्ययीभावत्वा-
पत्तेरतिव्याप्तिश्च यथोक्तं वाक्यपदीये “समासस्तु चतु-
र्द्धेति प्रायोवादस्तथाऽपरः । योऽयं पूर्वपदार्थादि
प्राधान्यविषयःस च” “अयमर्थः समासः अव्ययीभावतत्पु-
रुषद्वन्द्वबहुघ्रीहि भेदात् चतुर्द्धा । तत्र पूर्वपदार्थप्रधानो-
ऽव्ययीभावः । उत्तरपदार्थप्रधानस्तत्पुरुषः उभयपदार्थ-
प्रधानो द्वन्द्वः । अन्यपदार्थप्रधानो बहुब्रीहिः इत्यादि
लक्षणमपि प्रायिकम् । उन्मत्तगङ्गं सूपप्रति अर्द्ध-
पिप्पली द्वित्राः कुशपलाशमित्यादौ परस्परव्यभिचा-
रात् । तथाहि उन्मत्तगङ्गमित्यव्ययीभावे पूर्वपदार्थ-
प्राधान्याभावादव्याप्तिः अन्यपदार्थप्राधान्याद्बहुब्रीहिल
क्षणातिव्याप्तिश्च “अन्यपदार्थे च संज्ञायामिति”
(अव्य०) समासात् । सूपप्रतीत्यव्ययीभावे उत्तरपदार्थ-
प्राधान्यात्तत्पुरुषलक्षणातिव्याप्तिरव्ययीभावाव्याप्तिश्च ।
“सूपः प्रतिना मात्रार्थे” इति (अव्य०) समासात् ।
अर्द्धपिप्पलीति तत्पुरुषे पूर्वपदार्थप्राधान्यसत्त्वादव्ययी-
भावातिव्याप्तिस्तत्पुरुषाव्याप्तिश्च “अर्द्ध्वं नपुंसकमिति”
(तत्पु०) समासात् । एवं पूर्वकाय इत्यादावपि द्रष्टव्यम्
द्वित्रा इति बहुव्रीहावुभयपदार्थप्राधान्यात् द्वन्द्वाति-
व्याप्तिबहुव्रीह्यव्याप्तिश्च । कुशपलाशमित्यादिद्वन्द्वे समा-
हारान्थपदार्थप्राधान्याद्बहुब्रीह्यतिव्याप्तिर्द्वन्द्वाव्याप्तिश्च
स्यादिति मावः । सिद्धान्ते त्वव्ययीभावाधिकारपठितत्व-
मव्ययीभावत्वमित्यादि लक्षणं द्रष्टव्यम्” वै० भू० सा० ।
शब्दशक्तिप्रकाशिकायान्तु अन्यथा तल्लक्षणमुक्त्वा तत्र
पदार्थयोरन्वयबोधप्रकारो दर्शितो यथा
“यदीयेन सुवर्थेन युतयद्बोधनक्षमः । यः समासस्तस्य
तत्र स तत्पुरुषः उच्यते” । यदर्थगतेन सुबर्थेन विशि-
ष्टस्य यदर्थस्यान्वयबोधं प्रति यः समासः स्वरूपयोम्यः स
तदर्थस्य तदर्थे तत्पुरुषः । न तु यन्नामोत्तरं यन्नाम
यदर्थगतसुवर्थावच्छिन्नस्य यत्स्वार्थस्य बोधकं तदुत्तरं तन्ना-
मैव तदर्थयोस्तत्पुरुषः पूर्बकायोऽर्द्धपिप्पलीत्यादाव-
व्याप्तेः । स्तोकपक्तेत्यादौ क्रियाविशेषणैः कर्मधारय
एव महाकविर्महाविज्ञ इत्यादौ कवित्वादाविव प्रकृते-
ऽप्येकनामार्थैकदेशे पचनादावपरनामार्थस्याभेदान्वयबोध-
कतया तथात्वसम्भवात् । स्तोकं पक्तेत्यादौ अमस्तादात्म्य-
[Page3213-a+ 38]
वाचित्वे तु तत्पुरुषः सम्भवत्येव क्रियाविशेषणैः
समास एवाव्युत्पन्न इति तु न देश्यं “स्तोकनम्रा स्तना-
भ्यामित्यादेः कालिदासाद्यैः प्रयुक्तत्वात् द्विगौ कर्मधारये
च शाब्दिकानां तत्पुरुषत्वव्यपदेशः पदसंस्कारार्थो
गौणः । विभजते । “द्वितीयादिसुवर्थस्य भेदादेष च
षड्विधः । क्रियान्वथी द्वितीयादेरर्थः प्रायोऽत्र योजितः”
“ग्रामगतः चैत्रनीतः ब्राह्मणदत्तः वृक्षपतितः चैत्रधनं
मैत्रगतिः गृहस्थित इत्यादौ द्वितीयादिसुबर्थस्य कर्मत्व
कर्तृत्वादेर्बोधभेदादेतस्य द्वितीयातृतीयादितत्पुरुषत्वेन
षड्भेदाः स्वघटकैकपदार्थनिष्ठद्वितीयार्थावच्छिन्नापरपदा-
र्थबोधकसमासत्वादेर्धर्मषट्कस्य सुवचत्वात् । इयांस्तु
विशेषो यदेतेषु धात्वर्थान्वय्येव द्वितीयादेरर्थः प्रायो
घटकः पीठं परितः पुण्येन सुखं शमाय विद्या दण्डा-
द्वटः गवां कृष्णा सम्पन्नक्षीरा तिलेषु तैलमित्यादिविग्रहे
तत्पुरुषस्यासाधुत्वात् वर्षसुखी गिरिकाणः कुण्डल-
हिरण्यं घटान्यः कुवेरवलिः कर्मकुशल इत्यादौ तु
तत्तद्विशेषविधेर्द्वितीयादितत्पुरुषः । ननु ग्रामगत
इत्यत्र गतौ ग्रामकर्मकत्वस्य राजपुरुष इत्यत्र च पुरुषे
राजसम्बन्धस्यावगमो न ग्रामादिपदेभ्यो लुप्तसुपः स्मर-
णात्, तल्लोपमजानतोऽप्यन्वयवोधात् समृद्धं ग्रामगत
इत्यादितः समृद्धग्रामयोरभेदान्वयधीप्रसङ्गाच्च सम्पन्नं
दधि पश्येत्याद्राविव तत्रापि नामार्थयोरभेदान्वयबोधो-
पयुक्तस्य नाम्नोः समानविभक्तिप्रतिसन्धानस्याविशिष्ट-
त्वात् । नापि ग्रामादिपदस्य ग्रामकर्मकत्वादिलक्षकत्वात्
अभेदान्यसम्बन्धेन नामार्थस्यान्वयवोधं प्रत्यनुकूलस्य
नामोत्तरविभक्त्युपस्थाप्यत्वस्य तादृशप्रत्ययोपस्थाप्यत्वस्य
वा गत्यादावसत्त्वात् । नच ग्रामादिपदलक्षितस्य ग्राम-
कर्मकादेरेव तत्र गत्यादौ तादात्म्येनान्वय इति साम्प्र-
दायिकानाम्मतमेव साम्प्रतं तत्पुरुषस्यापि समस्यमान-
पदार्थयोरभेदान्वयबोधकत्वे कर्मधारयत्वापत्तेः ग्रामं
गतः राज्ञः पुरुष इत्यादिविग्रहस्य समासतुल्यार्थकत्व-
हान्यापत्तेश्चेति चेन्न प्रत्ययान्ततत्तन्नामार्थस्यैव भेदेनान्व-
यवोधं प्रति तत्तन्नामोत्तरप्रत्ययोपस्थाप्यतायास्तन्त्रत्वेन
ग्रामगत इत्यादौ ग्रामादिपदलक्षितग्रामकर्मत्वादेर्गत्यादौ
भेदेनान्वये बाधकाभावात् । नचैवं गतो ग्रामेत्यत्रापि
ग्रामदपलक्षितस्य ग्रामकर्मत्वादेर्गत्यादौ भेदेनान्वयबोध-
प्रसङ्गः प्रत्ययान्तान्यतत्तन्नामोपस्थाप्यार्थस्यान्वयबोधसा-
मान्यं प्रत्येवोत्सर्गतस्तादृशतत्तन्नामोत्तरनामोपस्थाप्यत्वस्य
[Page3213-b+ 38]
हेतुत्वेन तदसम्भवात् । अतएवार्द्धपिप्पलीच्छेद इत्यादौ
पूर्वपदप्रधानत्वेनामुशिष्टस्य तत्पुरुषादेरन्त्यपदार्थानां
पिप्पलीप्रभृतीनाम् अर्द्धाद्यर्थे घटपटमठानामित्यादौ च
सर्वपदप्रधानत्वेन द्बन्द्वस्यानन्त्यपदार्थानां घटादीनां सुबर्थे
अन्वयः तथा बहुगुडो द्राक्षेत्यादौ गुडादीनामपि बहुजर्थे
प्रकृत्यर्थस्येषदसमाप्तौ नाम्नः प्राग्बहुचि विधानादिति ।
ननु यदि नामार्थयोरपि भेदेनान्वयो व्युत्पन्नस्तर्हि
ग्रामगत इत्यादौ कर्मत्वादिसंसर्गेण ग्रामादेरेव गत्यादा-
वन्वयोऽस्तु कृतं ग्रामादिशब्द्स्य ग्रामकर्मकत्वादिलक्षणयेति
चेत् सत्यं विग्रहवाक्यानां समाससमानार्थकत्वरक्षणाय
तत्र लक्षणास्वीकारात् । माऽस्तु वा ग्रामादिपदस्य तत्कर्म-
कत्वादौ लक्षणा कर्मत्वादिसंसर्गेणैव ग्रामादेर्गत्यादावन्व-
यसम्भवात्तथापि न क्षतिः ग्रामं गत इत्यादिविग्रहस्यापि
कर्मत्वार्थकद्वितीयाद्युपसन्धानवशादेव कर्मत्वादिसंसर्गेण
गत्यादौ ग्रामाद्यन्वयबोधकतया समाससमानार्थकत्वसम्भ-
वात् ग्राममित्यादौ कर्मत्वादिधर्मिकान्वयबोधानुरोधेन
द्वितीयादेः कर्मत्वाद्यर्थकत्वात् । अतएवाघटः पट इत्या-
दावन्यस्य असुरो दैत्य इत्यादौ विरोधिनः, अनिक्षुः शर
इत्यादौ सदृशस्य, अव्राह्मणी वार्द्धुषिक इत्यादावपकृष्टस्य,
अनुदरमुदरन्तरुण्या इत्यादौ स्वल्पस्य, बाचकेन नञ्-
निपातेन स्वार्थे प्रतियोगित्वादिसम्बन्धेनैव घटादेरनु-
भावनेऽपि तत्रत्यतत्पुरुषे नाव्याप्तिः । पटस्याभाव
इत्यर्थे प्रसज्यनञा अव्ययीभाव एव समासः प्रमाणन्ते
नापटं वर्त्तते इत्याद्येव तत्र प्रयोगस्तत्पुरुषस्योत्तरपद-
लिङ्गकत्वनियमात् इति वृद्धाः । प्रसज्यनञाप्यपट
इत्यादिस्तत्पुरुष एव साधुर्नाव्ययीभावः नञ्तत्पुरुषविधे-
स्तदपवादकत्वात् अतएव वादिनामविवाद इत्यादिकः
किरणावल्यादौ पुंसि प्रयोग इति तु पक्षध्ररमिश्राः ।
युज्यते चोत्तरः कल्पो नचेदेवं “दशैते राजमातङ्गास्तस्यै-
वामी तुरङ्गमाः । चैत्रो ग्रामगतस्तत्र मैत्रः किं कुरुते-
ऽधुना” इत्यादौ राजसम्बन्धादे राजादिपदलक्ष्यत्वे
तदेकदेशस्य राजादेस्तदा परामर्शो न स्यात् विशेष्यविधया
वृत्त्या पूर्वोपस्थापितस्यैवार्थस्य परामर्शकत्वात् तदादिश-
ब्दानाम् “नहि प्रजावतीयं मे त्वं तस्मै देहि कम्ब-
लम् । नीलो मणिर्गुणः सोऽत्र भ्रात्रादिर्वोध्यते तदा” ।
नन्वेवम् “अनयैव ऋचा निषादस्थपतिं याजयेदिति”
श्रुतौ निषादानां स्थपतिरिति व्युत्पत्त्या न तत्पुरुषः
परन्तु निषादः स्थपतिरित्यर्थे कर्मधारय एवेति सिद्धान्तो
[Page3214-a+ 38]
व्याहन्येत तत्पुरुषे भक्तिभिया हि तत्र कर्मधारय-
स्वीकारस्तन्मूलके निषादस्याधानेऽपूर्वविद्याप्रयुक्तिश्च क-
ल्प्यते कल्प्यते च निषादीयतत्तदध्ययने निषेधविधि-
बाधात् “स्त्रीशूद्रौ नाधीयेतामिति” श्रुतौ तत्तदध्ययने-
तराव्ययनपरत्वं धातोः, शूद्रपदस्य त्रैवर्णिकान्योपलक्षक-
त्वात् । यदि च कर्मधारय इव तत्पुरुषेऽपि न लक्षणा
तदा तत्पुरुष एव तत्रोचितस्त्रैवर्णिकस्यैव निषादीय
स्थपतित्वेन प्राप्तावपूर्वविद्याप्रयुक्तेस्तन्मूलकनिषेधविधि-
सङ्कोचस्य चाकल्प्यत्वादिति चेत् तत्पुरुषे लक्षणापक्षेऽपि
किमिति कर्मधारय एव तत्राभ्युपेयते न तु तत्पुरुषः
निषादानां स्थपतिरिति व्युत्पत्त्या निषादस्थेपतिपदा-
न्निषादसम्बन्धवत्त्वेन स्थपत्यनुभवसहस्रस्य सर्वसिद्धत्वेन
नदनुरोधाल्लक्षणायाः कॢप्तत्वेन तत्कल्पनाभयस्यासम्भ-
वात् न हि निषादस्थपत्यादिपदं निषादादिसम्बन्धवत्तया
स्थपत्यादिबोधने निराकाङ्क्षं तथा सति निराकाङ्क्षत्वादेव
तत्पुरुषत्वासम्भवेन लक्षणापत्तेस्तद्वाधकतयोपन्यासानौ-
चित्यात् । अथ बाधकं विना मुख्यार्थ एव श्रुतीनां
प्रामाण्यं नतु प्रमाणान्तरविषयेऽपि लक्ष्यार्थे मुख्ये
शब्दस्वरस इत्यादिमीमांसया तथैव सम्प्रतिपत्तेरिति
चेत्तर्हि बाधकासत्त्वे कर्मधारयविधयैव वेद्रानां प्रा-
माण्यं न तु प्रमाणान्तरविषयेऽपि तत्पुरुषविधया कर्म-
धारयात् समासान्तरस्य दौर्बल्यमित्यादिमीमांसया तथैव
प्रतिपत्तेरित्यपि किन्न रोचयेः । तत्पुरुषाद्बहुब्रीहे-
र्जघन्यत्वमित्यत्राप्युक्तैव रीतिरनुसर्त्तव्या न हि बहु-
व्रीहौ समस्तपदानां लाक्षणिकत्वादेव ततो दुर्बलत्वम् ।
एकपदमात्रलक्षणयापि बहुब्रीहेर्व्यवस्थाप्यत्वादित्यास्तां
विस्तरः” ।
स च तत्पुरुषस्त्रिविधः व्यधिकरणपदघटित समानाधि-
करणपदघटित संज्ञानवबोधकसंख्यावाचकपदघटितभे-
दात् । तत्र संज्ञानबोधकसंख्यापूर्वकसमानाधिकरणपदघ-
टितस्तत्पुरुषो द्विगुः “दिक्संख्ये संज्ञायामिति
सूत्रेण विहितपञ्चाम्रादिकर्मधारयादिष्वतिप्रसङ्गवार-
णाय संज्ञानबोधकेति “संख्यापूर्बोद्विगुरिति सूत्राच्च
संख्यापूर्वकेति । द्विमूर्द्धाद्यन्यपदार्थे तथात्ववारणाय
तत्पुरुषेति । द्विगुविषयपरिहारेण समानाधिकरणपद-
घटिततत्पुरुषः कर्मधारयः “तत्पुरुषः समानाधिकरणः
कर्मधारयः” इति सूत्रात् । इति तद्भिन्नोव्यधिकरणपद-
घटितस्तत्पुरुषः यथा राजपुरुष इतित्यादि । “द्वन्द्वो द्विगु-
[Page3214-b+ 38]
रपि चाहं सततं मद्गृहे व्ययीभावः । तत्पुरुष कर्म-
धारय येन स्यां मदा बहुब्रीहिः” उद्भटः
स प्रसिद्धः पुरुषः । २ रुद्रभेदे धरणिः तस्य पुरुषः ।
३ तदधिष्ठातृदेवे च । “तत्पुरुषाय विद्महे” इति गायत्री
<LEND>
