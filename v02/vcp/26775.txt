<L>26775<pc>3826,a<k1>द्विव्रण<k2>द्विव्रण
द्विव्रण¦ पु० द्विविधो ब्रणः शाक० त० । सुश्रुतोक्ते शारीरे आग
न्तुके च द्विविधे व्रणे । तस्येदम् छ । द्विव्रणीय तदधिका
रेण चिकित्सितादौ । द्विविधाव्रणतद्भेदनिदानादि सुश्रुते
दर्शितं यथा “अथातो द्विव्रणीयचिकित्सितं व्याख्या-
स्यामः । द्वौ व्रणौ भवतः शारीर आगन्तुश्चेति ।
तयोः शारीरः पवनपित्तकफशोणितसन्निपातनिमित्तः ।
आगन्तुरपि पुरुषपशुपक्षिव्यालसरीसृपप्रपतनपीडनप्र-
हाराग्निक्षारविषतीक्ष्णौषधशकलकपालशृङ्गचकेषुपर-
शुशक्तिकुन्ताद्यायुधाभिघातनिमित्तः । तत्र तुल्ये व्रण-
सामान्ये द्विकारणोत्थानप्रयोजनसामर्थ्याद्द्विव्रणीय
इत्युच्यते । सर्वस्मिन्नेवागन्तु व्रणे तत्कालमेव क्षतोष्मणः
प्रसृतस्योपशमार्थं पित्तवच्छीतक्रियावधारणविधिर्वि-
शेषः सन्धानार्थञ्च मधुघृतप्रयोग इत्येतद्द्विकारणोत्था-
नप्रयोजनमुत्तरकालन्तु दोषोपप्लवविशेषाच्छारीरवत्-
प्रतीकारः । दोषोपप्लवविशेषः पुनः समासतः पञ्चदश-
प्रकारः प्रसरणसामर्य्याद्यथोक्तो व्रणप्रश्नाधिकारे शुद्ध-
त्वात् षोडशप्रकार इत्येके । तस्य लक्षणं द्विविधं सा-
मान्यं वैशेषिकञ्च । तत्र सामान्यं रुक्, व्रण गात्रविचू-
र्णने व्रणतीति व्रणः । विशेषलक्षणं पुनर्वातादिलिङ्गवि-
शेषः । तत्र श्यावारुणाभस्तनुः शीतपिच्छिलाल्पस्रावी-
रूक्षश्चटचटायनशीलः स्फुरणायामतोदभेदवेदनाबहुली
निर्मांसश्चेति वातात् । क्षिप्रजः पीतनीलाभः किंशुको-
दकाभोष्णस्रावी दाहपाकरागविकारो पीतपिडकाजुष्ट-
श्चेति पित्तात् । प्रततचण्डकण्डूबहुलः स्थूलो घनः
स्तब्धसिरास्नायुजालावततः कठिनः पाण्ड्ववभासो मन्द-
वेदनः शुक्लशीतसान्द्रपिच्छिलास्रावी गुरुश्चेति कफात् ।
प्रबालदलनिचयप्रकाशः कृष्णस्फोटपिडकाजालोपचित-
स्तुरङ्गस्थानगन्धः सवेदनो धूमायनशीलो रक्तस्रावी
पित्तलिङ्गश्चेति रक्तात् । तोददाहधूमायनप्रायः पीता-
रुणाभासस्तद्वर्णस्रावी चेति वातपित्ताभ्याम् । कण्डू-
यनशीलः सनिस्तोदो दारुणो मुहुर्मुहुः शीतपिच्छिल
स्रावी चेति वातश्लेष्मभ्याम् । गुरुः सदाह उष्णः पीतः
पाण्डुस्रावी चेति पित्तश्लेष्मभ्याम् । रूक्षस्तनुस्तोदब-
हुलः सुप्त इव च रक्तारुणाभस्तद्वर्णस्रावी चेति वात-
शोणिताभ्याम् । घृतमण्डाभो मीनधावनतोयगन्धिर्मृदु-
[Page3826-b+ 38]
र्विसर्प्युष्णकृष्णस्रावी चेति पित्तशोणिताभ्याम् । रक्तो-
गुरुः पिच्छिलः कण्डूप्रायः स्थिरः सरक्तपाण्डुस्रावी
चेति श्लेष्मशोणिताभ्याम् । स्फुरणतोददाहधूमायन-
प्रायः पीततनुरक्तस्रावी चेति वातपित्तशोणितेभ्यः ।
कण्डूस्फुरणचुम्चुमायनप्रायः पाण्डुघनरक्तस्रावी चेति
वातपित्तश्लेष्मशोणितेभ्यः । दाहपाकरागकण्डूप्रायः
पाण्डुघनरक्तस्रावी चेति श्लेष्मपित्तशोणितेभ्यः । त्रिवि-
धवर्णवेदनास्रावविशेषोपेतः पवनपित्तकफेभ्यः । निर्द-
हननिर्मथनस्फुरणतोददाहपाकरागकण्डस्वापबहुलोना-
नावर्णवेदनास्रावविशेषोपेतः पवनपित्तकफशोणितेभ्यः ।
जिह्वातलाभो मृदुः स्निग्धः श्लक्ष्णो विगतवेदनः सुव्य-
वस्थितो निरास्रावश्चेति शुद्धो व्रण इति ।”
<LEND>
