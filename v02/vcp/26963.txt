<L>26963<pc>3844,a<k1>धनुस<k2>धनुस
धनुस¦ न० धन--शब्दे उसि । १ चापे शरनिक्षेपयन्त्रभेदे
अमरः । ज्याकर्षणोत्थशब्दयोगात्तस्य तथात्वम् ।
तल्लक्षणम् । “धनुस्तु द्विविधं प्रोक्तं शार्ङ्गं वांशं तथैव
[Page3844-b+ 38]
च । कोमलं वर्णदृढता तयोर्गुण उदाहृतः । सुख-
सम्पत्तिकरणं सममुष्ट्यायतं घनुः । विपदो मुष्टि-
वैषम्ये तदङ्गे भङ्गमावहेत्” युक्तिकल्पतरुः । धनुर्वेद-
शब्दे तल्लक्षणादि दृश्यम् । २ पियालवृक्षे पु० मेषाव-
धिके ३ नवमे राशौ “ना स्वर्णभाः शैलसमोदयोऽतिशब्दो-
दिनं प्राक् दृढसूक्ष्मपीतः । रक्तोष्णपित्तो धनु-
रल्पसूतिसङ्गो द्विमूर्त्तिर्द्विपदोग्निरुग्रः” नी० ता० ।
अयञ्च राशिः २१६०० कलात्मकस्य राशिचक्रस्य १४४००
कलोत्तरं १८०० कलात्मकः मूलपूर्वाषाढोत्तराषाढा
प्रथमचरणात्मकः । “मूलं पूर्वाषाढा प्रथमश्चाप्यतारां-
शको धन्वी” ज्यो० त० । अस्य स्वरूपं “चापी नरोऽश्व
जघनः” वृहज्जा० । “अश्वतुल्यजघनः नरस्तेन चतुष्पा-
दित्यर्थः । यथाह यवनेश्वरः । “धन्वी मनुष्यो हय-
पश्चिमार्द्धस्तमाहुः” भट्टोत्पलः । ४ चतुर्हस्तमाने
क्रोशशब्दे ३३४० पृ० दृश्यम् । ५ धनुर्द्धरे त्रि० शब्दार्थचि०
गोलक्षेत्रस्य व्यासार्द्धात् न्यूने ६ अंशभेदे चापशब्दे क्षेत्र-
शब्दे च दृश्यम् । “ज्यां प्रोज्झ्य शेषं तत्त्वाश्वि-
हतं तद्विवरोद्धृतम् । सङ्ख्यातत्त्वाश्विसंवर्गे संयोज्य
धनुरुच्यते” सू० सि० । “यस्य धनुः कर्त्तुमिष्टं तस्मिन्न
शुद्धपूर्वं ज्यापिण्डं न्यूनीकृत्य शेषं पञ्चाकृतिगुणं तद्वि-
वरोद्धृतं तयोः शुद्धाशुद्धपिण्डयोरन्तरेण भक्तं फलं
शुद्धज्या यतमा ततमसङ्ख्यातत्त्वाश्विनोः संवर्गे घाते
संयोज्य सिद्धं धनुः कथ्यते । अत्रोपपत्तिः । ज्या यतमा
शुद्ध्यति ततमायाश्चापकलायास्ततमसङ्ख्यागुणिततत्त्वा-
श्विनः ज्यान्तरेण तत्त्वाश्विकलास्तदा शेषज्यायाः
केत्यनुपातागतफलयुता इति वैपरीत्येन सुगमतरा” रङ्ग० ।
बहु० अनङ् । धृतधन्वा इत्यादि धन्वना शब्देनैव तत्प्रयो-
गोपपत्तौ धृतधनुरित्यादिप्रयोगनिरासार्थमनङ्विधानम् ।
<LEND>
