<L>25672<pc>3661,b<k1>दृक्काण<k2>दृक्काण
दृक्काण¦ न० ज्यो० उक्ते राशेर्दशांशरूपे तृतीयांशे द्रेक्काणे तथा
<>च एकैकराशौ त्रंयो द्रेक्काणास्तेन द्वादशराशिषु ३६
<>द्रेकाणा भवन्ति मेषादिराशिस्थानां तेषां षट्त्रिंशतः-
<>क्रमेण स्वरूपाणि वृहज्जा० ३६ श्लोकैरुक्तानि यथा
<>“कट्यां सितवस्त्रवेष्टितः कृष्णः शक्त इवाभिरक्षितुम् ।
<>रौद्रः परशुं समुद्यतं धत्ते रक्तविलोचनः पुमान् १ ।
<>रक्ताम्बराभूषणभक्ष्यचित्ता कुम्भाकृतिर्वाजिमुखी तृषार्त्ता ।
<>एकेन पादेन च मेषमध्ये दृक्काणरूपं यवनोपदिष्टम् २ ।
<>क्रूरः कलाज्ञः कपिलः क्रियार्थी भग्नव्रतोऽभ्युद्यत
<>दण्डहस्तः । रक्तानि वस्त्राणि बिभर्त्ति चण्डो मेषे
<>तृतीयः कथितस्त्रिभागः ३ । कुञ्चितलूनकचा घटदेहा-
<>दग्धपटा तृषिताशनचित्ता । आभरणान्यभिवाञ्छति
<>नारी रूपमिदं वृषभे प्रथमस्य ४ । क्षेत्रधान्यगृहधेनु-
<>कलाज्ञो लाङ्गले सशकटे कुशलश्च । स्कन्धमुद्वहति
<>गोपतितुल्यं क्षुत्परोऽजदनो मलवासाः ५ । द्विपसमकायः
<>पाण्डुरदंष्ट्रः शरभसमाङ्घ्रिः पिङ्गलमूर्तिः । अविमृग-
<>लोभव्याकुलचित्तो वृषभवनस्य प्रान्तगतोयम् ६ । सूच्या-
<>श्रयं समभिवाञ्छति कर्म नारी रूपान्विता ऽऽभरणकार्य-
<>कृतादरा च । हीनप्रजोच्छ्रितभुजर्तुमती त्रिभाग-
<>माद्यं तृतीयभवनस्य वदन्ति तज्ज्ञाः ७ । उद्यानसंस्थः
<>कवची धनुष्मान् शूरोऽस्त्रधारी गरुडाननश्च । क्रीडा-
<>त्मजालङ्करणार्थचिन्तां करोति मध्ये मिथुनस्य राशेः ८ ।
<>भूषितो वरुणवद्बहुरत्नो बद्धतूणकवचः सधनष्कः ।
<>नृत्यवादनकलासु च विद्वान् काव्यकृन्मिथुनराश्यवसाने ९ ।
<>पत्रमूलफलभृद्द्विपकायः कानने मलयगः शरभाङ्घ्रिः ।
<>क्रोडतुल्यवदनो हयकण्ठः कर्कटे प्रथमरूपमुशन्ति १० ।
<>पद्मार्चिता मूर्द्धनि भोगियुक्ता स्त्री कर्कशारण्यगता
<>विरौति । शाखां पलाशस्य समाश्रिता च मध्ये स्थिता
<>कर्कटकस्य राशेः ११ । भार्याभरणार्थसर्णवं नौस्थो गच्छति
<>सर्पवेष्टितः । हैमैश्च युतो विभूषणैश्चिपिटास्योऽन्त्यगतश्च
<>कर्कटे १२ । शाल्मलेरुपरि गृध्रजम्बुकौ श्वा नरश्च
<>मलिनाम्बरान्वितः । रौति मातृपितृविप्रयोजितः सिं-
<>हरूपमिदमाद्यमुच्यते १३ । हयाकृतिः पाण्डुरमाल्य-
<>शेखरो बिभर्ति कृष्णाजिनकम्बलं नरः । दुरासदः
<>सिंह इवात्तकार्मुको नताग्रनासो मृगराजमध्यमः १४ ।
[Page3662-a+ 38]
<>ऋक्षाननो वानरतुल्यचेष्टो बिभर्त्ति दण्डं फलमामिषं
<>च । कूर्ची मनुष्यः कुटिलैश्च केशैर्मृगेश्वरस्यान्तगतस्त्रि-
<>भागः १५ । पुष्पप्रपूर्णेन घटेन कन्या मलप्रदिग्धाम्बर-
<>संवृताङ्गी । वस्त्रार्थसंयोगमभीष्टमाना गुरीः कुलं
<>वाञ्छति कन्यकाद्यः १६ । पुरुषः प्रगृहीतलेखनिः श्यामो
<>वस्त्रशिरा व्ययायकृत् । विपुलं च बिभर्त्ति कार्मुकं
<>रोमव्याप्ततनुश्च मध्यमः १७ । गौरी सुधौताग्र्यदुकूल-
<>गुप्ता समुच्छ्रिता कुम्भकटाहहस्ता । देवालयं स्त्री प्रयता
<>प्रवृत्ता वदन्ति कन्यान्त्यगतन्त्रिमागम् १८ । वीथ्यन्तरा-
<>पणगतः पुरुषस्तुलावानुन्मानमानकुशलः प्रतिमानहस्तः ।
<>भाण्डं विचिन्तयति तस्य च मूल्यमेतद्रूपं वदन्ति यवनाः
<>प्रथमं तुलायाः १९ । कलशं परिगृह्य विनिःपतितुं
<>समभीप्सति गृध्रमुखः पुरुषः । क्षुधितस्तृषितश्च कलत्र-
<>सुतान्मनसैति तुलाधरमध्यगतः २० । विभीषयन् तिष्ठति
<>रत्नचित्रितो वने मृगान् काञ्चनतूणवर्मभृत् । फला-
<>मिषं वानररूपभृन्नरस्तुलावसाने यवनैरुदाहृतः २१ । वस्त्रै-
<>र्विहीनाऽऽभरणैश्च नारी महासमुद्रात् समुपैति कूलम् ।
<>स्थानच्युता सर्पनिबद्धपादा मनोरमा वृश्चिकराशिपूर्वः ।
<>स्थानसुखान्यभिवाञ्छति नारी भर्तृकृते भुजगावृतदेहा ।
<>कच्छपकुम्भसमानशरीरा वृश्चिकमध्यमरूपमुशन्ति २३ । पृथु-
<>लचिपिटकूर्मतुल्यवक्त्रः श्वमृगवराहशृगालभीषकारी ।
<>अवति च मलयाकरप्रदेशं मृगपतिरन्त्यगतय्स वृश्चि-
<>कस्य २४ । मनुष्यवक्त्रोऽश्वसमानकायो धनुर्विगृह्याय-
<>तमाश्रमस्थः । क्रतूपयोज्यानि तपस्विनश्च ररक्ष पूर्वो
<>धनुषस्त्रिभागः २५ । मनोरमा चम्पकहेमवर्णा भद्रासने
<>तिष्ठति मध्यरूपा । समुद्ररत्नानि विघट्टयन्ती मध्युअत्रि-
<>भागी धनुषः प्रदिष्टः २६ । कूर्ची नरोहाटकचम्पका-
<>भोवरासने दण्डधरो निषण्णः । कौशेयकान्युद्वहतेऽ-
<>जिनं च तृतीयरूपं नवमस्य राशेः २७ । रोमचितोम-
<>करोपमदंष्ट्रः सूकरकायसमानशरीरः । योक्त्रकजालक-
<>बन्धनधारी रौद्रमुखो मकरप्रथमस्तु २८ । कलास्वभि-
<>ज्ञाब्जदलायताक्षी श्यामा विचित्राणि च मार्गभाणा ।
<>विभूषणालङ्कृतलोहकर्णा योषा प्रदिष्टा मकरस्य
<>मध्ये २९ । किन्नरोपमतनुः सकम्बलस्तूणचापकवचैः
<>समन्वितः । कुम्भमुद्वहति रत्नचित्रितं स्कन्धगं मक-
<>रराशिपश्चिमः ३० । स्नेहमद्यजलभोजनागमव्याकुली-
<>कृतमनाः सकम्बलः । कोशकारवसनोऽजिनान्वितो गृध्र-
<>तुल्यवदनो घटादिगः ३१ । दग्धे शकटे सशाल्मले लो-
[Page3662-b+ 38]
<>हान्याहरतेऽङ्गना वने । मलिनेन पटेन संवृता भाण्डै-
<>मूर्ध्निगतैश्च मध्यमः ३२ । श्यामः सरोमश्रवणः किरीटी
<>त्वक्पत्रनिर्यासफलैर्बिभर्ति । भाण्डानि लोहैरति-
<>मिश्रितानि सञ्चारयत्यन्तगतो घटस्य ३३ । स्रुग्भाण्ड-
<>मुक्तामणिशङ्खमिश्रे व्याक्षिप्तहस्तः सविभूषणश्च । भार्या-
<>विभूषार्थमपां निधानं नावा प्लवत्यादिगतो झषस्य ३४ ।
<>अत्युच्छ्रितध्वजपताकमुपैति पोतं कूलं प्रयाति जलधेः
<>परिवारयुक्ता । वर्णेन चम्पकमुखा प्रमदा त्रिभागो
<>मीनस्य चैष कथितो मुनिभिर्द्वितीयः ३५ । श्वभ्रान्तिके
<>सर्पनिवेष्टिताङ्गोवस्त्रैर्विहीनः पुरुषस्त्वटव्याम् । चौरा-
<>नलव्याकुलितान्तरात्मा विक्रोशतेऽन्त्योपगतो झषस्य ३६ ।”
<>एतेषां स्वरूपोत्कीर्त्तनेन नष्टजातकोद्धारः तत्रैव दर्शितः
<>तथा षट्पञ्चाशिकायां चौरस्वरूपविज्ञानमपि एतदनुसा-
<>रेण कार्यमित्युक्तम् यथा “अंशकाज् ज्ञायते द्रव्यं दृक्-
<>काणैस्तस्करास्तथा” “होरानवांशप्रतिमं विलग्नं लग्ना-
<>द्रविर्यावति वा दृकाणे । “तस्माद्वदेत्तावति वा विलग्नं
<>प्रष्टुः प्रसूताविह शास्त्रमाह” वृहज्जा० । राशिभेदे तद-
<>धिपाश्च “स्वपञ्चनवमानां ये राशीनामधिपाः ग्रहाः । ते
<>द्रेक्काणाधिपा राशौ द्रेक्काणास्त्रयएव हि” ज्यो० त०
<>यथा मेषस्य स्वामी कुजः १ द्रेक्काणेशः । तत्पञ्चम सिंह-
<>राशेः स्वामी रविः स मेषस्य २ द्रेक्काणेशःमेषतः
<>नवमो धनुराशिस्तस्येशः जीवः मेषस्य ३ द्रेक्काणेशः एवं
<>वृषादेरूह्यम् । द्रेष्काण द्रेक्काण द्रेकाणा अपि तत्रार्थे
<LEND>
