<L>22835<pc>3305,b<k1>तिलशैल<k2>तिलशैल
तिलशैल¦ पु० दानार्थे कल्पिते दशसु अचलेषु अचलभेदे ।
तिलाचलादयोऽप्यत्र । तिलाचलश्च द्विविधः तिलमय-
प्रधानमेरुः, धान्यशैलस्य पश्चात् कल्पितः तिलमयविष्कम्भ-
गिरिश्च । तत्र मेरुरूपतिलशैलदानविधिर्यथा
“प्रथमो धान्यशैलः स्याद् द्वितीयो लवणाचलः । गुडा-
चलस्तृतीयस्तु चतुर्थो हेमपर्वतः । पञ्चमस्तिलशैलः स्यात्
षष्ठः कार्पासपर्वतः । सप्तमो घृतशैलश्च रत्नशैलस्तथा-
ष्टमः । राजतो नवमस्तद्वद्दशमः शर्कराचलः । वक्ष्ये
विधानमेतेषां यथावदनुपूर्वशः । अयने विषुवे पुण्ये
[Page3306-a+ 38]
व्यतोपाते दिनक्षये । शुक्लपक्षे तृतीयायामुपरागे शशि-
क्षये । विवाहोत्सवयज्ञेषु द्वादश्यामथ वा पुनः ।
शुक्लायां पञ्चदश्यां वा पुण्यर्क्षे वा विधानतः । धान्यशै-
लादयोयेऽपि देयाः शास्त्रं विजानता” इत्युपक्रमे ।
“अतःपरं प्रवक्ष्यामि तिलशैलं विधानतः । यत्प्रदाना-
न्नरोयाति विष्णुलोकं सनातनम् । उत्तमो दशभिर्द्रोणै
र्मध्यमः पञ्चभिः स्मृतः । त्रिभिः कनिष्ठो विप्रेन्द्र! तिल-
शैलः प्रकीर्त्तितः । पूर्ववच्चापरान् सर्वान् विष्कम्भा-
नमितोगिरीन् । दानमन्त्रान् प्रवक्ष्यामि यथावन्मुनि-
पुङ्गव! । यस्मान् मधुबधे विष्णोर्देहस्वेदसमुद्भवाः ।
तिलाः कुशाश्च माषाश्च तस्माच्छन्नो भवत्विह । हव्ये
कव्ये च यस्माच्च तिला एवाभिरक्षणम् । भवादुद्धर शैलेन्द्र!
तिलाचल! नमोऽस्तु ते” । इत्यामन्त्र्य च यो दद्यात्
तिलाचलमनुत्तमम् । स वैष्णवं पदं याति पुनरावृत्तिदुर्ल-
भम् । दीर्घायुष्यं समाप्तोति पुत्रपौत्रैश्च मोदते । पितृ-
भिर्देवगन्धर्वैः पूज्यमानो दिवं व्रजेत्” मत्स्यपु० ८६ अ० ।
विष्कुम्भरूपतिलाचलस्तु यथा । “पश्चात्तिलाचलमनेकसुग-
न्धिपुष्पसौवर्णपिप्पलहिरण्मयहंसयुक्तम् । आकारयेद्र-
जतपुष्पवनेन तद्वद्वज्रान्वितं दधिसितोदसरस्तथाग्रे”
मत्० पु० ८२ अ० ।
<LEND>
