<L>12780<pc>1844,b<k1>काकरुत<k2>काकरुत
काकरुत¦ न० काकस्य रुतम् । काकशब्दे । काकादिरवादेः भावि-
शुभाशुमसूचकतया शकुनत्वं यथाह वृह० सं० ९५ अ० ।
“प्राच्यानां दक्षिणतः शुभदः काकः करालको वामे ।
विपरीतमन्यदेशेष्ववधिर्लोकप्रसिद्ध्यैव । वैशाखे निरुपहते
वक्षे नीडः सुभिक्षशिवदाता । निन्दितकण्टकिशुष्के-
ष्वसुभिक्षभयानि तद्देशे । नीडः प्राक्छाखायां शरदि
भवेत्प्रथमवृष्टिरपरस्याम् । याम्योत्तरयोर्मध्या प्रधान-
वृष्टिस्तरोरुपरि । शिखिदिशि मण्डलवृष्टिर्नैरृत्यां शार-
दस्य निष्पत्तिः । परिशेषयोः सुभिक्षं मूषकसम्पत्तु
वायव्ये । शरदर्भगुल्मवल्लीधान्यप्रासादगेहनिम्नेषु ।
शून्यो भवति स देशश्चौराऽनावृष्टिरोगार्त्तः । द्वित्रिचतुः ।
शावत्वं सुभिक्षदं पञ्चभिर्नृपान्यत्वम् । अण्डावकिरण-
मेकाण्डताप्रसूतिश्च न शिवाय । चौरकवर्णैश्चौराश्चित्रै-
र्मृत्युः सितैश्च वह्निभयम् । विकलैर्दुर्भिक्षभयं काकानां
निर्द्दिशेच्छिशुभिः । अनिमित्तसंहतैर्ग्राममध्यगैः क्षु-
[Page1845-a+ 38]
द्भयं प्रवाशद्भिः । रोधश्चक्राकारैरभिघातो वर्गवर्गस्थैः ।
अभयाश्च तुण्डपक्षैश्चरणविघातैर्जनानभिभवन्तः । कुर्वन्ति
शत्रुवृद्धिं निशि विचरन्तो जनविनाशम् । सव्येन खे
भ्रमद्भिः स्वभयं, विपरीतमण्डलैश्च परात् । अत्याकुलं
भ्रमद्भिर्वातोद्भ्रामो भवति काकैः । ऊर्ध्वमुखाश्चलपक्षाः
पथि भयदाः क्षुद्भयाय धान्यमुषः । सेनाङ्गस्था युद्धं
परिमोषं चान्यभृतपक्षाः । भस्मास्थिकेशपत्राणि विन्य-
सन् पतिबधाय शय्यायाम् । मणिकुसुमाद्यवहनेन सुतस्य
जन्माङ्गनायाश्च । पूर्णाननेऽर्थलाभः सिकताधान्यार्द्र-
मृत्कुसुमपूर्वैः । भयदो जनसंवासाद् यदि भाण्डान्य-
पनयेत्काकः । वाहनशस्त्रोपानच्छत्रच्छायाङ्गकुट्टने मर-
णम् । तत्पूजायां पूजा विष्ठाकरणेऽन्नसम्प्राप्तिः ।
यद्द्रव्यमुपनयेत्तस्य लब्धिरपहरति चेत्प्रणाशः स्यात् ।
पीतद्रव्ये कनकं, वस्त्रं कार्पासिके, सिते रूप्यम् । सक्षीरा-
र्ज्जुनवञ्जुलकूलद्वयपुलिनगा रुवन्तश्च । प्रावृषि वृष्टिं
दुर्द्दिनमनृतौ स्नाताश्च पांशुजालैः । दारुणनादस्तरुकोट-
रोपगो वायसो महाभयदः । सलिलमवलोक्य विरुवन्
वृष्टिकरो ऽब्दानुरावी वा । दीप्तोद्विग्नो विटपे विकुट्ट-
यन् वह्निकृद्विघुतपक्षः । रक्तद्रव्यं दग्धं तृणकाष्ठं वा गृहे
विदधत् । ऐन्द्रादिदिगवलोकी सूर्य्याभिमुखो रुवन् गृहे
गृहिणः । राजभयचोरबन्धनकलहाः स्युः पशुभयं चेति ।
शान्तामैन्द्रीमवलोकयन् रुयाद्राजपुरुषमित्राप्तिः । भवति
च सुवर्णलब्धिः शाल्यन्नगुडाशनाप्तिश्च । आग्नेय्यामन-
लाजीविकयुवतिप्रवरधातुलाभश्च । याम्ये माषकुलत्था
भोज्य गान्धर्विकैर्योगः । नैरृत्यां दूताश्वोपकरण-
दधितैलपललभोज्याप्तिः । वारुण्यां मांससुरासवधान्य-
समुद्ररत्नाप्तिः । मारुत्यां शस्त्रायुघसरीजवल्लीफलाशना-
प्तिश्च । सौम्यायां परमान्नाशनतुरङ्गाम्बरप्राप्तिः ।
ऐशान्यां सम्प्राप्तिर्घृतपूर्णानां भवेदनडुहश्च । एवंफलं
गृहपतेर्गृहपृष्ठसमाश्रिते भवति । गमने कर्णसमश्चेत्
क्षेमाय न कार्य्यसिद्धये मवति । अभिमुखमुपैति यातु-
र्विरुवन्विनिवर्त्तयेद्यात्राम् । वामे वाशित्वादौ दक्षिण-
पार्श्वेऽनुवाशते यातुः । अर्थापहारकारी तद्विपरीतो
ऽर्थसिद्धिकरः । यदि वाम एव विरुयान् मुहुर्मुहुर्यायिनो
ऽनुलोमगतिः । अर्थस्य भवति सिद्ध्यै प्राच्यानां दक्षिण-
श्चैवम् । वामः प्रतिलोमगतिर्वाशन् गमनस्य विघ्नकृद्भवति ।
तत्रस्थस्यैव फलं कथयति यद्वाञ्छितं गमने । दक्षिण-
विरुतं कृत्वा वामे विरुयाद्यथेप्सितावाप्तिः । प्रतिवाश्य
[Page1845-b+ 38]
पुरो यायाद् द्रुतमग्रेऽर्थागमोऽतिमहान् । प्रतिवाश्य
पृष्ठतो दक्षिणेन यायाद् द्रुतं क्षतजकर्त्ता । एकचरणो
ऽर्कमीक्षन् विरुवंश्च पुरी रुधिरहेतुः । दृष्ट्वार्कमेकपाद-
स्तुण्डेन लिखेद्यदा स्वपिच्छानि । परतो जनस्य महतो
बधमभिधत्ते तदा बलिभुक् । सस्योपेते क्षेत्रे विरुवति
शान्ते ससस्यभूलब्धिः । आकुलचेष्टो विरुवन् सीमान्ते
क्लेशकृद्यातुः । सुस्निग्धपत्रपल्लवकुसुमफलानम्रसुरभि-
मधुरेषु । सक्षीराव्रणसुस्थितमनोज्ञवृक्षेषु चार्थकरः ।
निष्पन्नसस्यशाद्वलभवनप्रासादहर्म्यहरितेषु । धान्योच्छ्रय-
मङ्गल्येषु चैव विरुवन् धनागमदः । गोपुच्छस्थे वल्मीकगे
ऽथवा दर्शनं भुजङ्गस्य । सद्यो ज्वरो महिषगे विरुवति
गुल्मे फलं स्वल्पम् । कार्य्यस्य व्याघातस्तृणकूटे वामगे
ऽस्थिसंस्थे वा । ऊर्ध्वाग्निप्लुष्टे ऽशनिहते च काके वधो
भवति । कण्टकिमिश्रे सौम्ये सिद्धिः कार्यस्य भवति कल-
हश्च । कण्टकिनि भवति कलहो वल्लीपरिवेष्टिते बन्धः ।
छिन्नाग्रेऽङ्गच्छेदः कलहः शुष्कद्रुमस्थिते ध्वाङ्क्षे । पुर-
तश्च पृष्ठतो वा गोमयसंस्थे धनप्राप्तिः । मृतपुरुषाङ्गाव-
स्थितो ऽभिवाशन् करोति मृत्युभयम् । भञ्जन्नस्थि च
चञ्च्वा यदि वाशत्यस्थिभङ्गाय । रज्ज्वस्थिकाष्ठकण्टकि-
निःसारशिरोरुहानने रुवति । भुजगगददंष्ट्रितस्कर-
शस्त्राग्निभयान्यनुक्रमशः । सितकुसुमाशुचिमांसाननेऽर्थ-
सिद्धिर्यथेप्सिता यातुः । वुन्वन् पक्षावूर्ध्वानने च
विघ्नं मुहुः क्वणति । यदि शृङ्खलां वरत्रां वल्लीं
वादाय वाशते बन्धः । पाषाणस्थे च भयं क्लिष्टा-
पूर्वाधिकयुतिश्च । अन्योऽन्यभक्षसङ्कामितानने तुष्टिरु-
त्तमा भवति । विज्ञेयः स्त्रीलाभो दम्पत्योर्वाशतो-
र्युगपत् । प्रमदाशिरौपगतपूर्ण्णकुम्भसंस्थेऽङ्गनार्थ-
सम्प्राप्तिः । घटकुट्टने सुतविपद् घटोपदहनेऽन्नसम्प्राप्तिः ।
स्कन्धावारादीनां निवेशसमये रुवंश्चलत्पक्षः । सूचयते
ऽन्यस्थानं निश्चलपक्षस्तु मयमात्रम् । प्रविशद्भिः सैन्या-
दीन् सगृध्रकङ्कैर्विनामिषं ध्वाङ्क्षैः । अविरुद्धैस्तैः प्रीति-
र्द्विषतां युद्धं विरुद्धेश्च बन्धः । शूकरसंस्थे पङ्काक्ते शूकरे द्विके
ऽर्थाप्तिः । क्षेमं खरोष्ट्रसंस्थे केचित्प्राहुर्बधं तु खरे ।
वाहनलाभो ऽश्वगते, विरुवत्यनुयायिनि क्षतजपातः । अन्ये
ऽप्यनुव्रजन्तो यातारं काकवद्विहगाः । द्वात्रिंशत्प्रविभक्ते
दिक्चक्रे यद्यथा समुद्दिष्टम् । तत्तत्तथाऽभिधेयं गुण-
दोषफलं यियासूनाम् । का इति काकस्य रुतं स्वनि-
लयसंस्थस्य निष्फलं प्रोक्तम् । कवैति चात्मप्रीत्यै
[Page1846-a+ 38]
क इति रुते स्निग्धमित्राप्तिः । कर इति कलहं
कुरुकुरु, हर्षमथ कटकटेति दधिभक्तम् । केके विरुतं
कुकु वा धनलाभं यायिनः प्राह । खरे खरे पथिका-
गममाह कखाखेति यायिनो मृत्युम् । गमनप्रतिषेधक-
माखलखल सद्योऽभिवर्षाय । काकेति विघातं काक-
टीति चाहारदूषणं प्राह । प्रीत्यास्पदं कवकवेति
बन्धमेवं कगाकुरिति । करकौ विरुते वर्षं गुडवत्त्रासाय,
वडिति वस्त्राप्तिः । कलयेति च संयोगः शूद्रस्य
ब्राह्मणैः साकम् । फडिति फलाप्तिः फलवाहिदर्शनं
टडिति प्रहाराः स्युः । स्त्रीलाभः स्त्रीति रुते गडि-
ति गवां, पुडिति पुष्पाणाम् । युद्धाय टाकुटाक्विति
गुहु वह्निभयं कटेकटे कलहः । टाकुलि चिण्टिचि
केकेकेति पुरञ्चेति दोषाय । काकद्वयस्यापि समा-
नमेतत् फलं यदुक्तं रुतचेष्टिताद्यम् । पतत्त्रिणो ऽन्य
ऽपि यथव काको वन्याः श्ववच्चोपरिदंष्ट्रिणो ये । स्थल
सलिलचराणां व्यत्ययो मेघकाले प्रचुरसलिलवृष्ट्यै
शेषकाले भयाय । मधु भवननिलीनं तत्करोत्याशु शून्यं
मरणमपि निलीनाम क्षिका मूर्घ्निनीला । विनिक्षिपन्त्यः
सलिले ऽण्डकानि पिपीलिका वृष्टिनिरोधमाहुः ।
तरुस्थलं वापि नयन्ति निम्नाद् यदा तदा ताः कथ-
यन्ति वृष्टिम् । कार्य्यंतु सूलशकुने ऽन्तरजे तदह्नि
विन्द्यात् फलं नियतमेवमिमे विचिन्त्याः । प्रारम्भयान-
समयेषु तथा प्रवेशे ग्राह्यं क्षुतं न शुभदं क्वचिदप्यु-
शन्ति । शुभं दशापाकमविघ्नसिद्धिं मूलाभिरक्षामथ
वा सहायान् । इष्टस्य संसिद्धिमनामयत्वं वदन्ति ते
मानयितुर्नृपस्य । क्रोशादूर्ध्वं शकुनिविरुतं निष्फलं
प्राहुरेके तत्रानिष्टे प्रथमशकुने मानयेत्पञ्च षट् च ।
प्राणायामान्नृपतिरशुभे षोडशैव द्वितीये प्रत्यागच्छेत्
स्वभवनमतो यद्यनिष्टस्तृतीयः” ।
काकस्य वर्ण्णादिभेदेन विप्रादिभेदकथनपूर्व्वकं कालभेदेन
तद्रुतादिफलमुक्तं वसन्तराजशाकुने यथा
<फ्>“अथोच्यते काकरुतं रुतानां मूर्द्ध्नि स्थितं शाकुन-
भाषितानाम् । अचिन्तितावेदितकार्य्यसिद्धिः पूर्वा-
दिकाष्ठाप्रहरक्रमेण । ये ब्राह्मणक्षत्रियवैश्यशूद्राः
काका भवन्त्यन्त्यजपञ्चमास्ते । वर्णाकृतिभ्यां ऋषिभा-
षिताभ्यां सदाभियुक्तैरुपलक्षणीयाः । वृहत्प्रमाणो
गुरुदीर्घतुण्डो दृढस्वरः कृष्णवपुः स विप्रः । पिङ्गाक्ष-
नीलाक्षविमिश्रवर्णः स्यात् क्षत्रियस्तीक्ष्णरवोऽतिशूरः ।
[Page1846-b+ 38]
यः पाण्डुनीलः सितनीलचञ्चुर्नात्यर्थरूढो रटितश्च
वैश्यः । भस्मच्छविर्भूरिककारशब्दः शूद्रः कृशाङ्गश्चपलो
निरूक्षः । विरूक्षसूक्ष्मास्यतनुर्विशङ्को यः कन्ध-
रादीप्तरवं विभार्त्ति । स्थिरारवः स्थैर्य्यसमेतबुद्धिः
काकोऽन्त्यजातिः खलु पञ्चमोऽत्र । द्रोणाभिधः कृष्ण-
वपुर्द्विजो यो ग्राह्यः स काकः स्वलु मुख्यवृत्त्या । तस्मा-
दृते श्यामगलो निरीक्ष्यः श्वेतश्च निन्द्योऽद्भुतदर्शने
ऽसौ । विप्रः स्फुटं जल्पति पृछ्यमानो न्यूनं ततः क्षत्रि-
यजातिराह । आख्याति वैश्यस्त्वधिवासनेन ब्रवीति
शूद्रो वलिदानलोभात् । प्रश्नं कृतं जल्पति कृष्णवर्णः
सदा समस्तं विहगोऽन्त्यजातिः । सद्यस्त्रिसप्ताहदशाह-
पक्षैः पञ्चापि काकाः फलदाः क्रमेण । शान्ते प्रदीप्ते
च रटन् विहङ्गः शुभप्रदो दीप्तपराङ्मुखः सन् । न
क्वापि रौद्रो रटितः प्रशस्तः सर्वत्र शस्तो मधुरश्च रक्तः ।
दीप्तस्थितो यः परुषस्वरेण विरौति दीप्ताभिमुखः स का-
र्य्यम् । निष्पाद्य निर्नाशयते च सम्यग्दीप्तोन्मुखः शान्त-
रवो हि सिद्ध्यै । शान्तप्रदीप्ताभिमुखो विधाय शब्दं
प्रविश्याथ पुनः प्रदीप्ताम् । यो रौति काको मधुरस्वरेण
हृत्वा विरुद्धं स ददाति सिद्धिम् । विधाय दीप्तामिमुखो
विरावं ततः प्रशान्ताभिमुखो विरौति । यो वायसोऽसौ
विनिहन्त्यसम्यक् कार्य्याणि सर्वाणि पुनः करोति” । विप्रादिश०
<फ्>सूर्य्योदये पूर्वदिशि प्रशस्तस्थाने स्थितो यो ऽभिमुखं
विरौति । नाशं रिपोश्चिन्तितकार्य्यसिद्धिं स्त्रीरत्नलाभं स
करोति काकः । ध्वाङ्क्षः प्रभाते यदि वह्निभागे विरौति तिष्ठन्
रमणीयदेशे । शत्रून् प्रणश्यत्यचिराद्विशङ्कः प्रयाति यो-
षित् समवाप्यते तत् । रुवन् प्रभाते दिशि दक्षिणस्यां
काकः समावेदयतेऽतिदुःखम् । रोगार्त्तिमृत्युं परुष-
स्वरेण रम्येण चेष्टागमयोषिदाप्तिम् । नैरृत्यभागे यदि
च प्रभाते करोति काकः सहसा विरावम् । क्रूरं ततः
कर्म्म समभ्यपैति दूतागमो मध्यमिका च सिद्धिः । प्रातः
प्रतीच्यां यदि रौति काको ध्रुवं तदा वर्षति वारिवाहः ।
स्त्रीवस्त्रभूभृत्पुरुषागमश्च कलिः कलत्रेण समं तदा
स्यात् । ध्वाङ्क्षस्य शब्दे पवनालयस्थे वस्त्रान्नयानाभि-
मतागमाः स्युः । पान्थागमः प्राक्तनवृत्तिनाशः स्यादन्यदेशे
गमनं स्वदेशात् । दिश्युचरस्यां सुरवः प्रभाते निरीक्ष-
माणो बलिभुग् नराणाम् । ददाति दुःखं भुजगाच्च
भीतिं दरिद्रतां नष्टधनेष्टलाभम् । दिशीशवत्यां यदि
रौति काक आगच्छतस्तद्वनितान्त्यजाती । व्याधेर्निमित्तं
[Page1847-a+ 38]
प्रियवस्त्रलाभो भवेत्तदा रोगबलेऽवसानम् । ब्रह्मप्रदेशे
स्थितवायसस्य प्रभातकाले मधुरस्वरेण । अभीप्सितार्था-
गमनं ध्रुवं स्यात् स्वामिप्रसादो द्रविणस्य लाभः” ।
इति सूर्य्योदये काकशकुनम् । “पूर्वत्र याभे प्रथमे
सशब्दः काको भवेच्चिन्तितकार्य्यसिद्ध्यै । अर्भाष्टलोकागमनं
तथा स्यान्नष्टार्थलाभो नियतं नराणाम् । आग्नेयभागे
यदि चाद्ययामे स्त्रीलाभविद्वेषिबधौ भवेताम् । कृतान्त-
भागे बलिभुग्विरावः स्त्रीलाभसौख्यप्रियसङ्गकारी । नैरृत्य-
कोणे प्रिययीषिदाप्तिर्म्मिष्टाशनं सिद्ध्यति चिन्तितोऽर्थः ।
दिशि प्रतीच्यां विरुते भवेतामभ्यर्थनीयागमनाम्बुवृष्टी ।
वायव्यकोणे करटः शुभः स्यात् नृपप्रसादो ऽध्वगदर्शनं च ।
सौम्ये च भीस्तस्करशोकवार्त्ता सौम्या च वार्त्ता धनलाभ-
वार्त्ता । ईशानदेशे ऽभिमतेन सङ्गस्त्रासो हुताशाद्बहु-
लोकसङ्गः । ब्रह्मप्रदेशे सुखकामभोगः सम्मानसम्पद्द्रविणे-
ष्टसिद्धिः” । इति प्रथमप्रहरे क्षकु० । “प्राच्यां द्वितीये प्रहरे
विरावैः काकस्य कश्चित् पथिकोऽभ्युपैति । चौराद्भयं व्याकु-
लता च बह्वी जायेत काचिन्महती च शङ्का । हुताशदेशे
नियतं कलिः स्यात् प्रियागमाकर्णनयोषिदाप्तिः । याम्ये
तु वृष्टिर्महती च भीतिः प्रियस्य चेष्टस्य समागमः स्यात् ।
रक्षोदिशि प्राणभयं तदा स्युः स्त्रीभोज्यलाभाखिलरुक्-
प्रणाशाः । भवेत् प्रतीच्यां प्रबला बलाप्तिर्योषागमो वृद्धि
सुवर्षणं च । समीरभागे ध्वजचौरसङ्गो दूतागमस्त्री
पिशितान्नलाभः । सौम्ये गणेष्टागमनं जयं च रम्ये
रवे, चौरभयं त्वरण्ये । महेश्वराशाविरुतश्च काकश्चौरा-
ग्निसंत्रासविरुद्धवार्त्ताः । ब्रवीति रूक्षैरटनैररूक्षैः
सदार्य्यगुर्वागमनं जयं च । ब्रह्मप्रदेशे प्रहरे द्वितीये
काकः सुशब्दो नृपतिप्रसादम् । मिष्टान्नभोज्यं च ददाति
पुंसां करोत्यसौ चौरभयं कुशब्दः” । इति द्वितीयप्रहर
श० । “ऐन्द्र्यां विरूक्षः प्रहरे तृतीये वृद्धिं तथा चौरभयं
ब्रवीति । कृष्णस्तु राजागमनं जयं च करोति यात्रां
शुभकार्य्यसिद्धिम् । अग्नेर्विभागेऽग्निभयं कलिश्च
विरुद्धवार्त्ता विफला च यात्रा । भवेद्विरुद्धैर्बलिभुग्वि-
रावैर्जयादिवार्त्ता च भवेद्विशुद्धैः । ककुभ्यवाच्या कु-
रुतेऽतितूर्णं रोगं तथाप्तागमनं विहङ्गः । क्षुद्राणि
कार्य्याणि च यान्ति सिद्धिं सर्वाणि तन्मुख्यतया नरा-
णाम् । क्रव्याददेशे जलदागमः स्यान्मिष्टान्नलाभो रि-
पवो न सन्ति । शूद्रागमः स्वामिविरुद्धवार्त्ता भवन्ति
यात्रासु च कार्य्यनाशः । स्यात् पश्चिमे नष्टधनस्य लाभो
[Page1847-b+ 38]
दूराध्वयानं सुहृदागमश्च । योषागमोऽभीष्टजयादि-
वार्त्ता यात्रासु रम्ये रटितेऽर्थसिद्धिः । वातालये दु-
र्दिनमेव वार्त्ता चौराभिनष्टार्थसमागमश्च । सन्तोष-
वार्त्ता वरयोषिदाप्तिर्यात्रा रवे स्यान्मधुरे प्रशस्ता । या-
मे तृतीये विरुवन्त्युदीच्यां कार्य्यार्थलाभो नृपसेवकानाम् ।
भोज्यप्रवृद्ध्यै शुभदा च वार्त्ता प्रयाणकं वैश्यसमा-
गमश्च । दिश्यन्धकारेः कुरुते सुशब्दो भोज्यं जयं हानि
कली कुशब्दः । ब्रह्मप्रदेशे तिलतण्डुलाभ्यां भोज्यं च
ताम्बूलयुतं ददाति” । इति तृतीयप्रहरशकु० । “ऐन्द्र्यां
तुरीयप्रहरेऽर्थलाभो भूमीशपूजा भयवृद्धिरोगाः । वह्ने-
र्विभागे भयरोगमृत्युः शिष्टागमो वायसवाशितेन ।
याम्ये रवे तस्करवैरिभीती स्यातां विशिष्टागमरोगमृत्युः ।
स्यात् यातुधान्यां महती प्रवृद्धिरभीष्टसिद्धिः पथि चौर-
युद्धम् । दिशि प्रतीच्यां प्रहरे चतुर्थे द्विजातिरभ्येति ततो
ऽर्थलाभः । आयाति योषिद्विजयाम्बुवृष्टिः सिद्धिः
प्रयाणे नृपतेर्वरश्च । वायव्यभागे करटस्य शब्दै
रायाति योषित् प्रयमानिनी या । ध्रुवं प्रवासो दिन-
सप्तकेन शीघ्रागमः स्यात् गमने कृते च । कुवेरभागे
पथिको ऽभ्युपैति ताम्बूललाभः कुशलस्य वार्त्ता ।
वैश्याद्धनाप्तिस्तुरगादिरूढा यात्रा विरुद्धे म्रियते च
रोगी । स्थाणौ स्थितः स्याद्बलिभुग्विरावैः सुवर्णवार्त्ता
सरुजो विनाशः । ब्रह्मप्रदेशे प्रहरे चतुर्थे वार्त्ता
भवेन्मध्यमिका च सिद्धिः” । इति चतुर्थप्रहरशकु० ।
“यद्भाषितं शाकुनिकैर्विमिश्रं शुभाशुभं दिक्प्रहर-
क्रमेण । तत्राशुभं यच्छति दीप्तशब्दः श्रेयष्करः शान्तर-
वश्च काकः । रम्यं रवं दीप्तदिशि प्रसर्पन् शान्तां दिशं
भूरि फलं ददाति । तदैव तुच्छं वितरत्यसौ वै दीप्ता
स्थितः पश्यति दीप्तकाष्ठाम् । यथोपदिष्टं फलमत्र-
दुष्टं तथैव तद्दीप्तदिशि स्थितः सन् । ध्वाङ्क्षोऽधिरूढो विरु-
वन् करोति निरीक्षमाणः ककुभं प्रदीप्ताम् । काकः
पशान्ताभिमुखोऽतितुच्छ’ दीप्ताश्रितो दुष्टफलं ददाति ।
श्यामाश्रितः शान्तदिगीक्षणेन रूक्षारवो ऽल्पं कथयत्यनि-
ष्टम् । शान्तस्वरः शान्तककुप्प्रदेशे तिष्ठन् प्रदीप्तां ककुभञ्च
पश्यन् । ददात्यभीष्टं फलमेवमल्पं दीप्तां स पश्यंस्तु
तदेव तूर्णम् । आकारचेष्टारवभागविज्ञाश्चत्वारि
काष्ठादिनयोः क्रमेण । सदाभियुक्ताश्च निरूपयन्ति य-
स्माच्च ते काकरुतं मनुष्याः” । इति काकरुते दिक्चक्र-
भेद शकु० । “वर्षकालमधिकृत्य किञ्चन प्रोच्यते बलिभजो
[Page1848-a+ 38]
यथाक्रमम् । आलयाण्डकविचारसुन्दरं शाकुनं सकल-
शाकुनोत्तमम् । वैशाखमासे निरुपद्रवेषु द्रुमेषु काकस्य
शुभाय नीडम् । निन्द्येषु शुष्केषु सकण्टकेषु द्रुमेषु दु-
र्भिक्षमलाभहेतुः । प्रशस्तवृक्षे यदि पूर्वशाखामाश्रित्य
काकेन कृतः कुलायः । तद्वृष्टिरिष्टा शकुनप्रमोदो नीरो-
गता स्याद्विजयश्च राज्ञः । आग्नेयशाखारचिते च नीडे
स्याद्वृष्टि रिष्टार्त्तिभयं कलिश्च । दुर्भिक्षशत्रूद्भवदेश-
भङ्गो भवन्ति रोगाश्च चतुष्पदानाम् । याम्यासु शाखासु
च वायसेन नीडे कृतेऽल्पं जलपातमाहुः । व्याधि-
प्रकोपं मरणं समन्तादन्नक्षयं शत्रुविरोधितां च । नै-
रृत्यशाखारचिते च नीडे तस्माच्छनैर्वर्षति वर्षकाले ।
पीडा नृणां विप्लवचौरभीतिदुर्भिक्षयुद्धानि भवन्त्य-
वश्यम् । नीडे कृते पश्चिमवृक्षशाखामाश्रित्य काकैः
कथिता च वृष्टिः । नीरोगता क्षेमसुभिक्षवृद्धिः सम्पत्-
प्रमोदाश्च भवन्ति लोके । वायव्यशाखासु कृते च नीडे
प्रभूतवाताल्पजलाश्च मेघाः । स्युर्मूषिकोपद्रवशस्यनाश
पक्षद्वयोद्वेगमहारिरोधाः । कौवेरशाखामधिकृत्य
नीडे कृते भवेत् प्रावृषि वृष्टिरिष्टा । भवन्ति च क्षेमसुभि-
क्षसौख्यनीरोगतावृद्धिसमृद्धयोऽस्मित् । ईशानशाखासु
च वृष्टिरल्पा वैरं प्रजानामुपसर्गदोषः । स्याद्बान्धवानां
कलहप्रवृत्ति र्म्मर्य्यादया हीयत एष लोकः । वृक्षाग्र-
नीडे त्वतिवर्षकाले मध्ये पुनर्म्मध्यमतोयपातः । तुच्छापि
वृष्टिर्न भवत्यधस्तात् स्फुटं दिशोक्तं न दिशः स्फुटत्वम् ।
अवृष्टिरोगादिभयादिवृद्धिं विद्याच्च भूमौ वलिभुक्
कुलाये । शुष्के च वृक्षे डमरान्ननाशौ प्राकाररन्ध्रे च
भयं प्रभूतम् । निम्नप्रदेशे तरुकोटरे वा वल्मीकरन्ध्रे व्रत-
तिष्वपीह । काकस्य नीडे रुगवृष्टिदोषैर्भवन्ति शून्या
नियमेन देशाः” । इति काकनीडशकुनम् । अथ
काकाण्डशकुनम् । “एकं भवेद्वारुणमग्निसंज्ञं द्वि-
तीयकं मारुतकं तृतीयम् । ऐन्द्रं तथा नाम चतुर्थमेव
मण्डानि काक्याः परिकीर्त्तितानि । काक्या भवेद्वारुण-
मण्डकं चेत् पृथ्वी तदा नन्दति सर्वशस्यैः । मन्दप्रवर्षो
ऽनलसंज्ञके ऽण्डे भोप्तस्य वीजस्य भवेत् प्ररोहः । जा-
तानि शस्यानि समीरणेऽण्डे खादन्ति कीटाः शलभाः
शुकाद्याः । क्षेमं सुभिक्षं सुखिता धरित्री स्यादैन्द्रडो
ऽण्डेऽभिमता च सिद्धिः” । इति काकाण्डश० । “यात्रा-
निमित्तानि च कीर्त्तयामः सकृत्प्रजानां शकुनानि यानि ।
विज्ञायतानि प्रजहात्यनर्थानथांश्च सर्वान कुरुतेऽध्वनीनः ।
[Page1848-b+ 38]
भुङ्क्षे बलिं पक्षिषु मन्त्रपूतं त्वं प्राणिषु प्राणिषि वर्षलक्षम् ।
गुप्तेन च स्त्रीं भजसे नमोऽस्तु तुभ्यं स्वगेन्द्राय सकृत्-
प्रजाय । विलोक्य काकं विनिवेद्य तस्मै मन्त्रेण पूजां
दधिभक्तयुक्ताम् । उदीर्य्य कार्य्यं निजमध्वगेन विलोक-
नीयं शकुनं तदर्थम् । वामेन शब्दं मधुरं विमुञ्चन् व्रजं
स्त्ववामेन करोति काकः । सर्वार्थसिद्धिं पुनरागमञ्चा-
शुभप्रदेशे तु तदन्थरूपम् । प्रदक्षिणं संप्रविधाय मार्गे
वामेन काको विनिवर्त्ततेऽसौ । यातुः करोतीहितकार्य्य-
सिद्धिं क्षेमञ्च शीघ्रं पुनरागमञ्च । वामे कलं रौत्यनु-
लोमयायी यो वायसो ऽसौ सकलार्थसिद्ध्यै । स्यातां
क्रमाद्दक्षिणवामशब्दौ सिद्ध्यै, विरुद्धौ विपरीतभूतौ । पृष्ठे
विरावं मधुरं विमुञ्चन्ननुव्रजं श्चापि मतो हिताय ।
प्रायेण यातारमनुव्रजन्तः सर्वेऽपि काकैः कथिता वि-
हङ्गाः । कृत्वा रवं यः पुरतः प्रयाति उपस्थितो यो
मुदमादधाति । कण्डूयते यः स्वशिरोऽङ्घ्रिणाऽसौ
पुंसां तदाभीष्टफलं ददाति । स्तम्भे गजाना नियतं
गजाप्तिं गजेऽधिरुढः पृथिवीपतित्वम् । तुरङ्गमे वाहन-
भूमिलाभं करोति काको विजयं ध्वजे च । प्रनष्टलाभं
विजयं च कूपे, क्षिप्रं नदीरोधंसि कार्य्यसिद्धिम् । पूर्णे
घटेऽद्भिश्च धनाप्तिवृद्धिं ध्वाङ्क्षोऽधिरूढः कुरुते स-
शब्दः । प्रासादधान्योच्चयहर्म्म्यपृष्ठनिष् पन्नशस्यावनि
शाद्वलादौ । ध्वाङ्क्षो ऽधिरूढो धनसाधनाय रौति श्रियं
यच्छति युग्मरावः । पृष्ठे पुरो वा यदि गोमयस्थो तथा
वटाद्येषु तरुष्वपीह । स्थितो रुवन् भोजनपानमिष्टं
विष्ठां च कुर्वन् वितरत्यवश्यम् । अन्नाद्यविष्ठाफलसूल-
पुष्पमत्स्यादिभिः पूर्णमुखः सदैव । संदृष्टमात्रो ऽभि-
मतार्थसिद्ध्यै मिष्टान्नभोज्याय सदैव काकः । नारीशिरः-
पूर्णघटस्थितस्य काकस्य शब्दैर्वनिताधनाप्तिः । शय्याधि-
रूढस्य च तस्य शब्दैः समागमः स्यात् स्वजनेन सार्द्धम् ।
गोपृष्ठदूर्वातरुगोमयेषु तुण्डानि घर्षन्नवलोकिताग्रः ।
आहारमन्यस्य तथा ददानो ददाति भोज्यं बलिभु-
खिचित्रम् । धान्यं यवं वा दधिं वापि चाज्यं विरौति
पश्यन्निधिलाभकारी । करोति लाभं पुरतः स दृष्टो
यस्यास्ति वक्त्रे तृणमप्यशुष्कम् । वृक्षेषु रम्याङ्कुरपत्र-
पुष्पच्छायाफलाद्येषु सकृत्प्रजस्य । शब्देन सिध्यन्त्य-
सकृन्नराणां सदैव सर्वाणि समीहितानि । प्रशान्तनादः
शिखरे तरूणां स्त्रीसङ्गसौख्यं करटोऽसिधत्ते । धा-
न्यादिकूटेषु तथान्नलाभो गोपृष्ठगो गोवनिताधनाप्तिम् ।
[Page1849-a+ 38]
क्षेमं विधत्ते करभस्य पृष्ठे खरस्य पृष्ठेऽरिभयं बधञ्च ।
क्रीडस्य पृष्ठे बधमर्थलाभं तस्यैव पृष्ठे घनलग्नपङ्के ।
सद्योज्वरं सैरिभपृष्ठसंस्थो मृताङ्गसंस्थो मरणं करीति ।
कार्य्यक्षतिं रिक्तघटस्य संस्थः काकः कलिं काष्ठमधि-
ष्ठितश्च । यो दक्षिणं कूजति दक्षिणैन प्रयाति यश्चाभि-
मुखोऽभ्युपैति । यो याति पृष्ठे प्रतिलोमगत्या कृता-
रवः पातयते स रक्तम् । वामे रवो दक्षिणतस्ततो यः
सोऽनर्थहेतुर्बलिभोजनस्य । वामप्रदेशे प्रतिलोमयानं
विघ्नाय लाभो गृह एव तेन । प्रयाति पृष्ठे यदि द-
क्षिणेन कृतारवस्तद्रुधिरं पुरः स्यात् । वल्लीवरत्रादि
च यो गृहीत्वा प्रदक्षिणं याति स सर्पभीत्यै । गोपुच्छ-
वल्मीककृतास्पदश्च रुवन् भवेत् सर्पविलोकनाय । स्या-
न्मृत्यवेऽङ्गारचितास्थिसंस्थः काकः प्रकुर्वन् करचर्वणं
च । रुवन् पुरो हानिरुजौ करोति मृत्युं पुनर्नि-
ष्ठुरपृष्ठशब्दः । प्रसार्य्य रिक्तं वदनं य आस्ते सर्वत्र
निन्द्यो बलिभोजनोऽसौ । वामोऽप्यसृक्पातभयं मृतिं
वा सन्ताडयन् वा रसचर्म्मखण्डम् । चञ्च्वाऽस्थिभङ्गं
ध्रुवमस्थिभङ्गबन्धौ बधं जल्पति युध्यमानः । वामोऽपि
रोगं कुरुते विशुष्के तिक्तेऽपि वृक्षे कलिकार्य्यनाशौ ।
पक्षौ विधुन्वन् विरुवंश्च रूक्षं सकण्टके मृत्युमुपाद-
धाति । बधो भवेद्भूरुहभग्नशाखे बन्धो लताभिः परि-
वेष्टिते स्यात् । रम्ये तरौ कण्टकयुक्तवृक्षे सदा भवेतां
कलिकार्य्यसिद्धी । छन्नाधिरूढो न रवेण यायात् प्रयाति
चेत् स्यात् खलु रक्तपातः । अवस्कराम्भस्तृणकाष्ठकूप-
भस्मादिसंस्थो विनिहन्ति कार्य्यम् । वल्लीवरत्राकच
शुष्ककाष्ठचर्म्मास्थिजीर्णाम्बरवल्कलानि । अङ्गाररक्तोत्-
पलकर्पराणि दृष्टानि चेत् काकमुखे तदानीम् ।
पुण्यक्षयः पापसमागमश्च महद्भयं रोगसमुद्भवश्च । बन्धो
बधः सर्वघनापहार इत्यादिकं स्यात् पथि मन्दिरे च ।
ऊर्द्ध्वाननश्चञ्चलपक्षयुग्मः काकः कुनादी विदधाति मृ-
त्युम् । छायायुधच्छत्रघटास्थियानवादित्रकाष्ठादिक-
कुट्टनानि । सङ्कोचितैकाङ्घ्रिरुपेतचिन्तो दीप्तस्वरो भास्कर-
मीक्षते च । काष्ठादिकं कुट्टयतेऽथ वा यो युद्धाधिका-
नर्थकरः खगोऽसौ । तुण्डेन पिच्छं विलिखन् रवेण
यो रौति तूर्णञ्च निरीक्षते कम् । एकेन पादेन तथोप-
विष्टो ब्रूते स बन्ध पुरतो जनस्य । विड्गोमयौ न्यस्य-
ति यस्य मूर्द्ध्नि तस्याऽनलत्रासरुजौ भवेताम् । यस्यास्थि-
खण्डं विसृजत्यसौ तु प्रयाति तूर्णं नगरीं यमस्य । ब्रह्म-
[Page1849-b+ 38]
प्रदेशे विरुवन् यियासोः कलत्रदोषं जनयत्यवश्यम् ।
मनुष्यमातङ्गतुरङ्गमाणां शिरोधिरूढो निधनाय
तेषाम् । नदीतटे वाऽथ रटन्नटव्यां खरस्वरो व्याघ्रभयाय
गन्तुः । नैवातुरः क्वापि मतो हिताय न दुष्टचेष्टो वित-
नोति शान्तिम् । यात्रोद्यमे सैन्यबधाय काको दृष्टो
रथे साश्वनृमस्तकेषु । आयाति यस्याभिमुखो बलस्य
युद्धोद्यमे तस्य पराजयः स्यात् । सगृध्रकङ्कैः कटके नृ-
पस्य काकैः प्रविष्टैः पिशितं विनापि । संयुध्यमानै
ररिभिः समं स्यान्महाहवे सन्धिरयुध्यमानैः । चिह्न-
ध्वजच्छत्रकृताधिरोहः समुद्यतं शत्रुबलं प्रपश्यन् । आजौ
जयं जल्पति भूमिपानां कृतध्वनिः क्षीरतरौ च काकः ।
गतिस्वरौ वायससंप्रयुक्तौ प्राच्यां फलायोदितवैपरीत्यात् ।
एवं जनोऽप्याचरति प्रभूतो यथोदितं तत्र यथागमार्थम् ।
दिग्यामचक्रेऽपि शुभाशुभानि फलानि यानि प्रतिपा-
दितानि । प्रतिष्ठमानस्य भवन्ति तानि तथाविधानीति
वदन्ति तज्ज्ञाः” । इति यात्राङ्गकाकश० ।
“स्थानस्थितिभ्यां कथयन्ति काकाश्चेष्टाविशेषेण शुभाशु-
भानि । प्रबोधिताः प्राक्तनकर्म्मभिर्ये तल्लक्षणाय
क्रियते प्रयत्नः । निष्कारणं संवलिता रुवन्तो ग्रामे
ऽन्ननाशाथ भवन्ति काकाः । रोधञ्च चक्राकृतयो
वदन्ति सव्यापसव्यभ्रमणाद्भयञ्च । विघातमाहुबहुवर्ग-
संस्था रात्रौ रुवन्तो जनताविनाशम् । लोकञ्च चञ्च-
चरणप्रहारैरुद्वेजयन्तः परचक्रवृद्धिम् । यः स्नाति
धूल्यान्तु विलोक्य रौति वृष्टिं समाशंसति वायसो
ऽसौ । जलस्थलप्राणिविपर्य्ययेण वर्षासु वृष्टिं भयम-
न्यदा तु । मध्यंदिने वेश्मनि यस्य काको विरौति
रौद्रं विधुनोति वाङ्गम् । हरन्ति चौरा द्रविणानि
तस्य ध्रुवं तथान्यो भवति प्रमादः । रुवन्नदृष्टस्तृण-
पूर्णवक्त्रो हुताशभीतिं करटः करोति । स्यात् प्रस्थि-
तस्याप्यथ वा स्थितस्य दुःखं प्रभूतं दिवसत्रयेण ।
छायासु लाभं, भुवि भूमिलाभं, विघ्नं जले, ग्रावणि
कार्य्यनाशम् । करोति काको विरुवन्नरस्य प्रस्थायिनः
स्थानगतस्य वापि । द्वारप्रदेशे रुधिरानुलिप्तो विरौति
काकः शिशुनाशनाय । पक्षौ विधुन्वन् विरुवंश्च रूक्षं शान्ते
च दीप्ते भवने न शस्तः । भूयस्तथोर्द्ध्वे प्रविधाय पक्षौ
काकः कुनादं प्रलयं करोति । क्रुद्धोऽधिरुढः कर-
टान्तरञ्च रोगेण मृत्युं कुरुते नराणाम् । द्रव्ये
हते वाऽपहृते खगेन विनाशलाभावपि तादृशस्य ।
[Page1850-a+ 38]
रुक्मस्य पीते, रजतस्य शुक्ले, चेलस्य कार्पाममये भवे-
ताम् । प्रश्ने कृते रोगविनाशबुद्ध्या हन्त्याशु रोगं
सुरवः प्रदीप्ते । शान्ते प्रदेशे करटश्चिरेण स्वल्पा-
रवो रोगमपाकरोति । प्रश्ने शुभे शान्तदिगाश्रयस्थः
शान्तस्वरो यः शुभमादघाति । यो वायसस्तं शुभदं
वदन्ति तद्व्यत्यये व्यत्ययहेतुरुक्तः । विरौति कुम्भे मणि-
केऽथ वा यः स गर्भवत्याः सुतजन्महेतुः । उड्डीयते
कण्टकिनीञ्च शाखामादाय राजागमनाय काकः ।
अन्नादिविष्ठापिशितादिभि र्यः पूर्णाननो ऽभीष्टफल-
प्रदोऽसौ । सन्त्रादिसिद्धौ बणिजादिलामे शस्तो
विवाहादिविधौ च काकः । इष्टार्थदोऽश्वादिकवाह-
नस्थश्छत्त्रादिस स्थस्तदवाप्तकारी । बध्वागमं जल्पति
तोरणस्थो हृद्यार्थदो हृद्यतरुस्थितश्च । वायसः कुल-
कुलध्वनिं यदा व्याहरेद्भवनसं मुखं तदा । अभ्युपैति
पथिकस्तदा ध्वनिं सर्व्वकार्य्यशुभदं वदत्यसौ ।
इदं त्विहोत्पातयुगं पृथिव्यां महाभयं शाकुनिका
वदन्ति । यद्वायसो मैथुनसन्निविष्टो दृश्येत १ यद्वा धवलः २
कदाचित् । उद्वेगविद्वेषभयप्रवासघनक्षयव्याधि-
भयप्रहाराः । बुद्धिप्रणाशाकुलताप्रवादा नृणां
भवन्त्यद्भुतदर्शनेन । शमाय तत् सूचितदुःखराशेः
स्नानं बहिस्तत्क्षणमेव कुर्य्यात् । आत्मीयशक्त्या च
सदक्षिणानि द्विजाय दद्यात् वसनानि तानि ।
नयेदहःशेषमपुण्यहान्या शयीत भूमावकृतान्नभक्षः ।
हविष्यभोजी न भजेच्च नारीं दिनानि सप्त त्रिगुणानि
यावत् । अकाकघातव्रतमादधीत बलिं च दद्याद्बलि-
भोजनेभ्यः । स्नात्वा प्रभाते विदधीत शान्तिं दद्यात्
स्वशक्त्या द्रविणं गुणिभ्यः । देशे तु यत्राद्भुतमेत-
दुग्रमालोक्यते तत्र समापतन्ति । अवृष्टिदुर्भिक्ष-
भयोपसर्गचौराग्निशत्रूद्भवधर्म्मनाशाः । कर्म्मणि
तस्योपशमाय राजा प्रवर्त्तयेत् शान्तिकपौष्टिकानि ।
अन्नाद्यगोभूमिवसूनि दद्यात् युद्धं विदध्यान्न च याव-
दव्दम्” । इति स्थानविशेषस्थितकाकचेष्टा शकु० । अथ
काकध्वनिभेदश० । “ककामिति क्षेमविधो विरावः
केकामितीष्टाशनपानहेतुः । करोति कूंकूमिति चार्थ-
लाभं, क्कं क्कं ध्वनिः काञ्चनलाभमाह । केंके-
मिति स्त्रीवरयोषिदाप्त्यै भोगाय कांकामिति शब्दतः
स्यात् । अपत्यलाभः कुव इत्यनेन गन्तुः फलं केकव
इत्यनेन । कौं कोमितीदं शुभलाभकारि कुंकुंनिनादः
[Page1850-b+ 38]
प्रियसङ्गमाय । क्रां क्रुमिति क्रामिति च त्रयोऽमी
क्रां क्रामिति द्वौ च रवौ रणाय । क्रां क्रामिति क्रौ
मिति च द्विरुक्तं क्रूं क्रूमिति क्रौ कुकु
कू इतीदम् । रुतं प्रदिष्टं मरणाय नॄणां गन्तुः
प्रणाशं कुरुते खगाख्यः । क्रीं क्रीमितीष्टार्थविना
शनाय ज्वलज्वलेत्यग्निभयाय शब्दः । कीकीति कोका
विति यः कथञ्चिन्मुहु र्मुहुः स्यात् स मतो बधाय
स्यात् का इतीदं विफलं सदैव मित्राप्तये स्यात् क इती
दृशञ्च । काका इतीदं तु विघातकारि करोति काको
वदति स्वतुष्ट्यै । आहारदोषाय च काकटीति स्यादा-
कुलं कुक्कुनिभं रणाय । केके ध्वनिः काकुटि किं
टिकीति त्रयं त्विदं स्यात् पुरदूषणाय । यत् का इति
त्रिस्तदनुस्वरेण शब्दद्वयं स्यान्महते रणाय । कामि-
त्ययं वाहननाशनञ्च ददाति हर्षं कुकुकुर्व्वितीदम् ।
यत्का इतीदं विरुतं सुदीर्घकृतस्वरेणोच्चरितम् प्रमा-
दात् । उत्साहहीनः श्रमदैन्ययुक्तः स वायसः कार्य्य-
विनाशनाय । सामिषं वकवकेति भोजयेद्वारयेत् कलि-
कलीति वाशनम् । अभ्युपैति स्वररूक्षभाषिते प्रोषितः
शवशवारवे शवः । स्यात् कलिः कवकवध्वनौ नृणां
जायते कणकणाध्वनौ रणः । आव्रजेत् कुलुकुलुध्वनौ
प्रियः सौदनं कटकटध्वनौ दधि । एवंप्रकारा बहवो
ऽपरेऽपि प्रशान्तदीप्ता बलिभोजनानाम् । भवन्ति शब्दाः
खलु तेषु केचिदस्माभिरुक्ताः खलु लक्षणीयाः ।
इति काकध्वनिभेदशकुनम् । “हितं नरेभ्यो
मुनिभिः पुराणैर्ज्ञानं यदुक्तं बलिपिण्डयुक्त्या ।
तदुच्यते संप्रति येन काका वदन्ति नित्यं बलिलाभ-
तुष्टाः । अदक्षिणस्यां दिशि यत्र काकैर्युतो भवेत् क्षीर-
तरुः प्रभूतः । गत्वा निवृत्ते ऽहनि तत्र काका निमं
न्त्रणीया बलिपिण्डभोज्ये । प्रातस्ततः क्षीरतरोरधस्ता-
द्विशोध्य लिप्येत च गोमयेन । भूमिप्रदेशे चतुरस्रमस्य
मध्ये ऽर्च्चयेत् ब्रह्ममुरारिभानून् । इन्द्राग्निवैवस्वतयातु-
धानजलेशवायुद्रविणेशशम्भून् । अभ्यर्च्चयेदष्टसु दिक्षु
भक्त्या क्रमेण चाष्टावपि लोकपालान् । नमोयुतैः सप्रण-
वैश्च सर्व्वान्निजाभिधानैः प्रयतो मनुष्यः । अर्घासनालेपन-
पुष्पधूपनेवेद्यदीपाक्षतदक्षिणाभिः । आब्रह्म काकां-
स्तरुसन्नि विष्टानाध्याय तत्प्राक्तनमन्त्रयुक्त्या । तत
स्तदर्थं बलिमाज्यसिक्तं मन्त्रेण दद्यात् दधिपिण्डयुक्तम् ।
“उदीर्य्यं कार्य्यं स्वमथावसृत्य ततः प्रदेशे करटस्य चेष्टाः ।
[Page1851-a+ 38]
स्तब्धोकृताङ्गश्च शुभाशुभार्थं संलक्षयेन्निश्चलपाणि-
पादः । पूर्व्वेण स्वादन् सुखवित्तवृद्धिं करोति वह्ने
र्दिशि वह्निभीतिम् । काकोऽथेनाशं दिशि दक्षिणस्यां
नैरृत्यदिग्गोवरकृत्यदिष्टः । जलेशदेशेऽभिमतार्थसिद्धि-
र्वायोर्दिशीतिप्रभवाल्पवृष्टिः । सौम्ये सुखारोग्यसमी-
हितार्थमीशानदेशे वितरत्यभीष्टम् । बलौ विलुप्ते करटैः
समन्तात् कार्य्ये विमिश्रं परिभावनीयम् । बलिंविकीर्य्यापि
न भक्षयन्ति काकास्तदानीं भयदा भवन्ति । क्षीरद्रुमा-
रामचतुष्पथेषु सरित्समीपे त्रिदशालयेषु । देयो
बलिर्भूतदिनाष्टमी षुकुल्माषदध्योदनतण्डुलाद्यैः” । इति
काकबलिदानशकु० । “पिण्डत्रयस्याथ विधानमेतदाख्या
यते यत् किल नारदाद्यैः । दृष्टं मुनीन्द्रैरशुभ-
शुभञ्च यथावदस्मिन् कथयन्ति काकाः । गत्वा शुभेऽह्नि
प्रहरे चतुर्थे देशेषु पूर्व्वप्रतिपादितेषु । नरेण पिण्ड-
त्रयभोजनार्थं काकाः प्रयत्नेन निमन्त्रणीयाः ।
ततः प्रभाते ह्युपलिप्य भूमिं तस्याञ्च पूर्व्वोदितमन्त्र-
युक्त्या । ब्रह्माच्युतेशाप्पतिलोकपालाः काकाश्च पुंसां
क्रमतोऽर्च्चनीयाः । दध्योदनाद्यर्विहितं निवेश्य
पिण्डत्रये मण्डलकस्य मध्ये । अभ्यर्च्चयेदक्षतपुष-
धूपैर्मनोहरैर्यत्नपरो मनुष्यः । तेषु क्षिपेत् प्राग्दिग-
नुक्रमेण पिण्डेषु हेम प्रथमे, द्वितीये । रूप्यं, तथा
लौहलवं तृतीये, शेषं च कुर्य्याद्वलिपिण्डतुल्यम् ।
त्रिःसप्तकृत्वो विनिवेशपिण्डे पिण्डा निवेश्या बलिभो-
जनेभ्यः । मन्त्रोक्तमावाहनतोषितेभ्यः कार्य्यं विचा-
र्याऽपसरेत्ततश्च । काकेन भुक्ते ससुवर्णपिण्डे ज्ञेयं नरेणो-
त्तममात्मकार्य्यम् । भुक्ते सरूप्ये खलु मध्यमं स्याद्भुक्ते स
लोहे त्वधमं प्रदिष्टम् । विवादबाणिज्यविवाहवृष्टिक्षेमाश्व-
चिन्ताकृषिभोगरोगाः । संग्रामसेवानृपकार्य्यदेशाः
इत्यादयोऽस्मिन् परिभावनीयाः । चेष्टाः सुरामा विद-
धाति याति प्रदक्षिणं दक्षिणपक्षमुच्चैः । ग्रीवां
तथोच्चां कुरुते सशब्दः स्थानं मनोज्ञं श्रयति द्रुमञ्च ।
एवविधां यो विदधाति चेष्टां पिण्डं समादाय शुभं
खगोऽसौ । अभीष्टकार्य्यादधिकं करोति चेष्टाविपर्य्या-
सतयान्यथात्वम् । पिण्ड समादाय यदि प्रधानं
शान्तां दिशं गच्छति काकपक्षी । पूर्णं फलं तत्
कुरुते नराणां चिकीर्षिते वस्तुनि यत्र तत्र । काको
गृहीत्वा यदि मुख्यपिण्डं प्रयाति दीप्तां ककुभं तदानीम् ।
अत्यत्तमं कार्य्यफलं प्रदर्श्य ततः समस्तं विनिहन्त्य-
[Page1851-b+ 38]
वश्यम् । द्वितीयकं यद्यपहृत्य पिण्डम् प्रडीयते शान्त-
दिगाश्रयेण । फलं तदानीं शुभदं नराणां याप्यं खगो
जल्पति कार्य्यजातम् । काके समादाय जघन्यपिण्डं
याते प्रदीप्तां ककुभं वदन्ति । कार्य्यं जघन्यादधिकं जघन्यं
स्यान्मध्यमं मध्यमपिण्डभागे” । इति वलिदाने पिण्ड-
त्रयशकुनम् । “महर्षयो वायसशाकुनस्य वदन्ति सारा-
दपि सारमूतम् । पिण्डाष्टकं यत्तदशेषमेतदाख्यायते
कार्य्यविनिश्चयार्थम् । शुभेऽह्नि काकानधिवास्य सायं
पिण्डाष्टकं भोक्तुमथ प्रभाते । यत्काकभोग्यानि
समस्तवस्तून्यादाय यायाद् बहिरप्रमत्तः । एकान्तदेशे
तरुपार्श्वभूमौ मृद्गोमयाभ्यामुपलेपितायाम् । सत्पञ्च-
गव्येन समुक्षितायां सौम्योपहारैरुपशोभितायाम् ।
विधाय पूजां कुलदेवतानां मध्ये ततोऽष्टास्वपि दिक्षु
देयम् । भक्तेन सर्पिर्दधिमिश्रितेन पिण्डाष्टकं प्राग्दि-
गनुक्रमेण । पक्षीन्द्रवह्न्यन्तकराक्षसेन्द्रान् विष्णुं
विरिञ्चिं धनदं महेशम् । पूर्व्वादिकाष्ठाक्रमयोजितेषु
न्यस्येत् क्रमादष्टसु पिण्डकेषु! नमोयुतैस्तान् प्रण-
वैश्च सर्व्वांस्ततोऽर्च्चयेत्तन्निजनामन्त्रैः । अर्घासनाले-
पनपुष्पधूपैर्नैवेद्यदीपाक्षतदक्षिणाभिः । अभ्यर्च्चितेभ्यो
विधिनोदितेन पिण्डाष्टकं तत् वितरेत् द्विजेभ्यः । मन्त्रेण
संमन्त्र्य निवेदनार्थं कार्य्यं विचिन्त्यापसरेच्च किञ्चित् ।
काकेन पिण्डे प्रथमे गृहीते तिष्ठन् प्रजन् वापि भवेत्
कृतार्थः । उद्वेगशोकौ विफलं प्रयाणे, हानिः
कलिर्व्वा भवति द्वितीये । याम्ये रुगापद्भयमृत्यवः स्युः
पिण्डे चतुर्ये विजयो रणेषु । स्याद्वैष्णवेऽभीष्टमकष्ट-
साध्यं भवेत् प्रवासो विफलश्च षष्ठे । नास्तीह तन्नि-
श्चयमेव कार्य्यं भुक्ते न यत् सिद्ध्यति सौम्यपिण्डे ।
सन्तापशौकौ विफला च यात्रा पिण्डेऽष्टमे वायसभक्षिते
च । पिण्डं न गृह्णात्यथ वा न भुङ्क्ते चञ्चूनखैर्विक्षि-
पति द्विजो यः । कार्य्येषु सर्वेषु स न प्रशस्तो व्रवीति
घोरं समरं स पुंसाम्
<LEND>
