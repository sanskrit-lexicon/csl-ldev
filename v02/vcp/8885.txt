<L>8885<pc>1099,a<k1>उत्तराधिकारिन्<k2>उत्तराधिकारिन्
उत्तराधिकारिन्¦ त्रि० उत्तरं पूर्व्वस्मामिस्यत्वोपरमान-
न्तरमधिकरोति तद्धने स्वाप्यमाप्तोति अधि + कृ--णिनि ।
पूर्व्वस्यामिस्यत्वोपरमे तद्धने स्वामित्यप्राप्ते पूर्व्वस्वामिस-
म्यन्धिपुंत्रादौ स्त्रियां ङीष् । तत्र कस्व धने कस्याधिकारः ।
तत्र तावत् वङ्गदेशप्रचलितदायभागमतानुसारिक्रमोऽभि-
धीयते तत्र तद्व्या० श्रीकृष्णेनोक्तम् यथा । “अत्रायं
मृतपुन्धनाधिकारिक्रमः । तत्र प्रथमं पुत्रः तदभाये
पौत्रः तदभावे प्रपौत्रः, मृतपितृकपौत्र--मृतपितृपितामह-
कप्रपौत्रयोस्तु पुत्रेण मह युगपदधिकारः । प्रपौत्रप-
र्य्यन्ताभावे पत्नी सा च प्राप्तभर्त्तृदाया भर्त्तृकुलं
[Page1099-b+ 38]
तदभावे पितृकुलं वा समाश्रिता सती शरीररक्षार्थ भ-
र्तृदायं भञ्जीत तथा भर्त्तुरुपकारार्थं यथाकथञ्चिद्दानादि-
कमपि कुर्व्वीत न तु स्त्रीधनवत् स्वच्छन्दं विनियु-
ञ्जीत । तदभावे दुहिता तत्र प्रथमं कुमारी तदभावे
नाग्दत्ता, तदभावे ऊढा सा च पुत्रवती सम्भावितपुत्रा
च ते द्वे युगपदेवाधिकारिण्यौ, बन्ध्या पुत्रहीना विधवा च
नाधिकारिणी । ऊढायाअभावे दौहित्रः । तदभावे
पिता । तदभावे माता, तदभावे भ्राता, तत्रापि प्रथमं
सोदरः तदभावे वैमात्रेयः, मृतस्य भ्रातृसंसृष्टत्वे तु
सोदरमात्रविषये प्रथमं संसृष्टसोदर एवाधिकारी तद-
भावे चासंसृष्टसोदरः, एवं वैमात्रेयमात्रविषये प्रथमं
संसृष्टवैमात्रेयः तदभावे चासंसृष्टवैमात्रेयः, यदा तु
संसृष्टोवैमात्रेयः सोदरश्चासंसृष्टः तदा तावुभौ तुल्य-
वदकिकारिणौ । भ्रातॄणामभावे भ्रातृपुत्रः, तत्रापि
प्रथमं सोदरभ्रातृपुत्रः तदभावे वैमात्रेयभ्रा तृपुत्रः,
संसर्गे तु सोदरभ्रातृपुत्रमात्रविषये प्रथमं संसृष्टसोद-
रभ्रातृपुत्रः तदभावे चासंसृष्टसोदरभ्रातृपुत्रः, वैमात्रेय-
भ्रातृपुत्रमात्रविषये प्रथमं संसृष्टवैमात्रेयभ्वातृपुत्रः तद-
भावे चासंसृष्टवैमात्रेयभ्रातृपुत्रः, यदा तु सोदरभ्रातृ-
पुत्रोऽसंसृष्टो वैमात्रेयभ्रातृपुत्रस्तु संसृष्टः तदा द्वौ
भ्रातृवत्तु ल्याधिकारिणौ । भ्रातृपुत्राभावे भ्रातृपौत्रः
तत्रापि भ्रातुः मोदरासोदरक्रमः संसर्गासंसर्गक्रमश्च
बोध्यः । तदभावे पितृदौहित्रः स च सोदरभरिनीपुत्रः
वैमात्रेयभगिनीपुत्रश्च, तदभावे पितामहः, तदभावे पिता-
मही, तदभावे पितुः सहोदरः तदभावे पितुर्वैमात्रेयः ।
तदभावे पितृंसोदरपुत्रपितृवैमात्रेयपुत्रपितृसोदरपौत्रपि-
तृवैमात्रेयपौत्राणां क्रमेणाधिकारः । तदभावे पितामह-
दौहित्रः तत्रापि पितृसोदरभगिनीपुत्रः पितृ-
सैमात्रेयभगिनीपुत्रश्च, वक्ष्यमाणप्रपितामहदौहित्राधिका-
येऽप्येवम्, तदभावे प्रपितामहः तदभावे प्रपितामही
तदभावे पितामहसहीदरभ्रातृतद्वैमात्रेयभ्रातृतत्पुत्रपौ-
त्रप्रपितामहदौहित्राः क्रमेणाधिकारिणः । एता-
वत्पर्य्यन्तानां धनिभोग्यपिण्डदातॄणामभावे धनिदेय-
पिण्डदातॄणां मातामहमातुलादीनामधिकारः तत्रापि
प्रथमं मातामहस्तदभावे मातुलतत्पुत्रपौत्राणां क्रमेणा-
धिकारः तदभावे चाधस्तनसकुल्यानां धनिभोग्यलेपदा-
तॄणां प्रतिप्रणप्तृप्रभृतिपुरुषत्रयाणां क्रमेणाधिकारः,
तदभागे पुनरूर्द्ध्वतनसकुल्यानां धनिदेयलेपभुग्वृद्धप्रपिता-
[Page1100-a+ 38]
महादितत्सन्ततीनामासत्तिक्रमेणाधिकारः, तदभावे समा-
नोदकानामधिकारः! तेषामभावे चाचार्य्यस्य तदभावे
शिष्यत्य तदभावे सब्रह्मवारिणीऽघिकारः, तदभावे चै-
कग्रामस्थसगोत्रसमानप्रयरयोः क्रमेणाधिकारः । उक्त-
पर्य्यन्तानां सर्वेषां सम्बन्धिनामभावे ब्राह्मणधनवर्ज्जं
राजा गृह्णीयात्, ब्राह्मणधनन्तु त्रैविद्यादिगुणयुक्ता
ब्राह्मणा गृह्णीयुः । एवं वानप्रस्थधनं भ्रातृत्वेनानुमतो-
ऽपरवानप्रस्थ एकतीर्थी गृह्णीयात् । तथा यतिधनं
मच्छिष्यः । नैष्ठिकब्रह्मचारिणोधनमाचार्य्यः उपकुर्व्वा-
णस्य तु ब्रह्म वारिणोधनं पित्रादिर्गृह्णीयादिति सङ्क्षेपः” ।
<फ्>दायक्रमसंग्रहे भ्रातृदौहित्रपितृष्यदोहित्रपितामहसो-
दरदौहित्राणामप्यधिकारोऽभिहितः । विवादभङ्गार्णवमते
पुत्रपौत्रदौहित्रयोरष्यधिकारः । इदन्तु वोध्यं पितृधन-
विभागे जनन्याः पुत्रतुल्यांशेऽधिकारः । पितामहधन
विभागे च पितुर्जनन्याः पौत्रतुल्यां शेऽधिकारः । जीवद्भागे
तु पित्रा पितामहेन वा भागद्वयं ग्राह्यम् अप्राप्तस्त्रीध-
नानां सर्वासां स्वस्वपत्नीनां पुत्रस्य मृतपितृपौत्रस्य चैकै-
कोऽंशोदेयः, अनेकपितृकाणां तु पितृतोभागकल्पना
एवं मातृधने पितामहीधनेऽपि पितृतोभागकल्पना इति ।
स्थावरे तु विशेषः “अविभक्तं स्थावरं यत् सर्वेषामेव तद्भ-
वेत्” वृहस्पतिवचनात् तुल्यरूपाणां सोदरासोदराणां
समाधिकारः । स्त्रीधने विशेषस्तत्रैव । “अत्रायं स्त्रीधनाधि-
कारिक्रममिर्णयः । तत्र कन्याधने प्रथमं सोदरभ्रातुस्तद-
भावे मातुस्तदभावे पितुरधिकारः । वरदत्तातिरिक्तवाग्दत्ता-
धनेष्वेवं, वरदत्तधने तु वरस्याधिकार इति । ऊढाया यौ-
तकधने प्रथमं कुमारी, तदभावे वाग्दत्ताऽधिकारिणी, एत-
योरभावे ऊढयोः पुत्रवतीसम्भावितपुत्रयोर्युगपदधिकारः ।
एकस्या अभावेऽपरायाः, एतयोरभावे बन्ध्याविधवयोस्तुल्या-
धिकारः, एकाभावे चापरायाः, । ततः पुत्रदौहित्रपौत्र-
प्रपौत्रसपत्नीपुत्रपौत्रप्रपौत्राणां क्रमेणाधिकारः । ग्रन्य-
कृन्मते तु सपत्नीपुत्पानन्तर” दौहित्रस्याधिकार इति
विशेवः । ततोब्राह्मादिविवाहपञ्चकसमयलब्धयौतकधने
भर्त्ता, भ्राता माता पिता चेति क्रमः आसुरादिविवाह-
त्रयसमयलब्धयौतकधने माता पिता भ्राता भर्त्ता चेति
क्रमः । ततो देवरः ततोदेवरपुत्रभ्रातृश्वशुरपुत्रौ, ततो-
भगिनोपुत्रः, ततोभर्त्तृभागिगेयः, ततोभ्रातृपुत्रः ततो-
जामाता, ततः श्वशुरः, भ्रातृश्वशुरः, । ततआनन्तर्य्य-
क्रमेण सपिण्डाः ततः सकुल्याः, ततः समानोदका
[Page1100-b+ 38]
इति । योतकातिरिक्तेऽपि पितृदत्ते प्रथमं कुसारी,
ततः पुत्रः, ततः पुत्रवतीसम्भावितपुत्रे, ततः पौत्रदौहि-
त्रप्रपौत्रसपत्नीपुत्रपौत्रप्रपौपुत्राः । ततो बन्ध्या विधवा च
युगपदधिकारिण्यौ, ततोब्राह्मादिक्रमेणैव पूर्व्ववत् क्रमः ।
पितृदत्तातिरिक्ते अयौतकधने तु पुत्रकुमार्य्योर्युगपद-
धिकारः, तयोरभावे पुत्रवतीसम्भावितपुत्रयोः, ततः पौत्र-
दौहित्रप्रपौत्रसपत्नीपुत्रपौत्रप्रपौत्राः क्रमेणाधिकारिणः, ।
ततो बध्या विधवा च युगपदधिकारिण्यौ ततः पूर्व्ववत्
व्राह्मादिक्रमः” । अत्र सर्षत्रप्रमाणं दायभागेऽनुसन्धेयम् ।
<फ्>चिन्तामणिमते पुत्रमृतकपौतृमृतपितापितामहक-
प्रपौत्राधिकारं दायभागमतवत् सप्रपञ्चं निरूप्य अपुत्र-
पुंधने विशेषोऽभिहितो यथा ।
“अनन्तरः सपिण्डाद्यस्तस्य तस्य धनं भवेत्” मनुः ।
“आपस्तम्बः अपुत्रधनाधिकारी आसन्नसपिण्ड-
स्तदभावे व्यवहितस्तदभावे आचार्य्य स्तदभावेऽन्तेवासी” ।
याज्ञवल्क्यः “पत्नी दुहितरश्चैव पितरौ भ्रातरस्तथा ।
तत्सुतीगोत्रजोबन्धुः । शिष्यस्मब्रह्मचारिणः । एषाम-
भावे पूर्व्वस्य धनभागुत्तरोत्तरः । स्वर्य्यातस्य ह्यपुत्रस्य सर्व-
वर्णेष्वयं विधिः” । पितरावित्यत्र क्रमाकाङ्क्षायामादौ माता
तदभावे पिता विष्णुस्मृत्येकमूलत्वात् । तत्सुतो भ्रातृपुत्रः
अपुत्रस्य पुत्रपोत्रप्रपौत्रशून्यस्य । कात्यायनः “विभक्ते
संस्थिते द्रव्यं पुत्राभावे पिता हरेत् । भ्राता वा जननी
बापि माता वा तत्पितुः क्रमात्” । पित्रर्ज्जितं पिता,
भ्रात्राद्यर्ज्जितं भ्रात्रादिरिति व्यवस्थितोविकल्पः । पैष्ठी-
नसिः “अपुअस्य स्वर्य्यातस्य भ्रातृगामि धनं तदभावे पितरौ
लभेताम्” । देवलः “ततीदायमषुत्रस्य विभजेरन् महोदराः ।
तुल्यादुहितरोवापि ध्रियमाणः पितापि वा । सवर्णाभ्रा-
तरोमाता भार्य्या चेति यथाक्रमम् । एषामभावे गृह्णीयुः
सकुल्याः सहवासिनः” । तुल्बाः सहोदराएव सवर्णा-
भ्रातरोऽत्र वैमात्रेयाः । अत्र च देवलोक्तक्रमेण सह वि-
ष्णुयाज्ञवल्क्योक्लक्रमयोर्व्विरोधमाशङ्क्य यथाक्रमिति
पदं देवलीयं याज्ञवल्क्योक्तक्रमानतिक्रमेणेति हलायुधेन
व्याख्यातम् । देवलवचनलिखनानन्तरं विष्णुयाज्ञव-
ल्क्योक्तवचने लिखितवतः कल्पतरुकृतोऽप्येवमेवाशयः ।
एतच्चु न मनोरमं न हि स्वोक्तक्रममुल्लङ्घ्य परोक्तक्रमो-
यथाक्रममिति स्वोक्तस्यार्थोभवितुमर्हतीति उपस्थितं
विहायानुपस्थितपरिग्रहगौरवात् एवमपि पैठीनसिवच-
नविरोधापरीहाराच्च । तस्मात्पूर्बपुरुषार्ज्जितधने विष्णु-
[Page1101-a+ 38]
याज्ञवल्क्योक्तक्रमस्तदन्यधने तु पैठोनस्याद्युक्तक्रम इति
रत्नाकरः । बौधायनः “सपिण्डाभावे सापुल्यः तदभावे
आचार्य्यः अन्तेवासी ऋत्विग्वा हरेत् तदभावे राजा” ।
सगौत्रजाभावे बन्धुः याज्ञवल्क्यवचनात् स च स्वबन्धुः
पितृबन्धुः मातृबन्धुश्च । “आत्मपितुःष्वसुः पुत्रा
आत्ममातुःष्वसुः सुताः । आत्ममातुलपुत्राश्च विज्ञेया-
ह्यात्मबान्धवाः । पितुः पितुःष्वसुः पुत्राः पितुर्मातुः-
ष्वसुः सुताः । पितुर्मातुलपुत्राश्च विज्ञेयाः पितृबान्ध-
वाः । मातुः पितुःष्वसुः पुत्रामातुर्मातुःष्वसुः सुताः ।
मातुर्मातुलपुत्राश्च विज्ञेयामातृबान्धवाः” । एतेषां
क्रमेणाधिकारः । तदयं संक्षेपः । आदौ पुत्रस्तदभावे-
पौत्रस्तदभावे प्रपौत्रस्तदभावे साध्वी भार्य्या तदभावे दु-
हिता तदभावे माता तदभावे पिता तदभावे दौहि
त्रस्तदभावे भ्राता तदभावे तत्पुत्रस्तदभावे आसन्नसपिण्ड-
स्तदभावे यथाक्रमं व्यवहितसपिण्डस्तदभावे आसन्नसकुल्य-
स्तदभावे व्यवहितसकुल्यस्तदभावे मातुलपुत्रादिः सर्वाभावे
ब्राह्मणधनवर्ज्जं राजगामि ब्राह्मणधने तु ब्राह्मणान्त-
रमेव धनग्रहणाधिकारीति । याज्ञवल्क्यः “वानप्रस्थयति
बह्मचारिणामृक्थमागिनः । क्रमेणाचार्य्यसच्छिष्यधर्म्म-
भ्रात्रेकतीर्थिनः” । क्रमेण प्रतिलोमक्रमेण तेन ब्रह्मचारि-
णोगुरुकुलस्थस्याचार्य्यः, यतेः सच्छिष्यः, वानप्रस्थस्य
भ्रातृत्वेनानुमतोऽपरोवानप्रस्थएव” ।
<फ्>अधिकारिक्रमे पितृदौहित्रादेरकीर्त्तनात् तस्य नाधि-
कार इति विशेषः ।
<फ्>स्त्रीधने विशेषः “तत्र मनुः जनन्यां संस्थितायान्तु समं
सर्वे सहोदराः । भजेरन्मातृकं रिक्थं भगिन्यश्च
सनाभयः । यास्तासां स्युर्दुहितरस्तासामपि यथांशतः ।
मातामह्याधनात् किञ्चित् प्रदेयं प्रीतिपूर्वकम्” । सममविष-
मांशम्, सनाभयः सहोदराः, भगिन्यः कुमार्य्य एव समांशा-
स्तदाह वृहस्पतिः “स्त्रीधनं स्यादपत्यानां दुहिता च
तदंशिनी । अप्रत्ता चेत्समूढा तु लभते मानमात्रकम्” ।
अपत्यानां पुत्राणां तदंशिनीति विशेषाश्रुत्या समत्व
लाभः समूढा विवाहिता मानमात्रकं द्रव्यानुसारेण
किञ्चित् । गौतमः “स्त्रीधनं दुहितॄणामप्रत्तानामप्रतिष्ठि-
तामाञ्च” । “अप्रतिष्ठिता अनपत्या निर्धनभर्तृका दुर्भ-
गा” चेति रत्नाकरादयः । एता अपुत्रा अपि पुत्रवन्मातृ-
धनभाजः । मनुः “मातुश्च यौतुकं यत्स्यात्कुमारीभागएव
सः” । यौतुकं विवाहकाले पित्रादितो लव्धम् । वशिष्ठः
[Page1101-b+ 38]
“मातुः पारिणाय्यं स्त्रियोविभजेरन्” । पारिणाय्यं परि-
च्छदादर्शकङ्कतिकादि । याज्ञवल्क्यः “मातुर्दुहितरः शेष-
मृणात्ताभ्य ऋतेऽन्वयः” । मातुर्धनं तदृणाच्छेषं दृणशो-
धनावशेषं दुहितरोभजेरन्, ताभ्य ऋते दुहितॄणामभावे-
ऽन्वयः दौहित्रीदौहित्रौ मनुवचनानुरोधात् । ब्राह्म्या-
दिवैवाहिकं परिच्छदादिकञ्च यत्मातुर्धनं तद्विषयमेतत् ।
कात्यायनः “दुहितॄणामभावे तु ऋक्थम्पुत्रेषु तद्भवेत् ।
बन्धूनामप्यभावे तु भर्तृगामि तत् स्मृतम् । भगिन्योबान्धवैः
सार्द्ध्वं विभजेयुः सभर्तृकाः । स्त्रीधनस्थेति धर्म्मोऽयं विमागस्तु
प्रकल्पितः” । दुहितॄणामिति पारिणाय्यं विवाहकाले
यौतुकलब्धं पितृदत्तञ्च यन्मातुर्धनं तत्तस्याः पुत्र्यभावे
पुत्रगामि भवतीत्यर्थः तदतिरिक्तन्तु स्त्रीधनं तस्या अभावे
पुत्रीपुत्रोभयगामि इत्युक्तमेव प्राक् । बन्धुदत्तमिति पित्र-
तिरिक्तेन दत्तं यत्तद्भ्रातॄभगिन्यौ किन्तु कन्या तत्स-
मांशा विवाहिता तु किञ्चिद्भागभागिनीति भगिन्य इत्यादे-
रर्थः । अभावे पुत्रीपुत्राद्यभावे स्त्रियाधनं पतिगामी-
त्यर्थः मनुः “ब्राह्म्यदैवार्षगान्धर्व्वप्राजापत्येषु यद्धनम् ।
अतीतायामप्रजायां भर्तुरेव तदिष्यते । यत्त्वस्याः स्या-
द्धनं किञ्चिद्विवाहेष्वासुरादिषु । अतीतायामप्रजायां
मातापित्रोस्तदिष्यते” । अप्रजायामनपत्यायाम् । गौतमः
“भगिनीशुल्कं सोदर्य्याणामूर्द्ध्वं मातुः पूर्व्वंचेत्येके” । आसु-
रादिविवाहत्रयलब्धविषयमेतत् । बौधायनः “ऋक्थं मृ-
तायाः कन्यायागृह्णीयुः सोदराः खयम् । तदभावे भवे-
न्मातुस्तदभावे भवेत्पितुः” वि० चि० । अत्रयस्य भर्त्तृ-
गामित्वमुक्तं तदभावे तत्सपिण्डानामासत्तिक्रमेणाधि-
कारः । यस्य तु पितृगामितोक्ता तत्न तदभावे तत्प्रत्या-
सन्नसापिण्डा अधिकारिणः इति बोध्यम् ।
मिताक्षरामते तु जन्माधीनस्वत्वाङ्गीकारेण पैतामहे पित्रे
च धने पितापुत्रयोः पितामहपौत्रयोश्च तुल्याधिकारः ।
पितुः पितामहस्य चोपरमे पुत्रस्य, पौत्राणाञ्च स्वपितृ-
योग्येऽशेऽधिकारः । जीवद्विभागे तु स्वार्ज्जिते पितुर्द्व्यंशहा-
रिता पैतामहे तुल्यांशिता । धनिकृतविभागे तदुपरमे पुत्रा-
दिकृतविभागे च धनिपत्निनामेकैकांशेऽधिकारः । दुहि-
तृणान्तु प्रत्येकं स्वजातीय कल्पितभागचतुर्थांशभागिता ।
सामुदयिकस्वत्वाङ्गीकारेण च भ्रात्रादीनामपुत्रादीनामवि
भक्तत्वे संसृष्टत्वे च एकस्य मरणे इतरस्य स्वत्वस्थितेः तत्र
पत्न्यादीनां न स्वत्वमुत्पद्यते तथा च विभक्तासंसृष्टधनएव
पत्न्यादीनामधिकारः । पत्नीदुहितरश्चैवेत्यादि या० वचनात्
[Page1102-a+ 38]
तव्व वचनं चिन्तामणिमते ११०० पृष्ठे दर्शितम् तस्य वचनस्य
व्याख्यायाम् मिता० तत्क्रमोदर्शितो यथा
“तस्मादपुत्रस्य स्वर्य्यातस्य विभक्तस्यासंसृष्टिनः परि-
णीता स्त्री संयता सकलमेव धनं गृह्णातीति स्थितम् ।
तदभावे दुहितरः । दुहितर इति बहुवचनं समान
जातीयानामसमानजातीयानाञ्च समयिषमांशप्राप्त्य-
र्थम् । तथा काव्यायनः । “पत्नी भर्तुर्द्धनहरो या स्याद
व्यभिचारिणी । तदभावे तु दुहिता यद्यनूढा भवेत्तदेति”
वृहस्पतिरपि “भर्तुर्द्धनहरी पत्नी तां विना दुहिता स्मृता”
अङ्गादङ्गात्सम्भवति पुत्रवद्दुहिता नृणाम् । तस्मात्पितृ-
धनं त्वन्यः कथं गृह्णाति मानवः” इति । तत्र चोढानूढा-
समवायेऽनूढैव गृह्णाति । “तदभावे तु दुहिता यद्यनूढा
भवेत्तदेति” विशेषस्मरणात् । तथा प्रतिष्ठिताऽप्रति-
ष्ठितासमवायेऽप्रतिष्ठिता तदमावे प्रतिष्ठिता “स्त्रीधनं
दुहितॄणाम् अप्रत्तानामप्रतिष्ठितानाञ्चेति” गौतमवचनस्य
पितृधनेऽपि समानत्वात् नचैतत्पुत्रिकाविषयमिति
मन्तव्यम् । “तत्समः पुत्रिकासुतः” इति पुत्रियास्तत्सु-
तस्य चौरससमत्वेन पुत्रप्रकरणेऽभिधानात् । चशब्दा-
द्दुहित्रभावे दौहित्रो धनभाक् यथाह विष्णुः ।
“अपुत्रपौत्रसन्ताने दौहित्रा धनमाप्नुयुः । पूर्व्वेषां तु
स्वधाकारे पौत्रा दौहित्रकाः समा” इति मनुरपि । “अ-
कृता वा कृता वापि यं विन्देत्सदृशात्सुतम् । पौत्री माता
महस्तेन दद्यात्पिण्डं हरेद्धनमिति” । तदभावे पित-
रौ मातापितरौ धनभाजौ । यद्यपि युगपदधिकरण
वचनतायां द्वन्द्वस्मरणात् तदपवादत्वादेकशेषस्य धन
ग्रहणे पित्रोः क्रमो न प्रतीयते । तथापि विग्रहवाक्ये
मातृशब्दस्य पूर्व्वनिपातादेकशेषाभावपक्षे च मातापितरा
विति मातृशब्दस्य पूर्व्वश्रवणात्पाठक्रमावगमाद्धनसम्बन्धे
ऽपि क्रमापेक्षयां प्रतीतक्रमानुरोधेनैव प्रथमं माता धन
भाक्, तदभावे पितेति गम्यते । किञ्च पिता पुत्रान्तरे-
ष्वपि साधारणो माता तु न साधारणीति प्रत्यासत्त्य-
तिशयात् “अनन्तरः सपिण्डांद्यस्तस्य तस्य धनम्भवेदिति”
वचनान्मातुरेव प्रथमन्धनग्रहणं युक्तं न च सपिण्डे-
ष्वेव प्रत्यासत्तिर्नियामिका अपि तु समानोदकादिष्वप्य
विशेषेण धनग्रहणे प्राप्ते प्रत्यासत्तिरेव नियामिकेत्य
स्मादेव वचनादवगम्यत इति । मातापित्रोर्म्मातुरेव प्रत्या-
सत्त्यतिशयात् धनग्रहणं युक्ततरम् । तदभावे पिता धन-
भाक् । पित्रभावे भ्रातरी धनभाजः । तथा च मनुः ।
[Page1102-b+ 38]
“पिता हरेदपुत्रस्य रिक्थं भ्रातर एव वेति अनपत्यस्य
पुत्रस्य माता दायमवाप्नुयात् । मातर्यपि च वृत्तायां
पितुर्माता हरेद्धनमिति” मनुवचनाज्जीवत्यपि पितरि
मातरि वृत्तयां पितुर्माता पितामही धनं हरेन्न पिता ।
यतः पितृगृहीतन्धनं विजातीयेष्वपि पुत्रेषु गच्छति ।
पितामही गृहीतं तु सजातीयेष्वेव गच्छतीति पितामह्येव
गृह्णातीति । एतदप्याचार्य्योनानुमन्यते । विजातींय
पुत्राणामपि धनग्रहणस्योक्तत्वात् “चतुस्त्रिद्व्येकभागिनः”
इत्यादिनेति । यत्पुनः “अहार्य्यं ब्राह्मणद्रव्यं राज्ञा
नित्यमिति स्थितिः” इतिमनुस्मरणम् तन्नृपाभिप्रायं
न पुत्राभिप्रायम् । भ्रातृष्वपि सोदराः प्रथमं गृह्णीयुर्भि-
न्नोदराणां मातृविप्रकर्षात् । “अनन्तरः सप्रिण्डाद्यस्तस्य
तस्य धनं भवेदिति” स्मरणात् । सोदराणाममावे भिन्नो-
दरा धनभाजः । भ्रातॄणामप्यभावे तत्पुत्राः पितृक्तमेण्ण
धनभाजः । भ्रातृभ्रातृपुत्रसमवाये म्रातृपुत्राणाम-
नधिकारः भ्रात्रभावे भ्रातृपुत्राणामधिकारवच-
नात् । यदा त्वपुत्रे भ्रातरि स्वर्याते तद्भ्रातॄणामवि-
शेषेण धनसम्बन्धे जाते भ्रातृधनविभागात्प्रागेव यदि
कश्चिद्भ्राता मृतस्तदा तत्पुत्राणाम्पितृतोऽधिकारे प्राप्ते-
तेषां भ्रातृणाञ्च विभज्य ग्रहणे पितृतोभागकल्पनेति
युक्तम् । भ्रातृपुत्राणानप्यभावे गोत्रजा धनभाजः गो-
अजाः पितामहादयः सपिण्डाः समानोदकाश्च तत्र पिता-
मही प्रथमन्धनभाक् । “मातार्यपि च वृत्तायाम्पितुर्माता
धनं हरेदिति” मात्रनन्तरं पितामह्या धनग्रहणे प्राप्ते
धित्रादीनां भ्रातृसुतपर्यन्तानां बद्धक्रमत्वेन मध्येऽनुप्रवेशा-
भावात्पितुर्माता धनं हरेदित्यस्य धनग्रहणाधिकारप्राप्ति
मात्रपरत्वादुत्कर्षे तत्सुतानन्तरम् पितामही गृह्णातीत्य
विरोधः । पितामह्याश्चाभावे समानगोत्रजाः सपिण्डाः
पितामहादयोधनभाजः भिन्नगोत्राणां सपिण्डानां बन्धु
शब्देन ग्रहणात् । तत्र च पितृसन्तानाभावे पितामही
पितामहः पितृव्यास्तत्पुत्राश्च क्रमेण धनभाजः पितामह
सन्तानाभावे प्रपितामही प्रपितामहस्तत्पुत्रास्तत्सून
वश्चेत्येवमासप्तमात्समानगोत्राणां सपिण्डानान्धनग्र-
हणं वेदितव्यं तेषामभावे समानोदकानान्धनसम्बन्धः ।
ते च सपिण्डानामुपरि सप्त वेदितव्या जन्मनामज्ञाना
वधिका वा । यथाह वृहन्मनुः । “सपिण्डता तु पुरुषे
सप्तमे विनिवर्तते । समानोदकभावस्तु निवर्तेता चतुर्द-
शात् । जन्मनाम्नोः स्मृतेरेके तत्परङ्गोत्रमुच्यत” इति ।
[Page1103-a+ 38]
गोत्रजाभावे बन्धवोधनभाजः । बन्धवश्च त्रिविधा आत्म-
बन्धवः पितृबन्धवो मातृबन्धवश्चेति । यथोक्तम् । आत्म-
पितुष्वसु पुत्रा इत्यादि चिन्तामणिमते ११०१ पृ० दर्शितम्
तत्र चान्तरङ्गत्वात् प्रथममात्मबन्धवोधनभाजस्तदभावे
पितृबन्धवस्तदभावे मातृबन्धव इति क्रमोवेदितव्यः । बन्धू-
नामभावे आचार्य्यस्तदभावे शिष्यः “पुत्राभावे यः प्रत्या-
सन्नः सपिण्डस्तदभावे आचार्यः आचार्य्याभावेऽन्तेवासी”
इत्यापस्तम्बस्मरणात् । शिष्याभावे सब्रह्मचारी धनभाक्
येन सहैकस्मादाचार्य्यादुपनयनाध्यनतदर्थज्ञानप्राप्तिः
स सब्रह्मचारी तदभावे ब्राह्मणद्रव्यं यः कश्चिच्छ्रोत्रियो
गृह्णीयात् “श्रोत्रिया ब्राह्मणस्यानपत्यस्य ऋक्थम्भजै-
रन्निति” गौतमस्मरणात् । तदभावे ब्राह्मणमात्रम् यथा-
ह मनुः “सर्वेषामप्यभावे तु ब्राह्मणारिक्थमागिनः ।
त्रैविद्याः शुचयोदान्तास्तथा धर्म्मोन हीयत” इति । न कदा-
चिदपि ब्राह्मणद्रव्यं राजा गृह्णीयात् “अहार्य्यं ब्राह्म-
णद्रव्यं राज्ञा नित्यमिति स्थितिरिति” मनुवचनात् । नार-
देनाप्युक्तम् “ब्राह्मणार्थस्य तन्नाशे दायादश्चेन्न कश्चन ।
ब्राह्मणायैव दातव्यमेनस्वी स्यान्नृपोऽन्यथेति” । क्षत्रियादि-
धनं सब्रह्मचारिपर्य्यान्तानामभावे राजा हरेन्न ब्राह्मणः ।
यथाह मनुः । “इतरेषान्तु वर्णानां सर्वाभावे हरेन्नृपः”
इति । “पुत्राः पौत्राश्च दायं गृह्णन्ति । तदभावे पत्न्यादय
इत्युक्तमिदानीन्तदुभयापवादमाह । “वानप्रस्ययतिब्रह्मचा-
रिणां रिक्भागिनः । क्रमेणाचार्यसच्छिष्यधर्मभ्रात्रेकतीर्थिनः”
याज्ञ० । “वानप्रस्थस्य यतेर्ब्रह्मचारिणश्च क्रमेण प्रतिलोम
क्रमेणाचार्य्यः सच्छिष्यो धर्मभ्रात्रेकतीथीं च रिक्थस्य धनस्य
भागिमः । ब्रह्मचारी नैष्ठिकः उपकुर्वाणंस्य धनं मा-
त्रादयएव गृह्णन्ति । नैष्ठिकस्य धनन्तदपवादत्वेनाचार्यो
गृह्णाति इत्युच्यते । यतेस्तु धनं सच्छिष्पो गृह्णाति ।
सच्छिष्यः पुनरध्यात्मशास्त्रश्रवणधारणतदर्थानुष्ठानक्षमः
दुर्वृत्तस्याचार्यादेरपि भागानर्हत्वात् । वानप्रस्थधनन्धर्म्भभ्रा-
त्रेकतीर्थी गृह्णाति धर्मभ्राताएकतीर्थ्येकाश्रमी धर्मभ्रातासौए-
कतीर्थी च धर्मभ्रात्रेकतीर्थी । एतेषामाचार्यादीनामभावे
पुत्रादिषु सत्खप्येकतीर्थ्येव गृह्णाति” मिता० । “सोदरस्यासंष्टत्वे
वैमात्रेयस्य च संसृष्टत्वे तुल्याधिकारः । अत्रेदं बोध्यं “अपु-
पौत्रसन्ताने” इति वदता विष्णुना प्रपौत्रस्याप्यधिकारः
सूचितः तस्यापि तत्सन्तानत्वात् सपिण्डत्वाच्च अन्यथा
अधिकारिशृञ्जलायाम् उपरितनामामेव कीर्त्तनात् तस्यान-
धिकारत्वापत्तेः । अतएव अणादानप्रकरणे तत्सुतः पौत्र-
[Page1103-b+ 38]
सुतः प्रपौत्र अगृहीतवित्तःप्रपितामहकृतमृणं न दद्यादिति
वदता मिताक्षराकृता प्रपौत्रस्याधिकारः सूचितः । तदध-
स्तनसन्तानस्य च प्रपितामहपौत्रपर्य्यन्ताभावेऽधिकारः तेषा-
मसपिण्डत्वेऽपि गोत्रजसमानोदकत्वाविशेषात् सपिण्डाधि-
कारे अधन्तनानामेव प्रथमग्रहणवत् गोत्रजाधिकारेऽपि-
अधस्तनानामेव ऊर्द्ध्वतनापेक्षया प्रथमं ग्रहणौचित्यादिति
एतन्मते च असगोत्रसपिण्डमध्ये, दौहित्रस्यैव ग्रहणात्
पितामहदौहित्रादेर्नाधिकारः । बन्धुशब्दस्य असगोत्र
सपिण्डपरत्वेऽपि बन्धुशब्दस्य पारिभाषिकपरत्वेन तेन
कीर्त्तनादिति बहवः । वीरमित्रोदये तु विषमशिष्टभिया
मातुलादीनामधिकारोव्यवस्थापितः तन्मते तेषां बन्धुपदेन
ग्रहणात् इति भेदः । तथा दायलब्धधने पत्न्याय-
थेष्टं दानभोगादावधिकारः इति मिता० वीर० मते तु
स्वामिन उपकाराभावे नटादौ दानेऽनधिकार इति
भेदः । “आधिवेदनिकाद्यञ्चेति” याज्ञवल्क्यवच-
नेन स्त्रिया ऋक्थविभागक्रयादिलब्धधनमात्रस्य
स्त्रीधनत्वं व्यवस्थाप्य तद्विभागः मिता० दर्शितो
यथा “अतीतायामप्रजसि बान्धवास्तदबप्नुयुः”
या० । तत्पूर्व्वोक्तं स्त्रीधनमप्रजस्यनपत्यायां दुहितृदौ-
हित्रपुत्रपौत्ररहितायां स्त्रियामतीतायां यान्धवा भर्त्रा-
दयोवक्ष्यमाणा गृह्णीयुः । सामान्येन बांन्धवाधनग्रहणे-
ऽधिकारिणो दर्शिताः । इदाना विवाहभदेनाधिकारिभेद-
माह । “अप्रजःस्त्रीधनं भर्त्तुर्ब्राह्मादिषु चतुर्ष्वपि ।
दुहितॄणां प्रसुता चेच्छेषेषु पितृगामि तत्” या० । अप्रजः-
स्त्रियाः पूर्वोक्तायाब्राह्मदैवार्षप्राजापत्येष चतुर्षु विवाहेषु
भार्यात्वं प्राप्ताया अतीतायाः पूर्वोक्तन्धनं प्रथमं भर्तुर्भ-
वति । तदभावे तत्प्रत्यासन्नानां सपिण्डानां भवति । शेर्षष्वा-
सुरगान्धर्वराक्षसपैशाचेषु विवाहेषु तदप्रजःस्त्रीधनं पितृ-
गामि । माता च पिता च पितरौ तौ गच्छतीति पि-
तृगामि एकशेषनिर्दिष्टाया अपि मातुः प्रथमं धनग्र-
हणं पूर्वमेवोक्तम् । तदभावे तत्प्रत्यासन्नानां धनग्रह-
णम् । सर्वेष्वेव विवाहेषु प्रसूताऽपत्यवती चेत् दुहितॄणां
तद्धनं भवति । अत्र दुहितृशब्देन दुहितृदुहितर उच्यन्ते ।
साक्षाद्दुहितॄणाम् “मातुर्दुहितरःशेषम्” इत्यत्रोक्तत्वात् ।
अतश्च मातृधनं मातरि वृतायां प्रथमं दुहितरोगृ-
ह्णन्ति । तत्र चोढानूढासमवावेऽनूढा गृह्णाति । तदभावे
परिणीता तत्रापि प्रतिष्ठिताऽप्रतिष्ठितासमवायेऽप्रतिष्ठिता
गृह्णाति तदभावे प्रतिष्ठिता । यथाह गौतमः “स्त्रीधनं
[Page1104-a+ 38]
दुहितॄणामप्रत्तानामप्रतिष्ठितानां चेति” । तत्र चशब्दा-
त्प्रतिष्टितानाञ्च । अप्रतिष्ठिता अनपत्या निर्द्धना वा ।
एतच्च शुल्कव्यतिरेकेण । शुल्कन्तु सोदर्य्याणामेव “भगि-
नीशुल्कं सोदर्य्याणासूर्द्ध्वं मातुरिति” गौतमवचनात् ।
सर्वासां “दुहितॄणां प्रसूता चेत्” इत्यस्माद्वचनात् तासां
भिन्नमातृकाणां समवाये दौहित्रीणां किञ्चिदेव दात-
व्यम् । यथाह मनुः “यास्तासां स्युर्दुहितरस्तासामपि
यथार्हतः । मातामह्यांधनात् किञ्चित् प्रदेयं प्रीतिपूर्वक-
मिति” । दुहितॄणामप्यभावे दौहित्राधनहारिणः ।
यथाह नारदः । “मातुर्दहितरोऽभावे दुहितॄणां तद-
न्वयः” इति तच्छब्देन सन्निहितदुहितृपरामर्शात् । दौहि-
त्राणामभावे पुत्रा गृह्णन्ति । “ताभ्य ऋते अन्वयः” इत्यु-
क्तत्वात् मनुरपि दुहितॄणां पुत्राणाञ्च मातृधनसम्बन्धं
दर्शयति । “जनन्यां संस्थितायां तु समं सर्वेसहोदराः ।
भजेरन्मातृकं रिक्थं भगिन्यश्च सनाभयः” इति मातृकं रि-
कथं सर्वे सहोदराः समम्भजेरन् सनाभयोभगिन्यश्च समं
भजेरन् इति सम्बन्धः न पुनः सहोदरा भगिन्यश्च संभूय
भजेरन् इति इतरेतरयोगस्य द्वन्द्वैकशेषाभावाद-
प्रतीतेर्विभागकर्तृत्वान्वयेनापि चशब्दोपपत्तेर्यथा देव-
दत्तः कृषिं कुर्य्यादुयज्ञदत्तश्चेति । समग्रहणमुद्धारवि-
भागनिवृत्त्यर्थम् । सोदरग्रहणं भिन्नोदरनिवृत्त्यर्थम् ।
अनपत्यहीनजातिस्त्रीधनन्तु भिन्नोदराप्युत्तमजातीयसप-
त्नीदुहिता गृह्णाति तदभावे तदपत्यं तथा च मनुः
“स्त्रियास्तु यद्भवेद्वित्तं पित्रा दत्तं कथञ्चन । ब्राह्मणी-
तद्धरेत् कन्या तदपत्यस्य वा भवेदिति” । ब्राह्मणीग्रहण-
मुत्तमजात्युपलक्षणम् । अतश्चानपत्यवैश्याधनं क्षत्रिया-
कत्या गृह्णाति । पुत्राणामभावे पौत्राः पितामहीधन-
हारिणः । “ऋक्थभाज ऋणं प्रतिकुर्य्युरिति” गौतमस्मर-
णात् “पुत्रपौत्रैरृणं देयमिति” पौत्राणामपि पिताम-
ह्यृणापाकरणेऽधिकारात् । पौत्राणामप्यभावे पूर्वोक्ताभ-
र्त्रादयो बान्धवा धनहारिणः” । अत्रापि पुंधनवत्
स्त्रीधनेऽपि प्रपौत्राधिकारो वेदितव्यः अगृहीतवित्तस्य
प्रपौत्रस्य ऋणापकरणनिषेधेन पुंधन इव स्त्रीधनेऽपि
तदधिकारस्य सूचितत्वात् इति स्मर्त्तव्यम् ।
<LEND>
