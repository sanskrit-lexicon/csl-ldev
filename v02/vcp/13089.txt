<L>13089<pc>1900,a<k1>कामस्तुति<k2>कामस्तुति
कामस्तुति¦ स्त्री ६ त० । प्रतिग्रहदोषापनुत्तये प्रतिग्रहीत्रा-
<>पाठ्ये कामस्य स्तुतिरूपे मन्त्रभेदे स च मन्त्रः “कोऽदात्?
<>कस्माअदात्? कामोऽदात् कामायादात् कामोदाता कामः
<>प्रतिग्रहीता कामैतत्ते” यजु० ७ । ४८ । यथाचास्य
<>प्रतिग्रहदोषाभावज्ञापकत्वम् तथाऽस्य मन्त्रस्य व्याख्याने-
<>न वेददीपे दर्शितम् । यथा “दातुर्दानाभिमानाभावाय
<>स्वस्य प्रतिग्रहदोषाभावाय च देहेन्द्रियसघात् कामं विवि-
<>नक्ति कोऽदादिति । कोनरोऽदात्? दत्तवान् कस्मै
<>नरायादात्? । प्रश्नद्वयस्योत्तरमाह । कामोऽदात् कामा-
<>यैवादात् न त्वं दाता नाहं प्रतिग्रहीता । त्वत्कामा-
<>भिमानी देवो मत्कामाभिमानिनेऽदात् । एवञ्च कामएव
<>दाता कामएव प्रतिग्रहीता नान्यः । हे काम! एतद्
<>द्रव्यं ते तव दातृप्रतिग्रहीतृत्वात्” । अय भावः तत्तत्
<>फलकामनयव दात्रा तत्तद्द्रव्याणां दानात् स्वाभीष्टसिद्धये
<>च प्रतिग्रहीत्रा तेषां ग्रहणात कामाभिमानिनी देवस्यैव
<>दानप्रतिग्रहयोः प्रयोजकत्वात् द्रव्यस्वामित्वं कामदेवस्यैवेति
[Page1900-b+ 38]
<>न प्रतिग्रहीतुरिति उक्तमन्त्रपाठे न प्रतिग्रहदोषः इति ।
<>अतएव “प्रतिग्रहजदोषस्य शान्त्यै कामस्तुतिं पठेत्”
<>स्मृतौ तत्पाठोविहितः ।
<LEND>
