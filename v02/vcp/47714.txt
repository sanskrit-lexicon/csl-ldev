<L>47714<pc>5394,a<k1>स्वोपार्जित<k2>स्वोपार्जित
स्वोपार्जित¦ त्रि० स्वेन उपार्जितम् । स्वयमर्जिते धनादौ ।
तस्य विभागो दायभागे दर्शितो यथा
“सम्प्रति विमाज्यमविभाज्यञ्चोच्यते । तत्र कात्यायनः
“पैतामहञ्च पित्र्यञ्च यच्चान्यत् स्वयमर्जितम् । दायादानां
विभागे तु सवंमेतद्विभज्यते” । “यच्चान्यदिति चकारः
स्वयमित्यनेन संबध्यते स्वयञ्चार्जितमिति चकाराद्यन्य
स्यापि तदर्जनं साधारणधनद्वारेणेत्यर्थः । अनुप-
घातोपात्तमुविभाज्यमाहतुर्मनुविष्णू “अनुपघ्नन् पितृ-
द्रव्यं श्रमेण यदुपार्जयेत् । स्वयमीहितलब्धं तन्ना-
कामो दातुमर्हति” । पितृद्रव्योपघाताभावेन द्रव्य-
द्वारेण नेतरेषां व्यापारः, स्वचेष्टालब्धत्वेन शारीरो-
ऽपि व्यापारो नेतरेषामिति अर्जकस्यैव तदसाधा-
रणं स्वयमीहितलब्धं तदिति हेतुत्वेनोपन्यासात् ।
तथा च व्यासः “अनाश्रित्य पितृद्रव्यं स्वशक्त्या-
प्नोति, यद्धनम् । दायादेभ्यी न तद्दद्याद्विद्यालब्धन्तु
यद्भवेत्” । स्वशक्तिमात्रेण यत् प्राप्तमिति सामान्ये-
नाभिधानात् सर्वमेवंविधं स्वीयमसाधारणं द्रष्टव्यम् ।
स्वशक्तिप्राप्तस्यापि विद्याधनस्य समाधिकविद्यैः साधा-
रणत्वात् न्यूनविद्याविद्यनिराकरणार्थं विद्यालब्ध
पदम् । तथा याज्ञवल्क्यः “पितृद्रव्याविरोधेन यद
न्यत् स्वयमर्जितम् । मैत्रमौद्वाहिकञ्चैव दायादानां न
तद्भवेत्” । मैत्रादिग्रहणं प्रदर्शनार्थं, एवमादिषु
प्रायेणानुपघातसम्भवात् । तथा मनुः “विद्याधनन्तु
यद्यस्य तत्तस्यैव धनं भवेत् । मैत्रमौद्वाहिकञ्चैव
माधुपर्किकमेव च” । तथा व्यासः “विद्याप्राप्तं शौर्य्य-
धनं यच्च सौदायिकं भवेत् । विभागकाले तत्तस्य
नान्वेष्टव्यं स्वरिक्थिभिः” । पितृपितृव्यादिभ्यः सुदा-
यससम्बन्धिभ्यः प्रसादादिना लब्धं सौदायिकम् । तथा
नारदः “शौर्य्यभार्य्याधने, हित्वा, यच्च विद्याधनं भवेत्
त्रीण्येतान्यविभाज्यानि प्रसादो यश्च षैतृकः” । भार्य्या-
प्राप्तिकाले लब्धं भार्य्याधनम् औद्वाहिकमित्यर्थः, एतानि
वर्जयित्वा अन्यद्विभजेदित्यनुवर्त्तते वाक्यान्तरीयम् ।
तदवमादिभिः शौर्य्यादिधनत्वमविभाज्यत्वे कारणं
नोच्यते शौर्य्याद्यर्जितस्यावि विभागश्रुतेः । तथा च व्यासः
“साधारणं समाश्रित्य यत् किञ्चिद्वाहनायुधम् । शौर्य्या-
[Page5394-b+ 37]
दिनाप्नोति धनं भ्रातरस्तत्र भागिनः । तस्य भागद्वयं
देयं शेषास्तु समभागिनः । साधारणद्रव्येणार्जितस्य
धनस्य विभागं वदति । तथा नारदः “कुटुम्बं विभृयाद्
भ्रातुर्यो विद्यामधिगच्छतः । भागं विद्याधनात्तस्मात्
स लभेताश्रुतोऽपि सन्” । विभृयादित्येकवचननिर्देशात्
यटि विद्यामभ्यस्यतो भ्रातुः कुटुम्बमपरो भ्राता स्वधन-
व्ययशरीरायासाभ्यां संवर्द्धयति तदा तद्विद्योपार्जित-
धने तस्याप्यधिकारः । तथा “वैद्योऽविद्याय नाकामो
दद्यादंशं स्वतो धनात् । पित्र्यं द्रव्यं समाश्रित्य न
चेत्तेन तदर्जितम्” । पत्रपदं साधारणघनपरं तदना-
श्रित्यार्जितं वैद्योऽविद्याय अनिच्छन्न दद्यात् वैद्याय
विदुषे पुनः साधारणमन्तरेणाप्यर्जितं दद्यादेव । तथा च
गौतमः “स्वयमर्जितमवैद्येभ्यो वैद्यः कामं न दद्यात्” ।
असाधारणधनशरीरव्यापारार्जितं स्वयमर्जितं अवि-
द्वद्भ्यो दातुमनच्छिन् न दद्यात् विद्वद्भ्यः पुनर्दद्यादेव ।
एतच्च विद्याधनमात्रविषयम् । तदाह कात्यायनः “ना-
विद्यानान्तु वैद्येन देयं विद्याधनं क्वचित् । समविद्या-
धिकानान्तु देयं वैद्येन तद्धनम्” । तन्त्रोच्चरितविद्या-
पदम् उभाभ्यां समाधिकपदाभ्यां संबध्यते तेन समविद्या-
धिकविद्यानां दातव्यं न्यूनविद्याविद्ययोः पुनरनधि-
कारः । “तदेवमादिवनैर्विद्याशौर्य्यादिधनेष्वपि साधा-
रणधनोपघातानुपघाताभ्यां विभागाविभागयोरवगमात्
तस्यैव प्रयोजकत्वात् तत्पदवत्येव श्रुतिः कल्पनीया-
उपघातःर्जितं विभजेदिति, न पुनः शौर्य्यादिपदवत्यपि,
अवश्यकल्पनीयसामान्यश्रुतिकल्पनयैवोपपत्तेः । होला-
काधिकरणन्यायस्यायमेव विषयः । यद्वा न्यायप्राप्त
एवायमर्थः, यद्येनार्जितं तत् तस्मिन् जीवति तस्यैव,
असति विशेषवचने, यत्र पुनः साधारणधनमात्रेणैकस्य
व्यापारोऽपरस्य धनशरीराभ्यां तत्रैकस्यैको भागोऽपरस्य
भागद्वयं न्यायावगतमेवं सिद्धम् । एतेन चैतदपि
सिध्यति, यत् साधारणधनोपघाते सति यस्य यावतो-
ऽंशस्य स्वल्पस्य महतोवोपघातः, तस्य तदनुसारेण
भागकल्पना कार्य्या । किञ्च कात्यायनवचनम् “विभक्ताः
पितृवित्ताच्चेदेकत्र प्रतिवासिनः । विभजेयुः पुनद्र्व्यंशं
सलभेतोदयो यतः” ।
इति श्रीतारानाथतर्कवाचस्पतिभट्टाचार्य्यसङ्कलिते
वाचस्पत्ये सकारादिशब्दार्थसङ्कलनम् ।
<LEND>
