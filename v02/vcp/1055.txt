<L>1055<pc>0109,a<k1>अत्यन्ताभाव<k2>अत्यन्ताभाव
अत्यन्ताभाव¦ पु० अत्यन्तः अन्तमतिक्रान्तः नित्यः अभावः
कर्म्म० । नास्तीति वाक्याभिलप्यमाने नाशप्रागभावभिन्ने
संसर्गाभावे । यथा न्यायमते भूतले घटाभावः प्रतीयते
स च भूतले घटोनास्ति इति वाक्येन अभिलप्यते
सोऽयमभावः, न नाशः, नापि प्रागभावः तयोः समवायि
देशवृत्तित्वनियमात् भूतलादेश्च तदभावात् । नाशप्राग-
भावयोस्तु न अत्यन्तता प्रतियोगिकाले तयोरसत्त्वात् ।
नापि तयोर्नित्यता प्रागभावस्य प्रयोगिनाश्यत्वात् ध्वंसस्य
च प्रतियोगिजन्यत्वात् । भेदस्य नित्यत्वेऽपि संसर्गाभाव-
त्वाभावात् न तथात्वम् । अत्यन्ताभावस्य नित्यत्वेऽपि
प्रतियोगिसत्त्वकाले न तत्प्रतीतिः अभावप्रत्यक्षे योग्यानु-
पलब्धेर्हेतुतया योग्यस्य घटादिरूपप्रतियोगिन उपलब्धौ
तदनुपलब्धेरभावात् । नापि एकस्मिन् भावाभावयोः सत्त्वं
विरुद्धम् एकस्मिन्नपि वृक्षे कपिसंयोगतद्भावयोरवच्छेद-
भेदेन सत्त्वदर्शनात् तथा च एकस्मिन्नपि भूतलेऽवच्छेद-
भेदेन तयोः सत्त्वं न विरुध्यते । द्रव्यादौ गुणतदभावयोः
कालरूपावच्छेदभेदेन स्थितिरपि न विरुद्धा । तथा च
प्रतियोगिसत्त्वकाले द्रव्ये गुणात्यन्ताभावबुद्धिः प्रतिबन्धक-
सद्भावेन परं नोदेति इत्येव विरोधमात्रम् । अधिकमभाव-
शब्दे वक्ष्यते । “प्रागभावस्तथाध्वंसोऽप्यत्यन्ताभाव एव
चेति” भाषा० ।
<LEND>
