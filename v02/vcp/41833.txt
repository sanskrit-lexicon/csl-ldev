<L>41833<pc>4923,a<k1>विशिष्टवैशिष्ट्यज्ञान<k2>विशिष्टवैशिष्ट्यज्ञान
विशिष्टवैशिष्ट्यज्ञान¦ ६ त० । विशेषणंविशिष्टे वैशिष्ट्यस्य
संसर्गस्य ज्ञाने यथा रूपवान् घट इत्यादि ज्ञानं तत्र
घटत्वविशिष्टे रूपादेः संसर्गस्य भानम् । तच्च द्विविधम्
विशेषणोपलक्षितप्रतियोगिकवैशिष्ट्यावगाहि विशेषणवि-
शिष्टप्रतियोगिकवैशिष्ट्यावगाहि च । आद्ये विशेषण-
ज्ञानासंसर्गयोः कारणता द्वितीये तु विशेषणतावच्छेदक-
प्रकारकविशेषणज्ञानस्य कारणता । यथाकारणं च तयो-
र्योधवैलक्षण्यम् । तत्र क्वचित् विशेष्ये यद्विशेषणं तत्रापि
विशेषणान्तरमिति रीत्या ज्ञानं जायते यथा दण्डवान्
पुरुष इति ज्ञानम् अत्र ज्ञाने पुरुषांशे दण्डो दण्डांशे
दण्डत्वं विशेषणतया भासते । तत्र विशृङ्खलोपस्थितिः
प्रयोजिका । क्वचिदेकत्र द्वयमिति रीत्या बोधः । यथा
दण्डवान् पुरुष इति ज्ञानम् अत्र च ज्ञाने एकस्यांव्यक्तौ
पुरुषे पुरुषत्वं दण्डश्चेत्युभयं विशेषणतया भासते
नतु विशेषणविशेषणतावच्छेदकभावेन । क्वचित् विशिष्ट-
वैशिष्ट्यावगाहि ज्ञानं भवति यथा दण्डवान् पुरुष इति
ज्ञानमत्र च ज्ञाने विशेषणतावच्छेदकप्रकारकं विशेषणज्ञानं
कारणम । तत्र दण्डरूपविशेषणावच्छिन्न्प्रतियोगिक-
वैशिष्ट्यरूपः संसर्गः पुरुषांशे संसर्गतया भासते । अतएव
विशेषणविशिष्टसंसर्गावगाहि तदिति उपलक्षितज्ञानात्
विशेषः । क्वचिच्च विशिष्टज्ञानं यथा अयं दण्डीति
ज्ञानम् अत्र च ज्ञाने इदमर्थे विशेष्ये दण्डात्मक-
विशेषणप्रतियोगिकः संसर्गः संसर्गतया मासते उपलक्षणे
तु न तत्प्रतियोगिकतया संसर्गस्य भानमिति भेदः ।
विशिष्टवैशिष्ट्यशाब्दबोधे त्वयं भेदः व्युत्पत्तिवैचित्र्येण
उद्देश्यतावच्छेकविधेयतावच्छेकयीः पारतन्त्र्येण परस्परं
प्रयोज्यप्रयोजकभावेनान्वयः । यथा धनवान् सुखीत्यत्र
वनप्रयोज्यत्वस्य सुखे, सुरापः पततीत्यत्र सुरापानस्य
पतने प्रयोज्यत्वस्यान्वयः ।
<LEND>
