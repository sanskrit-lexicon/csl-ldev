<L>18318<pc>2729,b<k1>गोहत्या<k2>गोहत्या
गोहत्या¦ स्त्री ६ त० । गोहनने । प्राणवियोगफलक-
व्यापारोहननम् यथाह वह्निपु० “स्यात् प्राणवियोग-
फलकव्यापारोहननं स्मृतम् । रागात् द्वेषात् प्रमा-
दाद्वा स्वतः परत एव वा” । हत्याया ज्ञानाज्ञान
कृतत्वं च प्रा० त० न्यरूपि यथा
“अथ ज्ञानकृतादिनिरूपणम् । तत्र गोबधस्य बुद्धिपूर्व-
कत्वं तदा भवति, यदि गां ज्ञात्वा एतां हन्मीति इच्छया
हन्ति, तदा कामनाद्वारैव ज्ञानस्य प्रवृत्त्यङ्गत्वात्, तद
भावे त्ववुद्धिपूर्बकत्वम् । अतएव प्रवृत्त्यङ्गज्ञानस्य काम-
नाव्यभिचाराभावादेव “कृच्छांस्तु चतुरः कुर्य्यात् गोब-
धे बुद्धिगूर्वके । अमत्या च द्वयं कार्य्यम्, इति विश्वामि-
त्रवचने ज्ञानाज्ञानाभ्यां द्वैविध्यमुक्तम् अन्यत्र कामाका-
माभ्यामित्युक्तम् यथा वृहस्पतिः “कामाकामकृ
तं त्वेवं महापाप द्विधा मतम् । पुरुषापेक्षंया चैव
निष्कृतिर्द्विविधा स्मृता” । इत्थञ्च गवयादिभ्रमेण
योगोबधस्तत्र बधस्य न ज्ञानकृतत्व गोत्वेनाज्ञानात् ।
गोत्वेन गां जानन्नप्यन्योद्देशक्षिप्तनाराचादिना यदि हन्ति
[Page2730-a+ 38]
तदापि न ज्ञानकृतत्वं तद्विषयकहननेच्छारूपद्वाराभावात्” ।
तत्र साक्षात् परम्पराकृतव्यापारभेदः मिता० उक्तो यथा
“साक्षात्कर्वृ निमित्तिनोश्च भेदस्तेनैव दर्शितः “पाषाणै-
र्लगुडैर्वापि शस्त्रेणान्येन वा बलात् । निपातयन्ति ये-
गास्तु कृत्स्नं कुर्युर्व्रतंहि ते । तथैव बाहुजङ्घांसपार्श्व-
ग्रीवादिमोटनैरिति” । एतदुक्तम्भवति । पाषाणल-
गुडादिभिर्ग्रीवादिमोटनादिना वा ये गां निपातयन्ति ।
ते साक्षाद्धन्तारस्तेष्वेव कृत्स्नं प्रायश्चितम् । ये तु व्यव-
हित रोधबन्धादिव्यापारयोगिनस्ते निमित्तिन स्तेषां
न कृत्स्नव्रतसम्बन्धः किन्तु तदवयवैरेव पादद्विपादा-
दिभिरिति तत्रावरोधादीनां व्यवहितव्यापारत्वाविशे-
षेऽपि वचनात् क्वचित्पादः क्वचिद्द्विपादः पादोनं
क्वचिदिति” युक्तम् ।
तस्याः शोधकं प्रायश्चित्तं खामिभेदाद्भिन्नं प्रा० त० उक्तं
यथा तत्र ब्राह्मणस्यामिकस्य गोर्वधे मानवं प्रायश्चित्तं
तच्च गोघ्नशब्दे दर्शितं तत्र सप्तदश धेनवः तन्मूल्यं वा ।
क्षत्रियस्वामिकस्य गोर्बधे देवलोक्तं तच्च तत्रैवोक्तं यथा
“गोघ्नः षण्मासान् तच्चर्मणा परिवृतो गोग्रासाहारो
गोव्रती यवाशी गोभिरभिसञ्चरन् विप्रमुच्यते” । गोग्रासा-
हारो गोग्रासाहर्त्ता “कर्मण्यण्” इति साधुः । षण्मास-
यावकभक्षणं द्वादशप्राजापत्यतुल्यंदक्षिणा च विशेषानुप-
देशाद् यथाशक्ति देयेति । एतज्ज्ञानादज्ञानात्तदर्द्धं
स्त्रीशूद्रवालवृद्धानामर्द्धम् एकस्योभयपरत्वे पादः ।
वैश्यसम्बन्धिनो गोर्बधे तु शातातपः “पञ्चगव्येन
गोघाती मासैकेन विशुध्यति । गोमतीञ्च जपेद्विद्यां
गवां गोष्ठे च संवसेत्” । पञ्चगव्यमाह शातातपः
“गोशकृत् द्विगुणं, सूत्रं सर्पिर्विद्याच्चतुर्गुणम् । क्षीर-
मष्टगुणञ्चैव पञ्चगव्ये तथा दधि” तथाऽष्टगुणम् । यमः
“आहृत्य प्रणवेनैव उत्थाप्य प्रणवेन च । प्रणवेन समा-
लोड्य प्रणवेनैव तत्पिबेत्” । उत्थाष्य मिश्रीकृत्य ।
“मन्त्राज्ञाने मिताक्षरायां षट्त्रिंशन्मतम् “जपहोमादि
यत्किञ्चित् कृच्छ्रोक्तं सम्भवेन्न चेत् । सर्वं व्याहृतिभिः
कुर्य्यात् गायत्र्या प्रणवेन च” । गवां गोष्ठ इति श्रव-
णकुण्डलबत् तातकालिकगोसत्त्वावबोधाय । गोमती
जपसहितमासपञ्चगव्यपानं प्राजापत्यपञ्चकतुल्यम् । एत-
दज्ञानकृते ज्ञानकृते तु द्वैगुण्यम् । स्त्रीशूद्रबालवृद्धा-
नामर्द्धम् एकस्योभयधर्मपरत्व पादः ।
शूद्रसम्बन्धिनोगोर्वधे तु विश्वामित्रः “कृच्छ्रास्तु चतुरः
[Page2730-b+ 37]
कुर्य्यात् गोबधे बुद्धिपूर्वके । अमत्या च द्वयं कार्य्यं तदर्द्धं बाल
वृद्धयोः । स्त्रीशूद्रयोरेवमेतद्बधे चैव न संशयः” । कृच्छ्रा-
न् प्राजापत्यानि । तच्चतुष्टयाशक्तौ चतस्रोधेनवः द्वादश
कार्षापणा वा । एतज्ज्ञानकृते अज्ञाने तदर्द्धंस्त्रीशूद्रबाल-
वृद्धानामर्द्धम् । एकस्योभयधर्म्मपरत्वे पादः । प्रा० त० रघु० ।
स्वामिकृतविशेषस्तु प्रायश्चित्तविवेकानुसारादुक्तः ।
गर्भिण्यादौ तु विशेषमाह वृहस्पतिः “गर्भिणीं कपिलां
दीग्ध्रीं होमधेनुञ्च सुव्रताम् । रोधादिना घातयित्वा
द्विगुणं गोव्रतञ्चरेत्” । गर्भिणीवधे तु विशेषमाह
वृद्धयमः “गवां निपतने चैव गर्भनाशोयदा भवेत् ।
एकेकत्र चरेत् कृच्छ्रं यथापूर्वं तथा परम्” । कृच्छ्रपदं
व्रतपरम् द्विगुणं गोव्रतमित्येकवाक्यत्वात् “पादमुत्-
पन्नमात्रे तु द्वौ पादौ गात्रसम्मिते । पादोनं व्रतमाचष्टे
हत्वा गर्ममचेतनम् । अङ्गप्रत्यङ्गसम्पन्ने गर्भे चेतःसम-
न्विते । द्विगुणं गोव्रतं कुर्य्यात् प्रायश्चित्तं विशुद्धये” ।
मध्यमवचनं भवदेवेन व्याख्यातम् यथा “यदि लगुडाद्यभि-
घातेन गौर्जीवति गर्भमात्रपातो भवति तदोत्पन्नगर्भमात्र-
पाते यथोक्तप्रायश्चित्तपादाचरणम् । गात्रावयवात्पत्तौ
प्रायश्चित्तपादद्वयं सकलगात्रसम्पत्तौ चैतन्याभावे प्रायश्चि-
त्तमूहनीयम्” । मिताक्षरायान्तु गर्गीणीबधे यदा गर्भोऽपि
निहतोभवति तदा प्रतिनिमित्तं नैमित्तिकमावर्त्तत इति
न्यायादविशेषेण द्विगुणव्रतप्राप्तौ षटत्रिंशन्मते विंशेषोक्तेः
“पादौत्पन्नमात्रे तु द्वौ पादौ दृढतां गते । पादोनं
व्रतमुद्दिष्टं हत्वा गर्भमचेतनम् । अङ्गप्रत्यङ्गसम्पन्ने गर्भे
चेतःसमन्विते । द्विगुणं गोब्रतं कुर्य्याद्देषा गोघ्नस्य
निष्कृतिः” । दोग्धीं बहुक्षीराम् । वृहस्पतिः
“अतिवृद्धामतिकृशामतिबालाञ्च रोगिणीम् । हत्वा पूवी-
विधानेन चरेदर्द्धं व्रतं द्विजः” । पूर्वविधानेन मन्वाद्युक्त-
त्रैमासिकादिना अतिवृद्धा तृणच्छेदनासमर्था अतिकृशा
कृशत्वेन दोहनवाहनायोग्या अतिबाला वर्षपर्य्यन्तं
बाला तदतिक्रान्ता द्विवर्षीया । तथा च वृहदङ्गिराः
“वर्षमात्रा तु बाला स्यादतिबाला द्विवार्षिकी । अतः-
परन्तु सा गौः स्यात्तरुणी दन्तजन्मनि” । अतएव वक्ष्यते
द्विपादस्तु द्विहायने” इति संवर्त्तः । “व्यापन्नानां
बहूनाञ्च बन्धने रोधनेऽपिवा । मिषङिमथ्योपचारे च
द्विगुणं गोव्रतञ्चरेत् । एकप्रयत्ने निष्पन्ने बहूनां गवा
वधे प्रायश्चित्तगौरवमुक्तं न तु तन्त्रता पापभेदाभावात्
[Page2731-a+ 38]
एकप्रयत्नजन्यत्वेनैकमेव गुरुतरं पापमिति प्रायश्चित्तमपि
तथा । बहूनामित्येकाधिकपरम् । तद्विवक्षायामपि गो-
द्वयबधे प्रयत्नाभेदेऽपि विशेषवचनाभावात् प्रायश्चित्तद्वैगु-
ण्यं युक्तम् । अपिशब्दात् गृहदाहादिना । क्रमकृते तु
प्रायश्चित्तावृत्तिः । यथोपपातकानुवृत्तौ यमः “गोघ्नवद्वि-
हितः कल्पश्चान्द्रायणमथापि वा । अभ्यासे तु तयोर्भूय-
स्ततःशुद्धिमवाप्नुयात्” । तयोर्गोबधतदन्योपपातकयोः ।
संवर्त्तापस्तम्बौ “एका चेद्बहुभिः क्वापि दैवाद्व्यापादिता
भवेत् । पादं पादञ्च हत्यायाश्चरेयुस्ते पृथक् पृथक्” ।
हत्याया यत्र यद्विहित व्रतं तत्र तस्यैव पादं प्रत्येकं
कुर्य्युः । एकेत्युपलक्षणम् अतोबहुभिर्द्वयोर्बहूनाञ्च
हनने प्रतिपुरुषं पादद्वयं त्रयं वा कल्पनीयमिति
मिताक्षरा । वस्तुतस्तु एकाधिकानामेकैकपुरुषस्यैकप्रयत्न
जन्यवधे “व्यापन्नानां बहूनामिति” पूर्वोक्तवचनात् एकैक-
पुरुषस्य द्विपादं प्रायश्चित्तम् प्रयत्नभेदे तु गोघ्नव-
दित्यनेन तन्त्रताया अभावात् प्रत्येकं प्रतिपुरुषं द्वि-
पादावृत्तिरिति । एतच्चाकामतोबधे द्रष्टव्यम् दैवादिति
विशेषोपादानात् कामकृते तु बहूनामपि प्रत्येकं कृत्स्न-
दोषसम्बन्धात् पूर्णप्रायश्चित्तं युक्तं सत्रिणां फलमिव
प्रतिपुरुषं कृत्स्नव्यापारसमवायात् । “एकं घ्नतां बहू-
नाञ्च यथोक्ताद्घिगुणोदमः” इति प्रत्येकं दण्डद्वैगुण्य-
दर्शनाच्चेति मिताक्षरा । वस्तुतस्तु सर्वत्र पापे “स्यात्त्व-
कामकृते यत्तु द्विगुणं बुद्धिपूर्वके” इत्यङ्गिरोचनेनाज्ञा-
नात् ज्ञाने द्वैगुण्यदर्शनादत्रापि ज्ञाने द्विपादएव युक्तः ।
सत्रे तु “सप्तदशावराऋद्धिकामाः सत्रमुपासीरन्निति”
श्रवणात्तथेति । एकं घ्नतामिति परवचनन्तु गोबधाति-
रिक्तविषयम् गोबधे एका चेदित्युपदेशेन दण्डवत्
प्रायश्चित्तानि भवन्तीत्यतिदेशानवसरात् । तदवसरत्वे
प्रत्येकं पूर्णप्रायश्चित्तद्वैगुण्यं स्यात् न पूर्णप्रायश्चित्तमात्रम्
अतएव प्रायश्चित्तविवेके “एकं घ्नतां वहूनामिति” मनु-
ष्यवधे उक्तम् । बहुभिरित्युपादानात् द्वाभ्यां हनने तु
प्रत्येकं सम्पूंर्णप्रायश्चित्तम्” ।
अथैकहायनादिगोबधप्रायश्चित्तम् वृद्धप्रचेताः “एकवर्षे
गवि हते कृच्छ्रपादो विधीयते । अबुद्धिपूर्वं पुंसः स्यात्
द्विपादस्तु द्विहायने । त्रिहायणे त्रिपादः स्यात् प्राजा-
पत्यमतःपरम्” । इदमपि प्रायश्चित्तलाघवेन अबुद्धिपूर्वका-
धमशूद्रस्वामिकब्रधविषयमिति प्रायश्चित्तविवेकः । तेन
यत् स्वामिकबधे यत् प्रायश्चित्तं तस्यैव तत्र प्रादादिकमू-
[Page2731-b+ 38]
हनीयमतएवातिबालामित्यत्र तथैवोक्तम् । अतःपरं
चतुर्हायणे इत्यर्थः । बुद्धिपूर्वे एतदेव द्विगुणमित्यर्थः”
प्रा० त० रघुः ।
अपालननिमित्तगोबधप्रायश्चित्तम् प्रा० त० उक्तं, यथा
पराशरः “शीतानिलहता चैव उद्बन्धनमृतापि वा ।
शून्यागाराद्युपेक्षायां प्राजापत्यं विनिर्दिशेत् । अपा-
लनात् प्रणश्येत्तु गौश्चरन्ती कथञ्चन । जलौघपल्वले
मग्ना नागविद्युद्धतापि वा । श्वभ्रे वा पतिताऽकस्मात्
श्वापदैर्वापि भक्षिता । प्राजापत्यं चरेत् कृच्छ्रं गो-
स्वामी व्रतमुत्तमम् । सशिखं वपनं कार्यं त्रिसन्ध्यमव-
गाहनम् । शृङ्गैर्वापि खुरैर्युक्तं लाङ्गूलश्रवणादिभिः ।
आर्द्रमेव हि तच्चर्म परिधाय स गां व्रजेत् । तासां
मध्ये वसेद्रात्रौ दिवा ताभिः समं व्रजेत् । ब्राह्मणस्य
विशेषेण तथा राजन्यवैश्ययोः । प्रायश्चित्ते ततश्चीर्णे
कुर्याद्ब्राह्मणभोजनम् । अनडुत्सहितां गाञ्चदद्याद्विप्राय
दक्षिणाम्” । अत्र गोस्वामीत्यभिधानात् उत्सृष्टवृषवत्-
सतरीषु स्वत्वाभावादपालननिमित्तकतद्बधे तदुत्स्रष्टु-
र्दोषोनास्तीति प्रतीयते । तत्स्वत्वाभावेनान्येषां स
म्भाव्यमानमौपादानिकस्वत्वं निराकरोति कल्पतरुधृ-
तव्रह्मपुराणम् “अथ वृत्ते वृषोत्सर्गे दाता वक्रो-
क्तिभिः पदैः । ब्राह्मणानाह, यत् किञ्चित् मयोत्सृष्टन्तु
निर्जने । तत् कश्चिदन्योन नयेद्विभाज्यञ्च यथाक्रमम् ।
न वाह्यं न च तत्क्षीरं पातव्यं केनचित् क्वचित्” ।
बक्रोक्तिभिः काकूक्तिभिः स्वाम्यभावेनोत्सृष्टपशोः पाल-
ननियमाभावाद्धान्यादिभक्षणे मोच्यत्वमप्याह याज्ञवल्क्यः
“महोक्षोत्सृष्टपशवः सूतिकागन्तुकादयः । पालो-
येषाञ्च ते मोच्या दैवराजपरिप्लुताः” । महोक्षोऽनि-
र्वाय्यः महावलीवर्द्दः । उत्सृष्टपशवः देवतोद्देशेन
पित्रादिनिष्ठफलोद्देशेन वा चक्राद्यङ्कितास्त्यक्तपशवः । सू-
तिका अनिर्गतदशाहाः । आगन्तुका ग्रामान्तरादा-
गताः । आदिशब्दात् उशनसोक्ताश्च यथा “अदण्ड्या
हस्तिनोऽश्वाश्च प्रजापाला हि ते स्मृताः । अदण्ड्याः
काणकुण्ठाश्च वृषभः कृतलक्षणः” कुण्ठः खञ्जः । अत्र
काणकुण्ठशब्दाभ्यामत्यन्ताक्षम उच्यते । वृषभःकृतलक्षणः
प्रागुक्तोत्सृष्टपशुः एते सपालां विपाला वा सर्वथा
मोच्याः तथा च मनुः “अनिर्दशाहां गां सूतां
वृषान् देवपशूंस्तथा । सपालान् वा विपालान् वा अ-
दण्ड्यान् मनुरव्रबीत्” । एतद्भिन्नानां येषाञ्च पालोऽस्ति
[Page2732-a+ 38]
तेऽपि मोच्याः । अर्थात्तत्र पालोदण्डनीयः । दैवराज-
परिप्लुताः गजादिद्रावणात् सेनादिदर्शनाद्वा पला-
यिताः पशवो यदि क्षेत्रे चरन्ति तदा न दोष इत्यर्थः ।
पलकान्तरसत्त्वे तु मनुः “दिवा वक्तव्यता पाले
रात्रौ स्वामिनि तद्गृहे । योगक्षेमेऽन्यथा चेत्तु पालोव-
क्तव्यतामियात्” । “दिवा पशूनां पालहस्तन्यस्तानां योग-
क्षेमविषये दोषे जाते पालकस्य गर्हणीयता रात्रौ
पुनः पालप्रत्यर्पितानां स्वामिनां दोषः । अन्यथा यदि
रात्रावपि पालहस्तगता भवन्ति तदा दोषे उत्पन्ने
पाल एव गर्हणीयतां प्राप्नोति” इति कुल्लूकभट्टः ।
स्मृतिसागरे वृहदङ्गिराः “अनागतस्य चानेता आ-
गतस्य च रक्षकः । रात्रावपि यदान्योऽस्ति तदा स्वा-
मी न दोषभाक्” । ननु दण्डप्रकरणोक्तमनुवचनं प्राय-
श्चित्ते कथमिति चेन्न । “दण्डवत् प्रायश्चित्तानि भव-
न्तीति” श्रुतेः तथा व्यवहाराच्च । एवञ्च “यत्रापवर्त्तते
युग्यं वैगुण्यं प्राजकस्य च । तत्र स्वामी भवेद्दण्ड्यो
हिंसायां द्विशतं दमः” इति मनुवचने “यत्र सारथे-
रकौशलात् यानमन्यथा गच्छति तत्र हिंसायामसु-
शिक्षितसारथिनियोगात् स्वामी द्विशतं दण्डं दाप्यः
स्यादिति” कुल्लूकभटृव्याख्यानदर्शनात् अयोग्यपालक-
समर्पणे स्वामिनो दोषात्तस्यैव प्रायश्चित्तमुक्तम् । “यावत्
शस्यं विनश्येत्तु क्षेत्री तावत् फलं लभेत् । पालस्ता-
ड्योऽथ गोस्वामी पूर्वोक्तं दण्डमर्हति” याज्ञबल्क्यवचने
गवादिदोषेण यावत् शस्यं विनश्यति तावदेव पाल-
कात् प्राप्तव्यं पालकाशक्तौ पालकस्ताड्यः स्वामी पूर्वोक्तं
दण्डादिमर्हतीति दर्शनाच्च । गोबधप्रायश्चित्ते पालकद्र-
व्यासम्भवे स्वामिना द्रव्यं दत्त्वा प्रायश्चित्तं कारयि-
तव्यं कर्त्तव्यं वा । म्लेच्छपालके स्वयं कर्त्तव्यम् ।
सशिखवपनमित्यत्र नैंमित्तिकेन सशिखवपनेन “सदा
वद्धशिखेन तु” इत्यस्य “गायत्र्या तु शिखां बद्ध्वा नैरृत्यां
व्रह्मरन्ध्रवः । जुटिकान्तु ततोबद्ध्वा ततः कर्म समाच-
रेत्” इति ब्रह्मपुराणोक्तस्य च नित्यस्य बाधोन
दोषाय फलचमसेन सोमस्य बाधवत् गोदोहेन चमसस्य
बाधवच्च । “सशिखं वपनं कार्यमास्नानात् ब्रह्मचारिणा ।
इति कात्यायनकृतछन्दोगपरिशिष्टेऽप्येवम् । एतदेकश्रु-
तिमूलकत्वात् तद्धृतपारस्करीये पर्युप्तशिरसमिति सू-
त्रेऽपि तथैवार्थः तद्भाष्यकृता हरिशर्मणापि परिसर्वगो-
भावेनोप्तशिरसं मुण्डितशिरसमिति व्याख्यातम् । न च
[Page2732-b+ 38]
“एते लूनशिखास्तस्य दशनैरचिरोद्गतैः । कुशाः काशा
विराजन्ते वटवः सामगा इव” इति विष्णुपुराणी-
ये सामगा इति विशेषणान्नान्येषां लूनशिखत्वमिति
वाच्यं प्रागुक्तवचनात् सर्वेषां सशिखवपनप्राप्तेः विध्य-
न्तरकल्पनापत्तेश्च । तृणसागरयोरौपम्यन्तु हरिणसु-
खहेतुत्वेनाप्युक्तं तयोः सुखहेतुत्वञ्च भक्ष्यत्वेन गाय-
कत्वेनेति शेषः । एवं प्राचीनावीतित्वादिना “सदोपवी-
तिना भाव्यम्” इत्यस्यापि बाध इति प्रसङ्गादुक्तम् । ब्रा-
ह्मणस्य विशेषेणेति ब्राह्मणस्य गवानुगमनं मुख्यम् । एते-
नापालनकृतगोबधे पजापत्यं करणीयमिति अत्रेतिकर्त्त-
व्यतापि प्रजापत्यतुल्येति पण्डितसर्व्वस्वे हलायुधः ।
वृषभो गौश्च दक्षिणा । ब्राह्मणभोजनं विशेषयति यज्ञ-
पार्श्वः “गर्माषानादिकृत्येषु ब्राह्मणान् भोजयेद्दश” ।
प्राजापत्यद्वयाशक्तौ धेनुद्वयं तदशक्तौ षट् कार्षापणाः ।
एवञ्च वृषमूल्यं पञ्च कार्षापणाः गोमूल्यमेकः कार्षापणः ।
शूलपाणिप्रभृतिभिस्तु इतिकर्त्तव्यतायां विशेषो नादृतः ।
एतच्च शूद्रस्वामिकेतरबधविषयम् शूद्रस्वामिकस्याज्ञानात्
साक्षाद्बधे यत्किञ्चिद्दक्षिणककृच्छ्रद्वयस्य निबन्धृभिर्व्य-
वस्थापित्वेनापालनकृतबधे तदधिकस्यायुक्तत्वात् वरं त-
त्तुल्यं कृच्छ्रद्बयं युक्तमुत्पश्यामः । अतएव एतद्विषय-
एव स्मृतिसागरसारे वृहदङ्गिराः “अरक्षिते तु कू-
पादौ हते व्याघ्रादिभक्षिते । ब्रतार्द्धमाचरेत् स्वामी
रक्षिते नास्ति दूषणम्” । व्रतार्द्धं कामकृतव्रतार्द्धं
नास्ति दूषणमिति यदि प्रमत्ता गौर्निवारयन्तं पालम-
तिक्रम्य गर्त्तकान्तारादौ म्रियते तदा नेत्यर्थः । अन्यत्र
सत्येव पालके सम्यक्पालनाभावेन श्वभ्रादौ पाताद्गोर्म-
रणे प्रायश्चित्तमाह विष्णुः “पल्वलौघवृकव्याघ्रश्वापदादि-
निपातने । श्वभ्रोद्बन्धनसर्पाद्यैर्मृते पादोनमाचरेत् ।
अपालने तु कृच्छ्रं स्यात् शून्यागाराद्युपप्लवे” । पादो-
नं प्राजापत्यमेव उत्तरवचने कृच्छ्रश्रवणात् । तथा
“पादश्चाप्राप्तके देयोवत्से स्वामिन्यरक्षिते” । अप्राप्तके
अप्राप्तदम्यावस्थे त्रिहायणपर्य्यन्ते इति यावत् । एव-
म्भूते वत्से ऽरक्षिते श्वभ्रपातादिना मृते सति स्वामिना
प्राजापत्यपादः करणीयः । अत्र पादमात्रप्रायश्चित्तत्वात्
बालत्वादिना नानुग्रहः । ततश्चाप्राप्तदम्यावस्थवत्सापाल-
ननिमित्तकवधजन्यपापक्षयकाम इति प्रयोज्यम्”
आतिदेशिकी गोहत्या बहुविधा यथा “सावित्र्युवाच ।
विप्रहत्याञ्च गोहत्यां किंविधामातिदेशिकीम् । का
[Page2733-a+ 38]
वा नृणामगम्या वा को वा सन्ध्याविहीनकः । एतेषां
लक्षणं सर्वं वद वेदविदांवर! । यम उवाच, गामाहारं
प्रकुर्वन्तं पिबन्तं यो निवारयेत् । याति गोविप्रयोर्मध्ये
गोहत्याञ्च लभेत्तु स । दण्डैर्गान्ताडयन् मूढो यो विप्रो
वृषवाहकः । दिने दिने गवां हत्यां लभते नात्र संशयः ।
ददाति गोभ्य उच्छिष्टं भोजयेद्वृषवाहकम् । भोजये-
द्वृषवाहान्नं स गाहत्यां लभत्ध्रुवम् । वृषलीपतिं
याजयेद्योभुङ्क्तेऽन्नं तस्य यो नरः । गोहत्याश-
तकं सोऽपि लभते नात्र संशयः । पादं ददाति वह्नौ यो
गाञ्च पादेन ताडयेत् । गृहं विशेदधौताङ्घ्रिः स्नात्वा
गोबधमालभेत् । यो भुङ्क्ते स्निग्धपादेन शेते स्निग्धा-
ङिघ्ररेव च । सूर्य्योदये च द्विर्भोजी स गोहत्यां लभेत्
ध्रुवम् । अवीरान्नञ्च योभुङ्क्ते योनिजीवी च ब्राह्मणः ।
यस्त्रिसन्ध्याविहीनश्च स गोहत्यां लभेद्ध्रुवम् । पितॄंश्च
पर्वकाले च तिथिकाले च देवताः । न सेवतेऽतिथिं
योहि स गोहत्यां लभेत्ध्रुवम् । स्वभर्त्तरि च कृष्णे
वा भेदबुद्धिं करोति या । कटूक्त्या ताडयेत् कान्तं
सा गोहत्यां लभेद्ध्रुवम् । गोमार्गखननं कृत्वा
ददाति शस्यमेव च । तडागे च तदूर्द्ध्वे वा स गोहत्यां
लभेद् ध्रुवम् । प्रायश्चित्तं गोबधस्य यः करोति व्यति-
क्रमः । अर्थलोभादथाज्ञानं स गोहत्यां लभेत्ध्रुवम् ।
राजके दैवके यत्नात् गोस्वामी गां न पालयेत् । दुःखं
ददाति यो मूढो गोहत्यां लभते ध्रुवम् । प्राणिनं
लङ्घयेत् यो दि देवार्च्चामनलं जलम् । नैषेद्यं पुष्प-
मन्नञ्च स गोहत्यां लभेद्ध्रुवम् । शश्वन्नास्तीति यो वादी
मिथ्यावादी प्रतारकः । देवद्वेषी गुरुद्वेषी स गोहत्यां
लभेत्ध्रुवम् । देवताप्रतिमां दृष्ट्वा गुरुं वा ब्राह्मणं
सति! । न सम्भ्रमान्नमेत् यो हि स गोहत्यां
लभेत्ध्रुवम् । न ददात्याशिषं कोपात् प्रणताय च यो
द्विजः । विद्यार्थिने च विद्याञ्च स गोहत्यां लभेत्ध्रुवम्”
ब्रह्म वैव० पु० प्रकृतिख०, ३७ अ० । “मुष्कमोषकरो-
विप्रो गोवधस्व व्रतं चरेत्” प्रा० त० उक्तेः मुष्कमोषो-
ऽपि आदेशिकः गोबधः ।
<LEND>
