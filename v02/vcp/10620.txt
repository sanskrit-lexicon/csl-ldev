<L>10620<pc>1472,a<k1>एकदेशविभावितन्याय<k2>एकदेशविभावितन्याय
एकदेशविभावितन्याय¦ पु० एकदेशोविभावितः प्रमाणादि-
<>ना ससाध्याङ्गीकारितो येन तमधिकृत्य न्यायोन्यायसाध्य-
<>स्तकविशेषः । ऋणादानादिव्यवहारे सुवर्णादिबहुद्रवाभि
<>योगे प्रतिवादिनाऽपह्नवे वादिनैकदेशमात्रस्य प्रमाणैः साधने
<>एकदेशे तयोः सत्यमिथ्यात्वावधारणमूलके सर्वधनदापनानुकू-
<>ले तर्कभेदे तत्र एकदेशसाधने क्वचित् पूर्व्वनिवेदितसर्वधन-
<>दापनं क्वचिन्नेति विषयविशेषव्यपस्थापनम् मिता० यथा ।
<>“निह्नुते लिखितन्नैकमेकदेशविभावितः । दाप्यः सर्वं नृ-
<>पेणार्थं, न ग्राह्यस्त्यनिवेदितः” या० नैकममेकं सुवर्णरजत
<>वस्त्रादि लिखितमभियुक्तमर्थिना प्रत्यर्थी यदि सर्व्वमेव
<>निह्नुते अपजानीते तदार्थिनैकदेशे हिरण्ये साक्ष्यादिभिः
<>प्रत्यर्थी भावितोऽङ्गीकारितः सर्वं रजताद्यर्थं पूर्व्वलिखि-
<>तं दाप्योऽर्थिने नृपेण न ग्राह्यस्त्वनिवेदितः पूर्व्वं
<>भाषाकाले अनिवेदितः पश्चादर्थिना पूर्व्वं मया विस्मृतम्
<>इति निवेद्यमानो न ग्राह्योनादर्तव्योनृपेण । एतच्च न
<>केवलं वाचनिकमेकदेशे प्रत्यर्थिनोमिथ्यावादित्वसम्भ-
<>वात् । अर्थिनश्चैकदेशे सत्यवादित्वनिश्चयादेकदेशान्त-
<>रेऽपि सत्यवादित्वसम्भवात् । एवं तर्क्वापरनामसम्भा-
<>वनाप्रत्ययानुगृहीतादस्मादेव योगीश्वरवचनतः सर्व्वं
<>दापनोयम् नृपेण इति निर्णयः । एवञ्च तर्क्ववाक्या-
<>नुसरणेन निर्णये क्रियमाणे वस्तुनोऽन्यथात्वेपि व्यवहार
[Page1472-b+ 38]
<>दर्शिनान्न दोषः तया च गौतमः” “न्यायाधिगमे तर्क्वो-
<>भ्युयेयस्तेनाभ्युह्य यथास्थानङ्गमयेत्” इत्युक्त्वा “तस्माद्राजा-
<>चार्य्यावनिन्द्यौ” इत्युपसंहरति । नचैकदेशविभाविती-
<>नुपादेयवचनः प्रत्यर्थीत्येतावदिह गम्यते एकदेशवि-
<>भावितो नृपेण सर्वन्दाप्य इति वचनात् । यत्तु कात्या-
<>यनेनोक्तम् । “अनेकार्थाभियोगेऽपि यावत् संसाधयेद्धनी ।
<>साक्षिभिस्तावदेवासौ लभते साधितन्धनमिति” तत् पुत्रा-
<>दिदेयपित्राद्यृणविषयम् । तत्र हि बहूनर्थानवियुक्तः
<>पुत्रादिर्न जानामीति प्रतिवदन् निह्नववादी न भवती-
<>त्येकदेशविभावितोऽपि न क्वचिदसत्यवादीति “निह्नुते
<>लिखितन्नैकमिति शास्त्रन्तत्र न प्रवर्त्तते । निह्नवाभा-
<>वादपेक्षिततर्क्वाभावाच्च” “अनेकार्थाभियोगेऽपीति” कात्या-
<>यनवचनं सामान्यविषय विशेषशास्त्रस्य विषयं निह्न-
<>वोत्तरं परिहृत्याज्ञानोत्तरे प्रवर्त्तते । ननु “ऋणादिषु
<>विवादेषु स्थिरप्रायेषु निश्चितम् । ऊने वाप्यधिके चार्थें
<>प्रोक्ते साध्यन्न सिध्यतीति” वदता कात्यायनेन अनेकार्था-
<>भियोगे साक्षिभिरेकदेशे विभाविते अधिके वा भाविते
<>साध्यं सर्वमेव न सिध्यतीत्युक्तम् । तथा सत्येकदेशे भा-
<>विते अभावितैकदेशसिद्धिः कुतस्स्यात्? उच्यते लिखित
<>सर्वार्थसाधनतयोपन्यस्तैःसाक्षिभिरेकदेशाभिधानेऽधिकाभि-
<>धाने च कृत्स्नमेव साध्यं न सिध्यतीति तस्यार्थस्त-
<>त्रापि निश्चितन्न सिध्यतीति वचनात्पूर्व्ववत् संशय एवे-
<>ति प्रमाणान्तरस्यावमरोऽस्त्येव “छलं निरस्येति” नियमात् ।
<>साहसादौ तु सकलसाध्यसाधनतयोपदिष्टैः साक्षि-
<>भिरेकदेशेऽपि साधिते कृत्स्नसाध्यसिद्धिर्भवत्येव ता-
<>वतैव साहसादेः सिद्ध्वत्वात्कात्यायनवचनाच्च । “साध्या-
<>र्थांशेऽपि गदिते साक्षिभिः सकलम्भवेत् । स्त्रीसङ्गे सा-
<>हसे चौर्य्ये यत्साध्यं परिकीर्त्तितम्” ।
<P>असुयेवार्थमवलम्ब्य एकदेशविभावितन्यायः प्रवर्त्तते इ-
<>त्येकदेशविभावितन्यायस्य तादृशार्थकत्वम् इति बोध्यम् ।
<LEND>
