<L>26473<pc>3786,b<k1>द्रुपदादित्य<k2>द्रुपदादित्य
द्रुपदादित्य¦ पु० काशीस्थे द्रौपद्याः स्थापिते आदित्यलिङ्ग-
भेदे तदाविर्भवकथा काशीख० ४९ अ०
<फ्>“आकर्णय मुने । पूर्वं पञ्चवक्त्रो हरेः स्वयम् । पृ-
थिव्यां पञ्चधा भूत्वा प्रादुरासीज्जगद्धितः । उमापि च
जगद्धात्री द्रुपदस्य महीभुजः । यजतो वह्निकुण्डाच्च
पादुश्चक्रेऽतिसुन्दरी । पञ्चापि पाण्डुतनयाः साक्षाद्रुद्र-
वपुर्द्धराः । अवतेरुरिह स्वर्गाद् दुष्टसंहारकारिणः ।
नारायणोऽपि कृष्णत्वं प्राप्य तत्साहचर्य्यकृत् । दुर्वृत्त-
वृत्तशमनः सद्वृत्तस्थितिकारकः । प्रतपन्तः पृथिव्यान्ते
पार्थाश्चेरुः पृथक् पृथक् । उदयानुदयौ तस्मिन् सम्पदां
विपदामपि । कदाचित्ते महावीरा भ्रातृव्यप्रति-
पादिताम् । विपत्तिमाप्य महतीं बभूवुः काननौकसः ।
पाञ्चाल्यपि च तत्पत्री पतिव्यसनकर्षिता । घर्म्मज्ञा
प्राप्य तन्वङ्गी व्रध्नमाराधयद्भृशम् । आराधितोऽथ
सविता तया द्रुपदन्यया । सदर्वीं सपिधानाञ्च
[Page3787-a+ 38]
स्थालिकामक्षयान्ददौ । उवाच च प्रसन्नात्मा भास्करो
द्रुपदात्मजाम् । आराधयन्तीं भावेन सर्वत्र शुचिमान-
साम् । स्थाल्यैतया महाभागे! यावन्तोन्नार्थिनोजनाः ।
तावन्तस्तृप्तिमाप्स्यन्ति यावच्च त्वं न भोक्ष्यसे । भुक्तायां
त्वयि रिक्तैषा पूर्णभक्ता भविष्यति । रसवद्व्यञ्जननिधिं-
रिच्छाभक्ष्यप्रदायिनी । इत्थं वरस्तया लब्धः काश्या-
मादित्यतो सुने! । अपरश्च वरो दत्तस्तस्यै देवेन भास्वता ।
रविरुवाच । विश्वेशाद्दक्षिणे भागे यो मां त्वत्पुरत-
स्थितम् । आराधयिष्यति नरः क्षुद्बाधा तस्य नश्यति ।
अन्यश्च मे वरो दत्तो विश्वेशेन पतिव्रते! । तपसा परि-
तुष्टेन तं निशामय वच्मि ते । प्राग्रवे! त्वां समाराध्य
यो मां द्रक्ष्यति मानवः । तस्य त्वं दुःखतिमिरमपा-
नुद निजैः करैः । अतो धर्मप्रिये! नित्यं प्राप्य विश्वे-
श्वराद्वरम् । काशीस्थितानां जन्तूनां नाशयाम्यघ
सञ्जयम् । ये मामत्र भजिष्यन्ति मानवाः श्रद्धयान्विताः ।
त्वद्वरोद्यतपाणिञ्च तेषां दास्यामि चिन्तितम् । भवतीं मत्-
सभीपस्थां युधिष्ठिरपतिव्रताम् । विश्वेशाद्दक्षिणे भागे
दण्डपाणेः समीपतः । येऽर्च्चयिष्यन्ति भावेन पुरुषा
वा स्त्रियोऽपि वा । तेषां कदाचिन्नो भावि भयं प्रिय-
वियोगजाम् । न व्याधिजं भयं क्वापि न क्षुत्तृट्श्लेष्म-
सम्भवम् । द्रौपदीक्षणतः काश्यां तव धर्मप्रियेऽनघे! ।
इति दत्त्वा वरान्देव आदित्यः सर्वदः सताम् । शम्भुमा-
राधयामास धर्मं द्रौपद्युपाययौ । आदित्यस्य कथामेतां
द्रौपद्याराधितस्य वै । यः श्रोष्यति नरो भक्त्या तस्यै-
नः कथमेध्यति । स्कन्द उवाच । द्रौपदादित्यमाहात्म्यं
संक्षेपात् कथितं मया । मयूखादित्यमाहात्म्यं शृण्वि
दानीं घटोद्भव!” “चतुर्थो द्रुपदादित्यः” काशीख०
४६ अ० द्रौपदादित्योऽप्यत्र । “इदानीं द्रौपदादित्यं
कथयिष्यामि तेऽनघ” तत्र ।
<LEND>
