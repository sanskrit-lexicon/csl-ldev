<L>13198<pc>1943,a<k1>कारीरी<k2>कारीरी
कारीरी¦ स्त्री कं जलमृच्छति ऋ--विच् कारं सजलमेघ-
मीरयति ईर--अण् उप० स० गौ० ङीष् । वर्षहेतौ
इष्टभेदे । “वर्षकामेष्टिः कारीरी” “तस्यां प्रति त्यं चारु-
मध्वरमीडे अग्निं स्ववसं नमोभिरिति धार्य्ये” आश्व०
श्रौ० २ । १३ । १ । २ । “वर्षकामस्य कारीरी नाम इष्टिः
कार्य्या । तस्यां--कारीर्य्याम् । अत्र बहुदैवत्याया आम्ना-
नात् अन्यदा इयमेव कारोरी एकदैबत्या भवति तस्यामपि
प्रापणार्थं तस्यां ग्रहणमिति” नारा० । आरब्धायां
कारीर्य्यां कृतार्द्धायां वर्षणे सति सा समापनीया न
वेति सन्देहे कात्या० श्रौ० १ । २ । २२ सू० निर्ण्णीतं
यथा “दृष्टे तत्परिमाणम्” कृतार्द्धायामिष्टौ वर्षणे
दृष्टे सति तत्परिमाणमेव कर्म्म कर्त्तव्यं यत्परिमाण-
मदृष्ठे वर्षणे क्रियते । न तु वृष्टौ दृष्टायां किमप्यन्यूनं
कृतार्द्धं परित्याज्यमिति । न च वर्षणं तत्र तस्या इष्टेः फलं,
किन्तु कालस्बभावात् प्रतिबन्धकापगमाच्च स्वयं प्रवृत्तम्
इत्याशयः” सं० व्या० । अतएव जैमिनिना ६, २, १३, कर्मणि
आरब्धे फलेच्छाराहित्ये, कथञ्चित् फलप्राप्तौ च आरब्धस्य
काम्यकर्म्मणः समाप्यत्वमुक्तं यथा “प्रक्रमात्तु नियुज्ये-
तारम्भस्य निमित्तत्वादिति” व्याख्यातं चेदं शवरस्वामिना
यथा “प्रजाकामो यजेत, ग्रामकामो यजेत”--इत्येवमादि
कर्म समाम्नायते । तत्र सन्देहः--किं प्रक्रान्तं नियोगतः
समापनीयम्, उतेच्छया कार्य्यं हेयं वा?--इति कुतः?
एवं प्राप्तं?--नियोगतः परिसमापयितव्यम्--इति ।
कुतः? एवं हि श्रूयते,--इदंकामो यजेत--इति, एवं
[Page1943-b+ 38]
तस्य आख्यातस्य अर्थम् उपदिशन्ति, ‘उपक्रमप्रभृति
अपवर्गपर्यन्तम् आह--इति, उपक्रमादारभ्य यावत्
परिसमाप्तिः--इत्येतावान् व्यापारविशेषः तस्य अर्थः,
न यथा पाकः त्यागः--इति । तत्र हि पाकसत्तामात्रं
निर्द्दिश्यते न आरभ्य परिसमापयितव्यम् । एवं च
आख्याताथैं लौकिका अपि प्रतिपद्यन्ते, तत्र न आरम्भे
पुरुषप्रयत्नः नोद्यते--इति गम्यते । यतो नोदितं न नियो-
गत आरभन्ते, नियोगतः पुनः परिसमापयन्ति, तेन
नोभे आरम्भपरिसमाप्ती शब्दार्थः किन्तर्हि?--परिस-
माप्तिः शब्दार्थः परिसमाप्त्याऽर्थप्राप्तत्वात् आरम्भस्य ।
तस्मात् परिसमाप्तिः शब्दार्थः--डति गम्यते । सा चेत्
शब्दार्थः, सा कर्त्तव्यतया नोद्यते, आरम्भे नास्ति कर्त्त-
व्यतावचनं’ तेन न नियोगत आरम्भः, नियोगतस्तु
परिसमाप्तिः । तेन उपक्रान्ते कर्मणि यदि वीयात्
फलेच्छा, अवाप्नोति वा फलं, तस्यामप्यवस्थायां, कर्त्त-
व्यमेव उपक्रान्तस्य परिसमापनम् । ननु अथिनो यो-
ऽर्थः सोऽत्र कर्त्तव्यतयोच्यते’ । नैतदेवं, वाक्यार्थो
हि स भवति, यागस्य तु कर्त्तव्यता श्रुत्या गम्यते ।
तस्मात् ग्रामकामेण याग आरब्धः परिसमापनीयः
ग्रामादिकामनावचनं निमित्तत्वेन तदा भवति निमित्ते
च उत्पन्ने यत् कर्त्तव्यम्--इत्युच्यते, तद्विनष्टेऽपि निमित्ते
कर्त्तव्यम्, न हि तद्विनष्टम् अनुत्पन्नं भवति, उत्पत्तिश्च
निमित्तं न भावः तस्मात् वीतायामपि फलेच्छायाम् उप-
क्रान्तं परिसमापयितव्यम । क्रियाया हि निमित्तम्
आरम्भः सोऽषि परिसमाप्तेः” इति ।
कारीरीष्टिं प्रकृत्थ श्रूयते च । “यदि वर्षेत्तावत्येव जुहु-
यात्” “कारीरीमनुवृष्टिः” सि० कौ० ।
<LEND>
