<L>12394<pc>1730,b<k1>कर्म्मन्<k2>कर्म्मन्
कर्म्मन्¦ पुंन० कृ--कर्मणि मनिन् अर्द्धर्चादि० पा० अमरे तु
<>न० । व्याकरणपरिभाषिते कर्त्त्रा क्रियाफलाश्रयतयाप्तु-
<>मिष्टतमे पदार्थे “कर्त्तुरीप्सिततमं कर्म” पा० । व्या-
<>ख्यातञ्चैतत् सि० कौ० यथा--
[Page1731-a+ 38]
<>“कर्त्तुः क्रियया आप्तुमिष्टतमङ्कर्म्मसंज्ञं स्यात् । कर्त्तुः
<>किम्? माषेष्वश्वं बध्नाति । कर्मण ईप्सिता माषा न तु
<>कर्त्तुः । तमब्ग्रहणं किम्? पयसा ओदनं भुङ्क्ते । कर्मे-
<>त्यनुवृत्तौ पुनःकर्मग्रहणमाधारनिवृत्त्यर्थम्, अन्यथा गृहं
<>प्रविशतीत्यत्र व स्यात्” । विवृतञ्चैतदस्माभिः सरलायां यथा
<>कर्त्तुरित्यादि । कर्त्त्राप्तुमिष्यमाणं कर्मेत्यर्थः । “धातूपात्त-
<>व्यापाराश्रयः कर्त्ता” इति वक्ष्यते । आप्तिश्च सम्बन्धः, स च
<>कर्त्तृविशेषणीभूतक्रियारूपव्यापारद्वारकएवानुपस्थितकल्पने
<>मानाभावात्, एवञ्च कर्त्त्रा स्वनिष्ठक्रियारूपव्यापारप्रयोज्य-
<>फलेन सम्बद्धुमिष्यमाणं कर्मेत्यर्थः, तदेतदाह कर्त्तुः
<>क्रियया आप्तुमिति । क्रियया धातूपात्तव्यापारेण, आप्तुं
<>धातूपात्तफलद्वारा सम्बन्धुम् । फलव्यापारयोर्धातूपात्त-
<>त्वन्तु “फलव्यापारयोर्धातुराश्रये तु तिङः स्मृताः” इत्यनेन
<>सिद्धम् । तच्च कर्म्म सप्तविधम्, यथोक्तंहरिणा “निर्वर्त्यञ्च
<>विकार्य्यञ्च प्राप्यञ्चेति त्रिधा मतम् । तच्चेप्सिततमं कर्म
<>चतुर्द्धान्यत्तु कल्पितम् । औदासीन्येन यत् प्राप्यं यच्च
<>कर्त्तुरनीप्सितम् । संज्ञान्तरैरनाख्यातं यद्यच्चाप्यन्यपूर्वकम्”
<>इति । तत्र निर्वर्त्त्यादीनां लक्षणादिकमपि तेनैवोक्तं
<>यथा--“यदसज्जायते सद्वा जन्मना यत्प्रकाशते ।
<>प्रकृतेस्तु विवक्षायां विकार्य्यं कैश्चिदन्यथा । तन्निर्वर्त्त्यं
<>विकार्य्यञ्च कर्मद्वेधा व्यवस्थितम् । प्रकृत्युच्छेदसम्भूतं किञ्चित्
<>काष्ठादिभस्पवत् । किञ्चित् गुणान्तराधानात् सुवर्णादि-
<>विकारवत् । क्रियाकृतविशेषाणां सिद्धिर्यत्र न विद्यते ।
<>दर्शनादनुमानाद्वा तत् प्राप्यमिह कथ्यते” इति, “सती वा
<>विद्यमाना वा प्रकृतिः परिणामिनी । यस्य नाश्रीयते तस्य
<>निर्वर्त्त्यत्वं प्रचक्षते” इति च । तदयं लक्षणनिष्कर्षः० प्रकृ-
<>तिवाचकपदासमभिव्याहृतपदोपस्थाप्यत्वे सति क्रियाजन्यो-
<>त्पत्तिरूपफलवत्त्वं निर्वर्त्त्यत्वम् यथा घटं करोतीत्यादौ-
<>घटादेः क्रियाजन्योत्पत्तिमत्त्वान्निर्वर्त्त्यत्वम् । प्रतीयमा-
<>नप्रकृतिविकृतिभावत्ये सति क्रियानिर्वाह्यविशिष्टासत्त्वो-
<>त्पत्तिरूपान्यतरफलवत्त्वं विकार्य्यत्वम्, यथा सुवर्णं कुण्डलं
<>करोतीत्यादौ सुवर्णस्य पूर्वरूपविशिष्टासत्त्वफलवत्त्वात् कुण्ड-
<>लस्य चोत्पत्तिमत्त्वादुभयोरपि विकार्य्यत्वम् । क्रियाकृतासा-
<>धारणधर्मप्रकारकप्रतीतिविषयतानाश्रयत्वे सति क्रियाजन्य-
<>फलवत्त्वेनोद्देश्यत्वम्, प्राप्यत्वं यथा ग्रामं गच्छतीत्यादौ
<>ग्रामादेः कर्त्तृसाधारणसंयोगरूपफलवत्त्वेऽपि क्रियाकृत-
<>श्रमादिरूपासाधारणविशेषफलस्यानाधारत्वेन तादृशफल-
<>प्रकारकबोधाविषयत्वात् प्राप्यत्वम् निर्वर्त्यविकार्य्ययोस्तु
[Page1731-b+ 38]
<>क्रियाजन्योत्पत्त्यादिफलस्य कर्ममात्रनिष्ठतया असाधार-
<>ण्येन तद्वत्त्वान्नातिप्रसङ्गैति बोध्यम् । कर्त्तुरनुद्देश्यत्वे सति
<>क्रियाजन्यफलवत्त्वम्, औदासीन्य प्राप्तं यथा ग्रामं गच्छन्
<>तृणं स्पृशतीत्यादौ तृणादेरनुद्देश्यत्वेऽपि क्रियाजन्य-
<>संयोगरूपफलवत्त्वेनोदासीनकर्मता । द्विष्टसाधनत्वे सति
<>क्रियाफलवत्त्वं, द्वेष्यंयथा अन्नं बुभुक्षुर्विषं भुङ्क्तेऽइत्यादौ
<>विषस्य तथात्वम् । कारकविशेषसंज्ञान्तरेणाविवक्षितत्वे सति
<>कर्मोपकारकत्वम्, संज्ञान्तरैरनाख्यातत्वम् यथा गां पयो
<>दोग्धीत्यादौ गवादेः कारकान्तरसंज्ञाया अविवक्षया दुग्धो-
<>पयोगितया कर्मत्वम् । व्यक्तीभविष्यति चेदमुपरिष्टात् ।
<>कारकान्तरसंज्ञापूर्व्वकत्वं यथा ‘जलधिमधिशेते’ इत्यादौ
<>जलधेराधारसंज्ञकतया प्राप्तत्वेऽपि “अधिशीङ्स्थासां
<>कर्म” पा० इत्यादिनाकर्मसंज्ञयाकर्मत्वम् । पयसेति भुजि-
<>क्रियां प्रति पयसः प्रकृष्टोपकारकत्वविवक्षायां तस्यैप्सित-
<>तमत्वात् पयः पिबतीति स्यादेव । इह तु तथा विवक्षावि-
<>रहेणान्नभोजनं प्रति तस्याङ्गतया करणत्वमात्रं विवक्षित-
<>मिति न ओदनस्य कर्मत्वम् । सहार्थे तृतीयेति तु
<>न्याय्यम्, तस्याप्रधानत्वात्तमपा बोधयितुमशक्यत्वात्” ।
<>कर्म्मताबोधनप्रकारलक्षणादिक शब्द० प्र० अन्यथोक्तं यथा
<>“यगन्तधातोरर्थोयस्तिङा स्वार्थेऽनुभाव्यते । यत्रासौ कर्म्म-
<>ता नाम कारकं कर्तृतेतरः” यगन्तस्य यद्धातोरुत्तरस्थतिङा
<>यत्र स्वार्थे तदीयोयादृशोऽर्थोऽनुभावयितुं शक्यते, तद्धातू-
<>पस्थाप्यतादृशक्रियायां स तिङर्थः कर्तृताभिन्नः कर्मत्वं
<>नाम कारकमित्यर्थः । ग्रामोगम्यत इत्यत्र गमधातूपस्थाप्या
<>याः संयोगावच्छिन्नक्रियायाः स्वजन्यत्वसम्बन्धेन तिङ्पदो-
<>पस्थाप्ये संयोगे एवान्वयो न तु त्यज्यतैत्यादाविवविभा-
<>गादौ धात्वर्थतावच्छेदकस्यैव फलस्य बोधने कर्मविहित
<>प्रत्ययानां धातुसाकाङ्क्षत्वादतः संयोगस्यैव तत्र गतिक्रिया
<>कर्मत्वं नतु विभागादेः, तेन तरोस्त्यागिनि स्वगे तरुं
<>गच्छतीत्यादिकोन प्रयोगः । गम्यतेरथः स्वयमेवेत्यादौ (गम्यते
<>इति त्वनुशासनविरुद्धं कर्त्तृस्थभावकतया कर्मवत् क्रियाया
<>अप्रसक्तेः) । कर्मत्वमिवानुकूलव्यापारवत्त्वलक्षणं कर्त्तृत्वं
<>धात्वर्थस्य धर्म्म्यपि न तत्कर्तृताभिन्नमिति तद्व्युदासः ।
<>ननु चैत्रकर्तृकगमनजन्यसंयोगस्य ग्रामैव चैत्रेऽपि
<>सत्त्वाच्चैत्रेण गम्यते चैत्रैत्यपि प्रयोगः स्यात्, तिङर्थसंयो-
<>गस्य जन्यत्वस्वाश्रयप्रतियोगिकत्वोभयसम्बन्धेन धात्वर्थगतेः
<>साकाङ्क्षत्वेन चैत्रकर्तृकगत्याश्रयप्रतियोगिकत्वविशिष्टस्य
<>संयोगस्य चैत्रे वाधितत्वात् । अतएव चैत्रोग्राम गच्छति
[Page1732-a+ 38]
<>इतिवत् चैत्रश्चैत्र गच्छतीत्यपि न प्रयोगः, तत्रापि द्विती-
<>यार्थसंयोगे प्रकृत्यर्थस्य स्वप्रतियोगिकत्वसम्बन्धेनैव साका-
<>ङ्क्षतया द्वितीयान्तलभ्यस्य चैत्रीयत्वविशिष्टसंयोनस्य जनक-
<>त्वस्वाश्रयवृत्तत्वोभयसम्बन्धेनैव क्रियायामन्वयेन चैत्रप्रति-
<>योगिकसंयोगाश्रयवृत्तिगतेश्चैत्रे बाधितत्वात् । यत्तु फल-
<>मिव क्रियायामन्वितं परसमवेतत्वमपि कर्म्मतावाचिप्रत्यय-
<>स्यार्थः, परत्वञ्च तिङा स्वार्थफलान्वयिप्रतियोगिकं, द्विती-
<>यादिसुपा तु प्रकृत्यर्थप्रतियोगिकं प्रत्याय्यते तथा च चैत्र-
<>कर्तृकस्य चैत्रान्यसनवेतगमनस्याप्रसिद्धत्वेन चैत्रे
<>तज्जन्यसंयोमस्यासम्भवाच्चैत्रेण नम्यते चैत्रैत्यादिकोन
<>प्रयोगः । एवं चैत्रान्यसमवेतस्य चैत्रे बाधाच्चैत्रश्चैत्रं
<>गच्छतीत्यादिरपि । चैत्रेण नम्यते ग्रामैत्यादौ तु चैत्र-
<>कर्तृकस्य ग्रामभिन्नसमवेतस्य नमनस्य जन्योयः संयोगस्त
<>द्वान् ग्रामैत्यन्वयबोधनेन किञ्चिद्बाधकमितिप्राच्यै-
<>रुक्तं तन्न युक्तम्, संख्याकालातिरिक्तस्य तिङर्थस्य धात्वंर्य-
<>विशेष्यत्वनियमेन तिङर्थस्य परसमवेतत्वादेर्धात्वर्थगत्यादा-
<>वन्वयायोगात् प्रथमान्तोपस्थाप्यग्रामादेरभेदान्यसम्बन्धेना-
<>न्यत्र प्रत्ययार्थे तिङर्थे वान्वयस्यादृष्टचरत्वेनाव्युत्पन्नत्वात्,
<>चैत्रेण गम्यते द्रव्यं, द्रव्यं, गच्छति चैत्रैत्यादौ द्रव्यान्य
<>समवेतस्य मत्यादेरप्रसिद्धत्वेनायोम्यतापत्तेश्च । नव्यास्तु
<>फलमिव भेदोऽपि कर्म्मत्ववाचिप्रत्ययस्यार्थस्तथा च
<>चैत्रेण गम्यते ग्राम इत्यत्र तिङर्थभेदस्य सामा-
<>नाधिकरण्यसम्बन्धेन धात्वर्थविशेष्यत्वात् प्रतियोगि-
<>त्वसम्बन्धेन प्रथमान्तार्थे ग्रानादौ विशेषणत्वान्न व्युत्प-
<>त्तिविरोधो नवातिप्रसङ्गः चैत्रकर्तृकगमनाश्रयवृत्ति-
<>भेदप्रतियोगित्वस्य चैत्रे विरहात् चैत्रंनच्छतीत्यादावपि
<>प्रतियोगित्वसम्बन्धेन चैत्रान्वितस्य द्वितीयार्थभेदंस्य सामा-
<>नाधिकरण्यसम्बन्धेन धात्वर्थभतावन्वयात्तादृशनतेश्चैत्रे बाष्ठा-
<>च्चैत्रं गच्छति चैत्रैत्यादिकोन प्रयोगः । प्रतियोगित्वञ्च
<>उभयावृत्तिधर्मावच्छिन्नं धर्मद्वयानवच्छिन्नं वा ग्राह्यमतोद्रव्यं
<>गच्छतीत्यादौ गतौ द्रव्यभेदसामानाधिकरण्यविरहऽपि न
<>क्षतिरिति प्राहुस्तच्चिन्त्यम् । वृक्षं खगस्त्यजतीत्यादौ
<>विभागावच्छिन्नक्रिया त्यजेरर्थः द्वितीयायास्तु विभागस्तेन
<>वृक्षावधिकविभागवती या विभागावच्छिन्नक्रिया तद्वान्
<>स्वगैत्याकारस्तत्र बोधः । वृक्षावधिकविभागवत्त्वञ्च जनकत्व-
<>स्वाश्रयवृत्तित्वोभयसम्बन्धेनैव क्रियायां ग्राह्यमतः खगाद्य-
<>वधिकविभागस्य खगादावसत्त्वात् खगं त्यजति खगैत्या-
<>टिकोन प्रयोगः । खगेन त्यज्यते खगैत्यपि प्रयोगः
[Page1732-b+ 38]
<>प्रागुक्तरात्या निरसनीयः । प्राञ्चस्तु ग्रामं गच्छति
<>त्यजतीत्यादौ सर्व्वत्र क्रियामात्रं धात्वर्थस्त्यजिगम्योः
<>पर्य्यायत्वेऽपि न क्षतिः, गत्यर्थक्रियायां संयोगस्यैक
<>त्यज्यर्थक्रियायाञ्च विनाभागस्यैव बोधकतायाः कर्मप्रत्य-
<>येषु व्युत्पन्नत्वात् तरुं त्यजतीत्यादौ संयोगस्य तरुं
<>गच्छतीत्यादौ च विभागस्य द्वितीयादितो नावगमः परैरपि
<>समभिव्याहृतधात्वर्थतावच्छेदकफलस्यैव द्वितीयादिबोध्य-
<>ताव्युत्पत्तेरभ्युपेतव्यत्वात् अन्यथातिप्रसङ्गात् । नचैवं
<>स्पन्दोन स्पन्दैत्यादेरिव त्यागोन नतिरित्यादेरपि
<>वाक्यस्य निराकाङ्क्षतापत्तिस्तत्र त्यजिगम्योर्विभागाद्यवच्छिन्न-
<>क्रियालक्षकत्वेनैवान्वययोग्यत्वासम्भवात् । द्वितीयासाकाङ्क्ष-
<>तुमन्तधातुत्वप्रयुक्तएव च धातूनां सकर्मकत्वव्यवदेशोनतु
<>फलावच्छिन्नक्रियावाचित्वप्रयुक्तः ज्ञाप्रभृतावव्याप्तत्वात् ।
<>स्मृत्यर्थधातूनां कर्मणि षष्ठ्या इव द्वितीयाया अपि
<>साधुत्वात् । एवञ्च ग्रामं गच्छति तरुं त्यजतीत्यादौ ग्राम-
<>संयोगजनकाक्रयावांस्तरुविभागजनकक्रियावानित्याकारक
<>एव बोधो नतु ग्रामसंयोगजनकसंयोगावच्छिन्नक्रियावांस्त-
<>रुविभागजनकविभागावच्छिन्नक्रियावानित्याकारकः, संयो-
<>नविभागयोरुभयथाभानस्य नीलघटजनकदण्डवानित्यादौ
<>घटादेरिव निराकाङ्क्षत्वेनासम्भवादनुभवबाधितत्वाच्चे-
<>त्याहुः । परे तु संयोगः क्रिया च द्वयमेव प्रत्येकं
<>नमिशक्यं तयोर्जन्यजनकभावस्तु वाक्यार्थमर्य्यादया भासते
<>एवार्थयोरन्ययोगव्यवच्छेदयोरिव, गम्यर्थयोः संयोगक्रिय-
<>योर्मिथएव साकाङ्क्षत्वाच्च नैकमात्रे गमिप्रयोगः । पुष्प-
<>वन्तपदे चन्द्रत्वसूर्य्यत्वाभ्यामिव विभिन्नरूपाभ्यां प्रकृतेऽपि
<>संयोनत्वक्रियात्वाभ्यां नमधातोरेकशक्तिस्वीकारेऽपि न
<>क्षतिः । इयांस्तु विशेषो यस्तत्र सूरशशिनोर्मिथोनान्वयः
<>प्रकृते तु संयोगक्रिययोस्तथेति तथाच ग्रामं नच्छतीत्यत्र
<>द्वितीयाया आथेयत्वं प्रतियोनित्वं वार्थस्तेन तदन्वि-
<>तस्य संयोगस्य क्रियायामन्वयात् ग्रामवृत्तिस्तत्प्रति-
<>योगिकोवा यः संयोगस्तद्विशिष्टक्रियावानित्यारक-
<>स्तत्र बोधः, तरुं त्यजतीत्यत्राप्याधेयत्वमबधित्वं
<>वा द्वितीयार्थस्तेन तदन्वितस्य धात्वर्यविभागस्य धात्वर्था-
<>न्तरे क्रियायामन्वयात्तरुवृत्तिस्तदवधिकोवा योविभाग-
<>स्तद्विशिष्टक्रियावानित्याकारकोबोधः संयीगादिवैशिष्ट्यञ्च
<>जनकत्वस्वाश्रयवृत्तित्वोभयसम्बन्धेनैव ब्रागिव ग्राह्यमतो-
<>नातिप्रसङ्गः । सकर्मकत्वमपि धातोः स्वार्थफलावच्छिन्न-
<>स्वार्थक्रियान्वयबोधकत्वं जानातीत्यादौ सकर्मकत्वव्यवहा-
[Page1733-a+ 38]
<>राभाक्त इत्याहिः । (फलव्यापारयोर्धातुरित्यनुसारिणः)
<P>तण्डुलं पचतीत्यत्र रूपादिपरावृत्तिफलकतेजः-
<>संयोगावच्छिन्नक्रिया पचेरर्थः, तन्निविष्टे च निरुक्ते
<>तेजःसंयोगे तण्डुलस्याधेयत्वेनान्वयः परमाणुं पचती-
<>त्यपि प्रयुज्यतएव अतएव “स्वतन्त्राः परमाणवः पच्यन्ते”
<>इति किरणाकल्यामाचार्य्याः । ओदनं पचतीत्यादौ
<>तु तण्डुलादावोदनादिपदस्य लक्षणा तत्र क्रियायामन्वि-
<>तमनुकूलत्वं द्वितीयार्थ इत्यपि कश्चित् । तृणं छिनत्ती-
<>त्यादावारम्भकसंयोगविरोधिविभागावच्छिन्नक्रिया छिदे-
<>रर्थस्तन्निविष्टे च संयोगे विभागे वा स्वावयववृत्तित्व-
<>सम्बन्धेन तृणादेरन्वयः । पुष्पेण विष्णुं यजतैत्यत्र
<>प्रीत्यवच्छिन्नसमन्त्रकद्रव्यत्यांगोयजेरर्थः, प्रीतौ विष्णोराधे-
<>यत्वेन द्रव्ये च पुष्पादेरभेदेनान्वयस्तेन विष्णुनिष्ठप्रीति-
<>हेतुर्य्योमन्त्रकरणकः पुष्पाभिन्नद्रव्यत्यागस्तद्वान् इत्याकारस्तत्र
<>बोधः, स्वत्वध्वंसजनकेच्छापर्य्यवसन्नस्य त्यागस्यैकदेशे स्व-
<>त्वएव वा पुष्पादेराधेयत्वेन तत्रान्वयस्तेन द्रव्येण विष्णुं
<>यजतैत्यादौ द्रव्यस्य द्रव्याभिन्नत्वेन शाब्दासत्त्वेऽपि न
<>क्षतिः । पितरमाराधयति उपास्ते पूजयतीत्यादौ गौर-
<>वप्रयुक्तप्रीत्यवच्छिन्नक्रिया धात्वर्थस्तन्निविष्टयोर्गौरव-
<>प्रीत्योः क्रमेण विषयत्वाधेयत्वाभ्यां पित्रादेरन्वयस्तेन
<>पितृगोचरगौवरप्रयुक्ता या पितृनिष्ठप्रीतिहेतुक्रिया तद्वा-
<>नित्येवं तत्र बुद्धिः । गौरवं पुनराराध्यत्वावगाही ज्ञान-
<>प्रभेदोयेयं भक्तिरित्युच्यते । पित्रादिसेवायाश्च मन्त्रक-
<>रणकत्वाभावान्न तत्र पितरं यजतैत्यादिकः प्रयोगः ।
<>परमात्मानमुपात्वे इत्यादौ तु गौरकप्रयुक्तक्रियामात्रे
<>धातुलक्षणा नातः परमेशितुः प्रीतिविरहादयोग्यत्वा-
<>पत्तिः । घृतं जुहोतीत्यादौ वह्न्यादिकरणकपतनाव-
<>च्छिन्नमन्त्रकरणकक्रिया हुधातोरर्थः, प्रोक्ते च पतने
<>घृतस्याधेयत्वेनान्वयस्तेनाग्न्याधिकरणकस्य घृतवृत्तिपतन-
<>स्यानुकूलमन्त्रकरणकक्रियावानित्येवं तत्र बोधस्तादृशी
<>च क्रिया सघृतस्य करादेः प्रसारणन्युब्जीकरणादिरेव ।
<>अतएव घृतादेः परित्यागित्वविरहादृत्विगादेर्न यष्टृत्वं
<>किन्तु होतृत्वमेव । वह्नौ जुहोतीत्यत्र सप्तम्यन्तस्यार्थोन
<>धात्वर्थनिविष्टे पतनेऽन्वेति वह्निवृत्तित्वविशिष्टपतने
<>तद्वृत्तितिङर्थस्यान्वये निराकाङ्क्षतापत्तेः परन्तु तदवच्छिन्न-
<>क्रियायामेव । प्रतिमादौ घृतादिस्नपनं मन्त्रकरणकमपि
<>नाग्न्यधिकरणकं वह्नौ घृतस्य प्रक्षेपमात्रमम्न्यधिकरण-
<>कतत्पतनानुकूलमपि न मन्त्रकरणकमतस्तदुभयं न होमः ।
[Page1733-b+ 38]
<>प्राजापत्येऽपि होमे मानसएव मन्त्रः करणम् । यद्वा वह्नि-
<>संयोगावच्छिन्नपतनानुकूलमन्त्रकरणकक्रियैव जुहोत्यर्थ-
<>स्तेन घृतं जुहोतीत्यत्र वह्निसंयोगजनकं यद् घृतस्य पतनं
<>तदनुकूलमन्त्रकरणकक्रियाविशेषवानित्याकारकोबोधः ।
<>न चैवं हुधात्वर्थतावच्छेदकीभूतसंयोगात्मकफलशालित्वेन
<>वह्न्यादेस्तदर्थकर्म्मतया वह्निं जुहोतीत्यादिकप्रयोगा-
<>पत्तिः साक्षाद्धात्वर्थतावच्छेदकीभूतस्यैव फलस्यान्वयिनः
<>कर्मत्वादन्यथा गगने लोष्ट्रमुत्क्षिपतीत्यादौ गगना-
<>देरुत्क्षेपणादिकर्मतायादुर्ध्वारतापत्तेः ऊर्द्ध्वसंयोगफलक-
<>क्रियावच्छिन्नव्यापारस्यैवोत्क्षेपणत्वात् । नचोत्क्षेपणत्वा-
<>दिकं जातिरेव तत्र धात्वर्थतावच्छेदकम्, प्रवेशनत्वा-
<>दिना सङ्करेण तस्य जातित्वायोगात् लोष्ट्रादेस्तत्कर्मत्वा-
<>प्रसङ्गाच्च । अतएव परम्परया दुहाद्यर्थतावच्छेदकीभूतबहिः
<>क्षरणशालित्वेन पयःप्रभृतेस्तत्कर्मत्वसम्पत्त्यर्थम् “अकथि-
<>तञ्च” इति सूत्रान्तरस्य प्रणयनमपि पाणिनेः सङ्गच्छते ।
<>धनं प्रतिगृह्णातीत्यत्र पुण्यार्थकदानजन्यस्वत्वस्य जनकः
<>स्वीकारः प्रतिग्रहैति फलीभूतस्वत्ववत्तया धनस्य कर्मत्वं,
<>विक्रयादेर्दानविशेषत्वेऽपि न तस्य पुण्यजनकत्वमतस्तल्लब्धस्य
<>स्वीकारोन प्रतिग्रहः । ग्रामं क्रीणातीत्यत्र मूल्यदान-
<>जन्यस्वत्वस्य जनकः स्वीकारः, स्वत्वजनकं मूल्यदानमेव
<>वा क्रयस्तत्फले च स्वत्वे ग्रामस्याधेयत्वेनान्वयस्तेन
<>ग्रामनिष्ठस्य मूल्यदानजन्यस्वत्वस्यानुकूलस्वीकारवान्, ग्राम-
<>निष्ठं यत्स्वत्वं तदनुकूलमूल्यदाता वेति तत्र बोधः । ग्रामं
<>विक्रीणातीत्यत्र मूल्यग्रहणजन्यस्य परस्वत्वस्य जनकमूल्य-
<>ग्रहणमेव वा विक्रयस्तेन ग्रामनिष्ठस्य मूल्यग्रहणजन्यपर-
<>स्वत्वस्यानुकूलोयोग्रामस्य त्यागस्तद्वान्, ग्रामनिष्ठं यत्
<>परस्वत्वं तदनुकूलमूल्यग्रहणवानिति वा तत्र बोधः ।
<>मूल्यञ्च पणपुराणादिकमेव राजनिर्दिष्टं नतु द्रव्यमात्रं
<>तेन तिलादीन् दत्त्वा माषादीनां विनिमये विप्राणां तिल-
<>विक्रयादिदोषस्यानवकाश इत्युक्तमेव । नरकं पततीत्यत्र
<>भोगावच्छिन्नं पातित्यमेव पतेरर्थस्तेन नरकभोगानुकूलप्रा-
<>तित्यवानित्याकारकस्तत्र बोधः । नरकपतित इति द्वितीया-
<>तत्पुरुषोदाहरणमपि वृत्तिकारस्य, एतदभिप्रायकमेव
<>पतनक्रियायास्तथात्वे तु नरके पततोत्यादिरेव युक्तः
<>प्रयोगः । स्वर्गेगच्छतीत्यादौ स्वर्गादिपदस्येव प्रकृते नरकपद-
<>स्यापि तद्देशपरत्वात् । धनं लभते प्राप्नोतीत्यादौ स्वत्वा-
<>वच्छिन्नोव्यापारोधात्वर्थः, तन्निविष्टे च स्वत्वे धनादेराधेय-
<>त्वेनान्वयः । ननु यगन्तधात्वर्थविशेष्यतापन्नस्तिङर्थोयटि
[Page1734-a+ 38]
<>कर्मत्वं तदा दुहादेर्मुख्यकर्मण्यव्याप्तिः । गोपेन गौः प-
<>योदुह्यतैत्यादौ गोपकर्तृकव्यापारजन्यं यत् पयःकर्मक-
<>मोचनं तद्वती गौरित्येवमन्वये मोचनयहिः क्षरणयोर्द्वयो-
<>रेव दुहधात्वर्थतावच्छेदकफलत्वेऽपि गौणं यन्मोचनरूपं
<>तस्यैव कर्मणस्तिङाद्यैर्बोधनात् “गौणं कर्म दुहादिभ्यस्ति-
<>ङाद्यैरभिधीयते” इति व्युत्पत्तेरतः प्रकारान्तरेण कर्मत्वं
<>निर्व्वक्ति । यस्य धातोर्य्यदर्थेयः प्रकारीभूय भासते ।
<>द्वितीयया स्मारितोऽर्थस्तद्वा तत्कर्मतोच्यते । यद्धातोर्या-
<>दृशार्थेद्वितीयया यादृशः स्वार्थोऽनुभाव्यते तद्धात्वर्थक्रि-
<>यायां तत्कर्मत्वम् । तच्च गां दोग्धि पयैत्यादिप्रयोगात्
<>पयःप्रभृतेरप्यक्षतम् । पाकं कुरुते इत्यादौ यत्ने प्रकारी-
<>भूतमपि विषयत्वं न यतेरर्थे । भवते ग्राममित्यादौ भूधा-
<>त्वर्थेप्राप्तौ तथाभूतमपि संयोगत्वादिकं न तदर्थोत्पत्तौ
<>प्रकारः । चौरं रुजन् पयः परिष्कुर्व्वन्नित्यादावेव
<>रुजादिधात्वर्थहिंसादेर्द्वितीयार्थकर्मतायां विशेष्यत्वं
<>सुलभं शतृपानजादेर्निष्ठादिगणान्तर्गतत्वेन तदन्तधातोः
<>कर्मणि षष्ठ्याः प्रतिषिद्धत्वात् । दिवः करणस्य कर्मत्वोप-
<>देशात् अक्षान् दीव्यतीत्यत्र द्वितीयार्थः करणत्वमपि
<>गौणकर्मत्वमेव, अतएवाक्षा दीव्यन्ते द्यूतकारैरित्यादौ
<>क्रीडाकरणतायामेव विहितास्तिङादिकर्मप्रत्ययाः । दुहा-
<>दयस्तु फलावच्छिन्नक्रियाहेतुव्यापारवाचित्वादेव द्विकर्म-
<>कास्तेन गां पयोदग्धि गोपैत्यत्र दुहेर्मोचनानुकूल-
<>व्यापारोऽर्थैति तत्रत्यमोचने गोराधेयत्वेन पयसः
<>कर्मत्वेनान्वयात् पयःकर्मताकं यद्गोवृत्तिमोचनं तद-
<>नुकूलव्यापारवान् इत्याकारकबोधस्तत्र बहिःक्षरणा-
<>वच्छिन्नव्यापारोमोचनं तदनुकूलव्यापारोदोहनमतोधात्व-
<>र्थतावच्छेदकीभूतं बहिःक्षरणरूपं फलमादाय पय-
<>सोमोचनात्मकञ्च तदादाय गोः कर्मत्वमवसेयम् । एवं
<>शिष्यं धर्मं वदति, वक्ति, ब्रूते, उपदिशत्याचष्टे, इत्यादौ
<>प्रतिपत्त्यवच्छिन्नव्यापारोवदप्रभृतिधात्वर्थ इति तन्निविष्टायां
<>प्रतिपत्तौ शिष्यस्याधेयत्वेन धर्मस्य च विषयत्वेनान्व-
<>याद्धर्मविषयिणी या शिष्यनिष्ठा प्रतिपत्तिस्तदनुकूल-
<>व्यापारवान् इत्याकारकोबोधस्तादृशव्यापारश्च धर्मः
<>सेव्यतामित्यादिकोगुर्व्वाद्यभिलापः । शत्रुं शतानि
<>जयतीत्यत्र ग्रहणावच्छिन्नपराभवोजयतेरथः तथा
<>च शतस्य ग्रहणानुकूलोयः शत्रुकर्मकपराभवस्तत्क-
<>र्त्तेत्येवं तत्र बोधः पराभवश्च तिरस्कारः । प्रजाः
<>शतं दण्डयतीत्यत्र ग्रहणावच्छिन्नशासनं दण्ड्यर्थ स्तथा
[Page1734-b+ 38]
<>च शतग्रहणानुकूलं यत् प्रजानां शासनं तत् कत्त त्येवं
<>तत्र बोधः । शासनं नियन्त्रणम् । सुधां समुद्रं मथ्ना-
<>तीत्यत्र उत्थानावच्छिन्नोन्मन्थनं धात्वर्थस्तेन सुधोत्थाना-
<>नुकूलं यत्समुद्रस्योन्मन्थनं तत्कर्त्तेत्यर्थः । उन्मन्थन-
<>मालोडनम् । पान्थं पन्थानं पृच्छतीत्यत्र अभिधाना-
<>वच्छिन्नव्यापारः पृच्छा, तथाच पान्थनिष्ठं यत्पथोऽभिधा-
<>नं तदनुकूलव्यापारवानित्येवं तत्र बीधः । अभिधान-
<>मभिलापस्तदनुकूलव्यापारश्चकेन पथा गन्तव्यमित्यादि-
<>प्रश्नः । नृपमर्थं प्रार्थयते याचते भिक्षते इत्यादौ
<>दानाय प्रेरणं धात्वर्थस्तथा च नृपनिष्ठं यदर्थस्य
<>दानं तत्प्रेरणावानित्यर्थः । प्रेरणा प्रवर्त्तना, सा
<>च दीयतामित्याद्यभिलापरूपा । ग्राममजां बहति
<>नयतीत्यादौ गत्यवच्छिन्नव्यापारोवहिप्रभृतेरर्थस्तेन
<>ग्रामकर्मकं यदजादिनिष्ठं गमनं तदनुकूलव्यापारवानित्ये
<>वं तत्र बोधस्तादृशव्यापारः प्रकृते गलरज्ज्वाकर्षणादिः ।
<>पुत्रं धर्ममनुशास्तीत्यादावनुशासनं देशनया प्रवर्त्तना, तथा
<>च षुत्रनिष्ठस्य देशनया प्रवर्त्तनस्यानुकूलव्यापारवानित्यर्थः
<>तथाविधोव्यापारः सन्ध्यां विधेहि समिधमाधेहीत्याद्युपदे-
<>शरूपः । शाखां ग्रामाकर्षतीत्यत्र गतिहेतुकर्षणं धात्व-
<>र्थस्तेन ग्रामकर्मकं यच्छाखागमनं तदनुकूलविकर्षणवा-
<>नित्यर्थः । विकर्षणं नम्रीकरणम् । गामवरुणद्धि व्रज
<>मित्यत्र गतिप्रतिरोधहेत्वावरणमवरुधेरर्थस्तेन गोगति-
<>प्रतिरोधस्यानुकूलं यद्व्रजस्यावरणं तत्कृतिमानित्यन्वयधीः ।
<>वृक्षं फलान्यवविनोति इत्यत्र छिदाहेतुर्विघट्टनं चिनो-
<>तेरर्थस्तथा च फलकर्मकच्छिदानुकूलं यद्वृक्षस्य विघट्टनं
<>चालनं तद्वानित्येवं तत्र बोधः । उत्क्षिपत्यादिकस्तु
<>धातुः सफलक्रियाहेतुव्यापारवाच्यपि न दुहादिः ।
<>यदुक्तमभियुक्तैः “दुहिर्वदत्यर्थजिदण्डिमन्थिपृच्छार्थनार्थौ
<>नयनार्थशासू । कृषीरुधिश्चिञ् च तथार्थवृत्तौ द्विकर्म-
<>कोऽयं कथितो दुहादिः” । तथार्थवृत्तौ निरुक्ततच
<>दर्थवृत्तौ । “गतिभोजनधीप्राप्तिशब्दार्थध्रौव्यधातुषु ।
<>कर्तृत्वं हेतुविहितण्यन्तेष्वेतेषु कर्मतेति” शाब्दिकस्मृतः,
<>गोपान् गमयति, द्विजान् गमयति, द्विजान् भोजयति,
<>गुरूननुज्ञापयति, शिष्यान् पाठयति, सुतान् स्नापयती-
<>त्यादौ मूलघात्वर्थस्य कर्तृत्वलक्षणं गौणमेव कर्मत्वं
<>द्वितीयार्थः । तथा च गोपकर्तृकगत्यनुकूलव्यापारवा-
<>नित्याकारस्तत्र बोधः । पुत्रान् प्रीतिम् प्रापयतीत्यादौ
<>च प्राप्तिर्न गतिः चैत्रीग्रामं भावयते, ग्रामस्य भावक
[Page1735-a+ 38]
<>इत्यादौ प्राम्यर्यस्य भवतेः स्वार्थविहितण्यन्तस्य कर्त्तुः
<>कर्मतानिरासायाणच हेनुनिहितत्वमनुसृतम् । “हिंसाया-
<>मेव भुज्यर्थभक्षेरेवं वहेरपि । ण्यन्तस्य कर्त्तुः कर्मत्वं
<>क्रियया वाहनंयदि” इति स्मरणाद्भक्षयति मूषिकान् मार्जा-
<>रम्, भक्षयति लतां छागमित्यादेरेव भक्षेः कर्त्तरि कर्मता
<>न तु भक्षयत्योदतं भृत्येनेत्यादौ, भक्षयति प्रजाः परि-
<>जनैः कुनृप इत्यादौ तु न भोजनं भक्षेरर्थः । वाह-
<>यति रथमश्वान् सारथिः वाहयति गोणीं वृषभान् वा-
<>हिक इत्यादाविव वाहयति भारं भृत्येन धनिकैत्यादौ
<>स्वचेष्टया वाहकोन धनिकादिः । “हृक्रोस्तु कर्त्तुः क-
<>र्मत्वं ण्यन्तत्वे स्याद्विभाषया । अभिवादिदृशोरेवमा-
<>त्मनेपदैष्यते” इत्यनशिष्टेर्हारयति कारयति वा पटं
<>कुविन्देनेत्यत्रेय कविन्दमित्यतोऽपि कुविन्दस्य गौण
<>कर्मत्वावगमः । तथा अभ्यवहारयत्योदनं तनयं तनयेन
<>वा जननी, विकारयति न्वित्तं चित्तेन वा वसन्तैत्यपि
<>प्रमाणम् । परन्तु पूर्व्वयोरप्राप्तावेतयोस्तु प्राप्तायेव
<>कर्मत्वस्य वैकल्पिकोविधिः । गुरुमभिवादयते सुतं सुतेन
<>वा गृहस्थः, ध्रुवं दर्शयते भार्य्यां भार्य्यया वा पति-
<>रित्यादौ तु दृशेः प्राप्तावभिवादयतेस्त्वप्राप्तौ सः ।
<>अनात्मनेपदस्थले तु पन्थानं पथिकं दर्शयति, पुत्रेण
<>मित्रमभिदादयतीत्यादौ यगाप्राप्तमेव कर्मत्वादिकम् ।
<>छात्रेणार्प्यं निर्णाययति, चैत्रेणौदनं खादयति, आदयति
<>वा दारैः क्रन्दयति, पुत्रेण मित्रमाह्वाययतीत्यादौ तु
<>नीप्रभृतेर्बुद्याद्यर्थकत्वेन तत्कर्त्तुः कर्मत्वं प्रसक्तमपि “न
<>नीखाद्यादिशब्दायक्रन्दिह्वयतिषु क्वचित् । हेतुण्यन्तेषु
<>कर्तृत्वं कर्मता स्यात्तिङादिष्विति” भर्त्तृहरिवचनान्नि-
<>षिध्यते । अत्र च कचित्तिङादिष्वितिकथनाच्चैत्रेणार्थं
<>निर्णाय्यमानस्तिष्ठति, मैत्रेण पूपं खाद्यमानोब्रूते इ-
<>त्यादौ कर्मविहितस्य शानजादेर्नानुपपत्तिरिति वदन्ति ।
<>सुखं प्राप्नोतोत्यादौ प्राप्तिरुत्पत्तिः परम्परया तदा-
<>श्रयत्वञ्च तिङर्थः । घटं जानातीत्यत्र विषयत्वं विष-
<>यिता वा द्वितीयार्थः । दिवाकरस्तु संस्कारावच्छिन्नमेव
<>ज्ञानं जानात्यर्थैत्युक्तस्थले भुख्यमेव कर्मत्वं घटादे-
<>रित्याह तन्मन्दं ज्ञानमित्यादितः संस्काराप्रतीते-
<>र्लाघबेन ज्ञानत्वस्यैव जानात्यर्थतावच्छेदकत्वात् घटस्योपे-
<>क्षात्मकज्ञाने निर्विकल्पके वा घटं जानातीतिप्रयोगस्या-
<>प्रसङ्गाच्च । अतएव प्राकट्यावच्छिन्नज्ञानमेव तत्र धा-
<>त्वर्थ इति तत्त्वावच्छेदकीभूतज्ञाततावत्त्वादेव घटादेर्ज्ञान-
[Page1735-b+ 38]
<>कर्मतेति भट्टमतमप्यनादेयं ज्ञानविषयतातिरिक्तायां
<>ज्ञाततायां मानाभावादन्यथा ज्ञाततायाइव कृततादे-
<>रप्यतिरिक्तायाः कल्पनापत्तेः । वह्निमनुमिनोमि आपा-
<>दयामीत्यादौ विधयतानामको विषयताप्रभेदएव द्विती-
<>यार्थः पर्व्वतोवह्निमानित्याद्यनुमितावापत्तौ वा पर्व्वत-
<>मनुमिनोमीत्याद्यप्रयोगात् विषयनावच्छेदकत्वभिन्नप्रका-
<>रत्वमेव तत्र द्वितीयार्थैत्यपि वदन्ति । घटं पश्यति
<>शब्दं शृणोत्यनुभवतीत्यादौ दर्शनाद्यर्थकधातुयोगे सा
<>क्षात्कारत्वनिरूपितमेव विषयत्वं कर्मत्वं घटादेरुप
<>नीतचाक्षुषादौ तादृशाप्रयोगात् । आकाशं न पश्यती
<>त्यादौ पुनरन्वयोवक्ष्यते । तण्डुलपाकं करोतीत्यत्र
<>चिकीर्षाजन्यतावच्छेदकः क्रियायासद्देश्यताख्योविषयता-
<>बिशेष एव द्वितीयार्थः कृतौ भासते, तेन तण्डुलपा-
<>कत्वप्रकारककृतेस्तण्डुलविषयत्रेऽपि पाकदशायां त-
<>ण्डुलं करोतीत्यादिकोन प्रयोगः पाकदशायामोदनं
<>करोतीत्यादौ च द्वितीयाया अनुकूलत्वे लक्षणा तण्डुला-
<>दिक्रयणकृतिस्तु नौदनादिजनिका प्रमाणाभाघात् । बर्द्ध-
<>मानस्तूक्तस्यले धातुना उत्पत्त्यनुकूला कृतिरुच्यते इति
<>तत्रौदनस्य मुख्यमेव कर्म त्वमतएव यत्र कृतिमात्रं धात्व-
<>र्थस्तत्र न द्विताया यथा घटाय यततैत्यादाविवेत्याह
<>तन्न कृत्यादिपदाद्यत्नमात्रप्रतीत्या यत्नत्वावच्छिन्नस्यैव
<>करोत्यर्थत्वात् । मीमांसामहाणवे तु पाककृतौ तण्डु-
<>लादेरुपादानविधयेव फलविधयोदनादेरपि विषयत्व-
<>मुक्तं यदाह वत्सेश्वरः “सिंद्धं साध्यं फलञ्चेति प्रवृत्ते-
<>र्विषयस्तिधा । तत्र सिद्धमुपादानं क्रिया साध्यं फलं
<>सुखमिति” तथा च तन्मते तण्डुलपक्तृदशायामोदनं
<>करोतीत्यादिप्रयोगे फलत्वेन विषयतैव द्वितीयार्थः ।
<>मासं जीवति, क्रोशं स्वपिति, गोदोहं तिष्ठति, कुरून्
<>क्रीडतीत्यादावधिकरणत्वं गौणमेव कर्मत्वं सुपाऽनु-
<>भाव्यते “कालानामध्वमानानां क्रियाणां नीवृतामपि ।
<>आधारता ध्रौव्यधातोः कर्मता स्याद्विभाषयेति” स्मृतेः” ।
<>“कर्मणि द्वितीया” “कर्मण्यण्” पा० । सकर्मकः अकर्मक
<>इत्यादि । २ वैशेषिकमतसिद्धे मूर्त्तद्रव्याश्रिते क्रियारूपे
<>पदार्थभेदे । तल्लक्षणादि कणादसूत्रवृत्त्योर्दर्शितं यथा-
<>“एकद्रव्यमगुणं संयोगविभागेष्वनपेक्षकारणमिति कर्मल-
<>क्षणम्” सू० “गुणानन्तरमुद्दिष्टस्य कर्मंणोलक्षणमाह
<>एकमेव द्रव्यम् आश्रयो यस्य तदेकद्रव्यं न विद्यते गुणो-
<>ऽस्मिंन्नित्यगुणं, संयोगविभागेष्वनपेक्षकारणमिति स्वोत्
[Page1736-a+ 38]
<>पत्त्यनन्तरोत्पत्तिकभावभूतानपेक्षमित्यर्थः तेन समवायिका-
<>रणापेक्षायां पूर्व्वसंयोगाभावापेक्षायाञ्च नासिद्धत्वम् खोत्
<>पत्त्यनन्तरोत्पत्तिकानपेक्षत्वं वा विवक्षितं पूर्वसंयोग-
<>ध्वंसस्य स्वोत्पत्त्यनन्तरानुत्पत्तिकत्वात् अभावत्वेन तस्या
<>द्यक्षणसम्बन्धाभावात् । नित्यावृत्तिसत्तासाक्षाद्व्याप्यजाति
<>मत्त्वं कर्मत्वं, चलतीति प्रत्ययासाधाणकारणतावच्छे-
<>दकजातिमत्त्वं वा, गुणान्यनिर्गुणमात्रदृत्तिजातिमत्त्वं
<>स्वोत्पत्त्यव्यवहितोत्तरक्षणवृत्तिविभागकारणतावच्छेदकजा-
<>तिमत्त्वं वा । स चायं चलतीति प्रत्ययसाक्षिकः
<>पदार्थोनाविरलदेशोत्पादनादिनोपपाद्यः क्षणभङ्गस्याग्रे
<>निराकरिष्यमाणत्वात् । लक्षणस्य इतरभेदसाधकताप्रकारः
<>पूर्व्वोक्त एव” उपस्क० “संयोगविभागवेगानां कर्म समा-
<>नम्” सू० । “क्वचिदेकस्य कर्मणोऽनेककार्य्यकारित्वमाह का-
<>रणमित्यनुषङ्गः यत्र द्रव्ये कर्मोत्पन्नं तेन समं यावद्द्रव्यं
<>संयुक्तमासीत् तावत्सङ्ख्यकान् विभागान् जनयित्वा
<>तावतः संयोगानपि पुनरन्यत्र जनयति वेगं पुनरेकमेव
<>स्वाश्रये करोति वेगपदं स्थितिस्थापकसप्युपलक्षयति”
<>उपस्क० “न द्रव्याणां कर्म” सू० । “ननु क्रिया
<>यता द्रव्येणारम्भकसंयोगे जनिते तेन च द्रव्यमारब्ध
<>यत्तदपि कर्मजन्यमेव कर्मणस्तत्पूर्व्ववर्त्तित्वादत आह
<>कर्म द्रव्याणां न कारणमित्यर्थः । कुत एवमत आह”
<>उपस्क० “व्यतिरेकात्” सू० । “व्यतिरेकादिति निवृ-
<>त्तेरित्यर्थः उत्तरसंयोगेन कर्मणि विवृत्ते द्रव्यमुत्पद्यते
<>इति न कर्मणोद्रव्यकारणत्वं विनश्यदवस्थञ्च कर्मन द्रव्य-
<>कारणम् । किञ्च कर्म द्रव्यस्यासमवायि कारणं वा
<>भवेन्निमित्तकारणं वा, न तावदाद्यः, द्रव्यस्यासमवायि-
<>कारणनाशनाश्यत्वेन अवयवकर्मनाशादेव द्रव्यनाशापत्तेः ।
<>न द्वितीयः, महापटनाशेऽवस्थितसंयोगेभ्य एव खण्ड-
<>प्रटोत्पत्तौ निष्कर्मणामेवावयवानां द्रव्यारम्भदर्शना-
<>द्व्यभिचारात्” उपस्क० । “गुणवैधर्म्यान्न कर्मणां
<>कर्म्म” सू० । “ननु यथा द्रव्याणां द्रव्यं कार्य्यं गुणा-
<>नाञ्च गुणस्तथा किं कर्मणामपि कर्म कार्य्यम्?
<>इत्यत आह कार्य्यमिति शेषः द्रव्यगुणयोः सजातीया-
<>रम्भकत्वं साधर्म्यमुक्तं “तत्र कर्म कर्मसाध्यं न विद्यते”
<>इति सूत्रेण कर्मणां कर्मजनकत्वं प्रतिषिद्धमेव तदि-
<>हानूद्यते इति मावः” उपस्क० । “असमवायात् सामान्य-
<>कार्य्यं कर्म न विद्यते” सू० “असमवायादित्यत्र
<>द्रव्ययोर्द्रव्येष्विति योज्यं, तथा च न द्रव्ययोरेकं कर्म-
[Page1736-b+ 38]
<>समवैति न वा द्रव्येष्वेकं कर्म समवैति तेन सामान्यस्य ।
<>दायस्य कार्य्यं कर्म न विद्यते । अत्रापि विदिर्ज्ञानाथो न
<>सत्तावचनः यदि कर्मव्यासज्यवृत्ति स्यात्! एकस्मिन् चलति,
<>द्वयोर्द्रव्ययोर्बहुषु च द्रव्येषु चलतीति प्रत्ययः स्यात्!
<>नचैतत्, तस्मान्नकम व्यासज्यवृत्तीत्यर्थः । ननु शरीरतद-
<>वयवानां कर्म शरीरतदवयवैर्बहुभिरारभ्यत एव कथम-
<>न्यथा शरीरे चलति करचरणादावपि चलतीति प्रत्ययः,
<>एवमन्यत्राप्यवयविनीति चेन्न अवयबिकर्मसामग्र्या
<>अवयवकर्मसामग्रीव्याप्तत्वात् तथोपलब्धेः न तु वैप-
<>रीत्यम्, नह्यवयवे चलति सर्वत्रावयविनि चलतीति
<>प्रत्ययः अन्यथा कारणाकारणसंयोगात् कार्य्याकार्य्य-
<>संयोगोऽपि न स्यात्, कारणकर्मणैव कार्य्यस्यापि संयोगोप-
<>पत्तेः” उपस्क० “ननु मूर्त्तगुणानां कार्य्याणां कारण-
<>गुणपूर्वकत्वं स्वाश्रयगुणपूर्व्वकत्वञ्चोक्तं द्रव्यकर्मणोश्च न
<>कर्म कारणमित्युक्तं, तथा च कर्मणः किमपि न कार्य्य-
<>मित्यायातं, तथाचातीन्द्रियाणां सूर्य्यादिगतीनाम् अनु-
<>मानमपि दुर्लभं, लिङ्गाभावात् अतः संयोगविभागवेगानां
<>कर्मेति सूत्रोक्तमेव स्मारयन्नाह “संयोगविभागाश्च कर्म-
<>णाम्” सू० “जन्याइति शेषः व्यक्त्यभिप्रायेण बहु-
<>वचनं संस्कारोऽप्युषलक्षणीयः । ननु द्रव्यकर्मणी न कर्म
<>कार्य्ये इति पूर्वमुक्तम्, संयोगविभागौ तु संयोमविभाग-
<>कानांवेव, तथा चेदानीं कर्मणः कारणत्वाभिधानं
<>विरुद्धामत्यत आह” उपस्क० । “कारणसामांन्ये
<>द्रव्यकर्मणां कर्माकारणमुक्तम्” सू० । “कारण सामा-
<>न्यपदेन तत्प्रकरणमुपलक्ष्याते तेन कारणसामान्याभिधा-
<>नप्रकरणे द्रव्यकर्मणी प्रति कर्मणोऽकारणत्वमुक्तं न तु
<>सर्वथाप्यकारणमेव कर्मेति विवक्षित येन “संयोगविभागाश्च
<>कर्मणामिति” सूत्रंव्याहन्येतेति भावः” उपस्क० ।
<>तच्च कर्म पञ्चविधम् “उत्क्षेपणं तयावक्षेपणमा-
<>कुञ्चनं तथा । प्रसारणञ्च गमनं कर्माण्येतानि पञ्च च”
<>भाषा० अत्रेदं बोध्यम् । कृञोयत्रार्थकत्वबादिमते
<>ऽस्य यत्नार्थककृधातुनिष्पन्नत्वेऽपि उक्तलक्षणक्रियामात्रे
<>रूढत्वं न तु यौगिकत्वम् । तच्च कर्त्तृशब्देप्रदर्शिते कर्मा-
<>दिशब्दवत् कर्त्तृपदस्य रूढत्वप्रतिपादनपरे शब्दचि० वाक्ये
<>उक्तम् । कृञ उत्पत्त्यनुकूलव्यापारमात्रार्थकत्ववादिमते
<>तु यौगिकत्वमिति भेदः । व्याकरस्णमते ३ व्यापारमात्ररूप-
<>क्रियायाम् “व्यापारोभावना सैवोत्पादना सैव च क्रिया ।
<>कृञोऽकर्मकत्तापत्तेर्नहि यत्रोऽर्थ इष्यते” इति हरिणा
[Page1737-a+ 38]
<>कृञोयत्नार्थकत्वनिरासेन कर्मपर्य्यायक्रियाशब्दस्य व्यापा-
<>रार्थकत्वस्योक्तेः । क्रिया च धातृपात्तव्यापारभेदः अधिकं
<>क्रियाशब्दे वक्ष्यते । ४ शास्त्रविहिते अग्निहोत्रादियागादौ
<>तच्च त्रिविधम् “नित्यं नैमित्तिकं काम्यं कर्म्म चैवं त्रिधा
<>मतम्” इति व्यासोक्तेः । तत्र नित्यमकरणेप्रत्यवायानुबन्धि
<>सन्ध्यावन्दनादि । नैमित्तिकं निमित्तनिश्चयाधीनकर्त्तव्यताकं
<>जातेष्ट्यादि । काम्यं कामनावत्कर्त्तव्यमश्वमेधादि ।
<>पुनः प्रकारान्तरेण तत्त्रिविधं सात्विकराजसतामसभेदात् ।
<>तल्लक्षणन्युक्तानि गीतायां यथा “नियतं सङ्गरहित-
<>मरागद्वेषतः कृतम् । अफलप्रेप्सुना कर्म्म यत्तत् सा-
<>त्विकमुच्यते १ । यत्तु कामेप्सुना कर्म्म साहङ्कारेण ।
<>वा पुनः । क्रियते बहुलायासं तद्राजसमुदाहृतम् २ ।
<>अनुबन्धं क्षयं हिंसामनपेक्ष्य च पौरुषम् । मोहादार-
<>भ्यते कर्म्म तत्तामसमुदाहृतम्” ३ । “नियतं नित्यतया
<>विहितं, सङ्गरहितमभिनिवेशशून्यम् । अरागद्वेषतः
<>पुत्रादिप्रीत्या वा शत्रुद्वेषेण वां यत् कृतं न भवति फलं
<>प्राप्तुमिच्छतीति फलप्रप्सुस्तद्विलक्षणेन निष्कामेण कर्त्रा
<>यत् कृतं कर्म्म तत् सात्विकमुच्यते १ । यत्तु कर्म कामे-
<>प्सुना फलं प्राप्तुमिच्छुना साहङ्कारेण वा मत्समः कोऽन्यः
<>श्रोत्रियोऽस्तीत्येव निरूढाहङ्कारयुक्तेन च क्रियते तच्च
<>पुनर्बहुलायासमतिक्लेशयुक्तम् तद्राजसमुदाहृतम् २ ।
<>अनुबध्यत इव्यनुबन्धं पश्चाद्भावि शुभाशुभं क्षयं वित्तक्षयं
<>हिंसां परपीडां पौरुषञ्च स्वसामर्थ्यमनपेक्ष्यापर्य्यालोच्य
<>केवलं मोहादेव यत् कर्म्मारभ्यते तत्तामसमुदाहृतम्” ३
<>श्रीधरः । प्रकारान्तरेण तत्त्रिविधं शुक्लकृष्णकृष्णशुक्लभेदात्
<>तत्र शुक्लं हिंसाद्यनपेक्षं पुण्यजनकं स्वाध्यायादि ।
<>क्रष्णं शास्त्रनिषिद्धं पापजनकं ब्रह्महत्यादि । कृष्णशुक्लम्
<>हिंसादिसहितं वेदविहितं पुण्यापुण्यजनकं पशु-
<>यागादि । कर्मविपाकशब्दे उदा० । तच्च प्रकारान्त
<>रेण द्विविधं प्रवृत्तं निवृत्तं च यथाह मनुः “इह
<>चामुत्र वा काम्यं प्रवृज्ञं कर्म्म कीर्त्त्यते । निष्कामं
<>ज्ञानपूर्वन्तु निवृत्तमुपदिश्यते । प्रवृत्तं कर्म्म संसेव्य देवा-
<>नामेति सार्ष्टिताम् । निवृत्तं सेव्यमानन्तु भूतान्यत्येति
<>पञ्च वै” । “कामनापूर्वकं कर्म्म शतीरप्रवृत्तिहेतुत्वात् प्रवृत्तं,
<>तदेव कर्म कामनारहितं पुनर्ब्रह्मज्ञानाभ्यासपूर्बकं संसार,
<>निवृत्तिहेतुत्वात् निवृत्तमुच्यते” मल० त० रघुन०
<>विहितकर्माचरणप्रकारः कर्मयोगशब्दे दृश्यः । ५ कृषौ
<>च “तद्यथेह कर्मचितोलोकः क्षीयते” श्रुतिः “फलस्य
[Page1737-b+ 38]
<>कर्मनिष्पत्तेर्लोकवत्” जै० सू० । अत्र कर्मशब्दः कृषि-
<>वैदिककर्मोभयपरः । “एष एव साधु कर्मकारयति तं
<>यमेभ्य उन्निनीषते एषं उ एवासाधु कर्मकारयतीति”
<>श्रुतिः । “फलं कर्मायत्तम्” मीमांसकाः ।
<LEND>
