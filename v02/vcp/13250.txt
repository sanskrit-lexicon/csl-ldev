<L>13250<pc>1959,b<k1>कार्य्य<k2>कार्य्य
कार्य्य¦ त्रि० कृ--कर्म्मणि ण्यत् । १ कृतिसाध्ये २ कर्त्तव्ये ।
<>“तस्मात् शास्त्रं प्रमाणन्ते कार्याकार्य्यव्यवस्थितौ”
<>गीता । “नास्य कार्य्योऽग्निसंस्कारो न च कार्य्योदक-
<>क्रिया” मनुः । “शब्दानां कार्य्ये कार्य्यान्विते वा
<>शक्तिरिति” मीमांसकाः । ३ उत्पाद्ये जन्ये “व्यापारो-
<>भावना सैवोत्पादना सैव च क्रिया । कृञोऽकर्मतापत्तेर्न
<>हि यत्नोऽर्थ इष्यते” हर्य्युक्तेः कृञोभावनारूपव्यापारा-
<>र्थकत्वात् तत्साध्ये “यदि रसः कार्य्यः स्यात् विभावादि-
<>कारणकः स्याद्” सा० द० । गुरुमते यागादिकृति-
<>साध्ये ४ अपूर्व्वे । यथा चापूर्व्वस्यैव कार्य्यत्वं तथाऽपूर्व
<>शब्दे २४८ पृ० दर्शितम् । ५ प्रयोजने ६ उद्देश्ये तदि-
<>च्छयैव कर्मसु प्रवृत्तेस्तस्य तथात्थम् “उपसर्पति कार्य्यार्थी
<>कृतार्थी नोपसर्पति” हितो० । अष्टादशानां विवाद-
<>पदानाञ्च उद्देश्यत्वादेव तथात्वम् । “यस्मात्कार्य्य
<>समारम्भश्चिरात्तेन विनिश्चितः” व्य० त० कात्या०
<>स्मृतिः । उप्रचारात् ७ हेतौ च मेदि० । व्याकरणमते
<>८ आदिश्यमाने वर्णादौ । “कार्य्यमनुभवन् हि कार्य्यी नि-
<>मित्ततया नाश्रोयते” महाभा० “भिषक् कर्त्ताथ करणं
<>रसा, दोषास्तु कारणम् । कार्य्यमारीग्यमेवैकम्”
<>सुश्रुतोक्ते ९ आरोग्ये च तत्र कर्तृत्वकरणत्वकारणत्व-
<>कार्य्यत्वार्थेषु भिषगादिशब्दानां परिभाषितत्वात् । भावे
<>ण्यत् । १० कर्मणि व्यापारे । ज्योतिषोक्ते ११ जन्मल-
<>ग्नावधि दशमस्थाने । “कार्य्याधीशः स्वगेहे बुधगुरुक-
<>विभिः संयुतो वीक्षितो वा” जातकम् कार्य्यस्य व्यापार-
<>रूपत्वात्तथात्वम् ।
<P>कार्य्योत्पत्तिप्रकारोमतभेदेन चतुर्द्धा “तत्र असतः सज्जा-
<>यते इति सौगताः तैरभावादेव कार्य्याणामुत्पत्तेः स्वी-
<>कारात् । सतोऽसज्जायते इति नैयायिकाः तैः प्रागुत्-
<>पत्तेः घटादोनामसत्त्वस्य, मृदादिकारणस्य च तदा-
<>सत्त्वस्य च स्वीकारेण असत उत्पत्तेः स्वीकारात् । सतो-
<>विवर्त्तः कार्य्यं जगत् न वस्तु सदिति अद्वैतवादिनः ।
<>सतः सज्जायते इति साङ्ख्याः । विवृतञ्चैतदुत्पत्तिशब्दे
<>११०८ पृ० ।
<>यथा च लिङ्गादेः कार्य्यत्वेनापूर्व्ववाचकता तथा गुरुमत
<>प्रदर्शने शब्दचि० उक्तं यथा
<P>“अथ खर्गकामोयजेतेत्यादौ इष्टसाधनत्वं काय्यत्वं
<>वा यद्विधिः समभिव्याहृतक्रियान्वयी तदन्यान्वयी वा ।
<>तत्र गुरवः नाहत्य क्रिया कार्य्यतया लिङा बोधयितुं
[Page1960-a+ 38]
<>शक्यते स्वर्गकामनियोज्यान्वययोग्यताज्ञानविरहात् काम-
<>नाविशिष्टस्यहि ममेदं कार्य्यमितिबोद्धृत्वं नियोज्यत्वं तत्-
<>कामनायास्तद्बोधोपयोगे सति भवति । स च कामनानन्तरं
<>काम्यसाधनताबोधात् कार्य्यताबोधे सति स्यात् एवञ्च स्वर्ग-
<>साधनताबोधे सति स्वर्गकामनियोज्यान्वययोग्यता । न
<>च कालान्तरभाविस्वर्गे क्रिया साक्षात् परम्परया वा
<>साधनमिति शब्दोबोधयितुमर्हति आशुविनाशित्वात् पर-
<>म्पराघटकानुपस्थितेस्तृतीयप्रकाराभावात् अन्यथा तमादाय
<>साधनत्वसम्भवात् कल्प्यमप्यपूर्व्वं न स्यात् इष्टसाधनता
<>विधिपक्षे स्फुटैवानुपपत्तिः कार्य्यताविधिपक्षेऽपि अन्वय
<>प्रकारतया साधनत्वं शाब्दमिति फलतो न विशेषः ।
<>अतः क्रियातोऽन्यत् खर्गसाधनतार्हं क्रियाकार्य्यतानिर्वा-
<>हकं लिङाद्यर्थः” ।
<>व्याकृतञ्चै तत् मथुरानाथेन--
<P>“प्रसङ्गादपूर्वस्य विधिप्रत्ययवाच्यतां प्रभाकराभिमतां
<>निराकर्त्तुं विचाराङ्गसंशयप्रयोजिका विप्रतिपत्तिमादर्श-
<>यति अथेत्यादिना यद्विधिः यद्विधिपदोपस्थापितार्थः ।
<>समभिव्याहृतक्रियान्वयीति एतद्विधिसमभिव्याहृतधातू-
<>पस्थापितार्थान्वयी तदन्यान्वयी वेत्यर्थः तदन्वयित्वञ्च तद्वि-
<>शेष्यकत्वावच्छिन्नशाब्दबोधप्रकारताश्रयत्वम् । अत्र विधि-
<>कोटिः, विधेः कार्य्यत्वे शक्तिवादिनां नैयायिकानां, तन्नये
<>स्वर्गकामकृतिसाध्यो यागैत्थन्वयात्, निषेधकोटिस्तु कार्य-
<>त्वरूपेणापूर्व्वे शक्तिवादिनां प्राभाकराणां, तन्नये स्वर्गका-
<>मस्य यागविषयकं कार्य्यमिति यागविषयककार्यवान् स्वर्ग-
<>काम इत्येव वान्वयबोधात् अत्र विषयकत्व जन्यत्वं तच्च
<>यागकार्ययोः संसर्गः । कार्यत्वं कृतिसाध्यत्वम् अपूर्व्व-
<>स्यापि क्वचिल्लक्षणादिना धातूपस्थापितत्वाच्च विधिकोटौ
<>सिद्धसाधनं निषेधकोटौ बाध इति तद्वारणाय एतद्विधि
<>समभिव्या हृतेति धातुविशेषणम् । तदन्यान्वयित्वञ्च तदन्वयि-
<>भिन्नत्वं यथाश्रुतस्य विरोधिकोटित्वाभावात् । इष्टसाधन-
<>त्वादिना प्रत्येकरूपेण पक्षत्वे द्वयोरसंग्रहः । इष्टसाधनता-
<>विधिपक्षे इष्टसाधनत्वस्यापि विध्यर्थकार्येऽन्वयादतः पक्षे
<>यद्विधिरिति । इत्थञ्च यद्विध्यर्थत्वेन द्वयोरनुगमान्नोक्तदेषः
<>इष्टसाधनत्वं कार्यत्वं वेति तु स्वरूपकथनं न तु तद्रूपेण
<>पक्षे प्रवेशः इष्टसाधनत्वमिति प्राभाकरैकदेशिमते । कार्यत्वं-
<>कृतिसाध्यत्वम् । न च गुरुनये कार्यस्य धर्मिणो विध्यर्थतया
<>कृतिसाध्यत्वरूपस्य कार्यत्वस्य विधिप्रत्ययप्रवृत्तिनिमित्तत्व-
<>मेव कुतो विध्यर्थत्वमिति वाच्यं कार्यस्य विध्यर्थत्वेऽपि अव-
[Page1960-b+ 38]
<>च्छेदकविधया कार्यत्वस्यापि विध्यर्थत्वात् । वस्तुतस्तु तन्मते
<>कृतिसाध्यत्वरूपं कार्यत्वं न शक्यतावच्छेदकम् अपि तु
<>प्रागभावप्रतियोगित्वरूपं ध्वंसप्रतियोगित्वरूपं धर्मत्वरूपं वा
<>लाघवात् । कृतिसाध्यत्वन्तु पृथगेय शक्यं लिङ्सामान्यशक्यं
<>वा पचेतेत्यादिलौकिकस्थलानुरोधात् । अन्वयबोधोऽपि
<>यागविषयकं कार्यं स्वर्गकामकृतिसाध्यमित्याकारकः, कृति-
<>साध्ययागविषयककार्यवान् स्वर्गकाम इत्याकारकोवेति
<>यथाश्रुतएव साधुः । पक्षतावच्छेदकावच्छेदेन विधिकोटि
<>सिद्धेरुद्देश्यतया बलवदनिष्टाननुबन्धित्वस्य प्रकृत्यर्थेऽन्वय-
<>मादाय नांशतः सिद्धसाधनं न वा कृतिसाध्यत्वेष्टसाधन-
<>त्वयोरन्यतरत्रांशतः साध्यसिद्धिमादायार्थान्तरत्वम् । प्रव-
<>र्त्तकज्ञानप्रकारीभूतत्वेन विध्यर्थो विशेषणीयः, तेन वर्त्त-
<>मानत्वादेः कालस्य संस्यायाश्च तादृशविधिप्रतिपाद्यत्वेऽपि
<>न तत्र विधिकोटावंशतो बाधः । न चेष्टसाधनत्वत्वादौ
<>बिध्यर्थ तावच्छेदकेऽशतो बाधः, प्रवर्त्तकज्ञानप्रकारीभूत-
<>त्वस्य प्रवृत्तिविशेष्यांशे प्रवर्त्तकज्ञानप्रकारत्वरूपत्वात् ।
<>यद्वा संख्याकालातिरिक्तत्वेन विध्यर्थोऽपि विशेषणीयः ।
<>विधिशक्यत्वरूपस्य विध्यर्थत्वस्य पक्षतावच्छेदकत्वादिष्टसा-
<>धनत्वत्वादौ नांशतोबाधः । कृतिसाध्यत्वस्य पृथक् शक्यतया
<>नैतदसंग्रहः निषेधसिद्धिस्तु पक्षतावच्छेदकसामानाधिक-
<>रण्येन उद्देश्या नातोबलदनिष्टाननुबन्धित्वेऽशतो बाधः ।
<>प्रवर्त्तकज्ञानप्रकारीभूतत्वमात्रेण पक्षतायाम् ओदनकामः
<>पचेदित्यादिविध्यर्थे ओदनसाधनत्वपाकमात्रविषयककृति-
<>साध्यत्वादौ विधिकोटावंशतो बाध इति । स्वर्गकामो यजे-
<>तेत्यादिस्थलीय तत्तद्विध्यर्थत्वेन पक्षतालाभाय स्वर्गकामो
<>यजेतेत्यादाविति विधिविशेषणमिति भावः । नव्यास्तु
<>विज्ञातविधितत्त्वार्थस्तु तदन्वयिनं पृच्छति अथेति न तु
<>विप्रतिपत्तिपरोऽयं ग्रन्थःगुरुणा समं विवादे तु कार्य्यत्वं
<>विधिप्रत्ययशक्यतावच्छेदकं नवेति विप्रतिपत्तिरूहनीया
<>विधिकोटिः परेषाम् । नच कार्यस्य विधिप्रत्ययशक्यत्वेऽपि
<>तस्य प्रकृत्यर्थयागादावभेदान्वयेऽपि नैयायिकानां विवक्षि-
<>तार्थसिद्ध्याऽर्थान्वरप्रसङ्ग इति वाच्यं धात्वर्थप्रत्ययार्थयो-
<>रभदान्वयबोधस्याव्युत्पन्नतया तादृशबोधासम्मवात् । अन्य-
<>था विप्रतिपत्तावपि यागनिष्ठकृतिसाध्यत्वस्य निरूपकतास-
<>म्बन्धेन विध्यर्थे कृतावन्वयादपि नैयायिकानां विवक्षितार्थ-
<>सिद्ध्याऽर्थान्तरप्रसङ्गस्य दुर्वारत्वादिति प्राहुरिति दिक् ।
<>अत्र गुरव इति अत्र विप्रतिपत्तौ प्रश्ने वा । नाहत्येति
<>आहत्य--साक्षात् अपूर्वकार्य्यत्वानुपपत्तिज्ञानद्वारा पश्चात्त
[Page1961-a+ 38]
<>बोध्यतएवेति भावः । क्रिया--यागादिः, कार्यतया स्वर्गकाम
<>कृतिसाध्यतया । नचैवम् अनुपपत्तिज्ञानोत्तरकालिकबोध
<>मादाय विधौ सिद्धसाधनं निषेधे च बाध इति वाच्यं
<>तदन्वयित्वस्य शाब्दत्वघटितत्वादेव सिद्धसाधनादिनिरासात्
<>अनुपपत्तिज्ञानोत्तरकालिकबोधस्यैव औपादानिकबोधत्वेन
<>शाब्दत्वविरहात् । औपादानिकत्वञ्च प्रत्यक्षत्वादिवदनुभवत्व
<>व्याप्योधर्मविशेषः तदवच्छिन्नं प्रति च श्रौतानुपपत्ति
<>ज्ञानसचिवः शब्दएव पुनरनुसन्धीयमानोहेतुः । अतएवा-
<>नुपपत्तिज्ञानसचिवः शब्दएव पञ्चमं प्रमाणमिति परसिद्धान्त
<>इति भावः । स्वर्गकामनियोज्येति स्वर्गकामोयोविधिवाक्य-
<>नियोज्यस्तदीयकृतिसाध्यत्वान्वयबोधप्रयोजकीभूतस्य ज्ञा-
<>नस्य विरहादित्यर्थः । वक्ष्यमाणयुक्त्या यागे स्वर्गकामकृति
<>साध्यत्वान्वयबोधे यागनिष्ठेष्टसाधनताज्ञानस्य हेतुत्वेन
<>ग्रथमं तद्विरहादिति भावः । प्रयोजकज्ञानविरहमेवो-
<>पपादयति कामनाविशिष्टस्य हीति ममेदं कार्यमिति याग-
<>विशेष्यकस्वर्गकामकृतिसाध्यत्वप्रकारकमित्यर्थः बोद्धृत्वं शाब्द
<>बोधोपयोगित्वं तच्च कारणतावच्छेदकसाधारणं तेन
<>वक्ष्यमाणक्रमेण कामनाया अपि तादृशशाब्दबोधोप-
<>योगित्वं सङ्गच्छते कामनाविशिष्टस्य तादृशबोधोपयोगित्वं
<>समवायिकारणतया नियोज्यत्वं सकलप्रामाणिकसिद्धनि-
<>योज्यव्यवहारविषयतावच्छेदकं तदिति स्वर्गकामनाविशिष्टस्य
<>तादृशबोधोपयोगित्वमित्यर्थः । --तद्बोधोर्पयोगे तद्बोधोपयो-
<>गित्वे सतीत्यर्थः । विशेष्यान्वयिनाऽन्वयिन एव विशेषणतया
<>विशेषणस्य तदुपयोगित्वं विना विशिष्टस्य तदुपयोगित्वा
<>सम्भवात् । न च रूपवति रस इत्यादिवत् कामना चोपल-
<>क्षणमिति वाच्यं विशेषणत्वसम्भवे उपलक्षणत्वस्यान्याय्य-
<>त्वादिति भावः । स चेति कामनायास्तादृशबोधोपयोगश्चे-
<>त्यर्थः । कामनानन्तर कामनाप्रकारकज्ञानानन्तरं यः
<>काम्यसाधनताबोधः । कामनाघटितकाम्यसाधनताबोध इति
<>यावत् तस्मात् कार्यताबोधे सति तज्जन्यो यदि कार्यता-
<>बोधस्तदैव स्यात् कामनायाः कारणतावच्छेदकत्वात् न हि
<>कामनैव साक्षात् कार्य्यताबोधजनिकाऽसम्भवात् इत्यर्थः ।
<>अतः काम्यसाधनताज्ञानं स्वर्गकामकृतिसाध्यत्वान्वयप्रयो-
<>जकम् इति बोधः । स्वर्गकामेति स्वर्गकामोयो नियोज्यस्तदी-
<>यकृतिसाध्यत्वान्वयबोधप्रयोजकं ज्ञानमित्यर्यः । नन्धेवं प्रथमं
<>वेदादुयागे स्वर्गसाधनताज्ञाने सति तदनन्तरं तत्र स्वर्ग-
<>कामकृतिसाध्यता बोधो भविष्यति किं कार्यत्वरूपेण विधेर
<>पूर्व्वशक्त्येत्यत आह नचेति क्रिया--यागादिः । साक्षादिति
[Page1961-b+ 38]
<>अव्यवहितपूर्व्वत्वसम्बन्धेन कार्याधिकरणीभूतक्षणनिष्ठा-
<>त्यन्ताभावप्रतियोगितानवच्छेदकान्यथासिद्ध्यनिरूपकधर्म्मव-
<>त्त्वं साक्षात् साधनत्वं, तादृशधर्मावच्छिन्नजनकत्वे सति
<>कार्य्यनियतपूर्ववर्त्तितावच्छेदकान्यथासिद्ध्यनिरूपकधर्म्मव-
<>त्त्वञ्च परम्परासाधनत्वमिति भावः । साक्षात्साधनत्वस्या-
<>बोधने हेतुमाहाश्विति यागादेरिच्छाविशेषरूपतया तृती-
<>यक्षणवृत्तिब्धंसप्रतियोगित्वात् इत्यर्थः । परम्परासाधनत्व-
<>स्याबोधने हेतुमाह परम्परेति अव्यवहितपूर्व्वत्वसम्बन्धेन
<>स्वर्गविशेषाधिकरणीभूतक्षणनिष्ठात्यन्ताभावप्रतियोगितानव-
<>च्छेदकान्यथासिद्ध्यनिरूपकधर्मावच्छिन्नजनकत्वे सति
<>स्वर्गविशेषनियतपूर्ववर्त्तितावच्छेदकान्यथासिद्ध्यनिरूपकधर्म-
<>वत्त्वरूपपरम्परासाधनत्वघटकस्यानुपस्थितेरित्यर्थः । नचा-
<>पूर्वघटितर्विशिष्टपरम्परासाधनत्वस्यैव विध्यर्थतया तत
<>एव विशिष्टोपस्थितिसम्भवात् किमपूर्वस्य पृथगुपस्थित्या
<>इति वाच्यं परम्परासाधनत्वान्वयबोधे परम्पराघटक
<>फलपर्यन्तस्थायिव्यापारोपधायकत्वस्यान्वयप्रयोजकरूपत्वेन
<>योम्यतात्वात् प्रथमन्तज्ज्ञानं विना तदन्वयबोधासम्भवा-
<>दिति भावः । नन्वेतदुभयविलक्षणमेव साधनत्वं बोध
<>यिष्यतीत्यत आह तृतीयेति अन्यथा--तृतीयप्रकारसत्त्वे ।
<>साधनत्वसम्भवादिति अपूर्व्वं विनापि यागस्य स्वर्गसाधनत्व
<>सम्भवादिति भावः । कल्प्यमिति तव नयेऽप्यपूर्व्वकल्पना
<>न स्यादित्यर्थः आशुविनाशिनो यागस्य कालान्तरभाविस्वर्ग
<>साधनत्वान्यथानुपपत्त्यैव त्वयाप्यऽपूर्वकल्पनादिति भावः ।
<>नन्वेषं प्रथमं परम्परासाधनत्वरूषेण परम्परासाधन-
<>त्वान्वयासम्भवेऽपि सामान्यतः स्वर्गसाधनत्वरूपेणान्वयः
<>स्यादित्यतआह इष्टसाधनताविधिप्रक्ष इति । सामा-
<>न्यत इष्टसाधनत्वस्य बिध्यर्थत्वपक्षे इत्यर्थः । अनुपपत्तेः
<>साक्षात्परम्परौदासीन्येन फलसाधनत्वान्वयेऽपि फलप-
<>र्य्यन्तस्थायित्वतादृशव्यापारोपधायकत्वान्यतरत्वस्य योग्य-
<>तात्वेन तज्ज्ञानं विना सामान्यतोऽपि साधनत्वान्वया
<>सम्भवात् इति भावः । अत्रैवानुपदं ननु सजातीय इति
<>न च साक्षात् परम्परासाधनत्वोभयसाधारणं खर्गसाध-
<>नत्वमनुगतमेव दुर्वचमिति वाच्यं खर्गत्वावच्छिन्नवि-
<>जातीयस्वर्गनियतपूर्ववर्त्तितावच्छेदकान्यथासिद्ध्यनिरूपक
<>धर्म्मवत्त्वस्यैव तत्त्वात् । नचैवमव्यवधानस्याप्रवेशात् स्वतो-
<>व्यापारतो वा स्वर्गाव्यवहितपूर्व्वक्षणमसतोऽपि नियत
<>पूर्व्वकारणत्वापत्तिरिति वाच्यं अन्यथासिद्ध्यनिरूपकल्प
<>विशेषणेनैव तद्वारणात् विजातीयस्वर्गनियतपूर्व्ववर्त्तिता
[Page1962-a+ 38]
<>वच्छेदकत्वन्तु यावत्योविजातीयस्वर्गव्यक्तयः प्रत्येकं तत्-
<>पूर्व्वक्षणवृत्तिनियतत्वं विजातीयस्वर्गोतपत्त्यधिकरणनि-
<>ष्ठस्वावच्छिन्नोत्तरत्वसम्बन्धावच्छिन्नाभावप्रतियोगितावच्छे-
<>दकान्यत्वमिति यावत् एवमग्रेऽपि सर्व्वत्र बोध्यम् ।
<>कार्य्यत्वं कारणत्वञ्चातिरिक्तपदार्थ इत्यभिप्रायेणेदमित्यपि
<>कश्चित् । ननु भवन्मतेऽपि बिधिप्रत्ययात् कार्य्यत्व
<>रूपेणापूर्व्वावगमेऽपि तस्य स्वर्गसाधनत्वं नावगतं तथा
<>च तावन्मात्रज्ञानात् कथं प्रवृत्त्यर्थमुत्तरकालं परम्प-
<>रया स्वर्गसाधनत्वावगमः परम्परासाधनत्वस्यापूर्व्व-
<>निष्ठसाधनताघटितत्वात् । न च कार्य्यवत् साक्षात् साध-
<>नत्वस्यापि विध्यर्थतया तस्य च समानपदोपात्ततया
<>कार्य्य एवान्वयादपूर्व्वस्य स्वर्गसाधनत्वावगम इति वाच्यं
<>तथापि कार्य्यमात्रस्य विध्यर्थत्वपक्षेऽप्रतीकारादित्यत आह
<>कार्य्यताविधिपक्ष इति । कार्य्यत्वमात्रस्य विधिप्रवृत्ति
<>निमित्तत्वपक्षे इत्यर्थः मात्रपदादिष्टसाधनत्वमात्रस्य व्यव-
<>च्छेदः तेन संख्यादेर्विध्यर्थत्वेऽपि न क्षतिः । कृतिसाध्यत्वस्य
<>पृथक्शक्यत्वपक्षे कार्य्य मात्रस्यविधिशक्यत्वपक्षेऽपौत्यर्थः ।
<>मात्रपदादिष्टसाधनत्वव्यवच्छेदः । अन्वयप्रकारतयेति
<>कृतिसाध्यत्वान्वयप्रयोजकरूपतयेत्यर्थः । साधनत्वं पदानु-
<>पस्थितमपि स्वर्गसाधनत्वं घटेन जलमाहरेत्यादौ अप-
<>दार्थस्यापि च्छिद्रेतरत्वस्य भानवदिति भावः । यद्यपि
<>अपूर्व्वे कृतिसाध्यत्वान्वयबोधे स्वर्गसाधनत्वस्यान्वयप्रयो-
<>जकरूपतया योग्यतात्वे शाब्दबोधात् पूर्व्वमपूर्व्वेतज्ज्ञा-
<>नमसम्भवि अपूर्व्वस्य शाब्दबोधात् पूर्व्वमज्ञानात्, तथापि
<>परनये बोधनीयपदार्थे बोध्यताज्ञानं न कारणं बोध-
<>नीयपदार्थस्यापूर्व्वत्वात् किन्तु पदार्थतावच्छेदकाव-
<>च्छिन्ने क्वचित्तस्य ज्ञानं तच्च प्रकृतेऽपि सम्भवति कार्यत्व
<>रूपेण घटादावेव जलाहरणरूपकार्य्यसाधनताज्ञान
<>सत्त्वादिति निगर्वः । स्वयमुपसंहरति अत इति स्वर्ग-
<>साधनतार्हमिति साक्षात्स्वर्गसाधनत्वस्यान्वययोग्य-
<>मित्यर्थः । क्रियाकार्यतानिर्व्वाहकमिति कार्य्योपस्थिति
<>रिष्टसाधनताज्ञानं ततः कृतिरिति प्रणाल्या क्रियायाः कृति
<>साध्यतानिर्वाहकत्वमित्यर्थः लिङाद्यर्थ इति आदिपदात्त-
<>व्यादिपरिग्रहः” ।
<P>शब्दचिन्तामणौ स्थानान्तरे गुरुमते वैदिकलिङादेः
<>कार्यत्वेनापूर्व्ववाचकता शङ्कापूर्व्वकं दर्शिता यथा ।
<P>“नन्वपूर्वे व्युत्पत्तिविरहः तथा हि प्रसिद्धार्थे स्वर्ग-
<>पदसमभिव्याहारान्यथानुपपत्त्योपस्थिते शक्तिर्ग्रहीतव्या
[Page1962-b+ 38]
<>न च शाब्दानुभवात् पूर्व्वमपूर्व्वमुप्रस्थितं मानाभावात्
<>अपूर्व्वत्वव्याघातादवाच्यत्वापाताच्च । न च लिङादिना
<>तदुपस्थितिः व्यूत्पत्त्यनन्तरं तत्प्रवृत्तावन्योन्याश्रयात् । न च
<>कार्य्यत्वेनोपलक्षिते तत्र शक्तिराहः उपलक्षणं हि स्मा-
<>रणमनुमापनं वा अगृहीते सम्ब वाग्रहात् अशक्यमिति?
<>मैवम् कार्येधर्मिणिकार्यत्वेन श क्तग्रहात् कार्यत्वविशिष्ट-
<>ञ्चोपस्थितमेव ततोन्विताभिधानदशायां यागविषयकं कार्य-
<>मित्यनुभवः स्वर्गकामायोग्यतया धटादिकं तिरस्कृत्य क्रिया
<>भिन्ने योग्यतावशाद्यागविषयकापूर्वे पर्यवस्यति, नत्वपूर्व-
<>त्वेन शक्तिग्रहो न वाऽपूर्व्वं कार्यमित्यनुभवः भवति च
<>सामान्यतः सम्बन्धबुद्धिः सहकारिवशाद्विशेषबुद्ध्युपायः
<>यथातवैव कर्तृमात्रसम्बन्धग्रहात् कर्तृविशेषसिद्धिः । ननु
<>कार्यत्वेनापि किं घटादौ शक्तिग्रहः उतापूर्वे उभयत्र वा?
<>नाद्यः, अन्यप्रतिपत्तावन्यशक्तिग्रहानुपयोगात् । नान्त्यौ,
<>प्रागनुपस्थितेरिति चेत्? न येनहि रूपेण शब्देनानुभवो
<>जन्यते तेन रूपेण शक्तिग्रहः पदार्थस्मरणञ्च शब्दानुभव-
<>हेतुः । नहि प्रमेयत्वेन शक्तिग्रहः पदार्थस्मरणञ्च घट-
<>त्वेन शाब्दानुभवहेतुः । एवञ्च घटादावेव कार्ये शक्तो
<>लिङिति शक्तिग्रहः ततः कार्यमिति स्मरणं ततो योग्य-
<>तादिवशात् प्रचरद्द्रव्यगुणकर्माणि कार्याणि विहाय याग
<>विषयकं कार्यमित्यनुभवो भवन्नपूर्वमालम्बते योग्यत्वाच्च
<>तस्य स्थायित्वलाभः । अतएव वाक्यार्थानुभवमात्रविषयत्वा-
<>त्तदपूर्व्वम् । न च स्मृतानामाकाङ्क्षादिवशादन्वयबोधः
<>पदेन क्रियते, नचापूर्व्वं स्मृतिगोचर इति वाच्यं? शक्ति-
<>ग्रहपदार्थस्मरणशाब्दानुभवानां समानप्रकारकतामात्रेण
<>हेतुहेतुमद्भावावधारणात् लाघवादावश्यकत्वाच्च । न च
<>क्वचित् सहचारमात्रेणान्वयप्रतियोगिन एवोपस्थितिस्तथा,
<>गौरवात् गोपदादपूर्वगवाननुभवप्रसङ्गाच्च, विशिष्टवैशिष्ट्य
<>बोधे सर्व्वत्र तथैव, अन्यथा पर्व्वतीयवह्निर्व्यापकतया नावगत
<>इति कथं तदन्वयोऽनुमितौ । ननु सामान्यलक्षणया प्रत्या-
<>सत्त्या सर्व्वाएव व्यक्तयो व्याप्तिग्रहे शक्तिग्रहे च विषयी
<>भवन्ति कथमन्यथा पर्व्वतीयधूमव्याप्त्यग्रहे तस्म दनुमितः?
<>इति चेत् न येन रूपेण व्याप्तिग्रहस्तेन रूपेण व्याप्यत्वेन
<>वा पक्षधर्मताग्रहोऽनुमितौ कारणमस्तु किन्तया । अपि च
<>सा यद्यस्ति ममापि, नास्ति चेत्तवापि । किञ्च तव दर्शने
<>नास्तीति सुतरामपूर्व्ववाच्यता कार्यत्वेन हि रूपेणा-
<>पूर्वस्यापि शक्तिग्रहविषयत्वं पदार्थस्मृतिविषयत्वञ्च । नचैव
<>मपूर्वत्वक्षतिः यागविषयकत्वादेर्विशेषस्य कार्ये लिङंविनानु-
[Page1963-a+ 38]
<>पस्थितेः यथा पर्व्वतोयत्वभानं वह्नौ, नानुमितिं बिना-
<>ननु यदि कार्ये क्रियासाधारणे लिङ् शक्तिः क्रिया चा-
<>योग्येति योग्यापूर्वलाभः तदा नित्यनिषेधापूर्व्वयोर-
<>लाभः न हि तत्रायोग्यतया क्रिया त्यक्तुं शक्यते फला-
<>श्रवणात् कल्पनायाञ्च वीजाभावात् नचैकत्र निर्णीतः
<>शास्त्रार्थः परत्रापि तथैवेति न्यायात्तत्राप्यपूर्व्वमेव लि-
<>ङाद्यर्थ इति युक्तं नह्यपूर्व्वत्वेन शक्तिग्रहः किन्तु कार्यत्व-
<>विशिष्टे धर्मिणि, क्रिया च तथा भवत्येव न च कार्येण
<>समं क्रियान्वयानुपपत्त्याऽपूर्वे पर्यवसानमभेदस्याप्यन्वयत्वा-
<>दिति मैवम् न हि लोक पचेतेत्यादौ कार्ये धर्मिणि शक्तिः
<>कल्पिता किन्त्वनन्यलभ्यकृतिरूपे कार्यत्वमात्रे । धर्मिणः
<>पाकादेर्धातोरेवोपस्थितिसम्भवात् क्रियाकायतान्वयस्यान्वि
<>ताभिधानलभ्यत्वात् तथाच यर्मिणि शक्तिर्वेदेकल्पनीया सा
<>च क्रियानिरासेनैव, न हि क्रियायाः कार्यत्वान्वययोग्य-
<>त्वेन धर्मिणि शक्तिः कल्पयितुं शक्यते तस्मादयोग्यतया
<>क्रियानिरासानन्तरं तदतिरिक्त एव शक्तिकल्पनं न हि
<>क्रियातिरिक्तकार्यात् कार्यमात्रं लघु ततः क्रियापि
<>शक्यैवेति वाच्यं यतो न ब्रूमः क्रियातिरिक्तकार्यत्वेन
<>शक्तिः किन्त्वयोग्यतया निरस्तायां क्रियायां धर्मिणि शक्ति-
<>कल्पनसमये यत्क्रियातिरिक्तं तत्र शक्तिः न तु शक्तिग्रहे
<>क्रियातिरिक्तत्वप्रबेशः न हि यत्प्रयुक्तानुपपत्त्या यत् कल्पनं
<>तदेब तस्य विषयः एवञ्च कार्यत्वेनापि तदतिरिक्त एव
<>शक्तिकल्पना । नित्यनिषेधयोरपि तदेवोपासनाद्यन्वययोग्यं
<>लिङाऽभिधीयते न तु कार्यत्वमात्रे धर्मिणि बाधकाभावात्
<>लक्षणाप्रसङ्गाच्च । घटादिस्तु लिङशक्तिग्रहेण तिरस्क्रियते
<>न वा पुरस्क्रियते उभयथापि गौरवात् अन्विताभिधान
<>दशायां त्वयोग्यतया तस्याप्रवेशः । विधिप्रत्ययस्य च तत्रा-
<>प्रयोगः केबलस्य तस्यासाधुत्वात् धातुसभभिव्याहारे च
<>तदर्थेनान्वयबोधजनननियमेन घटाद्यप्रतिपादकत्वात् अत-
<>एवाप्रयोगादेवाप्रयोगोऽपूर्व्वत्वं वा प्रयोगोपाधिरिति वद-
<>न्ति । अयाप्रतिपाद्यमेव घटादिवृत्तितया न कार्यत्वं प्रवृ-
<>त्तिनिमित्तं प्रतिपाद्यमात्रवृत्तेरेव तथात्वात् अन्यथा प्रमेय-
<>त्वमेव तथास्त्विति चेत् न, यत्प्रकारिका हि प्रतिपत्तिः
<>पदजन्या तदेव तत्र प्रवृत्तिनिमित्तं फलबलकल्प्यत्वाच्छक्तेः
<>नतु प्रतिपाद्यमात्रवृत्तिः सास्नात्वादौ व्यभिचारात् न च
<>प्रमेयत्वं तथा, तद्बोधस्याप्रवर्त्तकत्वात् अतएव लोके लिङ्
<>लाक्षणिकी, क्रियाभिन्ने धर्मिणि वेदे शक्तिकल्पनात । न च
<>लौकिकानामपूर्व्वे तात्पर्य्ये सम्भवति पूर्व्वं प्रमाणान्तरेणा
[Page1963-b+ 38]
<>प्रतीतेः । क्रियासाधारणशक्तावपि लोके लक्षणैव प्रचेतेत्यत्र
<>हि पाककार्यतावगम्यते तत्र कार्यत्वे लिङस्तावपर्यं लाघ-
<>वात् न धर्मिणि, क्रियाया धादलभ्यत्वात् तदाहुः “तात्प-
<>र्याद्धि वृत्तिर्न वृत्तेस्तात्पर्यमिति” । तृतीयायाः करणत्वैक-
<>त्ववत् कार्यं कार्यत्वञ्च न स्वतन्त्रं शक्यं किन्तु विशिष्टं विशे-
<>ष्याच्च विशेषणमन्यदेवेति कर्यत्वे लक्षणा न च कार्यत्व-
<>विशिष्टधम्युपस्थितावपि धर्म्यंशमपहाय क्रियया कार्य्य-
<>तान्वयोऽस्तु किं लक्षणयेति वाच्यं नहीतरधर्मिगतत्वेनोप-
<>स्थितस्य धर्म्यन्तराकाङ्क्षास्ति अतः स्वतन्त्रकार्योप्रस्थितये
<>लक्षणा यथा “पुरोद्वाशकपालेन तुषानुपबपति” इत्यत्र पुरो-
<>डाशार्थतया तदन्वितत्वे नोपस्थितस्य कपालस्य नोपवापा-
<>काङ्क्षेति स्वतन्त्रकपालोपस्थितयेऽधिष्ठाने लक्षणा । न च
<>व्युत्पत्तिविरोधः न हि ल के क्रियाकार्यत्वेन शक्तिरव-
<>धारिता येन विरोधी भवेत् किन्तु कार्यत्वमात्रे, क्रियाया
<>धातुलभ्यत्वात्, न च धर्म्यन्तरे शक्तावपि तद्भङ्गः । तस्मात्
<>प्रकृत्यर्थानितस्वार्थबोधकत्वं प्रत्ययानां गृहीतप्रत्ययार्घं
<>वाऽपूर्व्वमपीति न विरोधः । चास्तु वा लोके लिङः
<>क्रियाकार्यत्वे शक्तिः तथापि तद्भङ्ग विनैव नानार्थन्यायेन
<>वेदे धर्म्यन्तरे शक्तिः तां विना स्वर्गकामान्वयासम्भवात् ।”
<>व्याकृतञ्चेदं मयुरानाथेन यथा--
<P>“व्युत्पत्तिविरह इति विधेः शक्तिग्रहासम्भव इत्यर्थः
<>समभिव्याहारानुपपत्त्येति तदुप्रस्थापितस्य स्वर्गकामनावतो
<>यागे कृतिसाध्यत्वान्वयानुपपत्त्येत्यर्थः । ग्रहोतव्येत्यग्रेणा-
<>न्वयः । नन्वन्यथानुपपत्त्या जन्मान्तरीयसंस्कारादेव तदुपस्थि-
<>तिः कल्पनीयेत्यतआह अपूर्व्वत्वव्याघातादिति शाब्दबोधात्
<>पूर्वं प्रमाणान्तराविषयत्वस्यैवापूर्वरूपत्वादिति भावः । ननु
<>सन्नपि योगार्थोऽत्र त्यज्यते मण्डपपदवदित्यस्वरसादाह
<>अवाच्यत्वेति । प्रकारान्तरेणापूर्व्वस्योपस्थितौ तद्वाच्यत्वं
<>विनापि तद्द्वारा जनकत्वनिश्चयसम्भवादिति प्रावः । तत्-
<>प्रवृत्तौ--लिङादिनाऽपूर्व्वोपस्थितौ । अपूर्व्वत्वेनोपस्थितिः
<>प्राक् नास्तोत्याशयेनाशङ्कते न चेति ।--उपलक्षिते उप-
<>स्थिते । स्मारणं लिडयदिना स्मारणम् । गूढाभिसन्धिः समा-
<>धत्ते मैवमिति । कार्य्ये धर्म्मिणीति कार्य्यताश्रये धर्म्मि-
<>णीत्यर्थः । कार्य्यत्वविशिष्टञ्चेति घटादौ विशेषः यागविषयकं
<>कार्य्यमिति स्वर्गसाधनमिति शेषः । स्वर्गकामेति स्वर्ग
<>साधनत्वान्वयायोग्यतयेत्यर्थः । विशेषबुद्धुपाय इति
<>सामान्यरूपेण विशेषबुद्ध्युपाय इत्यर्थः । सम्बन्धग्रहात्
<>कृत्सम्बन्धग्रहात् कर्त्तृविशेषेति पक्तेत्यादौ पाककर्कत्वादिना
[Page1964-a+ 38]
<>विशेषसिद्धिरित्यर्थः । अभिसन्धिमुद्घादयितुं शङ्कते नन्विति ।
<>अनुपस्थितेरिति अपूर्ब्धस्य प्रागनुपस्थितेरित्यर्थः । येन
<>हीति शक्तिग्रहपदार्थस्मरणशाब्दानुभवानां समानप्रकार
<>त्वेनैव कार्य्यकारणभावः न तु समानधिषयकत्वेनापि
<>गौरवादित्यर्थः । ननु समानविषयकत्वेनैव कार्य्यकारण-
<>भावो न तु समानप्रकारकत्वेनेत्यतआह नहीति । पदार्थ-
<>स्मरणञ्च--प्रमेयत्त्वेन पदार्थस्मरणञ्च तथाच समान प्रकार-
<>कत्वस्यावश्यकत्वात्तेनैव रूपेण हेतुत्वमिति भावः । स्मरणं-
<>घटादेः स्मरणम् । ननु कार्य्यमात्रशक्त्या कथं स्वर्गपर्य्यन्त-
<>स्थायिकार्य्यलाभः? इत्यत आह योग्यत्वाच्चेति यागविष-
<>यककार्येस्वर्गसाधनत्वान्वये स्वर्गपर्यन्तस्थायित्वस्य योग्यतारूप
<>त्वाच्चेत्यर्थः । अतएवेति यतएव प्रथमं न तज्ज्ञानमित्यर्थः
<>अपूर्वम् अपूर्वर्त्वव्यवहारः । पदेन क्रियत इति नियम इति
<>शेषः । शक्तिग्रहेति तथा च तादृशनियमोऽसिद्ध इति भावः ।
<>नन्वाकाशादिपदस्थले ग्राह्यपदार्थोपस्थितेर्हेतुत्वस्य दृष्ट-
<>त्वादत्रापि तथेत्यतआह नचेति । क्वचित्--आकाशादिपदे ।
<>तथा--शाब्दधीहेतुः । अपूर्वेति शक्तिग्रहाविषयीभूतेत्यर्थः ।
<>ननु बिशिष्टवैशिष्ट्यबोधे विशे षणतावच्छेदकप्रकारकविशे-
<>षणज्ञानस्य हेतुतया यागविषयककार्य्यवान् स्वर्गकाम इति
<>विशिष्टवैशिष्ट्यबोधानुरोधादपूर्व्वज्ञानमावश्यकमित्यतआह
<>विशिष्टेति विशिष्टवैशिष्ट्यबोधेऽपि विशेषणतावच्छदकप्रका-
<>रकज्ञानमेव हेतुर्नतु विशेषणविषयत्वम्यापि तत्र प्रवेश
<>इत्यर्थः । अन्यया--विशषणविषयत्वस्यापि तत्र प्रवेशे । व्याप-
<>कतयेति । ज्ञानेन न भात इत्यर्थः । तदन्वयः तद्विषयत्वम् ।
<>तस्मात्--तदीयपक्षधर्मताज्ञानात् । तेन रूपेणेति स्वमते,
<>तन्मते व्याप्यतावच्छेदकप्रकारकपक्षधर्मताज्ञानस्यैवानुमिति
<>हेतुत्वात् । व्याप्यत्वेन वेति महानसीयधूमे गृहीतेन
<>धूमव्यापकवह्निसमानाधिकरणधूमत्वरूपेण वह्निमदन्या-
<>पृत्तित्वरूपेण वा व्याप्यात्वेनेत्यर्थः । एतच्च न्यायनये
<>परनये वह्निव्याप्योधूमः धूमवान् पर्व्वत इति ज्ञानादप्य-
<>नुमित्युत्पत्तेः वह्निव्याप्यवान् पर्वत इति ज्ञानादप्यनुमि-
<>त्युत्पत्तेश्चेति ध्येयम् । सा--सामान्यप्रत्यासत्तिः । सुतरामिति
<>विवृणोति कार्यत्वेन हीति । क्रियासाधारणेन--क्रियासा-
<>धारणधर्मप्रकारेण । अयोग्या--साक्षात्फलजननायोग्या ।
<>योग्येति साक्षात्फलजननयोग्येत्यर्थः । नित्यनिर्षेधेति
<>सन्ध्यामुपासीतेत्यत्र सन्ध्यावन्दनापूर्वस्य, न कलञ्जं भक्षये-
<>दित्यत्र कलञ्जभक्षणाभावजन्यापूर्व्वस्य वेत्यर्थः । तथा च
<>तवापसिद्धान्त इति भावः । अयोग्यतया--साक्षात्फल-
[Page1964-b+ 38]
<>जननायोग्यतया । फलाश्रवणात् इति नित्येनिषेध-
<>स्थले च फलाश्रवणादित्यर्थः । कल्पनायाञ्चति फल-
<>कल्पनायाञ्चेत्यर्थः । वीजाभावात् प्रमाणाभावात् ।
<>कार्येण समं--क्रियारूपकार्येण समम् । अभेदस्या-
<>पीति यद्यपि निषेथस्थले कलञ्जभक्षणाभावस्य कार्य-
<>त्वाभावेन कार्यत्वरूपेण लिङा न तद्बोधसम्भवस्तथापि
<>अभावस्योत्पादविनाशशालित्वनयेऽभावस्यापि कार्यत्व
<>सम्भव इत्यभिप्रायेणेदं धर्म्मत्वरूपकार्यत्वाभिप्रायेण वा ।
<>केचित्तु कार्यत्वं कृतिसाध्यत्वं तच्च योगक्षेमसाधारण
<>मित्यभावस्यापि कार्यत्वसम्भव इत्याहुः । कृतिरूप इति
<>साध्यत्वसंसर्ग इति भावः । अन्विताभिधानेतिशाब्द-
<>बोधेत्यर्थः । धर्म्मिणि--कार्य्ये । कार्य्यत्वान्वयेति स्वर्गकाम
<>कृतिसाध्यत्वान्वयेत्यर्थः अयोग्यतया स्वर्गकामकृति साध्य-
<>त्वान्वयायोग्यतया । एवमग्रेऽपि । तत्र शक्तिरिति तत्र
<>शक्तिग्रह इत्यर्थः । यत्प्रयुक्तेति यन्निष्ठस्वर्गकामकृतिसाध्य-
<>त्वान्वयानुपपत्त्येत्यर्थः । शक्तिकल्पनादिति वैदिकलिङ्-
<>मात्रशक्तिकल्पनादित्यर्थः । उपासनादीति सन्ध्योपास-
<>नादीत्यर्थः आदिपदान्निषेधविधिस्थले कलञ्जभक्षणा-
<>द्यभावपरिग्रहः । लक्षणेति वैदिकलिङः कार्य्ये धर्म्मि-
<>ण्येव शक्तिकल्पनादिति भावः । एतच्च लोकस्थले लौकिक
<>लिङत्वं कार्य्यत्वशक्ततावच्छेदकमित्यभिप्रायेणान्थथा
<>तत्र लिङ्त्वस्य शक्ततावच्छेदकत्वे लक्षणाया असङ्गतेरिति
<>ध्येयम् । एतच्चापाततः तन्नयेऽपूर्व्वस्य शक्तिग्रहाविषय-
<>त्वेऽपि शाब्दबोधविषयत्ववत् क्रियाया अपि कार्य्यत्वरूपेण
<>वैदिकलिङः शक्तिग्रहाविषयत्वेऽपि शाब्दबोधविषयत्व
<>सम्भवात् न हि न्यायनयैव तन्मते ग्राह्यपदार्थशक्ति
<>धीरपेक्षिता किन्तु पदार्थतावच्छेदकरूपेण यत्र कुत्र-
<>चिद्धर्म्मिणि शक्तिग्रहादेव शाब्दबोधे योग्यव्यक्तेर्भानम् ।
<>किञ्चैवमपि निषेधस्थलेऽपूर्व्वालाभः तत्र कलञ्जभक्षणा-
<>भावस्यापि क्रियातिरिक्ततया कार्य्यत्वरूपेण लिङा
<>तस्यैव बोधसम्भवात् । वस्तुतस्तु प्रकृतिप्रत्ययार्थयोरभेदान्व-
<>यस्याव्युत्पन्नतया लिङा क्रियादेर्न बोधसम्भवैत्येव
<>तत्त्वम् । ननु घटादिलक्षणकार्य्यत्वस्य शक्त्यतावच्छेदकत्वे
<>यजेतेत्यादौ कथमपूर्व्वलाभः घटादिभिन्नकार्यत्वस्य शक्य-
<>तावच्छेदकत्वेऽ पूर्व्वस्यानुपस्थितत्वात् कुत्र कार्ये शक्ति-
<>ग्रह इत्यतआह घटादिस्त्विति । उभयथापीति घटादिभि-
<>न्नकार्यत्वस्य घटादिकार्यत्वस्य च शक्यतावच्छेदकत्वे इत्य-
<>र्थः । किन्तु कार्यत्वमेव शक्यतावच्छेदकमिति भावः । ननु
[Page1965-a+ 38]
<>सामान्यतः कार्यत्वस्य शक्यतावच्छेदकत्वे यजेतेत्यादौघटा-
<>देरपि शाब्दबोधे भानापत्तिरित्यत आहान्वितेति अयोग्य-
<>तया--धात्वर्थान्वयायोग्यतया । नन्वेवं कार्यत्वेन घटादेरपि
<>शक्यत्वात्तत्रापि लिङः कदाचित् प्रयोगः स्यादित्यतआह
<>विधीति केवलस्य--धात्वसमभिव्याहृतस्य, तस्य--विधिप्रत्य-
<>यस्य, अप्रयोगादेवेति असाधुत्वादेवेत्यर्थः । अप्रयोगः विधि
<>प्रत्ययाद्घटादेरप्रयोगः । प्रयोगोपाधीति शक्तिप्रमाजन्य
<>शाब्दबोधेऽभावसम्बन्धेन प्रतिबन्धकमित्यर्थः । तादृशबोधेऽ-
<>पूर्व्वत्वं कारणमिति पर्य्यवसितोऽर्थः । प्रतिपत्तिः शक्य-
<>प्रतिपत्तिः । तदेव तत्रेति तद्वृत्ति तदेवेति योजना शक्य-
<>वृत्ति तदेवेत्यर्यः तथा च तत्पदशक्यवृत्तित्वे सति तत्-
<>पदजन्योपस्थितिप्रकारत्वं तत्पदप्रवृत्तिनिमित्तत्वमिति
<>लक्षणं फलितम् । आकृतेरपि गोपदादिजन्यप्रतीतौ
<>गवाद्यंशे स्वसमवायिसमवेतत्वसम्बन्धेन प्रकारत्वात्तत्राति-
<>व्याप्तिवारणाय सत्यन्तम् । आकृतिस्तु अवयवसंयोगविशे-
<>षरूपा न गोपदशक्त्यवृत्तिः स्वसमवायिसमवेतत्वलक्षण-
<>परम्परासम्बन्धस्य वृत्त्यनियामकत्वात् । वृत्त्यनियामक
<>सम्बन्धेन तु न कोपि धर्म्मः कुत्रापि शक्यतावच्छेदकः
<>पशुपदादेरपि लोमवल्लाङ्गूलादिसमवेतत्वादिकमेव शक्य-
<>तावच्छेदकं न तु समवेतत्वसम्बन्धेन लोमवल्लाङ्गूलादिकम् ।
<>तदादिपदात् कदाचित् परम्परासम्बन्धेन कपाल-
<>त्वादिप्रकारेण घटादिबोधस्तु लक्षणयैव, आकृतेरपि
<>द्रव्यादिपदशक्यवृत्तित्वात् । तत्पदेति न चाकृतेरपि
<>कालिकादिसम्बन्धेन शाक्यगवादिवृत्तित्वादतिव्याप्तिस्तद-
<>वस्थेति वाच्यं तत्पदशक्तिविशेष्यतावच्छेदकतानियामक
<>सम्बन्धेन तत्पदशक्तिमुख्यविशेष्यवृत्तित्वस्य विवक्षित-
<>त्वात् मुख्येत्युपादानात् मूर्त्तादिपदे परिमाणत्वादेः,
<>घटादिपदे आकृतिवृत्त्यवान्तरजातेः शक्यतावच्छेदकत्वव्यु-
<>दासः । ज्ञानविषयशक्तवस्त्वादिपदे ज्ञानस्यापि शक्तिमुख्य
<>विशेष्यतया ज्ञानत्वस्य शक्यमुख्यवृत्तित्वेऽपि न यथोक्त
<>सम्बन्धेन तद्वृत्तित्वम् । नचाकाशादेरपि आकाशादिपद
<>शक्यतावच्छेदकत्वापत्तिरिति वाच्यं नव्यमते घटत्वादे-
<>र्घटादिपदशक्यतावच्छेदकत्ववदाकाशादेरप्याकाशादिपद-
<>शक्यतावच्छेदकत्वे इष्टापत्तेः । सम्प्रदायमते चा-
<>काशादिपदशक्तेर्विशेष्यांशे निर्विकल्पकरूपतया विशेष्य-
<>तावच्छेदकतानियामकसम्बन्धाप्रसिद्ध्यैवातिव्याप्तिविरहात्,
<>अवयवावयविवाचिदध्यादिपदे दध्यादेः शक्यतावच्छेद-
<>कत्ववारणाय विशेष्यदलम् । उपस्थितिर्हि लक्षणाशक्ति-
[Page1965-b+ 38]
<>भ्रमाजन्यत्वेन विशेषणीया तेन लक्ष्यतावच्छेदके नाति
<>प्रसङ्गः । न च समूहालम्बनमादायातिप्रसङ्ग इति वाच्यं
<>यत्प्रकारताघटितधर्म्मावच्छेदेन तत्पदजन्यत्वं तत्त्वस्य
<>विवक्षितत्वादिति निगर्वः । तत्पदशक्तिविशेष्यतावच्छे-
<>दकत्वं तत्पदप्रवृत्तिनिमित्तत्वं संस्थानञ्च गुरुनये, नव्य
<>नैयायिकनये च सममिति न तत्रातिव्याप्तिरिति
<>तु ज्यायः । सास्नादौ सास्नासमवेतत्वादौ तथा--यथोक्त
<>लक्षणाश्रयः । तद्बोधस्य तत्प्रकारकज्ञानस्य अप्रवर्त्तक-
<>त्वात् शक्त्याऽजनकत्वात् घटादिपदस्येति शेषः । ननु लौकि-
<>कलिङः कार्यत्वे शक्तिः वैदिकलिङः कार्ये धर्मिणि शक्ति-
<>रित्यभ्युपगमे लौकिकलिङत्ववैदिकलिङत्वयोः शक्तताव-
<>च्छेदकत्वे शक्ततावच्छेदकगौरवमित्यतआह अतएवेति शक्तता-
<>वच्छेदकगौरवादेवेत्यर्थः । लाक्षणिकी--कार्यत्वे लाक्षणिकी
<>वेदे--वेदस्थले । शक्तिकल्पनादिति लिङ्सामान्यस्यैव शक्ति-
<>कल्पनादित्यर्थः । न च लिङ्मात्रस्य कार्यत्वे शक्तिः वेदे च
<>कार्ये धर्मिणि लक्षणा इत्येव किं न स्यात् कार्यत्वत्वा-
<>पेक्षया कार्यत्वत्वविशिष्टस्य कार्यत्वस्य गुरुत्वात् बिनिगम-
<>काभावाच्चेति वाच्यं कृतिसाध्यत्वत्वरूपकार्यत्वत्वापेक्षया
<>प्रागभावप्रतियोगित्वादिरूपस्य धर्मत्वरूपस्य वा कार्य-
<>त्वस्य लघुत्वादित्यभिप्रायः । वस्तुतस्तु लाघवाल्लिङ्मात्रस्य
<>कृतावेय शक्तिः साध्यत्वं संसर्गः । वेदे च प्रागभाबवत्त्वादि-
<>रूपकार्य्यत्वाश्रये धर्मिणि लक्षणाऽस्त्वेवेत्याशयः । ननु
<>लोकस्थले कार्य्यत्वरूपेणापूर्व्वमेवाऽर्थोऽस्तु किं लक्षणयेत्यत
<>आह नचेति पूर्व्वमिति वेदे तु अनादिलिङ्प्रवादादेवा
<>ध्यापकानामपूर्व्वावगमात्तत्र तात्पर्य्यसम्भव इति भावः ।
<>वस्तुतोऽपूर्व्वं लोके बाधितं मानाभावादित्येव द्रष्टव्यम् ।
<>ननु लिङः शक्तिग्रहे क्रियाभिन्नधर्मिणोविषयत्वेऽपि
<>कार्य्यत्वस्य शक्यतावच्छेदकतया क्रियायां शक्तिरस्त्येव
<>तथा च लोकेऽपि पाकः कार्य्याभिन्न इत्यभेदान्वयबोधस्य
<>शक्त्यैवोपपत्तौ किं लक्षणया इत्यतमाह क्रियासाधार-
<>णेति । लक्षणैव कार्यत्वे लक्षणैव । पाककार्यतावगम्यते इत्या-
<>धाराधेयभावसम्बन्धेन पाकविशेष्यककृतिसाध्यत्वप्रकार-
<>कान्वयबोधोजायते इत्यर्थः । अन्यथा प्रवृत्त्यनुपपत्तेस्तथा
<>च प्रवर्त्तकज्ञानानुरोधाल्लक्षणेति भावः । इदञ्चाभ्युपगमवादे-
<>नोक्तं वस्तुतोधात्वर्थप्रत्ययार्थयोरभेदान्वयबोधस्याव्युत्पन्न
<>तया क्रियासाधारणशक्तावपि शक्त्यानोपपत्तिरन्यथा नि-
<>त्यनिषेधस्थलेऽपि तथान्वयबोधसम्भवादपूर्वलोपापत्तेरिति
<>ध्येयम् । ननु लोके पचेतेत्यादौ लिङीलक्षणायां लिङ्-
[Page1966-a+ 38]
<>प्रदात् कार्यत्वरूपेण षाकोपस्थितिद्वारा पाकविशेष्यककार्य
<>त्वप्रकारकान्वयबोधो जायतामिति वक्तुस्तात्पर्यमनुपपन्नं
<>लिङोलक्षणया कार्यत्वमात्रोपस्थापकत्वादित्यतआह तत्रेति
<>कार्यत्वे कायत्वोपस्थितौ । तातपर्याद्धोति लोके लाघवात्
<>केवलकार्यत्वोपस्थितौ लिङस्तात्पर्यात् केवलकार्यत्वएव
<>वृत्तिरित्यर्थः नतु वृत्तेरिति अन्यत्रेति शेषः इदमापाततः
<>लौकिकतात्पयस्य पुमिच्छानियन्त्रितत्वात्तत्र लाघवस्या
<>किञ्चित्करत्वात् । वस्तुतस्तु तात्पर्यस्याप्याकाङ्क्षानुरोधेन
<>लक्षणाया अभ्युपगम इत्येव तत्त्वम् । ननु तथापि यन्मते
<>टेटम्यले कृतिसाध्यत्वरूपकार्यत्वाश्रये लिङः शक्तिस्तन्मते
<>कृतिसाध्यत्वसपकार्यत्वस्यापि विशेषणविधया शक्यतया
<>लोके शक्त्यैव कार्यत्वोपस्थितिसम्भवात् किं लक्षणया इत्यत
<>आह तृतीयाया इति । न स्वतन्त्रं शक्यमिति धर्म्यंशे
<>निर्विकल्पकशक्त्यापत्तेरिति भावः । कार्यत्वे लक्षणेति
<>कृतिसाध्यत्वरूपकार्यत्वचिशिष्टशक्तादोनामपि तादृशकार्यत्वे
<>लक्षणैव इत्यर्थः । गतत्वेन--विशेपणत्वेन । स्वतन्त्रेति इतरा
<>विशेषणतयेत्यर्थः । तुषानुपवपतीति पुरोडाशाय कपालं
<>पुरोडाशकपालमिति चतुर्थीसमासे सतोति शेषः पुरोडा-
<>शार्थतयेति पुरोडाशप्रयोजनकत्वरूपेणेत्यर्थः तदन्वित-
<>त्वेनेति पुरोडाशप्रयोजनकरूपपुरोडाशपदार्थान्वितत्वेन,
<>शाब्दानुभवविषयस्य कपालस्येत्यथः, नोपवापाकाङ्क्षा इति
<>एनज्व जिज्ञासायोग्य ताकाङ्क्षेति मते एकप्रयोजनकत्वेना-
<>वगतस्य प्रयोजनान्तरे जिज्ञासाया असम्भवान्न कपालस्य
<>किं प्रयोजनमिति जिज्ञासा सम्भवतीति भावः । स्वतन्त्रकपा-
<>लोपस्यितये इति पुरोडाशप्रयोजनकानन्वितत्वेन कपालशा-
<>ब्दबुद्धये इचर्थः अधिष्ठानलक्षणेति पुरोडाशपदस्य
<>पुरोडाशाधिष्ठाने मृण्मयपात्रं लक्षणेत्यर्थः । एवञ्च पुरो-
<>डाशाधिष्ठानाभिन्नकपालेन तुषानुपवपतीत्येन्वयबोधः पुरो-
<>डाशस्य कपालमिष्टि षष्ठीतत्पुरुषः, पुरोडाशञ्च तत्कपा-
<>लञ्चेति कर्सधारयो वेति भावः । उपवापः स्फोटनं
<>यद्यप्यत्र इतरविशेषणतया उपस्थितिनिबन्धनं न निरा-
<>काङ्क्षत्वमपि तु प्रयोजनान्तरवत्त्वोपस्थितिनिबन्धनमेवेति
<>दृष्टान्तदार्ष्टान्तिकयोर्भहद्वैषम्यमेव तथापि निराकाङ्क्षत्वनिब
<>न्धनलक्षणामात्रे दृष्टान्तः । एतच्चापाततः जिज्ञासा-
<>योग्यताया आकाङ्क्षात्वाभावात् घटजनकेन दण्डेन गाम
<>भ्याजेत्यत्राप्येवंरूपेण निराकाङ्क्ष्यतयाऽन्वयबोधानुपपत्तेः
<>किञ्चावान्तरवाक्यार्थबोधपूर्वकमहावाक्यार्थबोधेऽस्त्वेवंरूपेण
<>निराकाङ्क्षत्वं तथापि खलेकपोतन्यायेग युगपत्तथान्वय-
[Page1966-b+ 38]
<>बोधे न काप्यनुपपत्तिः । वस्तुतस्तु वेदस्थले एकपयोजनकत्व
<>विशिष्टस्य प्रयोजनान्तरे नान्वयः आनुपूर्वीमेदेन व्युत्पत्ति
<>भेदात् वेदानुपूर्वीस्थले तथैव व्युत्पत्तेः सकलवैदिकैकवाक्य
<>तया तथा निर्णीतत्वादित्यधिष्ठानलक्षणेत्येव तत्त्वम् । व्युत्पत्ति
<>विरोध इति लोके लिङ्त्वावच्छेदेन क्रियानिष्ठकार्यता-
<>बोधकत्वमवधारितं वेदे च कार्ये धार्मणि लिङ्शक्तौ
<>तद्भङ्ग इत्यर्थः । लोके इति लिङत्वावच्छेदेनेति शेषः ।
<>क्रियाकार्य्यत्वे शक्तिः क्रियाविशेष्यककार्य्यत्वानुभव-
<>जनकना । कार्य्यत्वमात्रे इति शक्तिरवधारितेत्यनुष-
<>ज्यते शक्तिरनुभवजनकता । न चेति वेदस्थले इति शेषः ।
<>धर्य्यन्तरे कार्य्ये धर्म्मिणि तद्भङ्ग इति क्रियानिष्ठकार्य्य-
<>त्वस्यैव लिङा बोधनादिति भावः । ननु तथापि लोक-
<>स्थले लिङः क्रियानिष्ठकार्य्यताबीधकतया प्रकृत्यर्थान्वित
<>स्वार्थबोधकत्वं लिङ्त्वावच्छेदेन सिद्धं कार्य्ये धर्म्मिणि
<>शक्तौ च तद्भङ्गः कार्ये धर्म्मिण्येव लिङर्थकार्यत्वान्वया-
<>दित्यतआह तस्मादिति लोकस्थले लिङः क्रियान्वित्तकार्यता
<>बोधकत्वात् इत्यर्थः । प्रत्ययानां गृहीतमिति लिङ्पत्यय-
<>त्वावच्छेदेन गृहीतमित्यर्थः । न तु प्रकृत्यर्थान्विततया यावत्
<>स्वार्थवोधकत्वप्तिति भावः । प्रत्ययाथश्च--लिङ्प्रत्ययार्थश्च ।
<>न विरोध इति अपूर्व्वरूपस्वार्थस्यैव प्रकृत्यर्यान्वितत्वादिति
<>भावः । तुष्यतु दुर्जन इति न्यायेनाह अस्तु वेति । क्रि-
<>याकार्यत्व इति क्रियाकृतिस्तस्याः कार्यत्वे तत्साध्यत्वे
<>इत्यर्थः शक्ततावच्छेदकञ्च लिङ्त्वमेव वेदेऽपि अपूर्व्वनिष्ठ-
<>कृतिसाध्यत्वावगमादिति भावः । नानार्थन्यायेनेति हर्यादि
<>पदन्यायेनेत्यर्थः । यथाश्रुतेऽस्यापि नानार्थतया नानार्थ
<>तुल्यत्वाभिधानस्यासङ्गतत्वापत्तेः । वेदे--वेदस्थले धर्म्यन्तरे
<>कार्ये धर्मिणि शक्ततावच्छेदकन्तु अत्रापि लिङ्त्वमेवेति
<>भावः । तथाच यथा हर्यादिपदस्थले एकमेव हारपदत्वा-
<>दिकं शक्ततावच्छेदकं विष्णुत्वचन्द्रत्वादिमेदेन शक्यताव-
<>च्छेदकञ्च नाना तर्थबैकमेव लिङ्त्वं शक्ततावच्छेदकं शक्य-
<>तावच्छेदकञ्च कार्यत्वत्वं कार्यत्वञ्च द्वयमिति फलितोऽर्थः ।
<>न च लिङ्त्वावच्छदेन कार्य्ये शक्तो, लोकेऽप्यपूर्वलाभाप-
<>त्तिरिति वाच्यं प्रागेव समाहितत्वात् तत्रापूवस्य वाधित-
<>त्वाच्चेति भावः ।”
<P>मणिकृता तु एतन्मतं पूर्व्वपक्षीकृत्य दूपितम् । तच्च
<>ततएवावसेयम् । विस्तरभयान्नोक्तम् ।
<LEND>
