<L>4510<pc>0376,a<k1>अर्द्धयाम<k2>अर्द्धयाम
अर्द्धयाम¦ पु० अर्द्धं यामस्य प्रहरस्य । दिनरात्रयोः अष्टधा
<>विभक्ते काले यावद्दिनमानं रात्रिमानं वा तस्याष्टधावि-
<>भागे यः कालस्तस्मिन् । तस्यैव वारवेलाकालवेलासंज्ञा
<>तस्य च वारविशेषेषु वर्ज्यता ज्योतिषोक्ता । “कृतमुनि
<>यमशरमङ्गलर्त्तुभास्करादियामार्द्धे । प्रभवति वारवेला न
<>शुभा शुभकार्य्वकरणाय” । ज्यो० त० तथाच रवौ चतु-
<>र्थोऽर्द्धयामः वारवेला एवं चन्द्रे सप्तमः । कुजे द्वितीयः,
<>बुधे पञ्चमः, गुरौ अष्टमः, भृगौ तृतीयः, शनौ षष्ठः
<>वारवेला । “कालस्य वेला रवितः शराक्षिकालानलागा-
<>म्बुघयो गजेन्दू दिने, निशायामृतुवेदनेत्रनगेषुरामा
<>विधुदन्तिनौ च” ज्यो० त० । यथा दिने रवौ पञ्चमः
<>कालवेला एवं चन्द्रे द्वितीयः, कुजे षष्ठः, बुधे तृतीयः, ।
<>गुरौ सप्तमः, भृगौ चतुर्थः, शनौ अष्टमः आद्यश्च ॥ रात्रौ
<>रवौ षष्ठः कालवेला । एवं चन्द्रे चतुर्थः । कुजे द्वितीयः ।
<>बुधे सप्तमः, गुरौ पञ्चमः भृगौ तृतीयः, शनौ आद्यः
<>अष्टमश्च कालवेला ॥ एवं दिने वारवेलाकालवेलाद्वयसमा-
[Page0376-b+ 38]
<>वेशेन द्वयीर्वर्ज्ज्यता यथोक्तं “रवौ वर्ज्यं चतुःपञ्च सोमे सप्त
<>द्वयं तथा । कुजे षष्ठं द्वितीयञ्चबुधे वाणतृतीयकम् । गुरौ
<>सप्ताष्टकञ्चैव त्रिचत्वारि च भार्गवे । शनावाद्यं च षष्ठञ्च
<>अष्टमं परिवर्जयेत्” ॥ एवञ्च रात्रौ न वारवेला किन्तु
<>कालवेलैव । तद्दोषोऽप्युक्तः “यात्रायां मरणं काले (काल-
<>येलायाम्) वैधव्यं पाणिपीडने । व्रते ब्रह्मबधः प्रोक्तः
<>सर्व्वं कर्म्म ततस्तजेत्” ज्यो० त० । दिनविशेषे तदीशविशे-
<>षोऽपि ज्यो० त० उक्तः । “वारेशादर्द्धयामेषु रात्र्यह्नोः
<>पञ्च षट् क्रमात् । अधिपाःस्युर्ग्रहास्तत्र यथार्काहे भवन्ति
<>हि । रवीज्येन्दुभृगुक्ष्माजशनिज्ञरवयो निशि । रविशुक्रज्ञ-
<>रात्रीशशनीज्यकुजभास्कराः । दिने तूह्याः परेष्येवम्”
<>अयमर्थः यस्मिन् दियसे यो वारेशः सएव प्रथमयामार्द्धा-
<>धिपः । ततो द्वितीयेशस्तु रात्रौ वारेशापेक्षया पञ्चमः,
<>पुनस्तदपेक्षया पञ्चमस्तृतीयेश एवं व्रमेण ज्ञेयः । दिने
<>तु वारेश एव आद्याधिपः द्वितीयेशस्तु वारेशापेक्षया
<>षष्ठस्तदपेक्षया पुन षष्ठस्तृतीयेश इत्येवंक्रमेण ज्ञेयः ॥
<>एतच्च पताकीवेधे पापस्वामिकस्य रिष्टसूचकताविवेचना-
<>र्थम् अन्यत्र शुभकर्म्मसु वर्जनार्थञ्च ।
<LEND>
