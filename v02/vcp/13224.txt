<L>13224<pc>1951,a<k1>कार्त्तिकव्रत<k2>कार्त्तिकव्रत
कार्त्तिकव्रत¦ न० कार्त्तिके कर्त्तव्यं व्रतम् । कार्त्तिकमासे
कर्तव्ये नियमभेदे । तन्माहात्म्यव्रतादि पाद्मस्कान्दयो
र्दर्शितं तत्रादौ तस्य नित्यत्वमुक्तम् स्कान्दे
<फ्>“दुष्प्रापं प्राप्य मानुष्यं कार्त्तिकोक्तं चरेन्न हि ।
धर्म्मं धर्म्मभृतां श्रेष्ठ! स मातृपितृधातकः । अव्र-
[Page1951-b+ 38]
तेन क्षिपेद् यस्तु मासं दामोदरप्रियम् । तिर्य्यग्यी-
निमवाप्नोति सर्व्वधर्म्मबहिस्कृतः । स ब्रह्महा स
गोघ्नश्च स्वर्णस्तेयी सदाऽनृती । न करोति मुनिश्रेष्ठ!
यो नरः कार्त्तिकव्रतम् । विधवा च विशेषेण व्रतं यदि न
कार्त्तिके । करोति मुनिशार्द्दूल । नरकं याति सा ध्रुवम् ।
व्रतन्तु कार्त्तिके मासि यदा न कुरुते गृही । इष्टापूर्त्तं
वृथा तस्य यावदाहूतनारकी । संप्राप्ते कार्त्तिके मासे
द्विजो व्रतपराङ्मुखः । भवन्ति विमुखाः सर्व्वे तस्य देवाः
सवासवाः । इष्ट्वा च बहुभिर्यज्ञैः कृत्वा श्राद्धशतानि
च । स्वर्गं नाप्नोति विप्रेन्द्र! अकृत्वा कार्त्तिके व्रतम् ।
यतिश्च विधवा चैव विशेषेण वनाश्रमी । कार्त्तिके नरकं
याति अकृत्वा वैष्णवं व्रतम् । वेदैरधीतैः किं तस्य?
पुराणपठनैश्च किम्? । कृतं यदि न विप्रेन्द्र! कार्त्तिके
वैष्णवं व्रतम् । जन्मप्रभृति यत् पुण्यं विधिवत् समु-
पार्ज्जितम् । भस्मीभवति तत् सर्व्वमकृत्वा कार्त्तिके
व्रतम् । यद्दत्तञ्च् परं जप्तं कृतञ्च सुमहत्तपः । सर्व्वं
विफलतामेति अकृत्वा कार्त्तिके व्रतम् । सप्तजन्मार्ज्जितं
पुण्यं वृथा भवति नारद! । अकृत्वा कार्त्तिके मामि
र्वष्णवं व्रतमुत्तमम् । पापभूतास्तु ते ज्ञेया लोके मर्त्या
महामुने! । वैष्णवाख्य व्रतं यैस्तु न कृतं कार्त्तिके
शुभम्” । किञ्च “अकृत्वा नियमं विष्णोः कार्त्तिकं यः
क्षिपेन्नरः । जन्मार्ज्जितस्य पुण्यस्य फलं नाप्नोति नार-
द!” । किञ्च “नियमेन विना चैव यो नयेत् कार्त्तिकं
मुने! । चातुर्म्मास्यं तथा चैव ब्रह्महा स कुलाधमः” ।
किञ्च “पिण्डदानं पितॄणाञ्च पितृपक्षे न वै कृतम् ।
व्रतं ना कार्त्तिके मासि श्रावण्यामृषितर्पणम् । चैत्रे
नान्दोलितो विष्णुर्म्माधस्नानं न सज्जले । न कृतां
मज्जन पुष्ये, श्राव रोहिणाष्टमी । सङ्गमे न कृता येन
द्वादशी श्रवणान्विता । कुत्र यास्यन्ति ते मूढा नाहं वेद्मि
कलिप्रिय!” । पाद्मे च “सौनकादिमुनिगणसंवादे
“मानुषः कर्म्मभूमौ यः कार्त्तिकं नयते मुधा । चिन्ता-
मणिं करे प्राप्य क्षिपते कर्द्दमाम्बुनि । नियमेन विना
विप्राः! कार्त्तिकं यः क्षिपेन्नरः । कृष्णः पराङ्मुखस्तस्य
यस्मादूर्जोऽस्य वल्लभः । यै र्न्न दत्तं हुतं जप्तं न
स्नानं न हरेर्व्रतम् । न कृतं कार्त्तिके पुत्र! द्विजास्ते
वै नराधमाः” । किञ्च “यै र्न दत्तं हुतं जप्तं कार्त्तिंके
न व्रतं कृतम् । तेनात्मा हारितो नूनं न प्राप्तं प्रार्थितं
फलम्” । अन्यत्र च “संप्राप्ते कार्त्तिके मासि ये रता न
[Page1952-a+ 38]
जनार्दने । तेषां सौरिपुरे वासः पितृभिः सह नारद!” ।
किञ्च “कार्त्तिके नार्च्चितो यैस्तु भक्तिभावेन केशवः ।
नरकं ते गमिष्यन्ति यमदूतै स्तु यन्त्रिताः । जन्मकोटि-
सहस्रस्तु मानुष्यं प्राप्य दुर्ल्लभम् । कार्त्तिके नार्च्चि-
तो धिष्णुर्हारितं तेन जन्म वै । विष्णोः पूजा कथा विष्णो
र्वैष्णवानाञ्च दर्शनम् । न भवेत् कार्त्तिके यम्य हन्ति
पुण्यं दशाब्दिकम्” । कार्त्तिकसाहात्म्यं स्कान्दे “का-
र्त्तिकस्य तु माहात्म्यं प्राक् सामान्येन लिख्यते । ततो
विशेषतस्तत्र कर्म देशादिभेदतः” इत्युपक्रम्य “कार्त्तिकस्य तु
मासस्य कोद्यंशेनापि नार्हति । सर्व्वतीर्थेषु यत् स्नानंसर्व्व-
दानेषु यत्फलम् । एकतःसर्व्वतीर्थानिसर्व्वेयज्ञाः सद-
क्षिणाः । एकतःपुष्करे वासः कुरुक्षेत्रे हिमाचले । मेरुतुल्य-
सुवर्णानि सर्व्वदानानि चेकतः । एकतः कार्त्तिको वत्स ।
सर्व्वदः केशवप्रियः । यत् किञ्चित् क्रियते पुण्यं विष्णु
सुद्दिश्य कार्त्तिके । तदक्षयं भवेत् सर्वं सत्योक्तं तव नारद! ।
कार्तिकः खलु वै मासः सर्वमासेषु चोत्तमः । पुण्यानां
परम पुण्यं पावनानाञ्च पावनः । यथा नदीनां विपेन्द्र!
शैलानाञ्चैव नारद! । उदधीनाञ्च विप्रर्षे! क्षयो
नैवोपपद्यते । पुण्यं कार्त्तिकमासे तु यत्किञ्चित क्रियते
मुने! । न तस्यास्ति क्षयो ब्रह्मम्! पापस्याप्येवमेव
च । न कार्तिकसमो मासो न कृतेन समं युगम् । न
वेदसदृशं शास्त्रं न तीर्थं गङ्गया समम् । कार्तिकः
प्रवरो मासो वैष्णवानां प्रियः सदा । कार्तिकं सकलं यस्तु
भक्त्या सेवेत वैष्णवः । पितॄनुद्धरते सर्वान् नरकस्थान्
महामुने!” । पाद्मे “द्वादशस्वपि मासेषु कार्तिकः
कृष्णवल्लभः! । तस्मिन् संपूजितो विष्णुरल्पकैरप्यु-
पायनैः । ददाति वैष्णवं लोकमित्येवं निश्चितं मया ।
यथा दामोदरो भक्तवत्सलो विदितो जनैः । तस्यायन्ता-
दृशो मासः स्वल्पमप्युरुकारकः । दुर्लभो मानुषो देहो
देहिनां क्षणभङ्गुरः । तत्रापि दुर्लभः कालः कार्तिको
हरिवल्लभः । दीपेनापि हि तत्रासौ प्रीयते हरिरीश्वरः ।
सुगतिञ्च ददात्येब परदीपप्रबोधनात् ।”
<फ्>“अथ तद्व्रतमाहात्म्यं स्कान्दे” “व्रतानामिह
सर्वेषामेकजन्मानुगं फलम् । कार्त्तिके तु व्रतस्योक्तं फलं
जन्मशतानुगम् । अक्रूरतीर्थे विप्रेन्द्र! कार्त्तिक्यां समु-
पोष्य च । स्नात्वा यत् फलमाप्नोति तत् श्रुत्वा वैष्णवं व्रतम् ।
वाराणस्यां कुरुक्षेत्रे नैमिषे पुष्करेऽर्वुदे । गत्वा यत्
फलमाप्नोति व्रतं कृत्वा तु कार्तिके । अनिष्ट्वा च सदा
[Page1952-b+ 38]
यज्ञैर्न कृत्वा पितृषु स्वधाम् । व्रतेन कार्त्तिके मासि
वैष्णवन्तु पदं व्रजेत् । प्रवृत्तानाञ्च भक्ष्याणां कार्त्तिके
नियमे कृते । अवश्यं कृष्णरूपत्वं प्राप्यते मुक्तिदं शुभम्” ।
किञ्च “ब्राह्मणः क्षत्रियो वैश्यः शूद्रो वा मुनिमत्तम!
वियोनिं न व्रजत्येव व्रतं कृत्वा तु कार्त्तिके” । किञ्च
“कार्त्तिके मुनिशार्दूल! स्वशक्त्या वैष्णवं व्रतम् । यः
करोति यथोक्तन्तु मुक्तिस्तस्य करे स्थिता । सुपुण्ये कार्त्ति-
के मासि देवर्षिपितृसेविते । क्रियमाणे व्रते नॄणां स्वल्पेऽपि
स्यान्महाफलम्” । तत्र कमविशेषमाहात्म्यं स्कान्दे
“दानं दत्त हुतं जप्तं तपश्चैव तथा कृतम् । तदक्षयफलं प्रो-
क्तं कार्त्तिके च द्विजसत्तम!” । किञ्च “यत्किञ्चित् कातिके
दत्तं विष्णुमुद्दिश्य मानवैः । तदक्षयं लभ्यते वै अन्नदानं
विशेषतः” । किञ्च “ये तु सवत्सरं पूर्णमग्निहोत्रमुपा-
सते । कार्तिके स्वस्तिकं कृत्वा सममेतन्न संशयः ।
कार्तिके या करोत्येवं केशवालयमण्डनम् । स्वर्गस्था
शोभत सा तु कपौतो पक्षिणी यया । वः करोति नरो
नित्यं कार्त्तिके पत्रभोजनम । न स दुर्गतिमाप्नोति याव-
दिन्दाश्चतुर्दश । जन्मप्रभृति यत् पापं मानवैश्च कृतं
भवत् तत् सर्व्व नाशमाप्नोति ब्रह्म(पलाश)पत्रेषु भो-
जनात् । सर्व्वकामफलं तस्य सर्वतीर्थफलं भवेत् । न चापि
नरकं पश्येद्ब्रह्मपत्रेषु भोजनात् । ब्रह्म चैष स्मृतः साक्षात्
पलाशः सर्वकामदः । मध्यमं वर्ज्जितं पत्रं शूद्रस्य मुनि
सत्तम! । भुञ्जन्नरकमाप्नोति यावदिन्द्राश्चतुर्दश ।
तिलदानं नदीस्नानं सत्कथा साधुसेवनम् । भोजनं ब्रह्म
पत्रेषु कार्तिके मुक्तिदायकम् । जागरं कार्तिके मासि यः
करोत्यरुणोदये । दामोदराग्रेविप्रेन्द्र! गोसहस्रफलं लभेत् ।
जागरं पश्चिमे यामे यः करोति महामुने! । कार्तिके
सन्निधौ विष्णोस्तत्पदं करसंस्थितम् । साधुसेवा गवां
ग्रासः कथा विष्णोरथार्च्चनम् । जागरः पश्चिमे यामे
दुर्ल्लभः कार्तिके कलौ” । किञ्च “जलधेनुसहस्रञ्च
वृषसंस्थे दिवाकरे । तोयं दत्त्वा यदाप्नोति स्नानं कृत्वा
तु कार्तिके । सन्निहत्यां कुरुक्षेत्रे राहुग्रस्ते दिवाकरे ।
सूर्य्यवारेण यत् स्नानं तदेकाहेन कार्तिके । पितॄनुदिश्य
यद्दत्तं कार्तिके कृष्णवल्लभे! अन्नोदकं मुनिश्रेष्ठ । अक्षयं
जायते नृणां” किञ्च “गीतशास्त्रविनोदेन कार्तिकं
यो नयेन्नरः । न तस्य पुनरावृत्तिर्मया दृष्टा कलिप्रिय!” ।
किञ्च “प्रदक्षिणञ्च यः कुर्य्यात् कार्तिके विष्णुसद्मनि ।
पदेपदेऽश्वमेधस्य फलभागी भवेन्नरः । गीतं वाद्यञ्च
[Page1953-a+ 38]
मृत्यञ्च कार्त्तिके पुरतो हरेः । यः करोति नरो भक्त्या
लभते चाक्षयं फलम् । हरेर्नाम सहस्राख्य गजेन्द्रस्य च
मोक्षणम् । कार्त्तिके पठते यस्तु पुनर्जन्म न विद्यते ।
कार्त्तिके पश्चिमे यामे स्तव गानं करोति यः । वसते श्वेत-
द्वीपे तु पितृभिः सह नारद! । नैवेद्यदानेन हरेः
कार्त्तिके यवसंख्यया । युगानि वसते स्वर्गे तावन्ति मुनि-
सत्तम! अपुरुन्तु सकर्पूरं यो देहत् केशवाग्रतः ।
कार्त्तिके तु मुनिश्रेष्ठ । युगान्ते न पुनर्भवः” किञ्च
“नियमेन कथां विष्णोर्ये शृण्वन्ति च भाविताः । श्लोकार्द्धं
श्लोकपादं वा कार्त्तिके गोशतं फलम् । सर्व्वधर्म्मान्
परित्यज्य कार्त्तिके केशवाग्रतः । शास्त्रस्योच्चारणं पुण्यं
श्रोतव्यञ्च महामुने! । श्रेयसा लोभबुद्ध्या वा यः करोति
हरेः कथाम् । कार्त्तिके मुनिशार्द्दूल! कुलानां तारयेच्छ-
तम् । नित्यं शास्त्रविनोदेन कार्तिकं यः क्षिपेन्नरः । निर्द्द-
हेत् सर्वपापानि यज्ञायुतफलं लभेत् । न तथा तुष्यते दानै
र्न यज्ञैर्गोगजादिकैः । यथा शास्त्रकथालापैः कार्त्तिके
मधुसूदनः । कार्त्तिके मुनिशार्द्दूल! यः शृणोति
हरेः कथाम् । स निस्तरति दूर्गाणि जन्मकोटिगतानि
च । यः पठेत् प्रयतो नित्यं श्लोकं भागवतं मुनेः ।
अष्टादशपुराणानां कार्त्तिके फलमाप्नुयात्” किञ्च
“सर्व्वान् धर्म्मान् परित्यज्य इष्टापूर्त्तादिकान्नरः । कार्त्तिके
परया भक्त्या वैष्णवैःसह संवसेत्” । पद्मे
“कार्त्तिके मूमिशायी यो ब्रह्मचारीहविष्यभुक् । पला-
शपत्त्रे भुञ्जानो दामोदरमघार्च्चयेत् । स सर्व्वपातकं
हित्वा वैकुण्ठे हरिसन्निधौ । मोदते विष्णुसदृशो
भजनानन्दनिर्वृतः” किञ्च “कार्त्तिकं सकलं मास प्रातः
स्नायी जितेन्द्रियः । जपन् हविष्यभुक् दान्तः सर्व्व-
पापैः प्रमुच्यते । कार्त्तिकन्तु नरोः मासं यः कुर्य्या-
देकभोजनम् । शूरश्च बहुवीर्य्यश्च कीर्त्तिमांश्च स जा-
यते” । किञ्च “पलाशपत्रभोजी च कार्त्तिके पुरुषो
नरः । निष्पापः स्यात्तु नैवेद्यं हरेर्भुक्त्वा विमुच्यते ।
मध्यस्थमैश्वरं पत्रं वर्जयेद्व्राह्मणेतरः” । किञ्च “अप-
राधसहस्राणि पातकानि महान्त्यपि । क्षमतेऽस्य हरि
र्द्देवः पूजितः कार्त्तिके प्रभुः । नैवेद्यं पायसो विष्णोः
प्रियं खण्डं घृतान्वितम् । विभज्य तच्च भुञ्जानो यज्ञ-
साम्यं दिने दिने” । तत्रैव श्रीकृष्णसत्यासंवादे “स्नानं
जागरणं दीपं तुलसीवनपालनम् । कार्त्तिके ये प्रकु-
र्व्वन्ति ते नरा विष्णुमूर्त्तयः । इत्थं दिनत्रयमपि
[Page1953-b+ 38]
कार्त्तिके ये प्रकुर्व्वते । देवानामपि ते वन्द्याः किं यै-
राजन्म तत् कृतम्” । स्कान्देकार्त्तिकव्रताङ्गानि” “हरि-
जागरणं प्रातःस्नानं तुलसिसेवनम् । उद्यापनं दीपदानं
व्रतान्येतानि कार्त्तिके” । किञ्च “पञ्चभिर्व्रतकैरेभिः
सम्पूर्णं कार्त्तिके व्रतो । फलमाप्नोति तत्प्रोक्तं भुक्ति
सुक्तिफलप्रदम् । विष्णोः शिवस्य वा कुर्य्यादालये हरि-
जागरम् । कुर्य्यादश्वत्थमूले वा तुलसीनां वनेषु च ।
आपद्गतो यदाप्यम्भो न लभेत् सवनाय सः । व्याधितो
वा पुनः कुर्य्याद्विष्णोर्न्नाम्नाऽघमार्ज्जनम् । उद्यापनविधिं
कर्त्तुमशक्तो यो व्रते स्थितः । ब्राह्मणान् भोजयेच्छक्त्या
व्रतसम्पूर्णहेतवे । अशक्तो दीपदानस्य परदीपान् प्रबो-
धयेत् । तेषां वा रक्षणं कुर्य्याद्वातादिभ्यः प्रयत्नतः ।
अभावे तुलसीनाञ्च पूजयेद्वैष्णवं द्विजम् । सर्व्वाभावे
व्रती कुर्य्याद्ब्राह्मणानां गवामपि । सेवां बा बोधिवटयो
र्व्रतसम्पूर्ण्णहेतवे” । तत्र दीपदानमाहात्म्यम्” स्कान्दे
<फ्>“कृत्वा कोटिसहस्राणि पातकानि बहून्यपि ।
निमेषार्द्धेन दीपस्य विलयं यान्ति कार्त्तिके” किञ्च
“शृणु दीपस्य माहात्म्यं कार्त्तिके केशवप्रियम् । दीप-
दानेन विप्रेन्द्र! न पुनर्जायते भुवि । रविग्रहे कूरुक्षेत्रे
नर्म्मदायां शशिग्रहे । तत् फलं कोटिगुणितं दीपदानेन
कार्त्तिके । घृतेन दीपको यस्य तिलतैलेन् वा पुनः ।
ज्वाल्यते मुनिशार्द्दूल! अश्वमेधेन तस्य किम्? । मन्त्रहीनं
क्रियाहीनं शौचहीनं जनार्द्दने । सर्व्वे संपूर्णतां याति
कार्त्तिके दीपदानतः । तेनेष्टं क्रतुभिः सर्व्वैः कृतं तीर्था-
वगाहनम् । दीपदानं कृतं येन कार्त्तिके केशवाग्रतः ।
तावद्गर्ज्जन्ति पुण्यानि स्वर्गे मर्त्ये रसातले । यावन्न ज्वलते
ज्योतिः कार्त्तिके केशवाग्रतः । श्रूयते चापि पितृभि
र्गाथा गीता पुरा द्विज! । भविष्यति कुलेऽस्माकं पितृ-
भक्तः सुतो भुवि । कार्त्तिके दीपदानेन यस्तोषयति केश-
वम् । मुक्तिं प्राप्स्यामहे नूनं प्रसादाच्चक्रपाणिनः”
किञ्च “मेरुमन्दरमात्राणि कृत्वा पापान्यशेवतः । दहते
नात्र सन्देहो दीपदानात्तु कार्त्तिके । गृहे वाऽऽयतने
वापि दीपं दद्याच्च कार्त्तिके । पुरती वासुदेवस्य महा-
फलविधायिनः । स जातो मानुषो लोके स धन्यः स
च कीर्त्तिमान् । प्रदत्तः कार्त्तिके मासि दीपो वै मध्-
हाग्रतः । निमेषार्द्धार्द्धमात्रेण दीपदानेन कार्त्तिके ।
न तत् क्रतुशतैः प्राप्यं फलं तीर्थशतैरपि । सर्वानुष्ठान-
हीनोऽपिसर्वपापरतोऽपि सन् । पूयते नात्र सन्देहो दीपं
[Page1954-a+ 38]
दत्त्वा तु कार्त्तिके । तन्नास्ति पातकं किञ्चित् त्रिषु लोकेषु
नारद! यन्न शोधयते दीपः कार्त्तिके केशवाग्रतः ।
पुरतो वासुदेवस्य दीपं दत्त्वा तु कार्त्तिके । प्राप्नोति
शाश्वतं स्थानं सर्वबाधाविवर्ज्जितम् । यः कुर्य्यात् का-
र्त्तिके मासि कर्पूरेण तु दीपकम् । द्वादश्याञ्च विशेषेण
तस्य पुण्यं वदामि ते । कुले तस्य प्रसूता ये ये भविष्यन्ति
नारद! । समतीताश्च ये केचिद्येषां सङ्ख्या न विद्यते ।
क्रीडित्वा सुचिरं कालं देवलोके यदृच्छया । ते सर्वे मुक्ति
मायान्ति प्रसादाचक्रपाणिनः” किञ्च “द्यूतव्याजेन
विप्रेन्द्र! कार्त्तिके केशवालयम् । द्योतयेद्वा महाभागाः!
पुनात्यासप्तम कुलम् । कार्त्तिके दीपदानन्तु कुर्य्याद्यो
वैष्णवालये । धन पुत्रो यशः कीर्त्तिर्भवेत्तस्य च सर्वदा ।
यथा च मथनाद्वह्निः सर्व्वकाष्ठेषु दृश्यते । तथा च दृश्यते
धर्म्मो दीपदाने न संशयः” किञ्च “निर्द्धनेनापि विप्रेन्द्र!
कृत्वा चैवात्मविक्रयम् । कर्त्तव्यं दीपदानन्तु यावत् का-
र्त्तिकपूर्णिमा । वैष्णवो न स मन्तव्यः संप्राप्ते कार्त्तिके
मुने! । यो न यच्छति मूढात्मा दीपं केशवसद्मनि” ।
नारदीये श्रीरुक्माङ्गदमोहिनीसंवादे “एकतः सर्वदा-
नानि दीपदानानि चैकतः । कार्त्तिके न समं प्रोक्तं
दीपदो ह्यधिकः स्मृतः” । कार्त्तिके “कार्त्तिके खण्ड-
दीपं यो ददाति हरिसन्निधौ । दिव्यकान्तिविमानाग्रे
रमते स हरेः पुरे” । तत्र परदीपप्रबोधनमाहा-
त्म्यं स्कान्दे “पितृपक्षेऽन्नदानेन ज्यैष्ठाषाढे च
वारिणा । कार्त्तिके तत्फलं पुंसां परदीपप्रबो-
धनात् । बोधनात् परदीपस्य वैष्णवानाञ्च सेवनात् ।
कार्त्तिके फलमाप्नोति राजसूयाश्वमेधयोः । दोयमानन्तु
ये दीपं बोधयन्ति हरेर्गृहे । परेण नृपशार्द्दूल! नि-
स्तीर्णा यमयातनां । न तद्भवति विप्रेन्द्र! इष्टैरपि
महामखैः । कर्त्तिके यत् फलं प्रोक्तं परदीपप्रबोधनात् ।
एकादश्यां परैर्द्दत्तं दीपं प्रज्वाल्य मूषिका । मानुष्यं
दुर्ल्लभं प्राप्य परां गतिमवाप सा” । तत्र शिखरदीप-
माहास्त्र्यं स्कान्दे । “यदा यदा भासयते दोपकः
कलसोपरि । तदा तदा मुनिश्रेष्ठ! द्रवते पाप-
सञ्चयः । यो ददाति द्विजातिभ्यो महीमुदधिमेख-
लाम् । हरेः शिखरदीपस्य कलां नार्हति षोडशीम् ।
यो ददाति गवां कोटिं सवत्सां क्षीरसंयुताम् । हरेः
शिखरदोपस्य कलां नार्हति षोडशीम् । सर्व्वस्वदानं
कुरुते वैष्ण्वानां महामुने! शिखरोपरि दीपस्य कलां
[Page1954-b+ 38]
नार्हति शोडशीम् “किञ्च “यः करोति परं दीपं मूल्येनापि
महामुने! । शिखरोपरि मध्ये च कुलानां तारयेच्छ-
तम् । विमानं ज्योतिषा दीप्रं ये निरोक्षन्ति कार्त्तिके ।
केशवस्य महाभक्त्या कुले तेषां न नारकी । दिवि देवा
निरोक्षन्ते विष्णुदीपप्रदं नरम् । कदा भविष्यत्यस्माकं सङ्गमः
पुण्यकर्म्मणा । कार्त्तिके कार्त्तिक्ॐ यावत् प्रासादोपरि
दीपकम् । यो ददाति मुनिश्रेष्ठ! तस्येन्द्रत्वं न दुर्ल्ल-
भम्” । तत्र दीपमालामाहात्म्यं स्कान्दे “दीप-
पङ्क्तेश्च रचना सबाह्याभ्यन्तरे हरेः । विष्णोविमाने
कुरुते स नरः शङ्खचक्रधृक् । दीपपङ्क्तेश्च रचनां कुरुते
केशवालये । तस्यालये प्रसूतानां लक्षाणां नरकं न हि ।
विष्णोर्विमानं दीपाढ्यं सबाह्याभ्यन्तरे मुने! । दीपोद्द्योतकरे
मार्गे तेन प्राप्तं परं पदम्” । भविष्येच “यः कुर्य्यात्
कार्त्तिके मासि शोभनां दीपमालिकाम् । प्रबोधे चैव
द्घादश्यामेकादश्यां विशेषतः । सूर्य्यायतप्रकाशस्तु तेजसा
भासयन् दिशः । तेजोराशिविमानस्थो जगदुदुद्योतयं-
स्त्विषा । यावत् प्रदीपसंख्या तु घृतेनापूर्य्य बोधिता ।
तावद्वर्षसहस्राणि विष्णुलोके महीयते” ।
<फ्>तत्र आकाशादिदीपमाहात्म्यं पाद्मे “उच्चैः
प्रदीपमाकाशे यो दद्यात् कार्तिके नरः । सर्वं वलं
समुद्धृत्य विष्णुलोकमवाप्नुयात् । विष्णुकेशवमुदृश्य दीपं
दद्यात् तु कार्तिके । आकाशस्थ जलस्थञ्च शृणु
तस्यापि यत् फलम् । धनं धान्यं समृद्धिश्च पुत्रवानीश्वरो
गृहे! लोचने च शुभे तस्य विद्वानपि च जायते” किंच
“विप्रवेश्मनि यो दद्यात् कार्तिके मासि दीपकम् । अग्नि-
ष्टोमफलं तस्य प्रवदन्ति मनीषिणः । चतुष्पथेषुय् रथ्यासु
ब्राह्मणावसथेषु च । वृक्षमूलेषु गोष्ठेषु कान्तारे गहनेषु
च । दोपदानाद्धि सर्वत्र महाफलमवाप्नुयात्” ।
<फ्>देशविशेषे कार्तिकमाहात्म्यविशेषः पाद्मे । “यत्र
कुत्रापि देशेऽयं कार्तिकः स्नानदानतः । अग्निहोत्र
समफलः पूजायाञ्च विशेषतः । कुरुक्षेत्रे कोटिगुणो
गङ्गायां चापि तत्समः । ततोऽधिकः पुष्करे स्याद् द्वार-
कायाञ्च भार्गव । । कृष्णसालोक्यदो मासः पूजास्नानैश्च
कार्तिकः । अन्याः पुर्य्यस्तत्समाना मुनयो मथुरां विना ।
दामोदरत्वं हि हरेस्तत्रैवासीद्यतः किल । मथुरायां
ततश्चोर्ज्जो वैकुण्ठप्रीतिवर्द्धनः । कार्तिको मथुरायां वै
परमावधिरिष्यते । यथा माघे प्रयागः स्याद्वैशाखेजाह्नवी
यथा । कार्तिके मथुरा सेव्या तथोत्कर्षः परो नहि । मथु-
[Page1955-a+ 38]
रायां नरैरूर्जे स्नात्वा दामोदरोऽर्चितः । कृष्णरूपा हि
ते ज्ञेया नात्र कार्य्या विचारणा । दुर्लभः कार्तिको विप्र!
मथुरायां नृणामिह । यत्रार्चितः स्वकं रूपं भक्तेभ्यः
संप्रयच्छति । भुक्तिं मुक्तिं हरिर्दद्यादर्चितोऽन्यत्र सेविनाम् ।
भक्तिञ्च न ददात्येष यतो वश्यकरी हरेः । सा त्वञ्जसा
हरे र्भक्तिर्लभ्यते कार्त्तिके नरैः । मथुरायां सकृदपि
श्रीदामोदरपूजनात् । मन्त्रद्रव्यविहीनञ्च विधिहीनञ्च
पूजनम् । मन्यते कार्तिके देवो मथूरायां सदर्च्चनम् ।
यस्य पापस्य युज्येत मरणान्ता हि निष्कृतिः । तच्छुद्ध्यर्थ
मिदं प्रोक्तं प्रायश्चित्तं सुनिश्चितम् । कार्तिके मथुरायां
वै श्रीदामोदरपूजनम् । कार्तिके मथुरायां वै पूजना-
ददर्शनं ध्रुवः । शीघ्रं संप्राप्तवान् बालो दुर्ल्लभं योगवत्
परैः । सुलभा मथुरा भूमौ प्रत्यब्दं कार्तिकस्तथा । तथापि
संसरन्तीह नरा मूढा भवाम्बुधौ । किं यज्ञैः किं तपो-
भिश्च तीर्थैरन्यैश्च सेवितैः । कार्तिके मथुरायाञ्चेदर्च्च्यते
राधिकाप्रियः । यानि सर्व्वाणि तीर्थानि नदा नद्यः
सरांसि च । कार्तिके निवसन्त्यत्र माथुरे सर्व्वमण्डले ।
कार्तिके जन्मसदने केशवस्य च ये नराः । सकृत्प्रविष्टाः
श्रीकृष्णं ते यान्ति परमव्ययम् । परोपहासमुदिदश्य
कार्तिके हरिपूजया । मथुरायां लभेद्भक्तिं किं पुनः श्रद्धया
नरः” इति ।
<फ्>अथ कार्त्तिकव्रतारम्भकालक्रमौ । पाद्मे “आश्विनस्य
तु मासस्य या शुक्लैकादशी भवेत् । कार्तिकस्य व्रतानीह
तस्यां कुर्य्यादतन्द्रितः । नित्यं जागरणायान्त्ये यामे रात्रेः
समुत्थितः । शुचिर्भूत्वा प्रबोध्याथ स्तोत्रैर्नीराजयेत् प्रभुम् ।
निशम्य वैष्णवान् धर्मान् वैष्णवैः सह हर्षितः । कृत्वा
गीतादिकं प्रातदवं नीराजयेत् पुनः । नद्यादौ च ततो
गत्वाचम्य सङ्कल्पमाचरेत् “प्रभुं प्रार्थ्याथ तस्मै च दद्या-
दर्व्यं यथाविधि । तत्र सङ्कल्पमन्त्रः । कार्तिकेऽहं करि-
ष्यामि प्रातःस्नानं जनार्दन! । प्रीत्यर्थं तव देवेश! दामो
दर! मया (लक्ष्म्या) सह” इति । “प्रार्थनामन्त्रस्तु--तव
ध्यानेन देवेश! जलेऽस्मिन् स्नातुमुद्यतः । त्वत्प्रसादाच्च मे
पापं दामोदर! विनश्यतु” । अर्ध्यमन्त्रः--“व्रतिनः कार्तिके
मासि स्नातस्य विधिवन् मम । अर्ध्यं गृहाण देवेश!
त्वां नमामि सुरेश्वर!” । काशीस्वण्डे “व्रतिनः कार्तिके
मासि स्नातस्य विधिवन् मम । दामोदर! गृहाणार्ध्यं
दनुजेन्द्रनिसूदन! नित्ये नैमित्तिके कृत्स्ने कार्तिके पाप-
शोषणे । गृहाणार्ध्यं मया दत्तं राधया सहितो हरे!” ।
[Page1955-b+ 38]
इति । पाद्मे तिलैरालिप्य देहं स्वं नामोच्चारणपूर्वकम् ।
स्नात्वा तु विधिना सन्ध्यामुपास्य गृहमाब्रजेत् । उपलि-
प्याथ देवाग्रे निर्माय स्वस्तिकं प्रभुम् । तुलसीमालती
पद्मागस्त्यपुष्पादिनार्चयेत् । नित्यं वैष्णवसङ्गत्या सेवेत
भगवत्कथाम् । सर्पिषाहर्निशं दीपं तिलतैलेन चार्च्च-
येत् । विशेषतश्च नैवेद्यान्यर्पयेदाचरेत्तथा । प्रणामांश्च
यथाशक्ति एकभक्तादिकं व्रतम्” । पाद्मेऽन्यत्र
“प्रातरुत्थाय शौचादि कृत्वा गत्वा जलाशयम् । कृत्वा च
विधिवत् स्नानं ततो दामीदरार्च्चनम्” । किञ्च “मौनेन
भोजनं कार्यं कार्त्तिके व्रतधारिणा । घृतेन दीपदानं
स्यात् तिलतैलेन वा पुनः । दिनञ्च कृष्णकथया वैष्णवानां
च सङ्गमैः । नीयतां कार्तिके मासि मङ्कल्पव्रतपालनम् ।
आश्विने शुक्ललक्षस्य प्रारम्भो हरिवासरे । अथ वा
पौर्णमासीतः संक्रान्तौ वा तुलागमे । दीपदानमखण्डञ्च
दद्याद्वै विष्णुसन्निधौ । देवालये तुलस्यां वा आकाशे
वा तदुत्तमम्” । किञ्च “रजतं कनकं दीपान् मणि-
मुक्ताफलादिकम् । दामोदरस्य प्रीत्यर्थं प्रदद्यात् कार्तिके
नरः” । स्कान्दे च “न गृहे कार्तिके कुर्य्याद्वेशे-
षेण तु कार्तिकोम् । तीर्थेतु कार्तिकीं कुर्य्यात् सर्व-
यत्नेन भाविनि!” । कार्तिके वर्ज्यानि स्कान्दे ब्रह्म-
नारदसंवादे “कार्तिके तु विशेषेण राजमाषांश्च भक्ष-
यन् । निष्पावान् मुनिशार्दूल! यावदाहूतनारकी ।
कलिङ्गानि पटोलानि वृन्ताकं सन्धितानि च । न त्यजेत्
कार्तिके मासि यावदाहूतनारकी । कार्तिके मासि धर्मात्मा
मत्स्यमांसं न भक्षयेत् । तत्रैव यत्नतस्त्याज्य शाशकं
शौकरं तथा” । किञ्च--परान्नं परशय्याञ्च प्ररीवादं
पराङ्गनाम् । सर्वदा वर्ज्जयेत् प्राज्ञो विशेषेण तु
कार्तिके । तैलाभ्यङ्गं तथा शय्यां परान्नं कांस्यभोजनम् ।
कार्त्तिके वर्ज्जयेद्यस्तु परिपूर्णब्रती भवेत् । संप्राप्तं
कार्त्तिकं दृष्ट्वा परान्नं यस्तु वर्ज्जयेत् । दिने दिने
तु कृच्छस्य फलं प्राप्नोति मानवः” । तत्रैव श्रीरुक्याङ्गद-
मोहिनीसंवादे “कार्त्तिके वर्ज्जयेन्मधु । कार्त्तिके
वर्ज्जयेत् कांस्यं कार्त्तिके शुक्तसन्धितम् । न मत्स्यं
भक्षयेन्मांसं न कौर्म्मं नान्यदेव हि । चाण्डालः स
भवेत् सुभ्रु! कार्तिके मांसभक्षणात् ।”
<LEND>
