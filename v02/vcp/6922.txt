<L>6922<pc>0727,a<k1>आनर्त्त<k2>आनर्त्त
आनर्त्त¦ उ० आनृत्यत्यत्र आधारे घञ् । १ नृत्यशालायां
<>२ युद्धे च तंत्र हि वीरैर्हर्षात् नृत्यमिव क्रियते इति तस्य
<>तथात्वम् । ३ सूर्य्यवंश्ये राजभेदे “मनोर्वैवस्वतस्यासन् पुत्रा
<>वै नव तत्समाः । इक्ष्वाकुश्चैव नाभागो धृष्णुः शर्य्याति-
<>रेव चं” इत्युपक्रम्य “शर्य्यातेर्मिथुनं त्वासीदानर्त्तोनाम
<>विश्रुतः । पुत्रः, कन्या सुकन्याख्या या पत्नी च्यवनस्य ह ।
<>आनर्त्तस्य तु दायादोरेवोनाम महाद्युतिः । आनर्त्तो-
<>विषयश्चासीत् पुरी चास्य कुशस्थली । रेवस्य रैवतः पुत्रः
<>ककुद्मीनाम धार्म्मिकः । ज्येष्ठः पुत्रशतस्यासीद्राज्यं प्राप्य
<>कुशस्थलीम् । स कन्यासहितं श्रुत्वा गान्धर्व्वं ब्रह्मणो-
<>ऽन्तिके । मुहूर्त्तभूतं देवस्य गतं बहुयुगं प्रभो! । आज-
<>गाम युगैर्वाथ स्वां पुरीं यादवैर्वृताम् । कृतां द्वारवतीं
<>नाम्ना वहुद्वाराट्टतोरणाम् । भोजवृष्ण्यन्धकैर्गुप्तां वासु-
<>देवपुरोगमैः । ततस्तद्रैवतोज्ञात्वा यथातत्त्वमरिन्दम! ।
<>कन्थां तां बलदेवाय सुव्रतां नाम रेवतीम् । दत्त्वा
<>जगाम शिखरं मेरोस्तपसि संशितः” हरिवं० १० अ० ।
<>तत्कृते ४ देशभेदे आनर्त्तनामसूर्य्यवंशकृतत्वात्तस्य देशस्य
<>आनर्त्तनामत्वम् । तत्रैव देशे च इक्ष्वाकुपुत्रहर्य्य-
<>श्वस्य पश्चात् राज्यमासीत् यथोक्तम्”
<>“आनैर्त्तो नाम ते राष्ट्रं भविष्यत्यायतं महत् । तद्भ-
<>विष्यमहं मन्ये कालयोगेन पार्थिवः! । अध्यास्यतां
<>यथाकालं पार्थिवं वृत्तमुत्तमम् । यायातमपि वंशस्ते
<>समेष्यति च यादवम् । अमुवंशञ्च वंशस्ते सोमस्य
<>भविता किल । एष मे विभवस्तात तमेतं विषयोत्तमम् ।
[Page0727-b+ 38]
<>दत्त्वा यास्यामि तपसे सागरं वरुणालयम् । लवणेन
<>समायुक्तस्त्वमिमं विषयोत्तमम् । पालयस्वाखिलं तात!
<>स्वस्य वंशस्य वृद्धये । वाढमित्येव हर्य्यश्वः प्रतिजग्राह
<>तत्पुरम् । स च दैत्यस्तपोवासं जगाम वरुणालयम् ।
<>हर्य्यश्वश्च महातेजा दिव्ये गिरिवरोत्तमे । निवेशयामास
<>पुरं वासार्थममरोपमः । आनर्त्तं नाम तद्राष्ट्रं सुराष्ट्रं
<>गोधनायुतम् । अचिरेणैव कालेन समृद्धं प्रत्यपद्यत ।
<>अनूपविषयञ्चैव वेलावनविभूषितम् । निविष्टं क्षेत्रशस्याढ्यं
<>प्राकारग्रामसंकुलम् । शशास स नृपः स्फीतं तद्राष्ट्रं
<>राष्ट्रवर्द्धनः” ९४ अ० । अत्र च समुद्रवेलादिकं तत्सीमादिक-
<>मुक्तम् । ५ तद्देशवासिजनेषु ६ तद्राजेषु च ७ चन्द्र-
<>वंश्ये राजभेदे पु० । “वर्षकेतोस्तु दायादो विभुर्नाम प्रजे-
<>श्वरः । आनर्त्तस्तु विभोः पुत्रो सुकुमारस्ततोऽभवत्” हरि
<>वं० ३२ । तत्र तद्देश राजपरत्वे “आनर्त्तान् कालकुटांश्च
<>कुलिन्दांश्च विजित्य सः” भा० स० २४ अ० । देशवासिपरत्वे ।
<>“उक्तवांश्च महावाहो! कासौ वृष्णिकुलाधमः । वासु-
<>देवः स मन्दात्मा वसुदेवसुतो गतः । तस्य युद्धार्थिनोदर्पं
<>युद्धे नाशयिताऽस्म्यहम् । आनर्त्ताः! सत्यमाख्यात तत्र
<>गन्ताऽस्मियत्र सः” इति आनर्त्तवासिनः प्रति साल्व-
<>वाक्यम् देशरपत्वे । “आनर्त्तेषु विमर्दञ्च क्षेपञ्चात्मनि
<>कौरव! इति भा० व० १४ अ० “आनर्त्तमेवाभिमुखाः
<>शिवेन गत्वा धनुर्वेदरतिप्रधानाः” भा० व० १८३ अ० ।
<>कृत्तिकादिभिस्त्रिभिस्त्रिभिर्नक्षत्रैः क्रूरग्रहपीडितैः क्रमेण
<>देशविशेषराजाशुभस्य वृ० सं० प्रतिपादनात् स्यात्यादिभि
<>स्त्रिभिर्मक्षत्रैः क्रूरग्रपीडितैस्तद्देशनृपस्याशुभं भवति यथा
<>वृ० स० कूर्म्मवि० । “वर्गेराग्नेयार्द्यः क्रूरग्रहपीडितैः
<>क्रमेण नृपाः । पाञ्चालोमागधिकः कालिङ्गश्च क्षयं यान्ति ।
<>आवन्तोऽथानर्त्तो मृत्यं चायाति सिन्धुसौविरः । राजा
<>च हारहौरोमद्रेवशोन्यश्च कोणेन्द्रः” । आनृत्यतीति
<>कर्त्तरि अच् । ८ जले न० तस्य तरङ्गरूपेण नृत्यस्येव
<>करणात्तथात्वम् ९ नर्त्तके त्रि० भावे घञ् । १० नर्त्तने पृ०
<LEND>
