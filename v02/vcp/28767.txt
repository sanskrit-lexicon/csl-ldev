<L>28767<pc>4064,b<k1>नित्यहोम<k2>नित्यहोम
नित्यहोम¦ पु० नित्यं प्रत्यहं कर्त्तव्यो होमः । द्विजैः प्रत्यहं
कर्त्तव्ये होमे । स च होमः “यावज्जीवमग्निहोत्रं
जुहोति” इति श्रुत्युक्तः विष्णुसंहितोक्तोऽन्यविधो यथा
“अथाग्निं परिसमुह्य पर्युक्ष्य परिस्तीर्य्य परिषिच्य सर्वतः
पाकादग्रमुद्धृत्य जुहुयात् । वाद्धदेवाय सङ्कर्षणाय
प्रद्युम्नायानिरुद्धाय पुरुषाय सत्यायाच्युताय वासुदेवाय ।
अथाग्नये सोमाय मित्राय वरुणाय इन्द्रायेन्द्राग्निभ्यां
विश्वेभ्यो देवेभ्यः प्रजापतये अनुमत्यै धन्वन्तरये वास्तोष्प-
तये अग्नये स्विष्टिकृते च” । “वैश्वदेवस्य सिद्धस्य गृह्येऽग्नौ
विधिपूर्वकम् । होमं कुर्य्याद्देवताभ्यो ब्राह्मणो होमभ-
न्वहम् । अग्नेः सोमस्य चैवादौ तयोश्चैव समस्तयोः ।
विश्वेभ्यश्चैव देवेभ्यो धन्वन्तरय एव च । कुह्वै चैवा-
नुमत्यै च प्रजापतय एव च । सह व्यावापृथिव्योश्च तथा
स्विष्टकृतेऽन्ततः” मनुनोक्तविधिरन्यविधः शाखाभेदात्
व्यवस्था ।
<LEND>
