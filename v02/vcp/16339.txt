<L>16339<pc>2461,a<k1>खण्डकाद्यलौह<k2>खण्डकाद्यलौह
खण्डकाद्यलौह¦ पु० चक्रदत्तोक्ते खण्डपक्वलौ हभेदरूपे
औषधभेदे तल्लक्षणं यथा
“शतावरीच्छिन्नरुहावृषमुण्डतिकाबलाः । तालमूली च
[Page2461-b+ 38]
गायत्री त्रिफलायास्त्वचस्तथा । भार्गी पुष्करमूलञ्च पृथक
पञ्च पलानि च । जलद्रोणे विपक्तव्यमष्टमांशावशेषितम् ।
दिव्यौषधहतस्यापि माक्षिकेन हतस्य वा । पलद्वा-
दशकं देयं रुक्मलौहस्य चूर्णितम् । खण्डतुल्यं घृतं
देयं पलषोडशिकं बुधैः । पचेत् ताम्रमये पात्रे गुड-
पाको यथामतम् । प्रस्थार्द्धं मधुनो देयं शुभाश्मजतुकं
त्वचम् । शृङ्गी विडङ्गं कृष्णा च शुण्ठ्यजाजीपलं
पलम् । त्रिफला धान्यकं पत्रं द्व्यक्षं मरिचकेशसम् ।
चूर्णं दत्त्वा सुमथितं स्निग्धे भाण्डे निधापयेत् ।
यथाकालं प्रयुञजीत विडालपदकं ततः । गव्यक्षीरानु-
पानञ्च सेव्यं मांसरसं पयः । गुरुवृष्यानुपानानि स्निग्धं
मांसादिवृंहणम् । रक्तुपित्तं क्षयं कासं पक्तिशूल
विशेषतः । वातरक्तं प्रमेहञ्च शीतपित्तं वमिं क्लमम् ।
श्वयथुं पाण्डुरोगञ्च कुष्ठं प्लीहोदरन्तथा । आनाहं
रक्तसंस्राषं चाम्लपित्तं निहन्ति च । चाक्षुष्यं वृंहणं
वृष्यं माङ्गल्यं प्रीतिवर्द्धनम् । आरोग्यपुत्रदं श्रेष्ठं
कामाग्निबलवर्द्धनम् । श्रीकरं लाघवकरं खण्डकाद्यं
प्रकीर्त्तितम् । छागं पारावतं मांसं तित्तिरिः क्रकराः
शशाः । कुरङ्गाः कृष्णसाराश्च तेषां मांसानि योजयेत् ।
नारिकेलपयःपानं सुनिषन्नकवास्तुकम् । शुष्कमूलक-
जीराख्यं पटोलं वृहतीफलम् । फलं वार्त्ताकुपक्वाम्रं
खर्जूरं स्वादु दाडिमम् । ककारपूर्वकं यच्च मांसञ्चानूप-
सम्भवम् । वर्जनीयं विशेषेण खण्डकाद्यं प्रकुर्वता ।
लोहान्तरवदत्रापि पुटनादिक्रियेष्यते” ।
<LEND>
