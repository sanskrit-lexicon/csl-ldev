<L>14012<pc>2096,b<k1>कुदिन<k2>कुदिन
कुदिन¦ न० कोः पृथिव्याः भ्रमणेन दिनम् । १ सावनदिने ।
<>तदुक्तं सू० सि० । “ओदयादोदयं भानोः सावनं तत्
<>प्रकीर्त्तितम् । सावनानि स्युरेतेन यज्ञकालविधिस्तु तैः”
<>“सूर्य्यस्योदयादुदयकालमारभ्याव्यवहितोदयकालपर्यन्तं यत्
<>कालात्मकं तत् सावनं मानज्ञैरुक्तम् । एतेनोदयद्बया-
<>न्तरात्मककालस्य गणनया सावनानि वसुद्व्यष्टाद्रीत्या-
<>दिना मध्यमाधिकारोक्तानि भवन्ति । तद्व्यवहारमाह ।
<>यज्ञकालविधिरिति यज्ञस्य यः कालस्तस्य गणना तैः
<>सावनैः । तुकारोऽन्यमाननिरासार्थकैवकारपरः” रङ्गना० ।
<>निरुपपदसावनदिनस्य सूर्य्यसंवन्धिसावनदिनपरत्वं युगे
<>तत्संख्या च तत्रैव दर्शिता यथा
<>“ओदयादोदयं भानोर्भूमिसावनवासराः” ॥
<>“ननु भोदया भगणैरित्यादिना पूर्बं सर्वेषां सावनदि-
<>वसा उक्ता इत्यत्र कस्य ग्राह्या इत्यतः सूर्य्यसावनस्व-
<>रूपकथनच्छलेनोत्तरमाह । ओदयादिति । सूर्य्यस्योदय-
<>कालमारभ्याव्यवहिततदुदयकालपर्यन्तं यः कालः स
<>एको दिवसः । इति ये दिवसास्ते भूमिसावनवासराः ।
<>भूदिवसा उदयस्य भूसम्बन्धेनावगमात् सावनदिवसा-
<>श्चेत्यर्थः । तथा च निरुपपदसावनभूमिशब्दाभ्यां
<>सूर्य्यस्य वासरा एव नान्येषां सोपपदत्वाभावादिति
<>भावः” रङ्गना० । ते कियन्त इत्यतस्तत्प्रमाणमाह
<>“वसुद्व्यष्टाद्रिरूपाङ्क सप्ताद्रितिथयोयुगे” सू० सि० ।
<>“अष्टाश्विगजसप्तभूगोनगसप्तपञ्चभूमिता १५७७९१७८२८
<>युगे सूर्य्यसावनदिवसाः” रङ्गना० । सि० शि० अन्यथोक्तं यथा
<>“भूदिनानि शरवेदभूपगोसप्तसप्ततिथयोऽयुताहताः १५-
<>७७९१९४५०००० । भभ्रमास्तु भगणैर्विवर्जिता यस्य
<>तस्य कुदिनानि तानि वा” सि० शि० ।
<>“एषामुपपत्तिः प्रागेवोक्ता । एकस्मिन् रविवर्षे यावन्तो
<>भभ्रमाः स्युस्तावन्त एवैकोना रविसावनदिवसा भवन्ति ।
<>यतो रविः प्राग्गत्या एकं पर्यायं गतः । अतो भगणसं
<>ख्ययोना भभ्रमाः क्वहा भवन्ति । एवमन्येषामपि ग्र-
<>हाणां कुदिनानि स्युरित्युपपन्नम्” प्रमि० ।
<>“इनोदयद्वयान्तरं तदर्कसावनं दिनम् । तदेव मेदिनी-
[Page2097-a+ 38]
<>दिनं भवासरस्तु भभ्रमः” इति सिद्धान्तशिरोमणिः ।
<>“इनोदयद्वयान्तरमिति । अर्कोदययोरन्तरं यत् तदर्कसा-
<>वनं दिनम् । तदेव कुटिनसंज्ञं ज्ञेयम् । अतोऽपि
<>पूर्ववन्मासवर्षादिकल्पना । अत्रार्कग्रहणमुपलक्षण तेना-
<>न्येषामपि ग्रहाणां तदुदयद्वयान्तरं तत्सावनमिति” प्रमि० ।
<P>तद्दिवसस्य कार्य्यविशेषे आदर्त्तव्यतामाह सू० सि०-
<>“सूतकादिपरिच्छेदो दिनमासाब्दपास्तथा । मध्यमा
<>ग्रहभुक्तिस्तु सावनेनैव गृह्यते” ।
<>“सूतकं जन्ममरणसम्बन्धि । आदिपदग्राह्यं चिकित्सि-
<>तचान्द्रायणादि तस्य परिच्छेदो निर्णयः । दिना-
<>घिपमासेश्वरवर्षेश्वराः । तथा--समुच्चये । ग्रहाणां गति-
<>र्मध्यमा । तुकारात् स्फुटगतेर्निरासः तस्याः प्रति-
<>क्षणं वैलक्षण्याद्दिनसम्बन्धस्याभावात् । एतेन स्पष्टगत्या
<>स्पष्टग्रहस्य चालनं निरस्तं स्थूलत्वादिति सूचितम् ।
<>सावनमानेन । एवकारादन्यमाननिरासः” प्रमि० ।
<>“प्रायश्चित्तं सूतकाद्यं चिकित्सा यज्ञाद्येवं कर्म वा-
<>रादिकं च । शास्त्रे त्वस्मिन् खेचराणां च चारा वि-
<>ज्ञातव्याः सावनात् भास्करीयात्” श्रीपतिः ॥
<>कुवासरभूमिदिनादयोऽप्यत्र । २ ज्योतिषनिषिद्धे दिने च
<LEND>
