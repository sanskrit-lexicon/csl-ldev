<L>18337<pc>2734,b<k1>गौणचान्द्र<k2>गौणचान्द्र
गौणचान्द्र¦ पु० । “चान्द्रोऽपि द्विविधः प्रोक्तो गौणमुख्य-
प्रभेदतः । गौणः कृष्णप्रतिपदः पौर्णमास्यन्तईरितः”
शब्दर० उक्ते कृष्णपदादिपौर्णस्यान्ते चान्द्रे मासे अत्र
व्यवस्था नि० सि० उक्ता यथा
[Page2735-a+ 38]
त्रिकाण्डमण्डनः “चान्द्रोऽपि शुक्लपक्षादिः कृष्णा-
दिर्वति च द्विधा” इत्युक्त्वा देशभेदेन तद्व्यवस्थामाह
“कृष्णपक्षादिकं मासं नाङ्गीकुर्वन्ति केचन । येऽपीच्छन्ति
न तेषाञ्च देशे विन्ध्यस्य दक्षिणे” इति विन्ध्यस्य दक्षिणे
कृष्णादिनिषेधाद् उत्तरतोद्वयोरभ्यनुज्ञा गम्यते तत्रापि
शुक्लादिर्मुख्यः कृष्णादिर्गौणः शास्त्रेषु चैत्रशुक्लप्रतिप-
द्येव चान्द्रसंवत्सरारम्भोक्तेः तदुक्तं दीपिकायां “चान्द्रो
ऽव्दोमधुशुक्लगप्रतिपदारम्भः” इति न हि ये कृष्णादिं मन्य-
न्ते तेषां वत्सरारम्भोभिद्यते अतः शुक्लादिर्मुख्यः कृष्णा-
दिना मलमासासम्भवाच्च चान्द्रस्य सर्वनक्षत्रभोगेन नाक्ष-
त्रमासः । सावनादीनां व्यवस्थोक्ता हेमाद्रौ ब्रह्मसिद्धान्ते
“अमावास्यापरिच्छिन्नोमासः स्याद्व्राह्मणस्य तु । संक्रा-
न्तिपौर्णमासीभ्यां तथैव नृपवैश्ययोः” अत्र ब्राह्मणा-
दीनां यत्र कर्मविशेषे वचनान्तरेण “वसन्ते ब्राह्मणोऽ-
ग्निमादधीत” इत्यादिवन्मास उक्तस्तत्र दर्शान्तत्वमात्रं नि-
यम्यते न तु सर्वकमसु दर्शान्तएवेति वृष्ट्याद्यर्थसौभरेया-
दिनिधननियमवद्विधिलाघवात् त्रैवर्णिकानां सर्वकर्मसु
मासविशेषबिधेः सावनादीनां शूद्रानुलोमादिपरत्वा-
पत्तेश्चेति गुरुचरणाः । ज्योतिर्गर्गः “सौरमासो विवा-
हादौ यज्ञादौ सावनः स्मृतः । आव्दिके पितृकार्ये
च चान्द्रोमासः प्रशस्यते” । ऋष्यशृङ्गः “विवाहव्रतयज्ञेषु
सौरं मामस्यचक्षते । पार्वणे त्वष्टकाश्राद्धे चान्द्रमिष्टन्तथा-
वदिके” स्मृत्यन्तरे “एकोद्दिष्टविवाहादौ ऋणादौ सौर-
सावनौ” ज्योतिर्गर्गः “आयुर्दायविभागश्च प्रायश्चित्तक्रि-
या तथा । सावनेनैव कर्त्तव्या शत्रूणां चाप्युपासना”
विष्णुधर्मे “नक्षत्रसत्राण्ययनानि चेन्दोर्मासेन कुर्य्याद्भगणा-
त्मकेनेति” ब्राह्मे “तिथिकृत्ये च कृष्णादिं व्रते शुक्लादि
मेव च । विवाहादौच सौरादिंमासंकृत्ये विनिर्दिशेत्”
<LEND>
