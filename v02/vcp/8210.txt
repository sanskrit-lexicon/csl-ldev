<L>8210<pc>0935,b<k1>इन्दुमण्डल<k2>इन्दुमण्डल
इन्दुमण्डल¦ त्रि० ६ त० । चन्द्रस्य विम्बे मण्डलाकारे
पदार्थे “हुत्वा स्तुत्वा नमस्कृत्य विसृजेदिन्दमण्डले”
तन्त्रसा० । तन्मण्डलमानञ्च सि० शि० दर्शितं यथा ।
“विम्बं रवेर्द्विद्विशरर्तु (६५२२) संख्यानीन्दोः खनागा
म्बुधि (४८०) योजनानि । भूव्यासहीनं रविबिम्बमि-
न्दुकर्णाहतं भास्करकर्णभक्तम् । भूविस्तृतिर्लब्धफलेन हीना
भवेत् कुभाविस्तृतिरिन्दुमार्गे” “रवेर्योजनात्मकविम्बं मध्यमं
द्वियमबाणषट्कतुल्यानि (६५२२) योजनानि इन्दोस्तु
शून्यवसुवेद (४८०) मितानि । अथ राहोरुच्यते । रवि-
बिम्बं भूव्यासेन (१५८१) हीनं (१५१) कृत्वेन्दुकर्णेन स्फु-
टेन योजनात्मकेन संगुण्य रविकर्णेन स्फुटेन भजेत् फलेन
भूव्यासतो वर्ज्जितश्चन्द्रकक्षायं भूभाव्यासो भवति ।
[Page0936-a+ 38]
फलानि योजनविम्बानि । अत्रोपपत्तिः यस्मिन् दिने
अर्कस्य मध्यतुल्यैव स्फुटा गतिः स्यात् तस्मिन् दिने
उदयकाले चक्रकलाव्यासार्धमितेन यष्टिद्वितयेन भूल-
मिलितेन तत्रस्थदृष्ट्या तदग्राभ्यां बिम्बप्रान्तौ विध्येत् ।
या यष्ठ्यग्रयोरन्तकलास्ता रविबिम्बकला भवन्ति मध्यमाः ।
ताश्च द्वात्रिंशत् किञ्चिदधिकैकत्रिंशद्विकलाधिकाः ३२
३१ । ३३ । एवं विधोरपि पौर्णमास्यां यदा मध्यैव
गतिः स्पष्टा तदा विध्येत् तस्यैवं द्वात्रिंशत् कलाः
३२ । ० । ९ । उत्पद्यन्ते । बिम्बकलानां योजनीकरणा-
यानुपातः । यदि त्रिज्याव्यासार्ध एतावत्प्रमाणं विम्बं
तदा पठितश्रुतियोजनैः किमित्येवमुत्पद्यन्ते द्विद्विश-
रर्तु (६५२२) संख्यानि योजनानि । विधोस्तु खनागा
म्बुधि (४८०) मितानीति” । प्रमि० । बिम्बमेव गोलस्य
व्यासशब्देनाभिधीयते “व्यासारवीन्दक्षितिगोलकानां क्रमेण
तेजोजलमृण्मयानाम् । स्युर्योजनन्याकृतिवाणषड्भि (६५
२२) र्व्योमाष्टवेदैः (४८०) कुगजेषुचन्द्रैः । (१५८१)
इति श्रीपतिना विम्बस्थाने व्यासश्ब्दप्रयोगात् । तस्यैव विष्-
कम्भ इति संज्ञा । “विष्कम्भमानं किल यत्र सप्त” इति
लीला० व्यासस्थाने विष्कम्भशब्द प्रयोगात् अतएवार्य्यभट्टेन
ग्रासनिरूपणे । “शशिबिष्कम्भविवर्जितमित्युक्तम् । “व्यासे
भनन्दाग्नि (१९२७) हते विभक्ते खबाणसूर्य्यैः (१२५०
परिधिः स सूक्ष्मः” इति लीला० उक्तदिशा रविचन्द्र-
योरुक्तव्यासमानेन परिधिरानेयः । स च रवेः किञ्चिदून
(२०४९९) योजनमितः, चन्द्रस्य किञ्चिन्न्यून (१५०८)
योजनमितः । तथा च मण्डलशब्दस्य व्यासपरत्वे (४८०)
योजनानि परिधिपरत्वे किञ्चिन्न्यून (१५०८)
योजनानि इन्दोर्मण्डलस्य मानमित्यवधेयम् ।
<LEND>
