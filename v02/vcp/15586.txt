<L>15586<pc>2335,a<k1>क्रीतानुशय<k2>क्रीतानुशय
क्रीतानुशय¦ पु० क्रीते क्रये अनुशयः । “क्रयविक्रयानुशयश्च”
<>इति मनुक्ते अष्टादशविवादान्तर्गते विवादभेदे अनुशय-
<>शयशब्द १८६ पृ० तद्विवृतिर्दृश्या । अधिकं वीरमित्रोदये
<>दर्शितं यथा
<P>“अथ क्रीतानुशयोव्यवहारपदम् । तत्स्वरूपमाह
<>नारदः “क्रीत्वा मूल्येन यत् पण्यं क्रेता न बहु मन्यते ।
<>क्रीतानुशय इत्येतद्विवादपदसुच्यते” इति । न बहु म-
<>न्यते--सम्यगसम्यगिति पूर्व्वं न विचार्य्य गृहीत
<>मित्यर्थः । क्रीतं परीक्षणीयमित्याह वृहस्पतिः “परीक्षेत
<>स्वयं क्रीतमन्येषाञ्च प्रदर्शयेत् । परीक्षितं बहुमतं
<>ग्रहीता न पुनस्त्यजेदिति” । अन्येषां पण्यगुणदोषविदा-
<>मिति शेषः । नारदोऽपि “क्रेता पण्यं परीक्षेत प्राक् स्वयं
<>गुणदोषतः । परीक्ष्याभिमतं क्रीतं विक्रेतुर्न भवेत्पुन-
<>रिति” । चर्मादीनां परीक्षा सद्यः कार्या तथा च व्यासः
<>“चर्म्मकाष्ठेष्टकासूत्रधान्यासवरसस्य च । वसुकुप्यहिर-
<>ण्यानां सद्य एव परीक्षणमिति” । अत्र वसुशब्देन रूप्यं
<>गृह्यते । कुप्यं रूप्यहेमव्यतिरिक्तं त्रपुसीसादिकम् ।
<>तथा च हेमरूप्ये प्रस्तुत्याहामरसिंहः “ताभ्यां यदन्यत्त-
<>त्कुप्यमिति” । क्रीतपण्यद्रव्यविशेषेण परीक्षणकाला-
<>वधिमाह भारदः “त्र्यहाद्दोह्यं परीक्षेत पञ्चाहाद्वा-
<>ह्यमेव तु । मुक्तावज्रप्रबालानां सप्ताहं स्यात्परीक्षणम् ।
<>द्विपदामर्द्ध्वनासन्तु पुंसान्तद्द्विगुणं स्त्रियाः । दशाहं स-
<>र्ववीजानामेकाहं लोहवाससाम् । अतोऽर्वाक्पण्यदोषस्तु
<>यदि सञ्जायते क्वचित् । विक्रेतुः प्रतिदेयं तत् क्रेता मू-
<>ल्यमवाप्नुयादिति” । त्र्यहात् क्रयदिनादारभ्येति शेषः ।
<>पञ्चाहादित्यादावप्येवमेव शेषोऽवगन्तम्यः । त्र्यहं वि-
<>क्रेतृप्रतिदेयमित्यादिविधिदर्शनात् त्र्यहाद्दोह्यमित्यादि
<>परीक्षणं प्रीतिदोह्यादिदव्यविषयमिति गम्यते इति स्मृति
<>चन्द्रिका । दोह्यं महिष्यादिकम् वाह्यं बलीवर्दादिकम् ।
<>मुक्ताग्रहणं रत्नोपलक्षणम् । द्विपदाम्पुंसान्दासानामि-
<>त्यर्थः । तद्द्विगुणं मासादित्यर्थः स्त्रियादास्याइत्यर्थः ।
[Page2335-b+ 38]
<>पूर्व्वोदाहृतचर्म्मकाष्ठेत्यादिव्यासवचनेन भक्षणाद्यर्थं
<>गृहीतानां धान्यादीनां सद्यःपरीक्षणाभिधानात् सर्व-
<>वीजानामित्यत्र वीजशब्दोवृद्ध्यर्थं गृहीतधान्यपरः ।
<>अन्यथा सद्यःपरीक्ष्यत्वप्रतिपादकव्यासवचनविरोधः स्यात् ।
<>अतोऽर्वाक् त्र्यहादेरभ्यन्तर इत्यर्थः । कात्यायनोऽपि
<>“भूमेर्दशाहोऽनुशयः क्रेतुर्विक्रेतुरेव चेति” । भूमेर्गृह-
<>क्षेत्रादिरूपाया अनुशयः परावर्त्तनयोग्यः कालः परीक्षा-
<>काल इति यावत् । यथोक्तपरीक्षाकालातिक्रमे दोष
<>दर्शने न प्रतिदानमित्याह स एव “अविज्ञातन्तु यत्
<>क्रीतं दुष्टं पश्चाद्विभावितम् । क्रीतन्तत् स्वामिने देयम्पण्यं
<>कालेऽन्यथा न त्विति” । अविज्ञातं परीक्षाशैथिल्या-
<>त्तत्त्वतोऽपरिज्ञातम् । दुष्टं विभाबितं दोषवत्तया ज्ञात-
<>मित्यर्थः । काले परीक्षाकाले । अन्यथा तत्कालात्यये
<>दुष्टतया परिभावितमपि तत् स्वामिने न देयम् । अविज्ञा-
<>तन्तु यत्क्रीतमित्यनेन यत् क्रयात् प्राक् अपरीक्ष्य क्रीत-
<>न्तत् परीक्षासमये दोषदर्शने परावर्त्तनीयम् । यत्तु-
<>परोक्ष्य गृहीतं तन्न परावर्त्तनीयमिति । दर्शितमर्थं
<>नारदआह “क्रीत्वा नानुशयं कुर्य्याद्बणिक्पण्यवि-
<>चक्षणः । क्षयं वृद्धिञ्च जानीयात् पण्यानामागमन्तथा ।
<>क्रेता पण्यं परीक्षेत प्राक् स्वयं गुणदोषतः । परीक्ष्या-
<>भिमतं क्रीतं विक्रेतुर्न भवेत् पुनरिति” । अनुशयं पश्चा-
<>त्तापम् । पण्यानां अश्वादीनां अस्मिन्देशे मूल्यहानि-
<>रस्मिन्देशे तदाधिक्यमिति क्षयवृद्धी एतद्देशसम्भवमित्या-
<>गमञ्च क्रयात् प्रागेव जानीयादित्यर्थः । दोषदर्शनमन्त-
<>रेण परीक्षाकाल एव प्रत्यर्पणे विशेषमाह कात्यायनः
<>“क्रीत्वा चानुशयं पश्चात् त्यजेद्दोषादृते नरः । अजुष्टमेव
<>काले तु स मूल्याद्दशमं बहेत् । क्रीत्वा गच्छन्ननुशयं
<>क्रयी हस्तमुपागते । षद्भागन्तस्य मूल्यस्य दत्त्वा क्रीतं
<>त्यजेन्नरः” इति । अजुष्टमनभिभुक्तम् । काले परीक्षाकाले
<>अत्र मूल्यदशमभागदानं यदुपभुज्यमानमपि न नश्यति
<>भूम्यादिकं तद्विषयम् उपभोगविनश्वरवीजादिविषयं षड्
<>भागदानमिति व्यवस्था ज्ञेया । ननु विजानताऽप्यनुशयो
<>न कार्यः “क्रीत्वा नानुशयम् कुर्य्यादिति” निषेधसद्भावा-
<>दिति चेत्सत्यं अपवादस्य सत्त्वात् स चापवादोदर्शितो
<>नारदेन “क्रीत्वा मूल्येन यत्पण्यं दुष्क्रीतं मन्यते क्रयी ।
<>विक्रेतुः प्रतिदेयं तत्तस्मिन्नेवाह्न्यविक्षतमिति” । मन्यत
<>इत्यनेन वस्तुतो दोषाभाव उक्तः । द्वितीयादिदिवसे प्रत्य-
<>र्पणे विशेषमाह स एव “द्वितीयेऽह्नि ददत् क्रेता मू-
[Page2336-a+ 38]
<>ल्यात्त्रिंशांशमाहरेत् । द्विगुणं तु तृतीयेऽह्नि परतः के-
<>तुरेव तदिति” । परतः तृतीयाहात् परतः क्रेतुरेव तत्
<>क्रीत्वा अनुशयादिकं न कुर्य्यादित्यर्थः । यत्तु मनुवचनम्
<>“क्रीत्वा विक्रीय वा किञ्चिद्यस्येहानुशयो भवेत् । सोऽ-
<>न्तर्दर्शाहात्तद्द्रव्यं दद्याच्चैवाददीत वेति” तदुपभोगे नश्व-
<>रछत्रगृहयानशयनादिविषयम् । यत्तू पभोगेन विकारप्रा-
<>पितं सदोषसपि तत् परीक्षाकालमध्येऽपि न प्रतिदेयमि-
<>त्याह नारदः “परिभुक्तन्तु तद्वासः कृष्णरूपं मलीमसम् ।
<>सदोषमपि तत् क्रीतं विक्रेतुर्न भवेत्पुनरिति” । वासो-
<>ग्रहणमुपलक्षणमिति मदनरत्ने । वासोविषयतैवास्योति
<>माधवीये । पण्यानां देशकाले उपचयापचयौ ज्ञातव्या-
<>वित्याह नारदः “क्षयं वृद्धिञ्च जानीयात्पण्यानामा-
<>गमन्तथेति” । अश्वादिपण्यानामस्मिन् कालेऽस्मिन्देशे
<>च क्षयं वृद्धिं वा जानीयात्तथागमं कुलीनत्वादिज्ञा-
<>नार्थम् उत्पादकजन्मभूम्यादिकञ्च जानीयादित्यर्थः ।
<>क्रयकाले मूल्यक्षयवृद्धिदोषदर्शनमन्तरेण क्रोतविक्रीतयोः
<>पत्यर्पणे पुनर्ग्रहणे दण्डमाह याज्ञवल्काः “वृद्धिं क्षयं
<>वा बणिजा पण्यानामविजानता । क्रीत्वा नानुशयः
<>कार्य्यः कुर्वत् षट्भागदण्डभागिति” । वृद्धिं मूल्यवृद्धिम्
<>अविजानता क्रेत्रा एवं मूल्यक्षयमविजानता विक्रेत्रेत्य-
<>र्थः । परीक्षाकालातिक्रमेण प्रत्यर्पणे दण्डमाह मनुः
<>“ग्रहणे तु दशाहस्य न दद्यान्नापि दापयेत् । आददा-
<>नो ददच्चैव राज्ञा दण्ठ्यः शतानि षडिति” । दशाह-
<>ग्रहणं परीक्षाकालस्य पूर्व्वोक्तस्योपलक्षणम् । सर्वमेत-
<>त्परिभाषणमृते परिभाषण तु तदनुसारेणैव प्रतिदानं
<>तदभावादिकं मन्तव्यम्” । क्रयानुशयोऽप्यत्र ।
<LEND>
