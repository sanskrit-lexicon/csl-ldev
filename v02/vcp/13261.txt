<L>13261<pc>1978,a<k1>कार्य्यान्वित<k2>कार्य्यान्वित
कार्य्यान्वित¦ त्रि० कार्य्येण कर्त्तव्येनान्वितः । १ कार्य्ययुक्ते
२ कार्य्य ताबोधकपुदप्रतिपाद्यार्थान्विते च । मीमांसकनये
कार्य्यान्विते एव शब्दस्य यथा शक्तिस्तथा पूर्व्वपक्षविधया
शब्दचि० निर्ण्णीतं यथा
<फ्>“नन्वर्थबादानां सिद्धार्थतया न प्रामाण्यं कार्य्यान्वित
एव पदानां शक्त्यवधारणात् वृद्धव्यवहारादेव हि सर्वेषा-
माद्या व्युप्पत्तिः उपायान्तरस्य शब्दव्युत्पत्त्यधीनत्वात् ।
तथाहि प्रयोजकवाक्योच्चारणानन्तरं प्रयोज्यस्य वृद्धस्य
प्रवृत्तिमुपलभमानोबालः प्रेक्षावद्वाक्योच्चारणस्य प्रयोजन-
जिज्ञासायां तदन्वयव्य तरेकानुविधायित्वादुपस्थितत्वाच्च
प्रयोज्यवृद्धप्रवृत्तिमेव प्रयोजनमवधारयति नचाकिञ्चित्
कुर्वतस्तादर्थ्यं सम्भवतीति च तज्जन्यं प्रवृत्त्यनुकूलं कार्य्यता-
ज्ञानमेव कल्पयति स्वप्रवृत्तौ तेन कार्य्यताज्ञानस्य
हेतुत्वावधारणात् नान्यतः प्रवृत्तेः कार्य्यताज्ञानावरुद्धत्वात्,
नचैवं शब्दस्य स्वार्थज्ञानद्वारा प्रवृत्तिहेतुत्वम् । स्वप्र-
वृत्तौ बालेन शब्दाहितविशेषस्य कार्यताज्ञानस्य हेतुत्वेना-
नधारणात् । ज्ञाने च प्रत्यक्षादिनानोपायकत्वदर्श-
[Page1978-b+ 38]
नात् शब्दोऽपि कार्यताज्ञानहेतुरित्यवधार्य तत्रैव शक्तिं
कल्पयति उपस्थितत्वात् । पश्चादावापोद्धारेण क्रिया-
कारकपदानां कार्य्यान्विततत्तदर्येषु शक्तिं गृह्णाति
प्रथमगृहीतसामान्यशक्त्यनुरोधात् । अथ यद्यपि वृद्धव्यव-
हारादौ कार्यान्वितधीरनुमिता तथाप्यन्वतमात्रशक्त्यैव
कार्य्यवाचकपदसमभिव्याहारादाकाङ्क्षादिमहिम्ना कार्य्य-
त्वधीसम्भवान्न कार्य्यांशेऽपि शक्तिः परम्परयापि
शब्दस्य कार्य्यान्वितज्ञानानुकूलत्वादर्थापत्तावन्यथोपपत्ति-
रपि । अवश्यञ्चाकाङ्क्षादेः कारणत्वं कार्य्यांशशक्तावपि ।
तद्व्यतिरेकादन्विताभिधानव्यतिरेकनियमात् सति चाका-
ङ्क्षादौ कार्य्यत्वव्यतिरेकदर्शनादन्विताभिधानव्यतिरेको न
क्वाप्यस्ति । अन्यथा गवादिपदानां व्यक्तावपि शक्तिः
स्यात् । संस्कारादेव व्यक्तिलाभदर्शनान्न तथोत यदि, तदा
कार्य्यवाचकपदादेव कार्य्यान्वितलाभ इति किं शक्त्या
वृद्धव्यवहारे नियमतः कार्य्यान्वितज्ञानं दृष्टमिति तत्र
शक्तिकल्पने वृद्धव्यवहारे शब्दोपस्थापितेनैवान्वयबोधदर्श-
नाच्छाब्दसन्निधेरप्यन्वयहेतुत्वकल्पने द्वारमित्यादौ शब्द-
एवाध्याह्रियेत । क्वचिदसंपूर्णवाक्ये वृद्धव्यवहाराद्यव्युत्-
पत्तेः शब्दसन्निधिं व्यभिचरतीति चेत् तर्हि सिद्धार्थे-
ऽप्यन्वयप्रतीतिदर्शनात् कार्य्यत्वमपि व्यभिचारि । न च तत्र
लक्षणा, बाधकाभावात् । शक्तिकल्पनभियाह्यन्यत्र लक्षणा-
मता । इह तु लधीयस्या उभयसाधारणपदार्थमात्र-
शक्त्या मुख्यस्यैवोचितत्वात् । किञ्च कार्य्यवाचिलिङादी-
नामा काङ्क्षाद्युपेतपदार्थान्वितस्वार्थबोधकत्वमवश्यं वाच्यम्
अतोऽविशेषात् पदान्तराणामपि तथात्वमस्तु लाघवा-
दिति? मैवं, व्यवहांरहेतुतयानुमिति हे कार्य्येऽन्वितज्ञाने-
ऽन्वयव्यतिरेकाभ्यां शब्दस्य साक्षात्कारणत्वमधारयति
न परम्परया, साक्षात्त्वस्यौत्सर्गिकत्वेन तत्सम्भवे पर-
म्पराया अन्याय्यत्वादिति तत्रैव शक्तिं कल्पयति नान्वित-
ज्ञाने, पदार्थज्ञाने वाऽप्रवर्त्तकतया प्रवृत्त्या स्वकारणत्वेन
तयोरनुपस्थापनात् । न चान्वितज्ञानशक्तावपि परम्परया
कार्य्यत्वधीः सम्भवतीत्यर्थापत्त्या सैव कल्प्यतां, लाघवात्,
न तु विशिष्टज्ञाने शक्तिरन्यलभ्यत्वादिति वाच्यम् अर्था-
पत्तेः साक्षादुपपादकमात्रविषयकत्वेन न्यूनाधिकाग्राह-
कत्वात् । साक्षादुपपादककार्य्यान्वितज्ञाने शक्तिः कल्प्यते
लिङादीनां शक्तेरकल्पनादन्यलभ्यत्वस्याप्यभावात् ।
आद्यव्युत्पत्तेर्विचार्य्यत्वात् । किञ्च प्रवृत्तिकारणतयोप-
स्थितं कार्य्यान्वितज्ञानमपहायानुपस्थितान्वितज्ञानमात्रे
[Page1979-a+ 38]
शक्तिकल्पनमयुक्तं हेत्वभावात् उपस्थित्यन्तरे गौरवात् ।
अथ कार्य्यान्वितज्ञानोपस्थितावाप्यन्वितज्ञानमप्यपस्थित-
मिति लाघवात् कार्य्यांशमपहायान्विते शक्तिर्गृह्यतामिति
चेत् न ज्ञाने हि पदानां शक्तिः शक्यत्वात्, नार्थे ।
अन्यच्च कार्य्यान्विते ज्ञानमन्यदन्वितज्ञानं पिषयभेदेन ज्ञान-
भेदात् । तदुक्तमभाववादे, “अन्यदुभूतलज्ञानं अन्यच्च
घटवद्द्भूतलज्ञानमिति” अन्वितज्ञानमुपस्थाप्य तत शक्ति-
ग्रह इति गौरवमेव लघुनि शक्ये सम्भवत्यन्यलभ्यं गुरु
न, युगपदुपस्थितौ तथ त्वात् । न च तस्याप्यनुपस्थितिः
पुरुषविशेषदोषात् सर्व्वैरेवाद्यप्रवृत्तौ तथानवगमात ।
तथापि न कार्य्यन्विते शक्तिः कार्य्यवाचिलिङादीनां
व्यभिचारादिति चेत् न सर्व्वपदानां कार्यत्वविशिष्टधी-
जनकत्वात् तच्च कार्य्यान्वितस्वार्थप्रतिपादकतयेतरान्वित
स्वार्थकार्य्यप्रतिपादकतया वेति । एवं कार्य्यान्वितव्युत्पत्तौ
सत्यामनाकाङ्क्षादौ व्यभिचारादाकाङ्क्षादेरुपाधित्वम् ।
तयोचोपजीव्यप्रथमभाविकार्य्यान्वितव्युत्पत्त्यनुरोधेन विध्य-
श्रुतावपि कार्य्याध्याहारः । क्वचिल्लक्षणा क्वचिदसंसर्गाग्रह
इति सिद्धार्थेऽन्वयप्रतितिदर्शनादुत्तरकालमन्वितमात्रे
शक्तिरेव कल्प्यतां प्राचोनकार्य्यान्वितज्ञानं बाध्यतामि-
त्यप्यतएव निरस्तं पूर्व्वकल्पनातः कल्पनान्तरप्रसङ्गाच्च ।
उत्तरकालभाविसिद्धार्थप्रयोगस्य लक्षणादिभिरप्युपपत्तेरन-
न्यथासिद्धत्वाभावेन प्राचीनज्ञानाबाधकत्वात् उपजी-
व्यव्याघाताच्च । अथ सिद्धार्थेऽपि व्युत्पत्तिः सम्भवति
तथाहि उपलब्धचैत्रपुत्रजन्मा बालस्तादृशेनैव वार्त्ता-
हारेण चैत्रसभीपं गतः--चैत्र! पुत्रस्ते जात, इति वार्त्ता-
हारवाक्यं शृण्वन् चैत्रस्य मुखप्रसादं पश्यन् श्रोतुर्हर्ष-
मनुमिनोति । हर्षाच्च तत्कारणं पुत्रजन्मज्ञानं कल्पयति
उपस्थितत्वात् उपपादकत्वात् अथोपस्थितौ गौरवाच्च
तत्र वाक्यस्य कारणतां कल्पयति लाघवादिति चेत् न
हर्षहेतूनां बहूनां सम्भवात् हर्षेण लिङ्गेन पुत्रजन्म-
ज्ञानस्य बालेनानुमातुमशक्यत्वात् प्रियान्तरज्ञानस्य परि-
शेषयितुमशक्यत्वात् । अथ पुत्रजन्मज्ञानाव्यभिचारि वृद्धि
श्राद्धादिक्रियाविशेषदर्शनात् पुत्रजन्मज्ञानानुमानमिति
चेत् तर्हि पुत्रस्ते जात इति वाक्यं तत्तत्क्रियाकर्त्तव्यता
परमेवेति कार्य्यान्वितज्ञानजनकत्वमेव तस्य प्रथमतो
गृह्यते तदुत्तरकालं पुत्रजन्मज्ञानानुमानमिति न व्युत्पत्तिः
कार्य्यं जहाति । यत्रापीह सहकारतरौ पिकोरौ-
तीति प्रसिद्धार्थकपदसामानाधिकरण्यादिभिर्व्युत्पत्ति-
[Page1979-b+ 38]
स्तत्रापि व्यवहाराधीनव्युत्पत्तिपूर्व्विका कार्य्यान्वित
एव युक्ता पिकपदशक्तिः । पूर्व्वं नावधृतेति चेत् तत्रापि
पिकमानयेत्यादौ कस्यचित् कार्य्यान्विव एव व्युत्पत्तेः
उपजीव्याजातीयतया च तस्याबलवत्त्वम् । किञ्चेदमपि पदं
कार्य्यान्वितज्ञानशक्तम् पदत्वादिति सामान्यतोऽवगतः विशेषः
त्वार्थः परं नाधिगत स इदानीं सुहृदुपदेशादिभिरव-
गम्यते । अतः सिद्धप्रवृत्तिपराणां शब्दानां प्रवर्त्तकज्ञान-
जनकता तच्च क्वचित् साक्षात् क्वचित् परम्परया, कार्या-
न्वयात् कार्य्यान्वितस्वार्थबोधकमिति । यत्र पुराण-
भारतादिपाठे फलश्रुतिरस्ति तत्रार्थवादकल्पितविधि-
शेषीभूतत्वेन प्रवृत्तिपरत्वेन तेषामिति परम्परया कार्या-
न्वयत् कार्यान्वितस्वार्थबेधकत्वं स्वरूपाख्यानपगाणान्तु
काव्यनाटकादीनां पदार्थासंसर्गाग्रहेण संसर्गव्यवहारो न
संसर्गग्रह इति” ।
<फ्>तदेतन्मतं पूर्व्वपक्षत्वेनोक्त्वा मणिकृता निराकृतं यथा-
“अत्रोच्यते घटमानयेति वाक्यश्रवणानन्तरं प्रयोज्यस्य धटा-
नयनगोचरप्रवृत्त्या घटानयनकार्यताज्ञानमनुमितं बालेन,
नतु कार्यान्वितज्ञानं प्रवृत्तिविशेषे तस्याऽहेतुत्वात् विषया-
दिपदशक्तिग्रहे तस्यानुपयोगाच्च तत्र च ज्ञानविशेषे घट-
मानयेति वाक्यविशेषस्यानाकलितपदविभागस्य हेतुत्वमव-
धार्य घटपदद्वितीयाधातुविधिप्रत्ययानां प्रत्येकावापोद्धा-
रेण घटकर्भत्वानयनकार्यत्वज्ञानेषु प्रत्येकं कारणत्वमव-
गम्य शक्तिं कल्पयति । पश्चात्प्रवृत्तिसामान्येनानुमित
कार्यतान्वितज्ञाने वाक्यमात्रस्यानन्यलभ्यत्वेन कार्यांशमप-
हायान्वितज्ञानमात्रे शक्तिं कल्पयति नतु प्रथमं वाक्य-
मात्रस्य कार्यान्वितज्ञानमात्रहेतुत्वकल्पनम् ।
<फ्>अथ घटानयनक्रियायाः प्रथमं क्रियात्वज्ञानात्प्रवृत्ति
मात्रानुमानं न तु कार्यान्वितज्ञानमनुमाय तत्र
वाक्यमात्रस्य हेतुत्वं कल्पयित्वा शक्तिं कल्पयति तदु-
त्तरं विशेषयोः कार्यकारणभाव इति चेत् न
प्रथमं प्रवृत्तिमात्रकार्यान्वितज्ञानमात्रयोरनुमानं बालस्य
क्रमशो भवर्त त्यत्र मानाभावात् घटादिपदशक्तिग्रहस्य तेन
विनापि सम्भवात्, न च तदनुमानसामग्री तदा वृत्तेति
वाच्यम् तदा व्याप्त्यादिस्मृतौ मानाभावात् सामान्ययोः
कार्यकारणभावग्रहो विशेपयोस्तथात्वग्रहे हेतुरिति चेत्
न विशेषयोरन्वयव्यतिरेकाभ्यामेव तदुग्रहात् यथा
धूमधह्निविशेषयोः कार्यकारणभावग्रहे तत्मामान्ययोरपि
हेतुहेतुमद्भावा रासते अव्यया न सकृद्दशनगम्या व्याप्तिः
[Page1980-a+ 38]
स्यात् तथात्रापि । विशेषयोः कार्यकारणभावतुल्यवित्ति-
वेद्य एव सासान्ययोस्तथाभाव इति चेत् न प्रत्यक्षेण
विशेषग्रहे योग्यत्वात् सामान्यमपि भासते । प्रकृते च
कार्यविशेषेण कारणविशेषोऽनुसितो न सामान्यमिति न
युगपदुपस्थितिः । अथ विशेषयोः कार्यकारणभावात्
सामान्ययोरपि तथात्वमवधारयतीति चेत् तर्हि विशेषयोः
कार्यकारणभावावगमः प्राथमिक इति तन्मूलकः प्रथमं
कार्यान्वितपदविशेषशक्तिग्रह एव स्यात् निष्प्रयोजन-
कत्वेनानन्तरानुमितौ मानाभावात् । यच्चोक्तं प्रवृत्तिकारण-
तयोपस्थितं कार्यान्वितज्ञानमपहायान्वितज्ञानं कल्पयित्वा
तत्र शक्तिकल्पनमयुक्तम् उभयथा गौरवादिति तन्न कार्या-
न्वितज्ञानेऽन्वितज्ञानत्वस्य सत्त्वात् तद्बाधकत्वाच्च तस्य ।
अतस्तत्रैव शक्तिग्रहो न कार्यत्वांशेऽपि । अतएव घटवद्-
भूतलज्ञाने भूतलज्ञानत्वमपीति तद्भिन्नं तज्ज्ञानमभाव
व्यवहारकारणं त्वया स्वीकृतम् । अस्त्वेवं किन्तु तदुपस्थिता-
वप्यन्वितज्ञानत्वं न विषय इति तस्योपस्थित्यन्तरं कल्प्य
मिति चेत् न कार्यान्वितज्ञानेऽन्वितज्ञानत्वः विशेष्यमिति
तदुपस्थितौ तस्यापि विषयत्वात् विशिष्टज्ञानसामग्रीतो
विशेष्यभानावश्यम्भावात् । अन्ययान्यज्जातिज्ञानमन्यच्च
जातिविशिष्टज्ञानमिति व्यक्तिज्ञानमपहाय जातिज्ञानं
क्वापि नोप्रस्थितमिति न तव जातिरेव पदार्थः स्यात् ।
जातेः केवलोपस्थितौ च न व्यक्तिसमानसंवित्वेद्यत्वम् ।
अथ जातिविशिष्टज्ञानोपस्थितेर्व्यक्तिज्ञानविषयत्वेऽपि गौर-
वात्, व्यक्तेरनन्यलभ्यत्वाच्च जातिविशिष्टज्ञानत्वं न शक्य-
तावच्छेदकं किन्तु जातिज्ञानत्वं लाघवादिति चेत् तर्हि
तुल्यम् । न च युगपदुस्थितौ लाघवावतारः । नचात्र युग-
पदुपस्थितिरिति वाच्यम् विशिष्टज्ञानस्य विशेष्यविषयकत्व-
नियमात् । किञ्च ममेदं कार्यमिति ज्ञानं साक्षादुपपादकं
प्रवृत्त्या स्वकारणत्वं नानुमितमतस्तत्र शक्तिं गृह्णीयात् ।
साक्षादुपपादकविषयत्वात् कल्पनायाः, ममेदं कार्यमिति
ज्ञाने तस्य साक्षादुपपादकत्वात् । अथेदं कार्यमिति
ज्ञानशक्त्यैव परम्परयानुमानद्वरा ममेदं कार्यमिति
ज्ञानसम्भवादन्यलभ्यत्व न न तत्र शक्तिकल्पनमिति तर्ही-
तरान्वितज्ञानशक्त्यैव कार्यवाचकपदसमभिव्याहारेण कार्या-
न्वितज्ञानसम्भवादन्यलभ्यत्वेन न तत्र शक्तिकल्पनमिति
तुल्यम् । नन्विदं कार्यमिति ज्ञानं साक्षादेव प्रवर्त्तकं
कर्त्तव्यवाप्रयोजकवातदशएषविशेपणस्य स्वगतत्वप्रतिसन्धानं
सहकारि तेन नातिप्रसङ्गः न च सहकारितिलम्बेन
[Page1980-b+ 38]
कार्यानुत्पादे साक्षात्साधनत्वं निवर्त्तत इति चेत् न
लाघवेन ममेदं कार्यमिति ज्ञानादेव प्रवृत्तेः । यथा च
भविष्यद्विषया कार्यतानुमितिस्तथोक्तमधस्तात् । अपि च
यादृशस्य पुरुषस्याविगीतकृतिसाध्यमिदं तादृशोऽहमिति
धीर्न प्रवृत्तिहेतुः कृतक्रियमाणविषयकृतिसाध्यताज्ञानस्य
सिद्धविषयस्यासिद्धविषयेच्छानुत्पादकत्वात् इच्छायाः
स्वप्रकारकधीसाध्यत्वेन कृत्या साधयामीतीच्छायाः स्व
कृत्यनन्तरभविष्यत्तारूपकृतिसाध्यताधीजन्यत्वाच्च । अपि
चास्तु प्रथमं कार्यान्वितज्ञाने वाक्यस्य साक्षात्कारण-
ताबोधात् तत्र शक्तिग्रहः तथापि पश्चादावापोद्धारेण
पदविशेषस्येतरान्वितस्वार्थज्ञाने शक्तिं कल्पयति लाघवात्
न तु कार्यत्वांशेऽपि गौरवात् अन्यलभ्यत्वाच्च । नचैवं
प्रथमं प्रवृत्तस्य साक्षात्कारणताबोधकस्य तन्मूलककार्यान्वि-
तशक्तिग्रहस्य च बाधः स्यादिति वाच्यम् इष्टत्वात् अन्यथा
सिद्धिमपहरतो हि बालस्य स (बाधः) भूत इति तस्याबल-
वत्त्वात् गोरवान्यलभ्यत्वतर्कसहकृतप्रमाणजन्यत्वेनोत्तरस्य बल-
वत्त्वात् नचोपजीव्यबाधान्न तथा प्रत्येतीति वाच्यम् उप-
जीव्यत्वे मानाभावात् दैवाद्धि प्रथमं तद्वृत्तं न तु पद-
विशेषशक्तिग्रहे तस्य हेतुत्वम् तेन विनापि तत्सम्भवात् ।
न च प्राथमिकत्वेन बलवत्त्वं, व्यभिचारात् । नापि सर्व्वैः
प्रथमं प्रतीयमानत्वेन बलवत्त्वम् । सर्व्वेषां शरीराहं-
प्रत्यये, चन्द्रतारकादिपरिमाणस्य सर्वेरल्पत्वग्रहे च व्यभि-
चारात् । अतएव पूर्वकल्पनातः कल्पनान्तरप्रसङ्गः
स्यादिति निरस्तम् । यत्रानन्यथासिद्धतयोपजीव्यतया वा
बलवत्त्वं पूर्व्वकल्पनायास्तत्र तथात्वात् । किन्तु प्रथमं
कार्यान्वितज्ञाने वाक्यस्य साक्षात्परम्परोदासीनं कारण-
त्वमात्रं गृह्यते न तु विशेषोऽपि उपायस्यान्वयव्यति-
रेकादेरुभयविशेषसाधारणत्वेन तत्सांशयिकत्वात् । उत्स-
र्गोऽपि बाधकाभावनिश्चयसहकृतीनिश्चायकः । नचाऽ-
न्यलभ्यत्वस्य बाधकस्याभावमापाततः स्वतो दर्शनमात्रेण
बालो निश्चेतुमर्हति अतएव प्रामाण्यस्योत्सर्गिकत्वेऽपि
बाधकाभावनिश्चयादेव निश्चयः । अन्यथा प्रमाऽप्रमा वा
साक्षात्परम्परासाधनं वेति संशयः क्वापि न स्यात् ।
यच्च हर्षहेतूनां बहूनां सम्भवादित्यादि तन्न सतो गृहीत
हर्षहेतुस्तनपानादेर्बाधावतारादन्यस्य हर्षहेतोरग्रहात् ।
उपस्थितत्वादुपपादर्कत्वाच्च पुत्रजन्मज्ञानस्यव हर्षहेतुत्वेन
कल्पनात् । अन्यप्रियज्ञानं हर्षकारणं भविष्यतोति
शङ्कायां कथमेवमिति चेत् एवन्तर्हि कार्यान्वितज्ञानेऽपि
[Page1981-a+ 38]
शक्तिर्न गृह्येत प्रयोज्यज्ञानहेतूनां बहुत्वात् । अन-
न्यथासिद्धशब्दानुविधानस्य च तुल्यत्वात् अन्यप्रियज्ञान-
स्याज्ञानच्च ज्ञानेऽपि वा तदुपस्थितिनियमे मानाभावात्
सन्देहाभावोपपत्तेः लिङ्गाभासजन्यकाकतालीयसम्पन्नसं-
वादानुमितिवद्धर्षेण लिङ्गेन पुत्रजन्मज्ञानानुमानसम्भवाच्च ।
नचाभासत्वेनानुमितेभ्रमत्वे तद्धेतुशक्तिग्रहो भ्रमः,
विषयस्य तथाभावेन तयोर्यथार्थत्वात् । यथा कश्चित्
सूत्रसञ्चाराधिष्ठितं दारुपुत्रकं घटमानयेति नियुङ्क्ते
स च तमानयति तदा चेतनव्यवहारादिवत् तद्दर्शी-
बालो व्युत्पद्यते--इयं क्रिया, कृतिजन्या, सा ज्ञानजन्या,
ज्ञानं तद्वाक्यजन्यमित्यन्मितिपरम्परायाः भ्रमत्वेऽपि तद्धेतु
शक्तिग्रहः तज्जन्यशाब्दबोधश्च यथार्थ एव विषयस्य
तथाभावादिति सिद्धः सिद्धार्थे शक्तिग्रह इति । अतएव
“यन्न दुःखेन सम्भिन्नं न च ग्रस्तमनन्तरम् । अभिला-
षोपपन्नञ्च तत् सुखं स्वःपदास्पदम्” इत्यर्थवादोपस्थिते
सुखे वेदादेवं स्वर्गपदस्य शक्तिग्रहः” ।
<LEND>
