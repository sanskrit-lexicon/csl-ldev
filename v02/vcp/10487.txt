<L>10487<pc>1441,a<k1>ऋतुसन्धि<k2>ऋतुसन्धि
ऋतुसन्धि¦ पु० ऋत्वोः सन्धिः । दर्शान्तमुख्यचान्द्रमासपक्षे
<>१ दर्शे, पौर्णमासान्तगौणचान्द्रमासपक्षे २ पौर्ण्णमास्याम् ।
[Page1441-b+ 38]
<>ऋतोर्मासघटितत्वात् भासस्य च पर्व्वसन्धियुक्तत्वेन
<>पर्वसन्धिरेव ॠतुसन्धिः अतः प्रसङ्गात् पर्व्वस-
<>न्धिर्निरूप्यते स च कालमा० उक्तः यथा “कुहूव्य-
<>तिरिक्तानां लघ्वक्षरीच्चारणपरिमितः कालः सन्धि-
<>रित्युच्यते कुहूस्त्वक्षरद्वयपरिमितः कालः तदेतदुक्तं
<>भगवतीपुराणे “अनुमत्याश्च राकायाः सिनीवाल्याः कुहूं
<>विना । एतासां द्विलवः कालः कुहूमात्रा कुहूः स्मृतेति” तत्र
<>लवस्वरूपं स्मृत्यन्तरे दर्शितम् “लघ्वक्षरचतुर्भागस्त्रुटि-
<>रित्यभिधीयते । त्रुटिद्वयं लवः प्रोक्तो निमेषस्तु लवद्वय-
<>मिति” एवं च सति त्रुटिशब्दाभिधेयानां भागानां चतुष्टयं
<>लवद्वयरूपं लघ्वक्षरसमं भवति तस्मिन् लघ्वक्षरपरिमिते
<>काले एकः पर्वणोभागः, द्वितीयः प्रतिपदः, तदुभयं मिलि-
<>त्वा सन्धिर्भवति कुहूप्रतिपदोः सन्धिस्तु पूर्वस्मात् द्विगुणः
<>अक्षरद्वयपरिमितत्वात् मत्स्य ब्रह्माण्डपुराण्णयोः “राका-
<>चानुमतिश्चैव सिनीवाली कुहूस्तथा । एतासां द्विलवः
<>कालः कुहूमात्रा कुहूस्तथा । कुह्वितिकोकिलेनोक्ते यावान्
<>कालः समाप्यते । तत्कालसंमिता चैषा अमावस्या कुहूः
<>स्मृता । इत्येष पर्वसन्धीनां कालोयोद्विविधः स्मृत” इति ।
<P>एवं सन्धौ निरूपिते सति योऽयं प्रक्रान्तोविचारस्तत्र
<>सन्धिरेवेष्टिकाल इति तावत् प्राप्तम् “सन्धौ यजेतेति” श्रुतेः
<>मैवं सूक्ष्मत्वात्तत्र यागानुष्ठानानुपपत्तेःका तर्हि श्रुते-
<>र्गतिः पार्श्वद्वयलक्षणेति ब्रूमः यथा गङ्गायां घोप इत्यत्र
<>गङ्गाशब्दः प्रवाहेऽनुपपन्नस्तत्समीपं तीरं लक्षयति तथा
<>सन्धिशब्दोऽपि पार्श्वद्वयं लक्षयतु । अतएव श्रुत्यन्तरं “स-
<>न्धिमभितो यजेतेति” वौधायनोऽपि “सूक्ष्मत्वात् सन्धि-
<>कालस्य सन्धेर्विषय उच्यते । सामीप्यं विषयं प्राहुः
<>पूर्वेणाप्यपरेण चेति” अत्र पूर्वापरशब्दाभ्यां सन्धेः प्राचीनं
<>प्रतिपद्दिनं चाभिधीयते । तत्र पूर्व्वस्मिन्पर्वदिने प्रयोग-
<>प्रारम्भः नोत्तरस्मिन्, प्रतिपद्दिने यागसमाप्तिः अन्वाधा-
<>नमिध्मावर्हिःसम्पादनमग्निपरिग्रहणमुपस्तरणं चेत्येवमादि
<>प्रयोगप्रारम्भः स पूर्वेदुरिनुष्ठेयः तथा च तैत्तिरीय
<>ब्राह्मणे श्रूयते “पूर्व्वेद्युरिध्मावर्हिः करोति यज्ञमेवारम्य
<>गृहीत्वोपवसतीति” शतपथब्राह्मणेऽपि “पूर्वेद्युरग्निं गृ-
<>ह्णाति उत्तरमहर्यजतीति” तत्र ग्रहणं नामाध्वर्युणा आह
<>वभीयगार्हपत्यदक्षिणाग्निषु “ममाग्रे वर्च” इत्यादिभिरृ-
<>ग्निः समिदाधानलक्षणे अन्वाधाने क्रियमाणे पार्श्ववर्त्तिना
<>यजमानेनाग्रिं गृह्णामीत्यादीनां मन्त्राणां पठनं तदिदं
<>पर्वदिने क्रियते । प्रतिपद्दिने तु “कर्मणे वां देवेभ्य” इ-
[Page1442-a+ 38]
<>त्यादिभिरध्वर्युर्हस्तप्रक्षालनतण्डुलनिर्वापपुरोडाशप्रदानादि
<>लक्षणप्रयोगं करोति तदिदं यजनम् । एतदेवाभिप्रेत्य गो-
<>भिल आह “पक्षान्ता उपवस्तव्याः पक्षादयोऽपि यष्टव्याः”
<>इति अत्रोपवासशब्देनाग्न्युपस्तरणीदिर्विवक्षितः तस्मिन्
<>क्रियमाणे यजमानसमीपे देवतानां निवासात् तदेतत्तै-
<>त्तिरीयब्राह्मणे दर्शितम् “उपास्मिन् श्वो यक्ष्यमाणे देवताः
<>मन्ति य एवंविद्वानग्निमुपस्तृणातीति” उपवासशब्दाभि-
<>धेयस्य पर्वदिने कर्त्तव्यस्यान्वाधानादेः पर्ब्धणि चतुरं
<>शवति आद्यास्त्रयोऽंशाविहितः कालः न तु चतुर्थोऽंशः
<>यागशब्दाभिधेयस्य पुरोडाशप्रदानादेः पूर्वोक्तः पर्वचतु-
<>र्थोऽंशः प्रतिपदंशास्त्रयश्च विहितः कालः न तु प्रति-
<>पदश्चतुर्योऽंशः । तदेतदाह लौगाक्षिः “त्रीनंशानौपव-
<>स्तस्य यागस्य चतुरोविदुः । द्वावंशावुत्सृजेदन्त्यौ यागे च
<>व्रतकर्मणीति” तमेतं यचकालं यज्ञपार्श्वोऽप्याह “पञ्चदश्याः
<>परः पादः पक्षादेः प्रथमास्त्रयः । कालः पार्वणवागे स्याद-
<>थान्त्ये तु न विद्यत इति” वृद्वशातातपोऽपि “पर्वणोयश्चतुर्थो-
<>ऽंश आद्याः प्रतिपदस्त्रयः । यागकालः स विज्ञेयः प्रातरु-
<>क्तोमनीषिभिरिति” अत्र प्रातरिति विशेषणात् सूर्योदय-
<>स्योपरि मुहूर्त्तत्रयं यागकाल इत्युक्तं भवति प्रतिपदश्च-
<>र्घांशं निषेधति कात्यायनः “न यष्टव्यं चतुर्थेऽंशे यागैः
<>प्रतिपदः क्वचित् । रक्षांसि तद्विलुम्पन्ति श्रुतिरेषा सना-
<>तनीति” तदेवं पर्वण्यन्वाधानादिकं प्रतिपदि चेष्टिरिति
<>सन्धिपार्श्वयोरुभयोः प्रारम्भपरिसमाप्ती व्यवस्थिते । यदा
<>पर्वप्रतिपदावुदयमारभ्य सम्पूर्णतिथी भवतः तदा न स-
<>न्देहः यदा तु खण्डतिथी तदा निर्णयोऽमिधीयते तत्र
<>गोभिलः “आवर्त्तने यदा सन्धिः पर्वप्रतिपदोर्भवेत् । तदह-
<>र्याग इष्येत परतश्चेत् परेऽहनि । पर्वप्रतिपदोः सन्धिरर्वा-
<>गावर्त्तनाद् यदि । तस्मिन्नहनि यष्टव्यं पूर्वेद्युस्तदुपक्रमः ।
<>आवर्त्तनात् परः सन्धिर्यदि तस्मिन्नुपक्रमः । परेद्युरिष्टि-
<>रित्येष पर्वद्वयविनिश्चयः” इति आवर्त्तनमह्नोमध्यभागः ।
<>सौगाक्षिरपि “पूर्वाह्णे वाऽथ मध्याह्ने यदि पर्व समाप्यते ।
<>उपोष्य तत्र पूर्वेद्युस्तदहर्याग इष्यते । अपराह्णेऽथवा
<>रात्रौ यदि पर्व समाप्यते । उपोष्य तस्मिव्रहनि श्वो भूते
<>याग इष्यत” इति एषु वचनेषु मध्याह्नादिशब्दायौगिकाः
<>न तु पञ्चधा विभागभाश्रित्य प्रवृत्तास्तथा सत्यह्नोमध्यो-
<>मध्याह्न इति व्युत्पपत्तेरावर्त्तनं मध्याह्नशब्देनाभिधीयते
<>अतएव गोभिलेनावर्त्तनशब्दः प्रयुक्तः शातातपेनापि न-
<>ध्यमशब्दः प्रयुक्तः “पूर्वाह्णे मध्यमे वापि यदि पर्व
[Page1442-b+ 38]
<>ससाप्यते । तदोपवासः पूर्वेद्युस्तदहर्याग इष्यते” इति
<>अह्नोऽपरोमागोऽपराह्णः अतस्ताभ्यां शब्दाभ्यामा-
<>वर्त्तनात् पूर्वोत्तरभागावभिधीयेते । वाजसनेयि-
<>नान्तु विशेषमाह भाष्यार्थसंग्रहकारः “मध्यंदिनात्
<>स्यादहनीह यस्मिन् प्राक् पर्वणः सन्धिरियं तृतीया ।
<>सा खर्विका वाजसनेयिमत्या तस्यामुपोष्याथ परेद्युरिष्टि-
<>रिति” आवर्त्तनादूर्द्ध्वमस्तमयादर्वाक् यदा सन्धिर्भवति त-
<>दाहःसन्धिमती तिथिः प्रथमा, रात्रौ सन्धिश्चेत् सा ति-
<>थिर्द्वितीया उभे अपेक्ष्य पूर्वाह्णे सन्धिमती पर्वतिथिस्तृ-
<>तीया भवति तस्यां तृतोयतिथौ पर्वकालस्याल्पत्वात् सा-
<>खर्विकेत्युच्यते । शाखान्तराध्यायिनामीदृशे विषये
<>पूर्वेद्युरन्वाधानादिकं सन्धितिथाविष्टिर्वाजसनेयिनान्तूत्त-
<>रतिथाविष्टिः एवं सति वाजसनेयिनां न क्वापि सन्धि-
<>दिनात्पूर्वेद्युरन्वाधानादिकमस्ति सोऽयं विशेषः आवर्त्तने
<>ततः पुरा वा यदा सन्धिर्भवति तदा वाजसनेयि
<>व्यतिरिक्तानां पर्वचतुर्थांशे इष्टिः प्राप्नोति तत्र विशेष-
<>माह गार्ग्यः “प्रतिपद्यप्रविष्टायां यदि वेष्टिः समाप्यते ।
<>पुनः प्रणीय कृत्स्नेष्टिः कर्त्तव्या यागवित्तमैरिति” पर्वणश्चतु-
<>र्थांशः प्रतिपदस्त्रयोऽंशाश्च यागकालत्वेन विहिताः । अत्र
<>पर्वचतुर्थांशस्य विषय उदाहृतः प्रतिपदंशानां विषय उ-
<>दाह्रियते । उषःकाले सन्धौ प्रतिपदः प्रथमांशोयागकालः
<>निशीथे सन्धौ द्वितीयांशः रात्रिप्रारम्भे सन्धौ तृतीयांशः
<>नन्वनेन न्यायेनापाराह्णे सन्धौ प्रतिपच्चतुर्थांशस्य याग-
<>कालत्वं प्राप्नोति तच्च प्रतिषिद्धं “न यष्टव्यं चतुर्थेऽंशे”
<>इति स्मृतेः अतस्तादृशे विषये याग एव लुप्येतेति चेत्
<>मैवं वृद्धशातातपेन प्रतिप्रसवाभिधानात् “सन्धिर्यद्यपरा-
<>ह्णे स्याद्यागं प्रातःपरेऽहनि । कुर्वाणः प्रतिपद्नागे चतुर्थे-
<>ऽपि न दुष्यतीति” एवं तहि प्रतिषेधो निर्विषयः स्यादि-
<>ति चेन्मैवं सद्यस्कालविषये चरितार्थत्वात् त च वि-
<>षयं दर्शयति कात्यायनः “सन्धिश्चेत् सङ्गवादूर्द्ध्वं प्राक्-
<>चेदावर्त्तनाद्रवेः । सा पौर्णामासी विज्ञेया सद्यस्काल-
<>विधौ तिथिरिति” भाष्यार्थसंग्रहकारोऽपि “अन्वाहितिश्चा-
<>स्तरणोपवासः पूर्वेद्युरेते खलु पौर्णमास्याम् । आवर्त्तमात्
<>प्राग्यदि पर्वसन्धिस्तदैव यागः क्रियते समस्तः” इति ।
<>आपस्तम्बोऽपि “पौर्णमाम्यामन्वाधानपरिस्तरणोपवासाः
<>सद्यो वा सद्यस्कालायां सर्वं क्रियते” इति सङ्गवावर्त्त-
<>मयोर्म्मध्ये पौर्णमासीप्रतिपदोः सन्धौ सति पूर्वोदाहृतै-
<>र्वचनैः सन्धिदिनात् पूर्वेद्युरन्वाधानादिक प्राप्तं तच्च
[Page1443-a+ 38]
<>सद्यस्कालवाक्यैः सन्धिदिन उत्कृष्यते । नन्वीदृशे विषये
<>सन्धिदिनात् परदिने याग उत्कृष्यतां तथा सत्थपराह्णा-
<>दिसन्धिष्विवान्वाधानयागयोर्दिनभेदो भविष्यति । अस्ति
<>च दृष्टान्तः वाजसनेयिनामीदृशे विषये, अन्वाधानोत्कर्षे
<>सति यागस्याप्युत्कृष्टत्वात् मैवम् अन्वयव्यतिरेकरूपाभ्यां वि-
<>धिनिषेधाभ्यामस्याः शङ्कायानिवारितत्वात् तत्र सद्यस्का-
<>लविधयोऽन्वयरूपाः, प्रतिपच्चतुर्थांशे प्रतिषेधाश्च व्यति-
<>रेकरूपाः एवं च सति प्रतिषेधवाक्यं सावकाशं भवति ।
<>अमावास्यायां विशेषमाह वृद्धशातातपः “द्वितीया त्रिमुहू-
<>र्त्ताचेत् प्रतिपद्यापराह्णिकी । अग्न्याधानं चतुर्दश्यां परतः
<>सोमदर्शनादिति” सोऽयं विशेषोनाश्वलायनापस्तम्बविषयः
<>किन्तु बौधायनमतानुयायिविषयः अतएव बौधायनः “द्विती-
<>या त्रिमुहूर्त्ता चेत् प्रतिपद्यापराह्णीकी । अन्वाधानं चतु-
<>र्दश्यां परतः सोमदर्शनात् । चतुर्दशी चतुर्यामा अमावास्या
<>न दृश्यते । श्वोभूते प्रतिपच्चेत् स्यात् पूर्वां तत्रैव कारयेत् ।
<>चतुर्दशी च संपूर्णा द्वितीया क्षयगामिणी । प्रातरिष्टिरमायां
<>स्याद्भूते कव्यादिका क्रियेति” एतेषां वचनानामयमर्थः अह्नि
<>चतुर्दशी संपूर्णा अस्तमयादर्वागमावास्या स्वल्पा तत एवा-
<>पराह्णव्याप्त्यभावाच्छाद्धायान्वाधानाय वा पूर्वोक्तरीत्या
<>यद्यपि निमित्तभावं न भजते तथापि प्रतिपदि द्वितीयायं
<>सत्यां चन्द्रस्य दृश्यमानत्वात्तददर्शने चेष्टेर्निषिद्धत्वात् प्र-
<>तिपद्युतायाममावास्यायामिष्टिः स्वल्पामावास्योपेतायां
<>चतुर्दश्यां श्राद्धाग्न्याधानादिकं कर्त्तव्यमिति । एतदेवाभि-
<>प्रेत्य स्मृत्यन्तरे “आदित्येऽस्तमिते चन्द्रः प्रतीच्यामुदियात्
<>यदा । प्रतिपद्यतिपत्तिः स्यात् पञ्चदश्यां यजेत्तदेति”
<>वृद्धवसिष्ठोऽपि “ऐन्द्रे निरुप्तेपयसि पुरस्तादुदिते विधौ ।
<>यद्वैगुण्यं हुतं तस्मिन् पश्चादपि हि तद्भवेदिति”
<>अस्यायमर्थः यदा सपूर्णचतुर्दश्यामविचारेणामावास्या-
<>बुद्धिं कृत्वा अग्न्याधानादिकं कृत्वा हविर्निर्वापि कृते
<>तस्मिन् उषःकाले पूर्वस्यां दिशि चन्द्रमा उदेति । तदा
<>न दशकर्म भवितुमर्हति दर्शकालस्याप्राप्तत्वात् किन्तु का-
<>लापराधं निमित्तीकृत्य दर्शदेवता अपनीय दात्रादिगुण-
<>विशिष्टाग्न्यादिदेवतान्तराण्युद्दिश्य हविः प्रक्षेपो विहितः
<>तदेतत् तेत्तिरीयब्राह्मणे श्रूथते “यस्य हविर्निरुप्तं पुर-
<>स्ताच्चन्द्रमा अभ्युदेति त्रेधा तण्डुलानं विभजेद्ये मध्यमाः
<>स्युस्तानग्नये दात्रे पुरोडाशमष्टाकपालं कुर्य्यात् ये स्थ-
<>विष्ठास्तानिन्द्राय प्रदात्रे दधंश्चरुम् ये क्षोदिष्ठास्तान्
<>विष्णवे, शिपिविष्टाय शृते चरुमिति” सोऽयं दृष्टान्तोह-
[Page1443-b+ 38]
<>विषि निरुप्ते सति तदूर्द्ध्वं पूव्वस्यां दिशीन्दावुदिते सति
<>दर्शकर्मविधेर्यद्वैगुण्यमुक्तरीत्यावस्थितं तदेव वौपुण्यं होम-
<>दिने पश्चिमदिशि चन्द्रोदये भवतीति । एतदेव बोधायन-
<>मतमुपोद्बलयति श्रुतिः “यस्मिन्नहनि पुरस्तात्पश्चात् सो-
<>मोन दृश्यते तदहर्यजेतेति” अयमर्थः सिनीबाल्यां पुर-
<>स्ताच्चन्द्रदर्शनं भवति द्वितीयायुक्तायां प्रतिपदि पश्चाच्चन्द्रो
<>दृश्यते तयोरुभयोर्मध्यवर्त्तिन्यां कुह्वां द्विविधमपि चन्द्र-
<>दर्शनं नास्ति अतस्तस्मिन् दिने यष्टव्यमिति चन्द्रद-
<>र्शनोपेतायां शुक्लप्रतिपदि यागानुष्ठाने प्रायश्चित्तमाह का-
<>त्ययनः “यजनीयेऽह्निसोमश्चेद्वारुण्यां दिशि दृश्यते । तत्र
<>व्याहृतिभिर्हुत्वा दण्डं दद्याद्द्विजातये” इति चन्द्रदर्शन-
<>राहित्यमेवाभिप्रेत्य बौधायनकारिकासु पठ्यते “इष्टेरलं
<>प्रातिपदादि नाड्यः सप्ताष्ट वा यत्र भवन्ति तत् स्यात् । क्षी-
<>णासु नाडीषु दिनस्य पूर्वः कल्पोऽथ वृद्धौ च भवेद्द्वितीयः”
<>इति अयमर्थः अमावास्यातिथेः सम्बन्धिनीषु नाडीषु
<>क्षीणासु सतीषु तस्मिन् दिने अस्तमयात् पूर्वं प्रतिपत्सम्ब-
<>न्धिन्यो नाद्ध्यः सप्ताष्ट वा यदि भवन्ति तदा तद्दिनमिष्टे-
<>रलं योग्यं सोऽयमेकः पक्षः । अमावास्याप्रतिपदौ यदा
<>वर्द्धेते तदा द्वितीयः कल्पो भवेत् । अमायामग्निमाधाय
<>सोमदर्शनरहिते प्रतिपद्दिने यागः कर्त्तव्य इति । स्मृत्यन्त-
<>रेऽपि “अर्वागस्तमयात् यत्र द्वितीया तु प्रदृश्यते । तत्र यागं
<>न कुर्व्वीत स्युर्देवास्तु पराङ्मुखाः” इति बौधायनमतानुसा-
<>रिणामग्न्याधानवद्दर्शश्राद्धमपि स्वल्पामावास्योपेतायां च-
<>तुर्दश्यां कर्त्तव्यं तथा च बौधायनेनोक्तम् “यदा चतुर्दशी
<>यामन्तुरीयमनुपूरयेत् । अमावास्या क्षीयमाणा तदैव श्रा-
<>द्धमाचरेत् । चतुर्दश्यां चतुर्यामे अमा यत्र न दृश्यते ।
<>श्वोमूते प्रतिपद्यत्र भूते कव्यादिका क्रियेति” चतुर्ये यामे
<>अमावास्या सम्पूर्णा न दृश्यते किन्त्ववसाने स्वल्पा सा चेत्
<>परदिने क्षीयते तदानीं चतुर्दश्यां श्राद्धमाचरेत् । ननु
<>चन्द्रदर्शनोपेतायां प्रतिपदीष्टिः समाम्नाता तथा च
<>शतपथब्राह्मणम् “यदहः पश्चाच्चन्द्रमा अभ्युदेति तदहर्य-
<>जन्निमाल्लोँकानभ्युदेतीति” । तैत्तिरीयब्राह्मणमपि “एषा-
<>वै सुमना नामेष्टिर्येयमद्येजानं पश्चाच्चन्द्रमा अभ्युदेत्य
<>स्मिन्नेवास्मै लोके समर्द्धुकं भवतीति” अयमर्थः येय-
<>मिष्टिश्चन्द्रदर्शनोपेते दिने क्रियते सेयमिष्टिः सुमनः शब्द
<>वाच्या तादृशीमिष्टिं कृतवन्तं यजमानमभिलक्ष्य तस्मिन्
<>दिने पश्चाच्चन्द्रमा उदेति तस्मै यजमायास्मिल्लोँके समृद्धि-
<>र्भवतीति बाढं तदेतच्छ्रुतिद्बयं बौधायनमतानुसारिव्यति-
[Page1444-a+ 38]
<>रिक्तविषयम् एतदेवाभिप्रेत्य प्रतिपच्चतुर्थांशे याग उदा-
<>हृतः । ननु बौधायनव्यतिरिक्तानामपि चन्द्रदर्शनयोग्यं
<>द्वितीयायुतं प्रतिपद्दिनमिष्टौ निषिद्धं तथा च स्मृतिः “प-
<>र्वणोऽंशे चतुर्थे तु कार्या चेष्टिर्द्विजोत्तमैः । द्वितीयासहितं
<>यस्मादूषयन्त्याश्वलायनाः” इति तदेतदावर्त्तनतत्पूर्बका-
<>लयोः सन्धौ मति द्रष्टव्यं अपराह्नादिसन्धिषु चतुर्थस्येष्टा-
<>वप्राप्तत्वात् । तदेवं प्रकृतिरूयाया इष्टेः कालोनिरूपितः
<>विकृतेस्तु कालो निरूप्यते तत्र कात्यायनः “आवर्त्तनात्
<>प्राग्यदि पर्वसन्धिः कृत्वा तु तस्मिन् दिवसे प्रकृत्याः । तत्रैव
<>यागः परतो यदि स्यात्तस्मिन् विकृत्याः प्रकृतेः परेद्यु-
<>रिति” आवर्त्तने ततः पुरा वा पर्वसन्धौ तस्मिन् सन्धिदिने
<>प्रकृतियागं कृत्वा पश्चाद्विकृतिसम्बन्धी यागः कर्त्तव्यः ।
<>यद्यावर्त्तनात्परतः सन्धिस्तदा केवलं विकृतियागः
<>सन्धिदिने कर्त्तव्यः प्रकृतियागस्तु सन्धिदिनात्परेद्युरनुष्ठेय
<>इत्यर्थः । आवर्त्तनतः पूर्वकाले ततः परकाले वा सन्धिरि-
<>त्येतेषु त्रिष्वपि पक्षेषु सन्धिदिन एव विकृतेरनुष्ठानं प्रकृ-
<>तेस्तु पूर्वोक्तरीत्या सन्धिदिने परेद्युर्वानुष्ठानं व्यवतिष्ठते
<P>इष्टीनां सर्वासां प्रकृतिर्दर्शपूर्णमासौ “ऐन्द्राग्नमेकादश-
<>कपालं निर्वपेत् प्रजाकाम” इत्यादयः काण्डान्तरपठिताः
<>काम्ये ष्टयोविकृतयः । तत्र “प्रकृतिवद्विकृतिः कर्त्तव्येति” न्या-
<>येन विकृतीनामपि सन्धिदिनात् परेद्युः कदाचिदनु-
<>ष्ठानं प्राप्तं तदेतदुदाहृतेन वचनेन निवार्य्यते” ।
<P>तेन सन्धेः सूक्ष्मकालत्वेन कर्म्मानर्हत्वात् संक्रान्तिवत्त-
<>दुपलक्षितदिनविशेषे तत्तत्कर्म्म कर्त्तव्यमिति फलितम् । अत
<>एव “ऋतुसन्धिषु वापयेत्” इतियतिधर्म्मे स्मृतिः तत्र यदि
<>दर्शान्तविवक्षा स्यात् तदा दर्शस्यैव सन्धित्वात् तत्रैव वषनं
<>कुर्य्युः कुर्व्वन्ति तु पूर्ण्णिमायां तस्मात् दर्शान्तत्वपूर्ण्णिमान्तत्वयोः
<>समो विकल्पः अनुष्ठाने तु तत्र वचनविशेषाच्छिष्टाचाराच्च
<>व्यवस्था” कालमा० । अयञ्च कालः श्रौतस्मार्त्तकर्म्माङ्गम्
<>वैद्यके तु कालविशेषोऽपि फरिभाषितः “यथा ऋत्वोर-
<>त्त्यादि सप्ताहादृतुसन्धिरिवि स्मृतः । तत्र पूर्वोविधि-
<>स्त्याज्यः सेवनीयः परोविधिः” वाग्भटः । ज्योतिः-
<>शास्त्रे तु ऋत्वोः सन्ध्युपलक्षितस्य कालभेदस्य “रवेर्भ-
<>वेदेकगृहाधिकस्य यदंशवृन्दं खलु सायनस्य । तदत्र राशिद्व-
<>यभागतष्टं स्पष्टं वसन्तादृतवो भवन्ति । तत्सन्धयोऽगाङ्ग
<>६७ घटीसमाः स्युर्द्विसंगुणा (१३४ घटीसमाः) श्चेत्
<>विषुवायनीयाः । स सन्धिसन्धिः खलु यत्र शेषं शून्यं भवे-
<>देष विशेषपुण्यः” केशवार्केण सन्धिसन्धित्वे नापि परिभाषा
[Page1444-b+ 38]
<>कृता तत्र शून्यावशेषे स्नानदानादौ विशेषपुण्यफलम् ।
<>इतरस्य विवाहे वर्ज्यता । यथाह स एव “सन्धौ पुरन्ध्री
<>शुचमेति बन्ध्या मृतप्रजा वा यदि सन्धिसन्धिः” इति ।
<LEND>
