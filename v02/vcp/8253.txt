<L>8253<pc>0946,b<k1>इन्द्रध्वज<k2>इन्द्रध्वज
इन्द्रध्वज¦ पु० इन्द्रस्य तत्सन्तोषार्थोध्वजः । भाद्रशुक्ल
द्वादश्यां स्वराज्ये वृष्ट्यादिशस्यवृद्ध्यर्थं तत्प्रीतये राज्ञा
क्रियमाणे ध्वजे तदुत्पत्तितत्करणप्रकारादि दर्शितं
वृहत्संहितायां यथा
“ब्रह्माणभूचुरमरा भगवञ्छक्ताः स्म नासुरान् समरे । प्रति-
योधयितुमतस्त्वां शरण्यं शरणं समुपयाताः । देवानुवाच
भगवान् क्षीरोदे केशवः स वः केतुम् । यं दास्यति तं
दृष्ट्वा नाजौ स्थास्यन्ति वो दैत्याः । लब्धवराः क्षीरोदं
गत्वा ते तुष्टुवुः सुराः सेन्द्राः । श्रीवत्साङ्कं कौस्तुभ-
मणिकिरणोद्भासितोरस्कम् । श्रीपतिमचिन्त्यमसमं सम-
न्ततः यर्वदेहिनां सूक्ष्मम् । परमात्मानमनादिं विष्णु-
मविज्ञातपर्यन्तम् । तैः संस्तुतः स देवस्तुतोष नारायणो
ददौ चैषाम् । ध्वजमसुरसुरबधूमुखकमलवनतुषारतीक्ष्णां-
शुम् । तं विष्णुतेजोभवमष्टचक्रे रथे स्थितं भास्वति
रत्नचित्रे । देदीप्यमानं शरदीव सूर्य्यं ध्वजं समासाद्य
मुमोद शक्रः । सकिङ्कणीजालपरिस्कृतेन स्रक्छत्रघण्टापि-
टकान्वितेन । समुच्छ्रितेनामरराड् ध्वजेन निन्ये विनाशं
समरे ऽरिसैन्यम् । उपरिचरस्यामरपो वसोर्ददौ चेदिपस्य
वेणुमयीम् । यष्टिं तां स नरेन्द्रो विधिवत्सम्पूजयामास ।
प्रीतो महेन मघवान् प्राहैवं ये नृपाः करिष्यन्ति ।
वसुबलहेमवन्तस्ते भुवि सिद्धाज्ञा भविष्यन्ति । मुदिताः
प्रजाश्च तेषां भयरोगविवर्जिताः प्रभूतान्नाः । ध्वज एव
चाभिधास्यति जगति निमित्तैः फलं सदसत् । पूजा तस्य
नरेन्द्रैर्बहुवृद्धिजयार्थिभिर्यथा पूर्वम् । शक्राज्ञया प्रयुक्ता
तामागमतः प्रवक्ष्यामि । तस्य बिवानं शुभकरणदिवस-
[Page0947-a+ 38]
नक्षत्रमङ्गलमूहूर्तैः । प्रास्थानिकैर्वनमियाद्दैवज्ञः सूत्र-
धारश्च । उद्यानदेवतालयपितृवनवल्मीकमार्गचितिजाताः ।
कुब्जोर्ध्वशुष्ककण्टकिवल्लीवन्दाकयुक्ताश्च । बहुविहगालय-
कठोरपवनानलपीडिताश्च ये तरवः । ये च स्युः स्त्रीसञ्ज्ञा
न ते शुभाः शक्रकेत्वर्थे । श्रेष्ठोऽर्ज्जुनोऽश्वकर्णः प्रियक-
घवोदुम्यराश्च पञ्चैते । एतेषामन्यतमं प्रशस्तमथवाऽमरं
वृक्षम् । नौरासितक्षितिभवं सम्पूज्य यथाविधि द्विजः
पूर्व्वम् । विजने समेत्य रात्रौ स्पृष्ट्वा ब्रूयादिमं मन्त्रम् ।
“यानीह वृक्षे भूतानि तेभ्यः स्वस्ति नमोऽस्तु वः । उप-
हारं गृहीत्वेमं क्रियतां वासपर्य्ययः । पार्थिवस्त्वां वरयते
स्वस्ति तेऽस्तु नगोत्तम! । ध्वजार्थं देवराजस्य पूजेयं
प्रतिगृह्यताम्” । छिन्द्यात् प्रभातसमये दृक्षमुदक्प्राङ्मुखो
ऽपिवा भूत्वा । परशोर्जर्जरशब्दो नेष्टः स्निग्धो घनश्च
हितः । नृपजयदमविध्वस्तं पतनमनाकुञ्चित च पूर्व्वो-
दक् । अविलग्नं चान्यतरौ विपरीतमतस्त्यजेत्पतितम् ।
छित्त्वाग्रे चतुरङ्गुलमष्टौ मूले जले क्षिपेद्यष्टिम् । उद्धृत्य
पुरद्वारं शकटेन नयेन्मनुष्यैर्वा । अरभङ्गे बलभेदो नेम्या
नाशो बलस्य विज्ञेयः । अर्थक्षयोऽक्षभङ्गे तथाणिमङ्गे
च वर्धकिनः । भाद्रपदशुक्लपक्षस्याष्टम्यां नागरैर्वृतो राजा ।
दैवज्ञसचिवकञ्चुकिविप्रप्रमुखैः सुवेषधरैः । अहताम्बर-
संवीतां यष्टिं पौरन्दरीं पुरं पौरैः । स्रग्गन्धधूपयुक्तां
प्रवेशयेच्छ्रङ्खतूर्यरवैः । रुचिरपताकातोरणवनमालालङ्कृतं
प्रहृष्टजनम् । सम्मार्जितार्चितपथं सुवेषगणिकाजना-
कीर्णम् । अभ्यर्चितापणगृहं प्रभूतपुण्याहवेदनिर्घोषम् ।
नटनतकगेयज्ञैराकीर्णचतुष्पथं नगरम् । तत्र पताकाः श्वेता
विजयाय भवन्ति रोगदाः पीताः । जयदाश्च चित्ररूपा
रक्ताः शस्त्रप्रकोपाय । यष्ठिं प्रवेशन्तीं निपातयन्तो भयाय
नागाद्याः । बालानां तलशब्दे सङ्ग्रामः सत्त्वयुद्धे बा ।
सन्तक्ष्य पुनस्तक्षा विधिवद्यष्टिं प्ररोपयेद्यन्त्रे । जागर-
मेकादश्यां नरेश्वरः कारयेच्चास्याः । सितवस्त्रोष्णीषधरः
पुरोहितः शाक्रवैष्णवैर्मन्त्रैः । जुहुयादग्निं सांवत्सरो
निमित्तानि मृह्णीयात् । इष्टोद्रव्याकारः सुरभिः स्निग्धो
घनीऽनलोऽचिर्ष्मान् । शुभकृदतोऽन्यो नेष्टो यात्रायां
विस्तरोऽभिहितः । स्वाहावसानसमये स्वयमुज्ज्वलार्चिः
स्निग्धः प्रदक्षिणशिखो हुतभुग् नृपस्य । गङ्गादिवाकर-
सुताजलचारुहारां धात्रीं समुद्ररसनां वशगां करोति ।
चामीकराशोककुरण्टकाण्डवैदूर्यनीलोत्पलसन्निभेऽग्नौ न ।
विध्वान्तमन्तर्भवनेऽवकाशं करोति रत्नांशुहतं नृपस्य । येषां
[Page0947-b+ 38]
रथौघार्णवमेधदन्तिनां संमस्वनांऽग्निर्यदिवापि दुन्दुर्भः ।
तेषां मदान्धेभघटाविघट्टिता भवन्ति याने तिमिरोपमा
दिशःः । ध्वजकुम्भहयेभभूभृतामनुरूपे वशमेति मूभृताम् ।
उदयास्तधराधराधरा हिमवद्विन्ध्यपयोधरा धरा । द्विरद-
मदमहीसरोजलाजैर्घृतमधुना च हुताशने सगन्धे । प्रणत-
नृपशिरोमणिप्रभाभिर्भवति पुरश्छुरितेव भूर्नृपस्य ।
उक्तं यदुत्तिष्ठति शक्रकेतौ शुभाशुमं सप्तमरीचिरूपैः ।
तज्जन्मयज्ञग्रहशान्तियात्राविवाहकालेष्वपि चिन्तनीयम् ।
गुडपूपपायसाद्यैर्विप्रानभ्यर्च्यदक्षिणाभिश्च । श्रवणेन द्वाद-
स्याम् उपोष्याऽन्यत्र वा श्रवणात् । शक्रकुमार्य्यः
कार्याः प्राह मनुः सप्त पञ्च वा तञ्ज्ञैः । नन्दोपनन्द-
सञ्ज्ञैः पादेनार्धेन चोच्छ्रायान् । षोडशभागाभ्यधिके
जयविजये द्वे वसुन्धरे चान्ये । अधिका शक्रजनित्री मध्ये
ऽष्टांशेन चैतासाम् । प्रीतैः कृतानि विबुधैर्यानि पुरा
भूषणानि सुरकेतोः । तानि क्रमेण दद्यात् पिटकानि
विचित्ररूपाणि । रक्ताशोकनिकाशं चतुरस्रं विश्वकर्म्मणा
प्रथमम् । रसना स्वयम्भुवा शङ्करेण चानेकवर्णधरी!
अष्टाश्रि नीलरक्तं तृतीयमिन्द्रेण भूषणं दत्तम् । असितं
यमश्चतुर्थं मसूरकं कान्तिमदयच्छत् । मञ्जिष्ठाभं वरुणः
षडश्रि तत्पञ्चमं जलोर्मिनिभम् । मायूरं केयूरं षष्ठं वायु-
र्जलदनीलम् । स्कन्दः स्वं केयूरं सप्तममददद्ध्वजाय बहु-
चित्रम् । अष्टममनलज्वालासङ्काशं हव्यभुग्दत्तम् । वैदूर्य-
सदृशमिन्दुर्नवम् ग्रैवेयकं ददावन्यत् । रथचक्राभं दशमं
सूर्यस्त्वष्टा प्रभाचयैर्युक्तम् । एकादशमुद्वंशं विश्वे देवाः सरोज-
सङ्काशम् । द्वादशमपि च निवशं मुनयो नीलोत्पलाभासम् ।
किञ्चिद्घ्वजोर्ध्वनिर्गतमुपरि विशालं त्रयोदशं केतोः ।
शिरसि वृहस्पतिशुक्रौ लाक्षारससन्निभं ददतुः । यद्य-
द्येन विनिर्मितममरेण विभूषणं ध्वजस्यार्थे । तत्तत्तर्द्दैवत्यं
विज्ञातव्यं विपश्चिद्भिः । ध्वजपरिमाणत्र्यंशः परिधिः
प्रथमस्य भवति पिटकस्य । परतः प्रथमात्प्रथमादष्टां-
शाष्टांशहीनानि । कुर्यादहनि चतुर्थे पूरणमिन्द्रध्वजस्य
शास्त्रज्ञः । मनुना चागमगोतान् मन्त्रानेतान् पठेन्नियतः ।
“हरार्कवैवस्वतशक्रसोमैर्धनेशवैश्वानरपाशभृद्भिः । महर्षि-
सिद्धैः सदिगप्सरोभिः शुक्राङ्गिरःस्कन्दमरुद्गणैश्च । यथा
त्वमूर्जस्कर । नैकरूपैः समर्चितस्त्वाभरणैरुदारैः । तथेह
तान्याभरणानि देव! शुभानि सम्प्रीतमना गृहाण । अजो
ऽव्ययः शाश्वत एकरूपो विष्णुर्वराहः पुरुषः पुराणः ।
त्वमन्तकः सर्वहरः कृशानुः सहस्रशीर्षा शतमन्युरीद्ध्यः ।
[Page0948-a+ 38]
कविं सप्तजिह्वं त्रातारं त्वाम् इन्द्रमवितारं सुरेशम् ।
शक्रं वृत्रहणं सुषेणम् अस्माकं वीरा उत्तरे भवन्तु” । प्रपू-
रणे चोच्छ्रयणे प्रवेशे स्नाने तथा माल्यविधौ विसर्गे । पठे-
दिमान्नृपतिः सोपवासो मन्त्राञ्छुभान् पुरुहूतस्य केतोः ।
छत्रध्वजादर्शफलार्धचन्द्रैर्विचित्रमालाकदलीक्षुदण्डैः । स-
व्यालसिंहैः पिटकैर्गवाक्षैरलङ्कृतं दिक्षु च लोकपालैः ।
अच्छिन्नरज्ज्वा दृढकाष्ठमातृकं विश्लिष्टयन्त्रार्गलपादतोरणम् ।
उत्थापयेल्लक्ष्म सहस्रचक्षुषः सारद्रुमाभग्नकुमारिकान्वि-
तम् । अविरतजनरावं भङ्गलाशीःप्रणामैः पटुपटह-
मृदङ्गैः शङ्खभेर्यादिभिश्च । श्रुतिविहितवचोभिः पापठ-
द्भिश्च विप्रैरशुभरहितशब्दं केतुमुत्थापयीत । फलदधि-
घृतलाजाक्षोद्रपुष्पाग्रहस्तैः प्रणिपतितशिरोभिस्तुष्टुवद्भिश्च
पौरैः । धृतमनिमिषभर्तुः केतुमीशः प्रजानाम् अरि-
नगरनताग्रं कारयेद्द्विड्बधाय । नातिद्रुतं न च विलग्वि-
तमप्रकम्प्यम् अन्वस्तमाल्यपिटकादिविभूषणं च । उत्थान-
मिष्टमशुभं यदतो ऽन्यया स्यात् तच्छान्तिभिर्नरपतेः
शमयेत्पुरोधाः । क्रव्यादकौशिककपोतककाककङ्कैः केतु-
स्थितैर्महदुशन्ति भर्य नृपस्य । चाषेण चापि युवराज-
भयं वदन्ति श्येनो विलोचनभयं निपतन् करोति । छत्र-
भङ्गपतने नृपमृत्युस्तस्कराद्वसु करोति निलीनम् । हन्ति
चाप्यथ पुरोहितमुल्का पार्थिवस्य महिषीमशनिश्च । राज्ञो-
विनाशं पतिता पताका करोत्यवृष्टिं पिटकस्य पातः
मध्याग्रभूलेषु च केतुभङ्गो निहन्ति मन्त्रिक्षितिपालपोरान् ।
धूमावृते शिखिभयं तमसा च मोहो व्यालैश्च भग्नपतितैर्न
भवन्त्यमात्याः । ग्लायन्त्युदक्प्रभृति च क्रमशो द्विजाद्या
भङ्गे च वर्द्धकिबधः कथितः कुमार्याः । रज्जूत्सङ्ग-
च्छेदने बालपीडा राज्ञो मातुः पीडनं मातृकायाः ।
यद्यत्कुर्युर्बालकाश्चारणा वा तत्तत्तादृग्भावि पापं शुभं
वा । दिनचतुष्टयमुत्थितमर्चितं समभिपूज्य नृपोऽहनि
पञ्चमे । प्रकृतिभिः सह लक्ष्म विसर्जयेद् बलभिदः खबला-
भिविवृद्धये । उपरिचरवसुप्रवर्त्तितं नृपतिभिरप्यनु सन्ततं
कृतम् । विधिमिममनुमन्य पार्थिवी न रिपुकृतं भयमाप्नुया-
दिति” ध्वज प्रमाणादि ति० त० कालि० पु० उक्त यथा ।
“अर्ज्जुनोऽप्यश्वकर्णश्च प्रियकोधवएव च । औडुम्बरश्च पञ्चैते
केत्वर्थे सत्तमाः स्मृताः । अन्ये च देवदार्वाद्याः शाला-
द्यास्तरवस्तथा । तञ्च वृक्षं तुदेदात्रौ स्पृष्ट्वा मन्त्रमिमं
पठेत्” । तुदेत् च्छेदयेत् । “यानि वृक्षे तु भूतानि तेभ्यः
स्वस्ति नमोऽस्तु वः । उपहारं गृहीत्वेम क्रियतां वा-
[Page0948-b+ 38]
सपर्य्ययः । पार्थिवस्त्वां वरयते स्वस्ति तेऽस्तु नगोत्तम! ।
ध्वजार्थं देवराजस्य पूजेयं प्रतिगृह्यताम्” । ततोऽपरे
ह्नि तं छित्वा मूलमष्टाङ्गुलं पुनः । जले क्षिपेत्तदग्रस्य
च्छित्त्वैवं चतुरङ्गुलम् । ततो नीत्वा पुरद्वारं केतुं नि-
र्म्माय तत्रैव । शुक्लाष्टम्यां भाद्रपदे केतुं वेदिं प्रवेश-
येत् । द्वाविंशद्धस्तमानस्तु अधमः केतुरुच्यते । द्वात्रिं-
शत्तु ततोज्यायान् द्वाचत्वारिंशदुत्तमः । कुमार्य्यः पञ्च
कर्त्तव्याः शक्रस्य नृपसत्तम! । शालमय्यस्तु ताः सर्वास्त्व-
पराः शक्रमातृकाः । केतोः पादप्रमाणेन कार्य्याः शक्र-
कुमारिकाः । मातृकार्द्धप्रमाणात्तु यन्त्रं हस्तद्वयं तथा ।
एवं कृत्वा कुमारीश्च मातृका केतुमेव च । एकादश्यां
सिते पक्षे यष्टीनामधिवासनम् । अधिवास्य ततोयष्टी
र्गन्धद्वारादिमन्त्रकैः । द्वादश्यां मण्डलं कृत्वा वासवं
विस्तृतात्मकम् । अच्युतं पूजयित्वादौ शक्रं पश्चात् प्र-
पूजयेत् । शक्रस्य प्रतिमां कुर्य्यात् कानकीं दारवीं तथा”
कानकीं कनकमयीम् “अन्यतैजसभूतां वा सर्वाभावे तु मृण्म-
यीम् । तां मण्डलस्य मध्ये तु पूजयित्वा विशेषतः ।
ततः शुभे मुहूर्त्ते तु केतुमुत्थापरेन्नृपः । “वज्रहस्त! सु-
रारिघ्न! बहुनेत्र! पुरन्दर! । क्षेकार्थं सर्वलोकानां पू-
जेयं प्रतिगृह्यताम् । एह्येहिसर्वामरसिद्धसङ्घैरभिष्टु-
तोबज्रधरामरेश! । समुत्थितस्त्वं श्रवणाद्यपादे गृहाण
पूजां भगवन्नमस्ते” । इति मन्त्रेण तन्त्रेण नानानैवेद्यव-
न्दनैः । घटेषु दश दिक्पालान् ग्रहांश्च परिपूजयेत् ।
साध्यादीन् सकलान् देवान् मातॄः सर्वास्त्वनुक्रमात् ।
ततः शुभे मुहूर्त्ते तु ज्ञानिवर्द्धकिसंयुतः । केतूपत्थानभू-
मिन्तु यज्ञवेद्यास्तु पश्चिमे । विप्रैः षुरोहितैः सार्द्धं
गच्छेद्राजा सुमङ्गलैः । रज्जुभिः पञ्चभिर्बद्धं यन्त्रश्लिष्टं
समातृकम् । कुमारीभिश्च सयुक्तं दिक्पालानाञ्च प-
ट्टकैः । यथावर्णैर्यथादेशैर्योजितैर्वस्त्रवेष्टितैः । युतं तं
किङ्किणीजालैर्वृहद्घण्टाढ्यचामरैः । चित्रमाल्याम्वरे-
श्चापि चतुर्भिःपरितोरणैः । उत्थापयेन्महाकेतुं राजा
मात्यैः शनैः शनैः । प्रतिमां तां नयेन्मूल केतोः शक्रं
विचिन्तयन् । यजेत्तु पूर्बवत्तत्र शचीं मातलिमेव च ।
जयन्तं तनयं तस्य वज्रमैरावतं तथा । ग्रहांश्चार्भ्यच्य
दिक्पालान् सर्वाश्च गणदेवताः । पूजितानाञ्च देवानां
शश्वद्धोमं समाचरेत् । होमान्तेतु बलिं दद्यात् वासवाय
महात्मने । तिलं घृतं चाक्षतञ्च पुष्पं दूर्व्वां तथैव च ।
एतैस्तु जुहुयादेतान् स्वैः स्वैर्मन्त्रैर्नरोत्तमः । ततोहो-
[Page0949-a+ 38]
मावसाने तु ब्राह्मणानपि भोजयेत् । एवं प्रपूजयेन्नित्य
सप्तरात्रं दिने दिने । त्रातारमिति मन्त्रोऽय वासवस्य
परः प्रियः । एवं कृत्वा दिवाभागे शक्रोत्थापनमादितः ।
श्रवणर्क्षयुतायाञ्च द्वादश्यां पार्थिवः स्वयम् । अन्तपादे
भरण्यास्त निशि शक्रं विसर्जयेत् । सुप्तेषु सर्वलोकेषु
यथा राजा न पश्यति । “सार्द्धं सुरासुरगणैः पुरन्दर!
शतक्रतो! । उपहारं गृहीत्वेमं महेन्द्रध्वज गम्यताम्”
उत्पाते सप्तरात्राणि तथोपप्लवदर्शने । व्यतीत्य शनि-
भौमौ च अन्यर्क्षेऽपि विसर्जयेत् । यस्मिन्कस्मिन् दिने
चैव सूतकान्ते विसर्जयेत् । तथा रक्षेन्नृपः केतुं न पते
च्छकुनिर्यथा । शनैः शनैः पातयेत्तं यथोत्थापनमादितः ।
विसृष्टं शक्रकेतुं तं सालङ्कार तथा निशि । क्षिपेदनेन
मन्त्रेण अगाधे सलिले नृपः । “तिष्ठ केतो! महाभाग!
यावत्संवत्सरं जले । भवाय सर्वलोकानामन्तराय-
विनाशक!” । उत्थापयेत्तूर्य्यरवैः सर्वलोकस्य वै पुरः । एवं
यः कुरुते पूजां वासवस्य महात्मनः । न तस्य राज्ये दुर्भिक्षं
नतयो नाप्यधर्मकृत्” । “इन्द्रध्वजसमुत्थान प्रमादान्न
कृतं यदि । तदा द्वादशमे वर्षे कर्त्तव्यं नान्तरा पुनः”
ति० त० भविष्य० । पञ्चमाष्टमदिनयोर्विसर्जने शक्त्यपेक्षया
व्यवस्था । इन्द्रकेतुशक्रध्यजादयोऽप्यत्र ।
<LEND>
