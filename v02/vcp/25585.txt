<L>25585<pc>3649,b<k1>दुष्टसाक्षिन्<k2>दुष्टसाक्षिन्
दुष्टसाक्षिन्¦ पु० कर्म० । नारदाद्युक्ते असाक्षित्वप्रयोजकदोष
[Page3650-a+ 38]
युक्ते साक्षिणि । साक्षिणोदोषाश्च नारदेनोक्ताः यथा
“यस्त्वात्मदोषदुष्टत्वादस्वस्थ इव लक्ष्यते । स्थानात् स्था-
नान्तरं गच्छेदेकैकञ्चानुधावति । कासत्यकस्माच्च भृशम-
भीक्ष्णं निःश्वसित्यपि । विलिखत्यवनीं पद्भ्याम्बाहू वासश्च
धूनयेत् । भिद्यते मुखवर्णोऽस्य ललाटं स्विद्यते तथा ।
शोषमागच्छतश्चोष्ठाबूर्द्ध्वं तिर्यङ्गिरीक्षते । त्वरमाण
इवाबद्धमपृष्टो बहु भाषते । कूटसाक्षी स विज्ञेयस्तं
वापं विनयेद्भृशम्” । अबद्धमसम्बद्धम् । विनयेच्छिक्षयेद्
यथा कौटसाक्ष्याद्बिभेतीत्यर्थः । न तु दण्डयेदित्यर्थः ।
प्राकृतवैकृतिकविकारविवेकस्य दुःशक्यत्वात् सम्भावनामा-
त्रेण च दण्डनस्यान्याय्यत्वादिति मिता० उक्तम् । मदन-
रत्ने त्वाविद्धमिति पठित्वा आकुलमिति व्याख्यातम् । श-
ङ्खलिखितावपि “मन्त्रिभिः शास्त्रसामर्थ्याद्दुष्टलक्षणं ग्रा-
ह्यन्तिर्यक्प्रेक्षते समन्तादेवावलोकयति । अकस्मान्मूत्रं
पुरीषं विसृजति देशाद्देशं गच्छति पाणिना पाणिं पी-
डयति नखान्निकृन्तति मुखमस्य विवर्णतामेति प्रस्वि-
द्यति चास्य ललाटन्न चक्षुर्न्न च वाचं प्रतिपूजयत्य-
कस्माद्ददाति, प्रशंसति पुनः पुनरन्यमपवदति बहिर्नि-
रीक्षते शस्त्रं परामृशति शिरः प्रकम्पयत्यीष्ठौ निर्भुजति
सृक्कणी परिलेढि अतिविस्मितः कर्मस्वमहत्स्वपि भ्रुबौ
संहरति तुष्णीं ध्यायति पूर्वोत्तरविरुद्धं व्याहरति एव
मादिदुष्टलक्षणं क्रुद्धस्य च स्वामिनोऽन्यत्र प्रकृतिशी-
लादिति” अकस्मादिति तूष्णीमिति च यथायोगमनेकत्र
सम्बन्धनीयम् । अन्यत्र प्रकृतिशीलादिति । प्रकृत्या
खभावात् शीलन्तिर्यक्प्रेक्षणादिधर्मो यस्य स तथोक्त-
स्ततोऽन्यत्रैतानि दुष्टक्रुद्धलक्षणानि, एते अवान्तरवैल-
क्षण्यस्य दुर्ज्ञेयत्वादित्यवधानेन परीक्ष्य वस्तुतत्त्वानुसर-
णङ्करणीयमिति सूचितम्” वीरमि
मुनिवाक्ये अन्येऽपि साक्षिदोषा असाक्षिलक्षणोक्त्या
वीरमि० भङ्ग्यादर्शिता यथा
मनुः “नार्थसम्बन्धिनो नाप्ता न सहाया न वैरिणः ।
न दृष्टदोषाः कर्त्तव्या न व्याध्यार्त्ता न दूषिताः । न साक्षी
नृपतिः कार्य्यो न कारुककुशीलवौ । न श्रोत्रियो न
लिङ्गस्थो न सङ्गेभ्यो विनिर्गतः । आध्यधीनी न
वक्तव्यो न दस्युर्न विकर्मकृत् । न वृद्धो न शिशुर्नैको
नाप्तो न विकलेन्द्रियः । नार्त्तो न मत्तो नोन्मत्तो न
क्षुत्तृष्णोपपीडितः । न श्रमार्त्तो न कामार्त्तो न क्रुद्धो
नुपि तस्करः” इति । अत्र सर्वैर्विशेषणैरसत्यसम्भावना
[Page3650-b+ 38]
विस्मरणादिकमसाक्ष्यनिमित्तमुपलक्ष्यते । अतएव वृद्ध
विकलेन्द्रियविकर्म्मकृत्तस्करादीनां गोवृषन्यायेन पुन-
रुपादानम् । अत्र बहवः शब्दाः स्पष्टार्थाः । अन्ये
मेधातिथ्यनुसारेण विव्रियन्ते । अर्थसम्बन्धिन उत्तम-
र्णाधमर्णाद्याः उत्तमर्णोह्यधमर्णवचनेन पराजीयमान
स्तदानीमेव रोधाविष्टोऽधमर्णादृणं प्रत्यादातुं प्रयतेतेति
तच्चित्तानुवृत्तिरधमर्णस्य तदनुगुणकौटसाक्ष्यहेतुत्वेन संभा-
व्यते । उत्तमर्णो निर्धनेऽधमर्णे स्वसाक्षितया घनं प्राप्य
स्वस्मै तदर्पयिष्यतीति बुद्ध्या तदनुगुणवादी सम्भाव्यते ।
तथार्थः प्रयोजनन्तत्सम्बन्धिनोर्वादिप्रतिवादिनोरन्यतर-
स्माद् येषां स्वप्रयोजनं सिसाधयिषितन्तेऽप्युपकारगन्धान्न
साक्ष्यार्हा इत्यादि । सर्ठत्र कौटसाक्ष्यसम्भावनोन्नेया ।
दृष्टदोषा अन्यत्र कृतकौटसाक्ष्याः । व्याध्यार्त्ता वचनवि-
संवादापादकव्याधिपीडावन्तः । दूषिता अभिशस्ताः ।
नृपतेरसाक्षित्वमकृताभिपायेणातो न प्राक्तननारदोक्ति
विरोधः । लिङ्गस्थोऽपत्यादिः । सङ्गेभ्यो विनिर्गतः
परित्यक्तः पित्रादिगुरुजनसंसर्गात् वृद्धानुपसेवनादस्या-
ऽसत्यसम्भावना । आध्यधीनो बन्धकीकृतः तस्य तदाज्ञा-
वशवर्त्तित्वात् । वक्तव्यो निन्दास्पदम् विकर्मकृत् अधर्मा-
भीरुः । वृद्धविकलेन्द्रिययोर्वार्द्धकस्वभावहेतुकेन्द्रियवैकल्येन
भेदः । आर्त्तः शोकेन । नारदोऽपि “दासनैःकृतिका-
श्रद्धवृद्धस्त्रीबालचाक्रिकाः । मत्तोन्मत्तप्रमत्तार्त्त कितव-
ग्रामयाजकाः । महापथिकसामुद्रबणिक्प्रव्रजितातुराः ।
व्यङ्गैकश्रोत्रियाचारहीनक्लीवकुशीलवाः । नास्तिकव्रा-
त्यदाराग्नित्यागिनोऽयाज्ययाजकाः । एकस्थालीसहा-
यारिचरज्ञातिसनाभयः । प्राग्दृष्टदोषशैलूषविषजीव्य-
हितुण्डिकाः । गरदाग्निदकीनाशशूद्रापुत्त्रोपपातिनः ।
क्लान्तसाहसिकश्रान्तनिर्धूताग्न्यवसायिनः । भिन्नवृत्ता-
समावृत्तजडतैलिकमूलिकाः । भूताविष्टनृपद्विष्टवर्षनक्षत्र
सूचकाः । अघशंस्यात्मविक्रेतृहीनाङ्गभगवृत्तयः । कुनखी
श्यावदन् श्वित्री मित्रध्रुक्शठशौण्डिकाः । ऐन्द्रजालि-
कलुब्धोग्रश्रेणी गणबिरोधिनः । वधकृच्चित्रकृत् शङ्खी
पतितः कूटकारकः । कुहकः प्रत्यवसितस्तस्करो राज-
पूरुषः । मनुष्यपशुमांसास्थिमघुक्षीराम्बुसर्पिषाम् ।
विक्रेता व्राह्मणश्चैव द्विजो वार्धुषिकश्च यः । च्युतः
स्वघर्मात्कुलिकः सूचको हीनसेवकः । पित्रा विवद-
मानश्च भेदकृच्चेत्यसाक्षिणः । श्रेण्यादिषु तु वर्गेषु
कश्चिश्चेद्द्वेष्यतामियात् । तस्य तेभ्यो न साक्ष्यं
[Page3651-a+ 38]
स्याद्द्वेष्टारः सर्व एव ते” । नैकृतिकः परापकारशीलः ।
चाक्रिकस्तैलिकः । प्रमत्तः सदाऽनवहितः । महापथिको
महापथगामी । सामुद्रबणिग्वहित्रवाही । एकः श्री-
त्रियो द्वयोरननुमतः । एकः, श्रोत्रिय इति पृथग्वा प्रा-
यश्चोक्तं च प्रागेव तत् । अपरार्केण तु युग्मैकेति पठित्वा
युग्मौ ष्ट्वाविति व्याख्यातम् । एकस्थालीसहाय एक-
पाकभोजीति । सहाय्यन्यतरसाहाय्यकारी, मिश्रचण्डे-
श्वरौ । मदनरत्नाकरस्तु एकस्थालीः सहाय इति
विशेषणद्वयं पृथक्कृत्य एकस्थाली स्थाल्यधिकरणकः
पाकोलक्ष्यते । स एको यस्येत्येकस्थालीति व्याचख्यौ ।
समासान्तविधेरनित्यत्वादेकस्थालीत्यत्र “नद्यृतश्चेति” पा० न
कप् । अर्द्धपिप्पलीत्यादिवन्न ह्रस्व इति च समादधे ।
अरिचरः भूतपूर्वः शत्रुः । भूतपूर्वे चरट् । कल्पतरौ
त्वस्त्रधर इति पठित्वा शस्त्रधर इति व्याख्यातम् । ज्ञा-
तयः सगोत्राः सनाभयो मातुलतत्सुतमातृष्वस्रियादयः ।
शैलूषः स्त्रीणां नर्तयिता । कुशीलवस्तु रङ्गापजीवी
नट इति भेदः । विषजीवी विषक्रयजीवीति मदनरत्ने ।
विषवद्योपजीवीति रत्नाकरे । अहितुण्डिकः सर्प-
क्रीडोपजीवी व्यालग्राही । कीनाशः कर्कशः क्षुद्रा वा ।
कृपण इति तु मदनरत्न । उपपातित उपपातकीति
कल्पतरुः । मदनरत्ने तूपपातक इति पठितम् । उप
समीपं पातकं यस्येति विगृह्य पातकयुक्त इति व्या-
ख्यातञ्च । क्लान्तोऽतिखिन्नः श्रान्तोऽनवरतकर्मका-
रीति मदनरत्ने । अशान्त इति पठित्वाऽयीग्यकर्मका-
रीति रत्नाकरे । निर्धूतो वान्धवैस्त्यक्त इति मदन-
रत्ने । ग्रामराजकुलश्रेण्यादिभिर्निःसारित इति रत्ना-
करे । मूलिकः लोकभयशून्य इति भवदेवः । मूलं विप्रल-
म्भस्तत्कारीति तु युक्तम् । अपरार्केण तु पौपिक इति
पठित्वा पौपिकः पूपादिविक्रयीति व्याकृतम् । वर्षसू-
चको वर्षशकुनवेदो । नक्षत्रसूचको ज्यौतिषिकः । अ-
थशसी परकीयपापप्रकाशकः । हीनाङ्ग उचितपरिमा-
णन्यूनाङ्गः । व्यङ्गस्तु छिन्नाङ्गुल्यादिरिति भेदः ।
भगवृत्तिर्भार्य्यादास्यादिसम्भोगशुल्कोपजीवी शङ्खी वृष-
भनर्त्तनजीवीति मदनरत्नरत्नाकरयोः । कुहको दा-
म्मिकः । प्रत्यवसितः प्रव्रज्यादिच्युतः । कुलिको राज्ञा
व्यवहारपरिच्छेदकतया नियुक्तः । अस्य च साक्षित्व-
करणे निषेधो, विधिस्तु कृतसाक्ष्य इति कल्पतरुः । मद-
नरत्ने तु कुलं व्राह्मणादिगणस्तदधिकारी कुलिक इति
[Page3651-b+ 38]
व्याख्यातम् । सूचको राज्ञा परदोषान्वेषणपूर्वकं स्वस्मै
तन्निवेदने नियुक्तः । भेदकृन्मित्रादिप्रीतिभङ्गकर्त्ता ।
श्रेण्यादिष्वित्यस्यायमर्थः । येषु श्रेण्यादिषु यस्यैकोऽपि
द्वेष्यतां शत्रुतामाप्तस्तदीयविवादे तच्छ्रेण्यादिनिविष्टाः
सर्व एव न साक्षिणस्तत्र हेतुर्द्वेष्टारः सर्वएव त इति
तच्छ्रेण्यान्तर्गतैकद्वेष्यनुरोधकृतवैरनिर्यातनार्थमन्यथावा-
दित्वसम्भवात् । अतएव नारदः “बालोऽज्ञानादसत्यात्
स्त्री पाप्याभ्यां स्याच्च कूटकृत् । विब्रूयाद्बान्घवः स्नेहा-
द्वैरनिर्यातनादरिरिति” । कात्यायनः “तद्वृत्तिजीविनो
ये च तत्सेवाहितकारिणः । तद्वन्धु सुहृदो भृत्या आ-
प्तास्ते तु न साक्षिणः । मातृष्वसुःसुताश्चैव पितृष्वसृ-
सुतास्तथा । मातुलस्य सुताश्चैव सोदर्यसुतमातुलाः ।
एते सनाभयः प्रोक्ताः साक्ष्यन्तेषु न योजयेत् । कुल्याः
सम्बन्धिनश्चैव विवाह्यो भगिनीपतिः । पिता बन्धुः पितृ
व्यश्च श्वशुरो गुरवस्तथा” । तथा वृहस्पतिः “मातु
पिता पितृव्यश्च भार्यायाभ्रातृमातुलौ । भ्राता सखा
च जामाता सर्ववादेष्वसा क्षिणः । परस्त्रीपानसक्ताश्च
कितवाः सर्वदूषकाः । उन्मत्तार्त्ताः साहसिका नास्ति-
काश्च न साक्षिणः” इति । अत्र मातृष्वस्रादिशब्दानां स-
म्बन्धिशब्दत्वादर्थिप्रत्यर्थिनोरन्यतरस्य एतादृशसम्बन्धिनो
न साक्षिणः सम्बन्धिनि स्नेहादन्यत्र वैरसम्भवादिति
ध्येयम् । शङ्खलिक्षितौ “शुल्कगुल्माधिकृतौ दूतो वेष्टि-
तशिराः स्त्रियोगुरुकुलवासिनः परिव्राजकवानप्रस्थनि-
र्ग्रन्थाः शङ्खिनः व्यालग्राहिणः” इति अत्राऽसाक्षिणः
इति प्रकृतम् शुल्काधिकृतः शुल्कग्रहणस्थानाधिकारी ।
गुल्मः स्वस्थाननिवेशितः पदातिसमूहस्तदधिकृतः ।
वेष्टितशिराः उद्धतवेषोमूर्द्धव्याध्यभिभूतो वा इतरे
प्रसिद्धा व्याख्याततराश्च । अनेन प्रपञ्चेन लोभादि-
कमसाक्षित्वनिमित्तमेव व्यक्तीकृतम् । यथाह मनुः
“लोभान्मोहाद्भयात् क्रोधान्मैत्र्यात्कामात्तथैव च ।
अज्ञानाद्बालभावाच्च साक्षी वितथ उच्यत” इति ।
<LEND>
