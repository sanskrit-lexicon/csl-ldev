<L>1119<pc>0113,a<k1>अदत्ता<k2>अदत्ता
अदत्ता¦ स्त्री दा--क्त न० त० । परिणयार्थमदत्तायां स्त्रियाम् ।
<>“अदत्तायां मृतायान्तु त्र्यहाच्छुध्यन्ति बान्धवा” इति
<>स्मृतिः अदत्तमात्रे त्रि० । अप्राशस्त्ये न० त० । अदत्तन्तु
<>भयक्रोधेत्याद्यभिहितलक्षणे दानाभासेनार्पिते दत्त्वापि
<>प्रत्याहर्त्तुं योग्ये त्रि० । तच्चोक्तं नारदेन यथा
<>“अदत्तन्तु भयक्रोधशोकवेगरुजान्वितैः । तथोत्कोच
<>परीहासव्यत्यासच्छलयोगतः ॥ बालमूढास्वतन्त्रार्तमत्तो-
<>न्मत्तापवर्जितम् । कर्त्ता ममेदङ्कर्मेति प्रतिलाभेच्छया च
<>यत् । अपात्रे पात्रमित्युक्ते कार्ये वा धर्म्मसंहिते ।
<>यद्दत्तं स्यादविज्ञानादत्तमिति तत् स्मृतमिति” । अस्यार्थः
<>भयेन वन्दिग्राहादिभ्यो दत्तम् । क्रोधेन शत्र्वादिवैर-
<>निर्य्यातनायान्यस्मै दत्तम् । पुत्त्रविहीनतादिनिमित्त-
<>शोकाविष्टेन दत्तम् । उत्कोचेन कार्य्यप्रतिबन्धनिरा-
<>सार्थमधिकृतेभ्यो दत्तम् । परिहासेनोपहासेन दत्तम् ।
<>एकः स्वद्रव्यमन्यस्मै ददात्यन्योऽपि तस्मै ददा-
<>तीति दानव्यात्यासः । छलयोगतः शतदानमभिसन्धाय
<>सहस्रमिति परिभाष्य ददाति । बालेनाप्राप्तषोडशवयस्केन
<>मूढेन, लोकवेदानभिज्ञेन अस्वतन्त्रेण पुत्त्रदासादिना,
<>आर्त्तेन रोगाभिभूतेन, मत्तेन मदनीयप्रमत्तेन, उन्म-
<>त्तेन, वातिकाद्युन्मादग्रस्तेन वा अपवर्जितं दत्तम् । तथा-
<>ऽयं मदीयमिदं कर्म्म करिष्यतीति प्रतिलाभेच्छया दत्तम् ।
[Page0113-b+ 38]
<>अचतुर्वेदाय चतुर्वेदोऽहमित्युक्तवते दत्तम् । यज्ञं करि-
<>ष्यामीति धनं लब्ध्वा द्यूतादौ विनियुञ्जानाय दत्तमित्येवं
<>षोडशप्रकारमपि दत्तमदत्तमित्युच्यते प्रत्याहरणीयत्वात् ।
<>आर्त्तदत्तस्यादत्तत्वं धर्म्मकार्य्यव्यतिरिक्तविषयम् । “स्वस्थे-
<>नार्त्तेन वा दत्तं श्रावितं धर्म्मकारणात् । अदत्त्वा तु मृते
<>दाप्यस्तत्सुतो नात्र संशय” इति कात्यायनस्मरणात् ।
<>तथेदमपरं संक्षिप्तार्थवचनं सर्वविवादसाधारणम् । “योगा-
<>धमनविक्रीतं योगदानप्रतिग्रहम् । यस्य वाप्युपधिं पश्येत्
<>तत् सर्वं विनिवर्त्तयेत्” इति । योग उपाधिः । योगेनो-
<>पाधिविशेषेणाधिविक्रयदानप्रतिग्रहाः कृतास्तदुपाधिविगमे
<>तान् विक्रयादीन् विनिवर्त्तयेदिति । यः पुनः षोडश-
<>प्रकारमप्यदत्तं गृह्णाति, यश्चादेयं प्रयच्छति, तयो-
<>र्दण्डो नारदेनोक्तः । “गृह्णात्यदत्तं यो लोभात् यश्चा-
<>देयं प्रयच्छति । अदेयदायको दण्ड्यस्तथाऽदत्तप्रतीच्छ
<>क” इति । मिताक्षरा० ।
<LEND>
