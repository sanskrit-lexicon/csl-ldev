<L>47294<pc>5358,a<k1>स्नातक<k2>स्नातक
स्नातक¦ पु० स्ना--भावे क्त स्नानं वेदाध्ययनानन्तरं समावर्त्तना-
<>ङ्गस्नानं तदस्यास्ति कन्, कर्त्तरि क्त स्वार्थे क वा । वेदा-
<>ध्ययनानन्तरं गार्हस्थ्याय कृतसमावर्त्तनांङ्गस्नाने गृहस्थ-
<>भेदे तच्च व्रतं मिता० आचराध्याये दर्शितं यथा
<>“स्नानादारभ्य ब्राह्मणस्यावश्यं कर्त्तव्यानि विधिप्रति-
<>निषेधकात्मकानि मानससंकल्परूपाणि स्नातकव्रतान्याह
<>“न स्वाध्यायविरोध्यर्थमीह्नेत न यतस्ततः । न विरुद्ध-
<>प्रसङ्गेन सन्तोषी च भवेत् सदा” याज्ञ० । ब्राह्मणस्य प्रति-
<>ग्रहादयोऽर्थप्राप्त्युपाया दर्शिताः । अत्र विशेष उच्यते ।
<>स्वाध्यायविरुद्धमर्थमप्रतिषिद्धमपि नेहेत नान्विच्छेत् । न
<>यतस्ततो न यतः कुतश्चिदविदिताचारात्, न विरुद्धप्रसङ्गेन
<>विरुद्धोऽयाज्ययाजनादिप्रसङ्गो नृत्यगीतादि विरुद्धं वा
<>तत्र प्रसङ्गश्च विरुद्धप्रसङ्गः तेन नार्थमीहेत इति सम्ब
<>ध्यते । तत्र आवृत्तिः प्रत्येकं पर्युदासार्था । सर्वत्राप्यस्मिन्
<>स्नातकप्रकरणे नञ्शब्दः पर्युदासार्था एव । किञ्च ।
<>“अर्थालाभेपि सन्तोषी परितृप्तो भवेत् । चकारात् संय-
<>तश्च “सन्तोषं परमास्थाय सुखार्थी संयतो भवेत्” इति
<>मनुस्नरणात् । कुतस्तर्हि धनमन्विच्छेदित्यत आह” मिता० ।
<>“राजान्तेवासियाज्येभ्यः सीदन्नच्छेद्धनं क्षुघा । दम्भि
<>हैतुकपाषण्डिवकवृत्तींश्च वर्जयेत्” याज्ञ० । “क्षुधा सीदन् पी-
<>ह्यमानः स्नातको राज्ञो विदितवृत्तान्तादन्तेवासिनो वक्ष्य-
<>माणलक्षणाद्याज्याद्याजनार्हाच्च धनमाददीत । क्षुधा
<>सीदन्नत्यमेन विभागादिप्राप्तकुटुम्बपोषणपर्य्याप्तधनो न
<>काणवेमान्वच्छेदिति गम्यते । किञ्च । दम्मिहेतुकादीन्
<>सकलकार्य्येषु लौकिकशास्त्रीयेषु वर्जयेत् । लोकरञ्जनार्थमेव
<>कर्मानुष्ठायी दम्भी युक्षिबलेन सर्वत्र संशयकारी
<>हैतुकः त्रैविद्यवृद्धापरिगृहीताम्रमिणः पाषण्डिनः ।
<>पकटदस्य वर्त्तनमिति वकवृत्तिः । यथाह मढः “अधो
<>दृष्टिर्नैकृतिकः स्वार्थसाधनतत्परः । शठो मिथ्याविनी-
[Page5358-b+ 38]
<>तश्च वकवृत्तिरुदाहृतः” इति । प्रतिषिद्धसेविनो विकर्मस्याः
<>विडालमार्जारस्तस्व स्वभावो व्रतं यस्यासौ वैडाल-
<>व्रतिकः “धर्मध्वजी सदा लुब्धश्छाद्मिको लोकदाम्भिकः ।
<>वैडालव्रतिको ज्ञेयो हिंस्रः सर्वाभिसन्धकः” इति मनु-
<>स्मरणात् । चकाराद्विकर्मस्थवैडालब्रतिकशठान् यथाह
<>मनुः “पाषण्डिनो विकर्मस्थान् वैडालव्रतिकान् शठान् ।
<>हैतुकान् वकवृत्तींश्च वाङ्मात्रेणापि नार्चयेत्” इति ।
<>शठः सर्वत्र वक्रः । एतैः संसर्गनिषेधादेव स्वयं
<>एवंविधो न भवेदिति गम्यते” मिता० । किञ्च “शुक्लाम्बर
<>धरोनीचकेशस्मश्रुनखः शुचिः । न भार्य्यादर्शनेऽश्नीया-
<>न्नैकवासा न संस्थितः” याज्ञ० “शुक्ले धौते अम्बरे वाससी
<>धारयतीति शुक्लाम्बरधरः । केशाश्च श्मश्रुणि च नखाश्च
<>केशश्मश्रुनखन्नीचं कृत्त कशश्मश्रुनखं यस्यासौ तथाक्तः
<>शुचिरन्तर्बहिश्च स्नानानुलेपधूपस्रगादिभिः सुगान्धिश्च
<>भवेत् । यथाह गौतमः “म्नातको नित्य शुचिः सु-
<>गन्धिः स्नानशीलः” इति । सुगन्धवत्त्वविधानादेव निर्गन्ध-
<>माल्यस्य निषेधः । तथा च गोभिलः “नागन्धां स्रज-
<>न्धारयेदन्यत्र हिरण्यरत्नस्रजः” इति । “सदा स्नातक
<>एवम्भूतो भवेत्” एतच्च सति सम्भवे “न जीर्णमलवद्वासा
<>भवेच्च विभवे सतीति” मनुस्मरणात् । न च भार्याया दर्शने
<>तस्यां पुरतोऽवस्थितायां नाश्नीयादवीर्यवदपत्योत्पात्तम-
<>यात् तथा च श्रुतिः “जायाया अन्ते नाश्नीयादवीर्य्य-
<>वदपत्यं भवति” इत्यतस्तया सह भोजनं दूरादेव निरस्तम् ।
<>न चैकवासाः । नापि संस्थितः उत्थितः अश्नोयादिति
<>संवध्यते मिता० । “न संशयं प्रपद्येत नाकस्मादप्रियं वदेत् ।
<>नाहितं नानृतञ्चैव न स्तेनः स्यान्न बार्द्धुषी” याज्ञ० ।
<>“कदाचिदपि संशयं प्राणविपत्तिसशयावह कर्म न प्रप-
<>द्येत न कुर्य्यात् । यथा व्याघ्रचौराद्युपहतदेशाक्रम-
<>णादि । अकस्मान्निःकारणं किञ्चिदपि परुषमप्रियम्
<>उद्वेगकारि वाक्यं न वदेत् । न चाहितमनृत वा प्रिय-
<>मपि । चकारादसभ्यं बीभत्सकरञ्चाकस्मन्न वदेदिति संब-
<>ध्यते । एतच्च परिहासादिव्यतिरेवेण “गुरुणापि समं
<>हास्यं कर्त्तव्यं कुटिलं विना” इति स्मरणात् । न च
<>स्तेनः अन्यदीयस्यादत्तस्य ग्रहीता स्यात् न बार्द्धुषी
<>स्यात् प्रतिषिद्धवृद्धूपजीवी वाद्धुंषी न स्यात्” मिता० ।
<>“दाक्षायणी ब्रह्मसूत्री बेणुमान् स्रकरण्डलुः । कुर्य्यात्
<>प्रदक्षिणं देवमृद्गोविप्रवनस्पतीन्” याज्ञ० । दाक्षायणं सुवर्णं
<>तदस्यस्तीति दाक्षायणी । ब्रह्मसृत्रे यज्ञोप्रवीतं यस्या-
[Page5359-a+ 38]
<>स्तीति ब्रह्मसूत्री वैणवयष्टिमान् कमण्डलुमान् स्यादिति
<>सर्वत्र सम्बन्धनीयम् । अत्र ब्रह्मचारिप्रकरणोक्तस्यापि
<>यज्ञोपवीतस्य पुनर्षचनं द्वितीयप्राप्त्यर्थमृ । यथाह
<>वसिष्ठः “स्नातकानां द्वितीयं स्यादन्तर्वासस्तथोत्तरम् ।
<>यज्ञोपवीते द्वे यष्टिः सोदकश्च कमण्डलुः” इति । उत्र
<>च दाक्षायणीति सामान्यामिधानेऽपि कुण्डलधारण-
<>मेव कार्य्यम् “वैणवीं धारयेद् यष्टिं सोदकञ्च कमण्ड-
<>लुम् । यज्ञोपवीतं वेदञ्च शुभे रौक्मे च कुण्डले” इति
<>मनुस्मरणात् । देवं देवप्रतिमां मृदमुद्धृताम् । गां
<>ब्राह्मणं वनस्पतिं चाश्वत्थादिकं प्रदक्षिणं कुर्य्यात्
<>एतान् दक्षिणतः कृत्वा व्रजेत् । एवञ्चतुष्पथादीनपि
<>“मृदं गां दैवतं विप्रं घृतं मधु चतुष्पथम् । प्रदक्षिणानि
<>कुर्वीत प्रज्ञातांश्च वनस्पतीन्” इति मनुस्मरणात् मिता० ।
<>“न तु मेहेन्नदीच्छायावर्त्मगोष्ठाम्बुभस्मसु । न प्रत्यग्न्य-
<>र्कगोसोमसन्ध्याम्बुस्त्रीद्विजन्मनः” याज्ञ० । “नद्यादिषु न
<>मेहेत् न मूत्रपुरीषोत्सर्गं कुर्य्यात् । एवं श्मशानादा-
<>वपि यथाह शङ्खः “न गोमयकृष्टोप्वशाद्बलचिति
<>श्मशानवर्त्मखलपर्वतपुलिनेषु मेहेत् भूताधारत्वा-
<>दिति” । तथाग्न्यदीन् प्रति अग्न्यादीनामभिमुखं न मे-
<>हेत् । नाप्येतान् पश्यन् यथाह गौतमः “न
<>वाय्वग्निविप्रादित्यापोदेवतागाश्च प्रति पशृन् वा मूत्र
<>पुरीषामेध्यानि कुर्य्यान्न देवताः प्रति पादौ प्रसारयेत्” ।
<>एतद्देशव्यतिरेकेण भूमिमयज्ञियैस्तृणैरन्तर्द्धाय मूत्रपुरीषे
<>कुर्य्यादिति यथाह वशिष्ठः “परिवेष्टितशिरा भूमिम-
<>यज्ञियैस्तृणैरन्तर्द्धाय मूत्रेपुरीषे कुर्यादिति” मिता० । “नेक्षे-
<>तार्कं न नग्नां स्त्रीं न च संसृष्टमैथुनाम् । न च मूत्रं
<>पुरीषञ्च नाशुचीराहुतारकाः” याज्ञ० । “नैवार्कमोक्षेतेति
<>यद्यपिसामान्येनोक्तं तथापि उदयास्तमयराहुग्रह्स्तोदक-
<>प्रतिबिम्बमध्याह्ववर्त्तिन एवादित्यस्यावेक्षणं निषिध्यते न
<>सर्वदा । यथोक्तं मनुना “नेक्षेतोद्यन्तमादित्यं नास्तं
<>यान्तं कदाचन । नोपसृष्टं न वारिस्थं न मध्यं नभसो
<>गतम्” इति । उपभोगादन्यत्र नग्नां स्त्रियं नेक्षेत “न
<>नग्नां स्त्रियमीक्षेतान्यत्र मैथुनात्” इत्याश्वलायनः । संसृष्ट
<>मैथुनां कृतोपभोगाम् । उपभोगान्ते अनग्नामपि ने-
<>क्षेत । चकाराद्भोजनादिकर्माचरन्तीम् । तथा च
<>मनुः “नाश्नीयाद् भार्य्यया सार्द्धं नैनामीक्षेत चाश्न-
<>तीम् । क्षुवन्तीं जृम्भमाणाञ्च न चासीनां यथासुखम् ।
<>नाञ्जयन्तीं खके नेत्रे न चाभ्यक्तामनावृताम् । न पश्येत्
[Page5359-b+ 38]
<>प्रसवन्तीं च श्रेयस्कामो द्विजोत्तमः” इति । मूत्रपुरीषे
<>च न पश्येत् । तथा अशुचिः सन् राहुतारकाश्च न
<>पश्येत् । चकारादुदके स्वप्रतिबिम्बम् । “न चोदके
<>निरीक्षेत स्वरूपमिति धारणा” इति वचनात्” मिता० ।
<>“अयं मे वज्र इत्येवं सर्वं मन्त्रमुदीरयन् । वर्षत्यप्रावृतो
<>गच्छेत् स्वपेत् प्रत्यकशिरा न च” याज्ञ० । वर्षति सति
<>अयं मे वज्रः पाप्मानमपहन्त्विति मन्त्रमुच्चारयन् अप्रा-
<>वृतोऽनाच्छादितो न गच्छेन्न धावेत “न प्रधार्वच्च वर्ष-
<>तीति” प्रति षेधात् । न च प्रत्यक्शिराः स्वप्यात् । चका-
<>रान्नग्नो न शयीत । एकश्च शून्यगृहे । “न च नग्नः शयी-
<>तेति” “नैकः स्वप्यात् शून्यगृहे” इति मनुस्मारणात्” मिता०
<>“ष्ठीवनासृक् शवृन्मूत्ररेतांस्यप्सु न निक्षिपेत । पादौ
<>प्रतापयेन्नाग्नौ न चैनमभिलङ्घयेत्” याज्ञ० । ष्ठीवनमुद्गिर-
<>णम् । असृग्रक्तम् । शकृत् पुरीषं शेषं प्रसिद्धम् । एता-
<>न्यासु न निक्षेपेत् । नापः पादेन ताडयेत् । एवन्तुषादी-
<>नपि । यथाह शङ्खः “तुषकेशकरीषभस्मास्थिश्लेष्म-
<>नखलोमान्यप्सु न निक्षेपेत् । न पादेन पाणिना वा
<>जलमभिहन्यादिति” । अग्नौ च पादौ न प्रतापयेत् ।
<>नाप्यग्निं लङ्घयेत् । चकारात् ष्ठीयनानृग्नौ न क्षिपेत् ।
<>मुखोपधमनादि चाग्नेर्न कुर्य्यात् तथा च मनुः
<>“नाग्निं मुखेनोपधमेन्नग्नां नेक्षेत च स्त्रियम् । ना-
<>मेध्यं प्रक्षपेदग्नौ न च पादौ प्रतापयेत् । न चैनं
<>पादतः कुर्य्यान्न प्राणबाधमाचरेत्” इति मिता० । “जलं पि-
<>बेन्नाञ्जलिना न शयानं प्रवोधयेत् । नाक्षैः क्रीडेन्न धर्म-
<>घ्नर्व्याधितैर्वा न संविशेत्” याज्ञ० । “जलमञ्जलिना संहताभ्यां
<>पाणिभ्यां न पिवेत् । जलग्रहणं पेयमात्रोपलक्षणम् ।
<>विद्यादिभिरात्मनोऽधिकं शयानं न प्रवोधयेत् नोत्थाप-
<>येत् “श्रेयांसन्न प्रवोधयेदिति” विशेषात् । अक्षादि-
<>भिर्न्न क्रीडेत । धर्मघ्नैः पशुलङ्घनादिभिः कर्मभिर्न्न
<>क्रीडेत् । व्याधितैर्ज्वराद्यभिभूतैरेकत्र न संविशेत् न
<>शयीत” मिता० । “विरुद्धं वर्जयेत् कर्म प्रेतधूमं नदीतरम् ।
<>केशमस्मतुपाङ्गारकपालेषु च संस्थितिम्” याज्ञ० । “जन-
<>पदकुलाचारग्रामविरुद्धञ्च कर्म वर्जयेत् । प्रेतधूमं वाहुभ्यां
<>नदीतरणञ्च वर्जयेदिति संबध्यते । वेशादिषु संस्थितिं
<>वर्जयेत् । चकारादस्थिकार्पासामेध्येषु च” मिता० । “ना-
<>चक्षीत धयन्तीं गां नाद्वारेण विशेत् क्वचित् । न राज्ञः
<>प्रतिगृह्णीयाल्लुब्धस्योच्छास्त्रवर्त्तिनः” याज्ञ० । “परस्य क्षी-
<>रादि पिबन्तीं गां परस्मै माचक्षोत न च निवर्चयेत् ।
[Page5360-a+ 38]
<>अद्वारेण कापथेन क्वचिदपि नगरे ग्रामे मन्दिरे वा न
<>प्रविशेत् । न कृपणस्य शास्त्रातिक्रमकारिणो राज्ञः स-
<>काशात् प्रतिगृह्णीयात्” मिता० । “प्रतिग्रहे सूनिचक्रि-
<>ध्वजिवेश्यानराधिपाः । दुष्टा दशगुणं पूर्वात् पूर्वादेते यथा-
<>क्रमम्” याज्ञ० । प्रतिग्रहेषु साध्येषु सूत्यादयः पञ्च पूर्व-
<>स्मात् पूर्वस्मात् परःपरो दशगुणं दुष्टाः । सूनाप्राणिहिंसा
<>सा अस्याऽस्तीति सूनी प्राणिहिंसापरः चक्री तैलिकः ।
<>ध्वजी सुराविक्रयी । वेश्या पण्यस्त्री । नराधिपः
<>अनन्तरोक्तः” मिता० ।
<P>“देवत्विक्स्नातकाचार्य्यराज्ञां छायां परस्त्रियाः ।
<>माक्रमेद्रक्तविण्मुत्रष्ठीवनोद्वर्त्तनादि च” याज्ञ० । “देवाना
<>मृत्विक् स्नातकाचार्य्यराज्ञां परस्त्रियाश्च छायां नाक्रा-
<>मेत् नाधितिष्ठेन्न लङ्घयेद् बुद्धिपूर्वम् यथाह मनुः
<>“देवतानां गुरो राज्ञः म्नातकाचार्य्ययोरपि । नाक्रा-
<>मेत् कामतश्छायां वभ्रुणो दीक्षितस्य च” इति । वभ्रुणो
<>नकुलवर्णस्य यस्य कस्य चिद्गारन्यस्य वा सोमादेर्वभ्रुण
<>इति नपुंसकलिङ्गनिर्देशात् । रक्तादीनि च नाधिति-
<>ष्ठेत् । आदिग्रहणात् स्नानोदकादेर्ग्रहणम् “उद्वर्त्तन-
<>मपःस्नानं विण्म्त्रं रक्तमेव च । श्लेष्मनिष्ट्यूतवान्तानि
<>नाधितिष्ठेत कामतः” इति मिता० । “विप्राहिक्षत्रि-
<>यात्मानो नावज्ञेयाः कदाचन । आमृत्योः श्रियमाका-
<>ङ्क्षेन्न कञ्चिन्मर्मणि स्पृशेत्” याज्ञ० । “विप्रो बहुश्रुतोऽहिः
<>सर्पः क्षत्रिया नृपतिः । एते कदाचिदपि नावमन्तव्या
<>आत्मा च स्वयं नावमन्तव्यः । आमृत्योर्यावज्जीवं श्रिय-
<>मिच्छेन्न कञ्चिन्मर्मणि स्पृशेन्न कस्यचिदपि मर्म दुश्चरितं
<>प्रकाशवेत्” मिता० । “दूरादुच्छिष्टविणमुत्रपादाम्भांसि स-
<>सुत्सृजेत् । श्रुतिस्मत्युदितं सम्यक् नित्यमाचारमाचरेत्”
<>याज्ञ० । “भोजनाद्युच्छिष्टं विण्मूत्रे पादप्रक्षालनजलञ्च
<>गृहाद् दूरात् समुत्सृजत् । श्रौतं स्मार्त्तं चाचारं नित्यं
<>सम्यगनुतिष्ठेत्” मिता० । “गोब्राह्मणानलान्नानि नोच्छिष्टो
<>न पदा स्पृशेत् । न निन्दाताडने कुर्य्यात् पुत्रं शिष्यं
<>च ताडयेत्” याज्ञ० । गां ब्राह्मणमग्निमन्नमदनीयं विशेषतः
<>पक्वमशुचिर्न स्मृशेत् । पादेन त्वनुच्छिष्टोऽपि “यदा पुनः
<>प्रमादात् स्पृशति तदाचमनोत्तरकालं मनूक्तं का-
<>र्य्यम् “स्पृष्ट्वैतानशुचिर्नित्यमद्भिः प्राणानुपस्पृशेत् ।
<>गात्राणि चैव सर्वाणि नाभिं पाणितलेन तु” इति
<>एवं प्राणादीनुपस्पृशेत् । कस्यचिदपि निन्दाताडने
<>न कुर्य्यात् । एतच्चानपकारिणः “अयुध्यमानस्योत्पाद्य
[Page5360-b+ 38]
<>ब्राह्मणस्यासृगन्ततः । दुःखं सुमहदाप्नोति प्रेत्याप्राज्ञ-
<>तया नरः” इति । पुत्रशिष्यौ शिक्षार्थमेव ताडयेत् ।
<>चकाराद् दासादीनपि । ताडनञ्च रज्वादिनोत्तमाङ्ग
<>व्यतिरेकेण कार्य्यम् “शिष्यशिष्टिरबधेनाशक्तौ रज्जु
<>येणुदलाभ्यां तनुभ्यामन्येन घ्नत् राज्ञा शास्यः” इति
<>गोतमवचनात् । “पृष्टतस्तु शरीरस्य नोक्तमाङ्गे कथ-
<>ञ्चन” इति मनुवचनात्” मिता० । “कर्मणा मनसा वाचा
<>यत्नाद्धर्मं समाचरेत् । अस्वर्ग्यं लोकविद्विष्टं धर्ममप्या-
<>चरेन्न तु” याज्ञ० । कर्मणा कायेन यथाशक्ति धर्ममनुतिष्ठेत् ।
<>तमेव मनसा ध्यायेत् । वाचा वदेत् । धर्मं विहितमपि
<>लोकविद्विष्टं लोकाभिशस्तिजनकं मधुपर्के योबवादिकं
<>नाचरेत् । यस्मादस्वर्ग्यमग्नोषोमीयवत् स्वर्गसाधनं न भ-
<>वति” मिता० । “मातृपित्रतिथिभ्रातृजामिसम्बन्धिमातुलैः ।
<>वृद्धबालातुराचार्य्य वैद्यसंश्रितबान्धवैः । ऋत्विक्पुरोहि-
<>तापत्यभार्य्यादाससनाभिभिः । विवादं वर्जयित्वा तु
<>सर्वाँल्लोकाञ्जयेद् गृही” याज्ञ० । माता जननी । पिता
<>जनकः । अतिथिरध्वनीनः । भ्रातरो भिन्नोदरा अपि ।
<>जामयो विद्यमानभर्त्तृकाः स्त्रियः । सम्बन्धिनो वै-
<>ब ह्याः । मातुलो मातुर्भ्राता । वृद्धः सप्तत्युत्तरव-
<>यस्कः । बालः आषोडशाद्वर्षात् । आतुरो रोगी ।
<>आचार्य्य उपनेता । वैद्यो विद्वान् भिषग्वा । संश्रित
<>उपजीवी । बान्धवाः पितृपक्षा मातृपक्षाश्च । मातुलस्य
<>पृथगुपादानम् आदरार्थम् । ऋत्विग्याजकः । पुरोहितः
<>शान्त्यादेः कर्त्ता । अपत्यं पुत्रादि । भार्य्या सहधर्म-
<>चारिणी । दासः कर्मकरः । सनाभयः सोदराः भ्रा-
<>तृभ्यः पृथगुपादनं अजामिभगिनीप्राप्त्यर्थम् । एतै-
<>र्मात्रादिभिः सह वाक्कलहं परित्यज्य सर्वान् प्राजा-
<>पत्यादीन् लोकान् प्राप्नोति” । “पञ्चपिण्डाननुद्धृत्य न
<>स्नायात् परवारिणि । स्नायान्नदीदेवखातह्रदप्रस्रवणेषु
<>च” याज्ञ० । परवारिषु परसम्बन्धिषु सर्वस्वत्वोद्देशेन त्यक्तेषु
<>तडागादिषु पञ्चपिण्डिनिनुद्धृत्य न स्नायात् । अनेनात्मी-
<>योत्सृष्टाभ्यनुज्ञातेषु पिण्डोद्धरमन्तरेणापि स्नानमभ्यनु-
<>ज्ञातम् । नद्यादिषु कथं तर्हीत्याह स्नायान्नदीति ।
<>साक्षात् परम्परया वा समुद्रगाः स्रवन्त्यो नद्यः । देव-
<>खातं देवनिर्मितं पुष्करादि । उदकप्रवाहाभिघातकृत-
<>जलो महानिम्नप्रदेशो ह्रुदः । पर्वताद्युच्चप्रदेशात्
<>प्रस्रुतम् उदकं प्रस्नवणं एतेषु पञ्चपिण्डानुद्धरणेनैव
<>स्नायात् । एतच्च नित्यस्नानविषयम् सति सम्भवे
[Page5361-a+ 38]
<>“?न}दीषु देवखातेषु तडागेषु सरःसु च । स्नानं समाचरे-
<>न्नित्यं गर्त्तप्रस्रवणेषु च” इति नारदस्मरणात् । शौचा ।
<>द्यर्थन्तु यथासम्भवं परवारिषु पिण्डानुद्धरणेऽपि सर्वस्य
<>न निषेधः” मिता० । “परशय्यासनोद्यानगृहयानानि
<>वर्जयेत् । अदत्तान्यग्निहीनस्य नान्नमद्यादनापदि” याज्ञ० ।
<>शय्या कशिपुः । आसनं पीठादि । उद्यानमाम्रव-
<>णादि । गृहं प्रसिद्धन् । यानं रथादि परसम्बन्धोन्ये
<>तान्यदत्तान्यननुज्ञातानि वर्जयेन्नापभुञ्जीतः अभो-
<>ज्यान्नान्याह । अग्निहीनस्येति । श्रौतस्मार्त्ताग्न्यधि
<>काररहितस्य शूद्रस्य प्रतिलोमजस्य बाधिकारवतोऽप्यग्नि-
<>रहितस्यान्नमनापदि न भुञ्जीत न प्रतिगृह्णायाच्च ।
<>“तस्मात् प्रशस्तानां स्वकर्मणा शुद्धजातीनां ब्राह्मणो
<>भुञ्जीत गृह्णीयांच्चेति” गौतमवचनात्” मिता० । “कदर्य्य
<>वद्धचौराणां क्लोवरङ्गावतारिणाम् । वैणाभिशस्तबार्द्धुष्य
<>गणिकागणदोक्षिणाम्” याज्ञ० । कदर्य्यो लुब्धः “आत्मानं
<>धर्मकृत्यञ्च पुवदारांश्च पीडयेत् । लोभाद् यः पितरौ
<>भृत्यान् स कदव्ये इति स्मृतः” इत्युक्तः । बद्व्हो निगडा
<>दिना वाचा सन्निरुद्धश्च । चौरो ब्राह्मणसुवर्णव्य-
<>तिरिक्तपरस्वापहारी । क्लीवो नपुंसकः । रङ्गावतारो
<>नटचारणमल्लादिः । वेणुच्छेदजीवो वैणः । अभिशस्तः
<>पतनीयैः कर्ममिरभियुक्तः । वाद्र्वुष्यो निषिद्धवृद्ध्युप-
<>जीवी । गणिका पण्यस्त्री गणदीक्षी बहुयाजकः । एते-
<>षामन्नं नाश्रीयादित्यनुवर्त्तते” मिता० । “चिकित्सकातुरक्रुद्ध
<>पुश्चलीमत्तविद्विषाम् । क्रूरोग्रपतितव्रात्यदाम्भिकोच्छिष्ट-
<>भोजिनाम्” याज्ञ० । “चिकित्सकोभिषग्वृत्त्युपजीवी ।
<>आतुरा महारोगोपसृष्टः । “वातव्याध्यश्मरीकुष्ठमे-
<>होदरभगन्दराः । अर्शांसि ग्रहणोत्यष्टौ महारोगाः
<>पसीर्त्तिताः” इति । क्रुद्धः कुपितः! पुंश्चली व्यभि-
<>चारिणी । मत्तो विद्यादिना गर्वितः । विद्विट् शत्रुः ।
<>क्रूरो दृढाभ्यन्तरकोपः । वाक्कायव्यापारेणोद्वेजकः
<>उग्रः । पतितो ब्रह्महादिः । व्रात्यः पतितसावि-
<>त्रीकः । दाम्भिको वञ्चकः । उच्छिष्टभोजी परभुक्तोज्झि-
<>ताशो । एतेषाञ्चिकित्सकादीनामन्नं नाश्नीयात्” मिता० ।
<>“अवीरास्त्रीस्वर्णकारस्त्रीजितग्रामयाजिनाम् । शस्त्र
<>विक्रयकर्मारतन्तुवायश्ववृत्तिनाम्” याज्ञ० । “अवीरास्त्रो स्व-
<>तन्त्रा व्यभिचारमन्तरेणापि । पतिपुत्ररहितेत्यन्ये ।
<>स्वर्णकारः सुवर्णस्य विकारान्तरकृत् । स्त्रीजितः सर्वत्र
<>स्त्रीवशवर्द्धी । ग्रामयाजी ग्रामस्य शान्त्यादिकर्त्ता वहूना-
[Page5361-b+ 38]
<>मुपनेता च । शस्त्रविक्रयी शस्त्रविक्रयोपजीवी । कर्मारो
<>लोहकारः तक्षादिश्च । तन्तुवायः सूचीशिल्पोपजीवी ।
<>श्वभिर्वृत्तं जीवनमस्यास्तीति श्ववृत्ती । एतेषामन्नं ना-
<>श्नीयात्” मिता० । “नृशंसराजरजककृतघ्नवधजोविनाम् ।
<>चैलधावसुराजोवसहापपतिवेश्मताम् । पिशुनानृतिनो-
<>श्चैव तथा चाक्रिकवन्दिनाम् । एषामन्नं न भोक्तव्यं
<>सोमविक्रयिणस्तथा” याज्ञ० । “नृशंसो निर्दयः । राजा
<>भूपतिः । तत्साहचर्य्यात्पुरोहितश्च । यथाह शङ्खः
<>“भीतावगीतरुदिताक्रन्दितावघुष्टक्षुधितपरिभुक्तविस्मितो-
<>न्मत्तावधूतराजपुराहितान्नानि वर्जयेत्” । रजको वस्त्रा-
<>दीनां नीलादिरागकारकः । कृतध्न उपकृतस्य हन्ता ।
<>बधजीवी प्राणिनां बधेन वर्त्तकः । सुराजीवी मद्यवि-
<>क्रयजीवी । उपपतिर्जारः सहोपपतिना वेश्म यस्यासौ
<>सहोपपतिवेश्मा । पिशुनः परदोषस्य ख्यापकः । अ-
<>नृती मिथ्यावादी । चाक्रिकस्तैलिकः । शाकटिकश्चेत्येके
<>“अभिशस्तपतितचाक्रिकतैलिकः” इति भेदेनाभिधानात् ।
<>वन्दिनः स्तावकाः सामविक्रयी सोमलताया विक्रेता ।
<>एतेषामन्नं न भोक्तव्यम् । सर्वे चैते कदर्व्यादयो द्विजा
<>एव कदर्य्यत्वादिदोषदुष्टा अभोज्यान्ना इतरेषां प्राप्त्य-
<>भावात् प्राप्तिपूर्वकत्वाच्च प्रतिषेधस्य । अग्निहीनस्य नान्न-
<>मद्यादनापदींत्यत्र शूद्रस्याभोज्यान्नत्वमुक्तम् । तत्र प्रति-
<>प्रसवमाह” मिता० । “शूद्रेषु दासगोपालकुलमित्राद्धेसी-
<>रिणः । भोज्यान्ना नापितश्चैव यश्चात्मानं निवेदयेत्” याज्ञ० ।
<>“दासागर्भदासादयः गोपालो गवां पालकः गवां पाल-
<>नेन यो जीवति । कुलमित्रं पितृपितामहादिक्रमागतः ।
<>अर्द्धसीरी हलपर्य्याय सीरापलक्षितकृषिफलभागग्राही ।
<>नापितः गृहव्यापारकारयिता नापितश्च । यश्च वाङ्-
<>मनःकायकर्ममिरात्मानं निवेदयति तवाहमिति । एते
<>दासादयः शूद्राणां मध्ये भोज्यान्नाः । चकारात् कुम्भ-
<>कारश्च । “गोपनापितकुम्भकारकुलमित्रार्द्धिकनिवेदिता-
<>त्मानो भोज्यान्ना” इति वचनात् ।
<>स्नातकश्च त्रिविधः व्रतस्नानतकः विद्यास्नातकः उभय-
<>स्नातकश्चेतिभेदात् । तत्र विहितकालपर्य्यन्तं व्रह्मचर्य्यं
<>कृत्वा वेदमसमाप्यैव व्रतकालोत्तरं कृतसमावर्त्तन आद्यः ।
<>विहितकालमध्येऽपि वेदविद्यां लब्ध्वा स्नातो द्वितीयः ।
<>विहितकालपर्थ्यन्तं ब्रह्मचर्य्यं कृत्वा वेदमक्षब्ध्वा तं
<>लब्ध्वैव तत्कालोत्तरं कृतस्नानस्तृतीयः ।
<LEND>
