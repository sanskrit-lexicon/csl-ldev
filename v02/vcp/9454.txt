<L>9454<pc>1199,a<k1>उपक्रमणीय<k2>उपक्रमणीय
उपक्रमणीय¦ त्रि० उप + क्रम--अनीयर् । १ आरम्भणीये । उप-
क्रमणे साधु--छ । २ चिकित्साङ्गेदीर्घायुष्यादिज्ञानसाधने
लक्षणभेदे । आतुरचिकित्सार्थं यथोपक्रमणं कर्त्तव्यं तदा
वेदके ३ ग्रन्थे च । तत्प्रकारादि सुश्रुते दर्शितं यथा ।
“अथात आतुरोपव्रमणीयमध्यायं व्याख्यास्यामः । आतु-
रमुपक्रममाणेन भिषजायुरेवादौ परीक्ष्येत । सत्येवायुषि
व्याध्यृत्वग्निवयोदेहबलसत्वसात्म्यप्रकृतिभेषजदेशान् परी-
क्षेत । तत्र महापाणिपादपार्श्वपृष्ठस्तनाग्रदशनवदनस्कन्ध-
ललाटदीर्घाङ्गुलिपर्वोच्छ्वासप्रेक्षणबाहुं विस्तीर्णभ्रूस्त-
नान्तरोरस्कं ह्रस्वजङ्घामेढ्रग्रीवगम्भीरसत्वखरनाभिमनु-
च्चैर्बद्धस्तनमुपचितमहारोमशकणं पश्चान्मस्तिष्कं स्रातानु-
लिप्तं मूर्द्ध्वानुपूर्व्या विशुष्यमाणशरीरं पश्चाच्च विशुष्यमा-
णहृदयं पुरुषं जानीयाद्दीर्घायुः खल्वयमिति । तमेकान्ते-
नोपक्रमेत् । एभिर्लक्षणैर्विपरीतैरल्पायुर्मिश्रैर्मध्यमायुरिति ।
गूढसन्धिसिरास्नायुः संहताङ्गः स्थिरेन्द्रियः । उत्तरोत्त
रसुक्षेत्रो यः स दीर्घायुरुच्यते । गर्भात् प्रभृत्यरोगो यः
शनैः समुपचीयते । शरीरज्ञानविज्ञानैः स दीर्घायुः स-
मासतः । मध्यमस्यायुषोज्ञानमत ऊर्द्ध्वं निबोध मे । अ-
धस्तादूर्द्ध्वयोर्यस्य लेखा स्युर्व्यक्तमायताः । द्वे वा तिस्रो-
ऽधिका वापि पादौ कर्णौ च मांसलौ । नासाग्रमूर्द्ध्वञ्च
भवेदूर्द्ध्वलेखाश्च पृष्ठतः । यस्य स्युस्तस्य परममायुर्भवति
सप्ततिः । जघन्यस्यायुषो ज्ञानमत ऊर्द्ध्वं निबोध मे ।
ह्रस्वानि यस्य पर्वाणि सुमहच्चापि मेहनम् । तथोरस्य
वलीढानि न च स्यात् पृष्ठमायतम् । ऊर्द्ध्वञ्च श्रवणौ स्था-
नान्नासा चोच्चा शरीरिणः । हसतो जल्पतो वापि दन्त-
मांसं प्रदृश्यते । प्रेक्षते यश्च विभ्रान्तं स जीवेत्पञ्चविं-
[Page1199-b+ 38]
शतिमु । अथ पुनरायुषो विज्ञानार्थमङ्गप्रत्यङ्गप्रमाणसा-
रानुपदेक्ष्यामः । तत्राङ्गान्यन्तराधिसक्थिबाहुशिरांसि
तदयवाः प्रत्यङ्गानीति । तत्र स्वैरङ्गलैः पादाङ्गुष्ठप्रदेशिन्यौ
द्व्यङ्गुलायते । प्रदेशिन्यास्तु मध्यमाऽनामिका कनिष्ठिका
यथोत्तरं पञ्चमभागहीना । चतुराङ्गुलायते पञ्चाङ्गल-
विस्तृते प्रपदप्रादतले । पञ्चचतुरङ्गुलायतविस्तृता पार्ष्णिः ।
चतुर्दशाङ्गुलायतः पादः । चतुर्दशाङ्गुलपरिणाहानि
पादगुल्फजङ्घाजानुमध्यानि । अष्टादशाङ्गुला जङ्घा
जानूपरिष्टाद्द्वात्रिंशदङ्गुलमेवंपञ्चाशत् । जङ्घायामस-
मावूरू । द्व्यङ्गुलानि वृषणचिवुकदशननासापुटभागकर्ण-
मूलनयनान्तराणि । चतुरङ्गुलानि मेहनवदनान्तरनासा-
कर्णललाटग्रीवोच्छ्रायदृष्ट्यन्तराणि । द्वादशाङ्गुलानि भगवि-
स्तारमेहननाभिहृदयग्रीवास्तनान्तरमुखायाममणिबन्धप्र-
कोष्ठस्थौल्यानि । इन्द्रवस्तिपरिणाहांसपीठकूर्परान्तरा-
यामः षोडशाङ्गुलः । चतुर्विंशत्यङ्गुलो हस्तः । द्वात्रिं-
शदङ्गुलपरिमाणौ भुजौ । द्वात्रिंशदङ्गुलपरिणा-
हावूरू । मणिबन्धिकूर्परान्तरं षोडशाङ्गुलम् । तलं
षट्चतुरङ्गुलायामविस्तारम् । अङ्गुष्ठमूलप्रदेशिनीश्रव-
णापाङ्गान्तरमध्यमाङ्गुल्यौ पञ्चाङ्गुले । अर्द्धपञ्चाङ्गुले
प्रदेशिन्यनामिके । सार्द्धत्र्यङ्गुलौ कनिष्ठाङ्गुष्ठौ । चतु-
र्विंशतिविस्तारपरिणाहं मुखग्रीवम् । त्रिभागाङ्गुलि-
विस्तारा नासापुटमर्य्यादा । नयनत्रिभागपरिणा-
हा तारका । नवमस्तारकांशो दृष्टिः । केशान्तम-
स्तकान्तरमेकादशाङ्गुलम् । मस्तकादवटुकेशान्तो दशाङ्गुलः ।
कर्णावट्वन्तरं चतुर्दशाङ्गुलम् । पुरुषोरःप्रमाणविस्तीर्णा स्त्री-
श्रीणिः । अष्टादशाङ्गुलविस्त्रीर्णमुरः । तत्प्रमाणा पुरुषस्य
कटी । सविंशमङ्गुलशतं पुरुषायाम इति भवन्ति चात्र
पञ्चविंशे ततो वर्षेपुमान् नारी तु षोडशे । समत्वागतवीर्य्यौ
तौ जानीयात् कुशलो भिषक् । देहः स्वैरङ्गुलैरेव यथा-
वदनुकीर्त्तितः । युक्तः प्रमाणेनानेन पुमान् वा यदि वाऽ-
ङ्गना । दीर्घमायुरवाप्नोति वित्तञ्च महदृच्छति । मध्यम
मध्यमैरायुर्वित्तं हीनैस्तथाऽवरम् । अथ सारान् वक्ष्या-
मि ॥ स्मृतिभक्तिप्रज्ञाशौर्यशौचोपेतं कल्याणाभिनिवेशं
सत्वसारं विद्यात् । स्निग्धं संहतश्वेतास्थिदन्तनखं बहुल
कामप्रजं शुक्रेण । अकृशमुत्तमबलं स्निग्धगम्भीरस्वरं सौ-
भाग्योपपन्नं महानेत्रञ्च मज्ज्ञा । महाशिरःस्कन्धदृढदन्त-
हन्वस्थिनस्वमस्थिभिः । स्निग्धमूत्रखेदस्वरं वृहच्छरीरमाया-
ससहिष्णुं मेदसा । अच्छिद्रगात्रं गूढास्थिसन्धिं मांसोप-
[Page1200-a+ 38]
चितञ्च मांसेन । स्निग्धताम्रनखनयनतालुजिह्वौष्ठपाणि-
पादतलं रक्तेन । सुप्रसन्नमृदुत्वग्रोमाणं त्वक्सारं वि-
द्यादित्येषां पूर्वं पूर्वं प्रधानमायुःसौभाग्ययोरपि । भवति
चात्र सामान्यतोऽङ्गप्रत्यङ्गप्रमाणादथ सारतः । परीक्ष्यायुः
सुनिपुणो भिषक् सिध्यति कर्मसु ।
<फ्>व्याधिविशेषास्तु प्रागभिहिताः सर्व एवैते त्रिविधाः सा-
ध्या याप्याः प्रत्याख्येयाश्च तत्रैतान् भूयस्त्रिधा परीक्षेत
किमसावौपसर्गिकः प्राक्केवलोऽन्यलक्षण इति । तत्रौपस-
र्गिको यः पूर्वोत्पन्नं व्याधिं जघन्यकालजातो व्याधिरुप-
सृजति स तन्मूलएवोपद्रवसंज्ञः । प्राक्केवलो यः प्रागेवोत्पन्नो
व्याघिरपूर्वरूपोऽनुपद्रवश्च । अन्यलक्षणो यो भविष्यद्व्या-
धिख्यापकः स पूर्वरूपसंज्ञः । तत्र सोपद्रवमन्योन्या-
विरोधेनोपक्रमेत बलवन्तमुपद्रवं वा प्राक्केवलं यथास्वं
प्रतिकुर्वीत । अन्यलक्षणे त्वादिव्याधौ प्रयतेत । भवति
चात्र । नास्तिरोगो विना दोषैर्यस्मात्तस्माद्विचक्षणः ।
अनुक्तमपि दोषाणां लिङ्गैर्व्याधिमुपाचरेत् ।
<फ्>प्रागभिहिता ऋतवः । शीते शीतप्रतीकारौष्णे चोष्म-
निवारणम् । कृत्वा कुर्य्यात् क्रियां प्राप्तां क्रियाकालं न
हापयेत् । अप्राप्ते वा क्रियाकाले प्राप्ते वा न कृता
क्रिया । क्रियाहीनाऽतिरिक्ता वा साघ्येष्वपि न सिध्यति ।
या तृदीर्ण्णं शमयति नान्यं व्याधिं करोति च । सा क्रिया
न तु या व्याधिं हरत्यन्यमुदीरयेत् ।
<फ्>प्रागभिहितोऽग्निरन्नस्य पाचकः (व्रणप्रश्ने) स चतुर्व्विघो
भवति दोषानभिपन्न एको विक्रियामापन्नस्त्रिविधो भवति
विषमो वातेन, तीक्ष्णः पित्तेन, मन्दः श्लेष्मणा, चतुर्थः
समः सर्वसाम्यादिति तत्र यो यथाकालमन्नमुपयुक्तं सम्यक्
पचति स समः, समैर्दोषैः । यः कदाचित्सम्यक्पचति
कदाचिदाध्मानशूलोदावर्त्तातिसारजठरगौरवान्त्रकूजनप्र-
वाहणानि कृत्वा स विषमः । यः प्रभूतमप्युपयुक्तमन्नमाशु
पचति स तीक्ष्णः, स एवाभिवर्द्धमानोऽत्यग्निरित्याभाष्यते
स मुहुर्भुहुः प्रभूतमप्युपयुक्तमाशुतरं पचति पाकान्ते च
गलताल्वोष्ठशोषदाहसन्तापान् जनयति । यः स्वल्पम-
प्युपयुक्तमुदरशिरोगौरवकासश्वासप्रसेकच्छर्दिगात्रसदनानि
कृत्वा महता कालेन पचति स मन्दः । विषमो वातजान्
रोगान् तीक्ष्णः पित्तनिमित्तजान् । करोत्यग्निस्तथा मन्दो
विकारान् कफसम्भवान् । तत्र समे परिरक्षणं कुर्व्वीत
विषमे स्निग्धाम्लवणैः क्रियाविशेषैः प्रतिकुर्व्वीत तीक्ष्णे
मधुरस्निग्धशीतैर्व्विरेकैश्च । एवमेवात्यग्नौ विशेषेण माहिषैश्च
[Page1200-b+ 38]
क्षीरदधिसर्पिर्भिर्मन्दे कटुतिक्तकषायैर्वमनैश्च । जाठरो
भगवानग्निरीश्वरोऽन्नस्य पाचकः । सौक्ष्म्याद्रसानाददानो
विवेक्तुं नैव शक्यते । प्राणापानसमानैस्तु सर्वतः पवनै-
स्त्रिभिः । ध्मायते पाल्यते चापि स्वे स्वे स्थाने व्यवस्थितैः ।
<फ्>वयस्तु त्रिविघं बालं मध्यं वृद्धमिति । तत्रोनषोडशवर्षा
बालास्तेऽपि त्रिविधाः क्षीरपाः क्षीरान्नादा अन्नादा-
इति तेषु संवत्सरपराः क्षीरपा द्विसंवत्-रपराः क्षीरा-
न्नादाः परतोऽन्नादा इति । षोडशसप्तत्योरन्तरे मध्यं
वयस्तस्य विकल्पो वृद्धिर्य्यौवनं संपूर्ण्णता हानिरिति ।
तत्रा विंशतेर्वृद्धिरात्रिंशतो यौवनमा चत्वारिंशतः सर्व्व-
धात्विन्द्रियबलवीर्य्यसम्पूर्ण्णता । अतऊर्द्ध्वमीषत् परि-
हाणिर्य्यावत्सप्ततिरिति । सप्ततेरूर्द्धं क्षीयमाणधात्वि-
न्द्रियबलवीर्य्योत्साहमहन्यहनि वलीपलितस्वालित्यजुष्टं
कासश्वासप्रभृतिभिरुपद्रवैरभिभूयमानं सर्व्वक्रिया-
स्वसमर्थं जीर्णागारमिवाभिवृष्टमवसीदन्तं वृद्धमाचक्षते ।
तत्रोत्तरोत्तरासु वयोऽवस्थासूत्तरोत्तरा भेषजमात्रा-
विशेषा भवन्त्यृते च परिहाणेस्तत्राद्यापेक्षया प्रतिकुर्वीत ।
भवन्ति चात्र । पाले विवर्द्धते श्लेष्मा मध्यमे पित्तमेव तु ।
भूयिष्ठं वर्द्धते वायुर्वृद्धे तद्वीक्ष्य योजयेत् । अग्निक्षार-
विरेकैस्तु बालवृद्धौ विवर्जयेत् । तत्साध्येषु विकारेषु
मृद्वीं कुर्य्यात् क्रियां शनैः ।
<फ्>देहः स्थूलः कृशो मध्य इति प्रागुपदिष्टः । कर्श-
येद्वृंहयेच्चापि सदा स्थूलकृशौ नरौ । रक्षणञ्चैव
मध्यस्य कुर्व्वीत सततं भिषक् ।
<फ्>बलमभिहितगुणं दौर्ब्बल्यञ्च स्वभावदोषजरादिभिरवे-
क्षितव्यम् । यस्माद्बलवतः सर्व्वक्रिया प्रवृत्तिस्तस्माद्बलमेव
प्रधानमधिकरणानाम् । केचित् कृशाः प्राणवन्तः स्थूलाश्चा-
ल्पबला नराः । तस्मात् स्थिरत्वव्यायामैर्ब्बलंवैद्यःप्रतर्कयेत् ।
<फ्>सत्वन्तु व्यसनाभ्युदयक्रियादिस्थानेष्ववैकल्यकरम् ।
सत्ववान् सहते सर्व्वं संस्तभ्यात्मानमात्मना । राजसः
स्तभ्यमानोऽन्यैः सहते नैव तामसः ।
<फ्>प्रकृतिं भेषजं चोपरिष्टाद्वक्ष्यामः (प्रकृतिं शारीर
स्थाने, भेषजं तत्तत्प्रकरणे) ।
<फ्>सात्म्यानि तु देशकालजात्यृतुरोगव्यायामोदकदिवास्वप्न
रसप्रभृतीनि प्रकृतिविरुधान्यपि यान्यबाधकराणि भवन्ति ।
यो रसः कल्पते यस्य सुखायैव निषेवितः । व्यायामजात
मन्यद्वा तत् सात्म्यमिति निर्दिशेत् ।
<फ्>देशस्त्वानूपो जाङ्गलः साधारण इति । तत्र बहूदकनि-
[Page1201-a+ 38]
म्नोन्नतनदीवर्षगहनो मृदुशीतानिलो बहुमहापर्व्वतवृक्षो
मृदुसुकुमारोपचितशरीरमनुष्यप्रायः कफवातरोगभूयिष्ठश्चा-
नूपः । आकाशसमः प्रविरलाल्पकण्टकिवृक्षप्रायोऽल्पवर्षप्र-
स्रवणोदपानोदकप्राय उष्णदारुणवातः प्रविरलाल्पशैलः
स्थिरकृशशरीरमनुष्यप्रायो वातपित्तरोगभूयिष्ठश्च जाङ्ग-
लः । उभयदेशलक्षणः साधारण इति । भवन्ति चात्र ।
समाः साधारणं यस्माच्छीतवर्षोष्ममारुताः ।
दोषाणां समता जन्तोस्तस्मात्साधारणो मतः । न तथा
बलवन्तः स्युर्जलजा वा स्थलाहृताः । स्वदेशे निचिता
दोषा अन्यस्मिन् कोपमागताः । उचिते वर्त्तमानस्य नास्ति
देशकृतं भयम् । आहारस्वप्नचेष्टादौ तद्देशस्य गुणे
सति देशप्रकृतिसात्म्यर्त्तुविपरीतोऽचिरोत्थितः । मम्पत्तौ
भिषगादीनां बलसत्वायुषा तथा । केवलः समदेहाग्नेः
सुखसाध्यतमो गदः । अतोऽन्यथा त्वसाध्यः स्यात् कृच्छ्रो
व्यामिश्रलक्षणः । क्रियायास्तु गुणालाभे क्रियामन्यां
प्रयोजयेत् । पूर्वस्यां शान्तवेगायां न क्रियासङ्करो हितः ।
गुणालाभेऽपि सपदि यदि सैव क्रिया हिता । कर्त्तव्यैव
तदा व्याधिः कृच्छ्रसाध्यतमो यदि । यएवमेनं विधिमेक-
रूपं विभर्त्ति कालादिवशेन धीमान् । स मृत्युपाशान्
जगतोगदौघान्छिनन्ति भैषज्यपरश्वधेन” ।
<LEND>
