<L>546<pc>0078,b<k1>अङ्गाधिप<k2>अङ्गाधिप
अङ्गाधिप¦ पु० अङ्गस्य देशभेदस्य अधिपः । अङ्गदेशाधिपे
<>प्रसिद्धतया कर्णे तस्य तद्राज्यप्राप्तिः भारते आ० ।
<>“यद्ययं फाल्गुनो युद्धे नाराज्ञा योद्धुमिच्छति । तस्मादेषो-
<>ऽङ्गविषये मया राज्येऽभिषिच्यते ॥ वैशम्पायन उवाच ।
<>ततस्तस्मिन् क्षणे कर्णः सलाजकुसुमैर्घटैः । काञ्चनैः
<>काञ्चने पीठे मन्त्रविद्भिर्महारथः । अभिषिक्तोऽङ्गराज्ये
<>स श्रिया युक्तो महाबल इति सच देशः मगधदेशस्थगिरि-
<>व्रजात् सन्निकृष्टः पूर्व्वस्यां दिशि स्थितः । सभापर्व्वणि
<>मगधदेशवर्णने गिरिव्रजमुपवर्ण्य “अङ्गवङ्गादयश्चैव राजानश्च
<>महाबलाः । गौतमाश्रममभ्येत्य रमन्तेस्म पुरार्जुनेति”
<>अङ्गवङ्गनृपाणां सन्निकृष्टत्वमुक्तम् । भीमप्राच्यदिग्विजये च
<>“विजित्य युधि कौन्तेयो मागधानभ्ययाद्बली ॥ दण्डञ्च
<>दण्डधारञ्च विजित्य पृथिवीपतीन् । तैरेव सहितः सर्व्वै-
<>र्गिरिव्रजमुपाद्रवत् । जारासन्धिं सान्त्वयित्वा करे च
<>विनिवेश्य ह । तैरेव सहितः सर्व्वैः कर्णमभ्यद्रवद्बली ॥
<>स कम्पयन्निव महीं बलेन चतुरङ्गिणा । युयुधे पाण्डव-
<>श्रेष्ठः कर्णेनामित्रघातिना ॥ स कर्णं युधि निर्ज्जित्य वशे
<>कृत्वा च भारत । ततो विजिग्ये बलवान् राज्ञः पर्व्वत-
<>वासिनः ॥ अथ मोदागिरौ चैव राजानं बलवत्तरम् ।
<>पाण्डवो बाहुवीर्य्येण निजघान महामृधे इति” ॥ एवञ्च
<>गिरिव्रजात् पूर्व्वं मोदागिरेः पश्चात् स देशः । बृहत्-
<>संहितायान्तु तस्य भारतवर्षे आग्नेय्यां स्थितिरुक्ता । यथा
<>“अग्नेय्यां दिशि कोशल कलिङ्गवङ्गोपवङ्गजठराङ्गा” इति ।
<>अङ्गस्य ज्योतिःशास्त्रोक्तलग्नस्य अधिपः । लग्नाधिपे पु० ।
<>“अङ्गाधिपे बलनि सर्व्वविभूतिसम्पदिति” ज्योति० ।
<LEND>
