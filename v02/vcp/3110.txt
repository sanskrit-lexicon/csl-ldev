<L>3110<pc>0266,b<k1>अप्सरम्<k2>अप्सरम्
अप्सरम्¦ स्त्री ब० व० अद्भ्यः सरन्ति उद्गच्छन्ति सृ--अमुन् ।
समुद्रान्निस्सृतायां स्वर्वेश्यायाम् “अप्सुनिर्मथनादेव रसात्त-
स्माद्वरस्त्रियः । उत्पेतुर्मनुजश्रेष्ठ । तस्मादप्सरसो ऽभवन्”
इत्युक्तेस्तासां तथात्वम् । “एकाप्सरःप्रार्थितयोर्विवादः”
रघुः “आराधितोऽद्धा मनुरप्सरोभिश्चक्रे प्रजाः स्वाः स-
निमेषचिह्नाः” इति माघः । तासां च नाट्यकर्म्म वृत्तिः ।
ताश्च प्रधानतया द्वादश वह्निपुराणे दर्शिताः “उर्व्वशी
मेनका रम्भा मिश्रकेशी ह्यलम्बुषा विश्वाची च घृताची
च पञ्चचूडा तिलोत्तमा भानुवत्यबला रम्या द्वादशाप्सरसः
शुभाः” इति गणभेदनामाध्याये । अत्र शुभा इति
विशेषणात् अन्या अपि । ताश्च “उर्वशी मेनका रम्भा
घृताची पुञ्जिकास्थला सुकेशी मञ्जुघोषा च महारङ्गवतीति
च” इति मा० पु० “अदितिर्दितिर्दनुः काला दनायुः
सिंहिका तथा । क्रोधा प्रधा च विश्वा च विनता कपिला
मुनिः । कद्रुश्च मनुजव्याघ्र । दक्षकन्यास्त्रयोदश” इति
कश्यपपत्नीरभिधाय । “इत्येते देवगन्धर्व्वाः प्राधेयाः
परिकीर्त्तिताः” इति गन्धर्ववंशमभिधाय च “इमं त्वप्सरसां
वंशं विदितं पुण्यलक्षणम् प्रधाऽसूत महाभागादेव
देवर्षितः पुरा । अलम्बुषा मिश्रकेशो विद्युत्पर्णा तिलो-
त्तमा । अरुणा रक्षिता चैव रम्भा तद्वन्मनोरमा । केशिनी
च सुबाहुश्च सुरता सुरसा तथा । सुप्रिया चातिबाहुश्च”
[Page0267-a+ 38]
इत्युक्तम् भा० आ० प० । एतासाञ्च चतुर्द्दशोत्पत्ति
स्थानानि क दम्बर्य्यां वर्ण्णितानि “यथा विबुधसद्मन्यपसरसो
नाम कन्यकाः सन्तीति तासां चतुर्दश कुलानि एकं भगवतः
कमलयोनेर्मनसः समुत्पन्नम्, अन्यद्वेदेभ्यः सम्भूतम्, अन्य-
दग्नेरुद्भूतम् अन्यत् पवनात् प्रसूतम्, अन्यदमृतान्मथ्य-
मानादुथितम्, अन्यज्जलाज्जातम्, अन्यदर्ककिरणेभ्यो
निर्गतम्, अन्यत् सोमरश्मिभ्यो निष्पतितम्, अन्यद्भूमेरु-
द्भूतम्, अन्यत् सौदामनीभ्यः प्रवृत्तम्, अन्यन्मृत्युना निर्मि-
तम्, अपरं मकरकेतुना समुत्पादितम्, अन्यत्तु दक्षस्य
प्रजापतेरतिप्रभूतानां सुतानां मध्ये द्वौ सुते मुनिररिष्टा
च बभूवतुः, ताभ्यां गन्धर्वैः सह कुलद्वयं जातम्
एवमेतान्येकत्र चतुर्दश कुलानि” एतन्मूलं तु विस्तरभया-
न्नोक्तम् । २ दिशि ३ उपदिशि च तयोर्जलहेतुत्वात्तथा-
त्वम् “पुञ्जिकास्थला च क्रतुश्चाप्सरसाविति” य०
१५, १५, “पुञ्जिकास्थला क्रतुस्थला चाप्सरसौ दिगु-
पदिग्रूपे परिचारिके” इति वेददी० । “अप्सरसाविति
दिक् च उपदिक् स्माह” श्रुतेस्तथात्वम् । “मेनका
वै अप्सरारूपिणीति” भाष्यप्रयोगात् अप्सरसाविति श्रुति
निर्देशाच्च नित्यबहुवचनान्ततेद्युत्सर्गः क्वचिदेकवचनान्तताऽपि
<LEND>
