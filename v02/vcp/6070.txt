<L>6070<pc>0572,b<k1>अस्वतन्त्र<k2>अस्वतन्त्र
अस्वतन्त्र¦ त्रि० विरोधे न० त० । स्वाधीनभिन्ने पराधीने ।
<>“अस्वतन्त्रा स्त्री पुरुषप्रधाना इति” वसि० । तस्या अस्वा-
<>तन्त्र्यञ्च तत्रैव दर्शितम् “पिता रक्षति कौमारे भर्त्ता
<>रक्षति यौवने । पुत्रश्च स्थाविरे भावे न स्त्री स्वातन्त्र्य-
<>मर्हति” तथा पुत्रादीनामपि जन्माधीनं स्वत्वमिति स्थावर
<>धनादेर्यथेष्टविनियोगे पित्रादेरस्वातन्त्र्यमिति मिताक्षरायाम्
<>व्यवस्थापितं यथा “तस्मात्पैतृके पैतामहे च द्रव्ये जन्म-
<>नैव स्वत्वम् । तथापि पितुरावश्यकेषु धर्मकृत्येषु वाचनि-
<>केषु प्रसाददानकुटुम्बभरणापद्विमोक्षादिषु च स्थावरव्यति-
<>रिक्त द्रव्यविनियोगे स्वातन्त्र्यमिति स्थितम् । स्थावरे तु
<>स्वार्जिते पित्रादिप्राप्ते च पुत्रादिपारतन्त्र्यमेव । “स्थावरं
<>द्विपदञ्चैव यद्यपि स्वयमर्ज्जितम् । असंभूय सुतान्सर्वान् न
<>दानन्न च विक्रयः” । “ये जातायेऽप्यजाताश्च ये च गर्भेव्यव-
<>स्थिताः । वृत्तिञ्च तेऽभिकाङ्क्षन्ति न दानन्न च विक्रयः”
<>इत्यादि स्मरणात् । अस्यापवादः “एकोऽपि स्थावरे कुर्य्या-
<>द्दानाधमनविक्रयम् । आपत्काले कुटुम्बार्थे धर्म्मार्थे च
<>विशेषतः” इति । अस्यार्थः । अप्राप्तव्यवहारेषु दानानु-
<>ज्ञानादावसमर्थेषु वा तथाविधेष्वविभक्तेष्वपि सर्व्वकुटुम्बव्या-
<>पिन्यामापदि तत्पोषणे चावश्यकर्त्तव्ये स्थावरस्य दाना-
<>धमनविक्रयमेकोपि समर्थः कुर्य्यादिति” । यत्तु वचनम् ।
<>“अविभक्ता विभक्तावा सपिण्डाः स्थावरे समाः । एकोह्य-
<>नीशः सर्व्वत्र दानाधमनविक्रये” इति । तदप्यविभक्तेषु द्रव्यस्य
<>मध्यस्थत्वादेकस्यानीश्वरत्वात्सर्व्वाभ्यनुज्ञा अवश्यं कार्य्या
<>विभक्तेषु तु तदुत्तरकालं विभक्ताविभक्तसंशयव्युदासाय
<>व्यवहारसौकर्य्याय च सर्वाभ्यनुज्ञानं न पुनरेकस्यानीश्वरत्वेन
<>अतो विभक्तानामनुमतिव्यतिरेकेणापि व्यवहारः सिध्यत्ये-
<>वेति व्याख्येयम्” मिता० व्य० अ० ।
<LEND>
