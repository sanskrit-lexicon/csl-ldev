<L>10568<pc>1457,a<k1>ऋष्यादि<k2>ऋष्यादि
ऋष्यादि¦ पु० ऋषिरादिरस्य । वैदिकमन्त्रस्यावश्यज्ञातव्ये
ऋषिप्रभृतिपञ्चके तच्च पञ्चकं यथा “आर्षं छन्दश्च दैवत्यं
विनियोगस्तथैव च । वेदितव्यं प्रयत्नेन ब्राह्मणेन विपश्चि-
ता” योगिया० । ब्राह्मणेन सह आर्षादिकमित्यर्थः व्यक्त-
माह स एव “यस्तु जानाति तत्त्वेन आर्षं छन्दश्चदैवतम् ।
विनियोगं ब्राह्मणञ्च मन्त्रार्थज्ञानकर्म च । एकैकस्या ऋचः
सोऽभिवन्द्यीह्यतिथिवद्भवेत् । देवतायाश्च सायुज्यं गच्छ-
त्यत्र न संशयः । पूर्वोक्तेन प्रकारेण ऋष्यादीन् वेत्ति यो
द्विजः । अधिकारोभवेत्तस्य रहस्यादिषु कर्मसु । मन्त्रे
मन्त्रे प्रयत्नेन ज्ञातव्यं ब्राह्मणेन तु । विज्ञानपरिपू-
र्णस्तु स्वाध्यायफलमश्नुते । छन्दांस्ययातयामानि भवन्ति
फलदान्यपि । श्रेयश्च लभते सोऽत्र धर्ममायुश्च बिन्दति ।
दिव्यं वर्षसहस्रन्तु स्वस्थाने ऋषिभिः सह । तिष्ठन्ति
तत्र तैः सार्द्धं तत्तुल्यश्चैव जायते” । ऋष्यादिपदार्था-
नाह स एव । “येन यदृषिणा दृष्टं सिद्धिः प्राप्ता च येन
वै । मन्त्रेण, तस्य तत्प्रोक्तमृषिभावस्तदात्मकः । छादना-
च्छन्द इत्युक्तं वाससीबाऽथ वा कृते । आत्मातु च्छादितो-
देवैर्मृत्योर्भीतेस्तु वै पुरा । आदित्यैर्वसुभीरुद्रैस्तेन च्छन्द
इतीरितम् । यस्य यस्य च देवस्य उद्दिष्टा या च देवता ।
तदाकारं भवेत्तस्य दैवतं देवतोच्यते । पुरा कल्पे
ससुत्पन्नामन्त्राः कर्मार्थमेव च । अनेनेदं तु कर्त्तव्यं
विनियोगः स उच्यते । निरुक्तं यस्य मन्त्रस्य समुत्-
पत्तिः प्रयोजनम् । प्रतिष्ठानं स्तुतिश्चैव ब्राह्मणं त्वभि-
धीयते । एवं पञ्चविधं प्रोक्तं जपकालेष्वनुस्मरेत् । होमे
वान्तर्जले योगे स्वाध्याये याजने तथा” ।
<LEND>
