<L>10733<pc>1499,b<k1>एकादि<k2>एकादि
एकादि¦ त्रि० एक आदिर्यस्य । १ एकत्वस ख्यान्वितमारभ्य
परार्द्धान्तसंख्यायुक्ते । २ तत्स्मारके रेखासन्निवेशविशेषरूपे-
[Page1500-a+ 38]
अङ्के च । अङ्काश्च नव तेषामेव स्थानविशेषयोगभेदेन
विभिन्नसंख्यास्मारकत्वम् । अथ एकाद्यङ्कैः यद् यत्संख्या-
न्विताः स्मार्य्यन्ते तदुच्यते । १ इत्यङ्केन एकः एवं २, द्वौ, ३, त्रयः,
४, चत्वारः ५, पञ्च ६, षट् ७, सप्त ८, अष्टौ ९, नव १०, दश । द-
शानामेकादिनवभिरङ्कैराधिक्ये ११, १२, १३, १४, १५, १६, १७,
१८, १९ इत्येतेऽङ्काः क्रमेण एकादशद्वादशत्रयोदशचतुर्द्दश
पञ्चदशषोडशसप्तदशाष्टादशनवदशानां स्मारकाः । दशाङ्कस्य
च द्व्यादिनवभिर्गुणने क्रमेण २०, ३०, ४०, ५०, ६०,
७०, ८०, ९० एतेऽङ्काः क्रमेण विंशतित्रिंशच्चत्वासिशत्-
पञ्चाशत्षष्टिसप्तत्यशीतिनवतिसंख्यान्वितानां स्मारकाः ।
एषाञ्च एकादिकनवभिराधिक्ये २१, २२, २३, २४, २५, २६,
२७, २८, २९, इत्येतेऽङ्का एकविंशत्यादीनां स्माराकाः ।
एवं ३१ इत्यादयोऽङ्का एकत्रिंशदादीनां स्मारकाः । दशभि
र्गुणिते दशाङ्के १०० इत्यङ्कः शतस्य स्मारकः । क्रमेण दशो-
त्तरगुणने “एकदशशतसहस्रायुतलक्षप्रयुतकोटयः क्रमशः ।
अर्वुदमब्जं सर्वनिखर्वं महापद्मशङ्कवस्तस्मात् । जलधि-
श्चान्त्यं मध्यं परार्द्धमिति दशगुणोत्तराः संज्ञाः संख्यायाः
स्थानानां व्यवहारार्थं कृताः पूर्वैः” इति लोलावत्युक्तदिशा-
वसेयम् । संक्षेपेण तत्रैकाद्यङ्गानां क्रमशः स्थितानां योगज
संख्याज्ञानार्थमुपायान्तरमुक्तं तत्रैव यथा “एकादिन-
वानामङ्कानां योगे का संख्येति प्रश्ने “सैकपदघ्नपदार्द्धमथै-
काद्यङ्कयुतिः किल सङ्कलिताख्या” इत्युक्तरीत्या पृष्ठसंख्या-
पदं एकयुक्तेन तेन १० अङ्केनाहतं पृष्ठाङ्कार्द्धम् ९ / २
४५ संङ्कलितसंख्या । तथाचैकादिनवाङ्क्यानां योगे ४५
संख्या भवतीति निश्चय एवमन्यत्राप्यूह्यम् । “एकाद्येको-
त्तरा अङ्का व्यस्ता भाज्याः क्रमस्थितैः” लीला०
एकादिसंख्यानां वाचकाश्च कतिचित् शब्दाः कविकल्प-
कतायां संगृहीताः यथा ।
“एकोब्रह्मेन्द्रहस्त्यश्वगजास्यदन्तशुक्रदृक् १ । द्वयं पक्ष
नदीकूलासिधारारामनन्दनौ २ । त्रयं कालोऽग्निमुवनं
गङ्गामार्गेशदृग्गुणाः । ग्रीवारेखा कालिदासकाव्यम्
शूलशिखा बलिः । सन्ध्यापुरपुष्कराणि रामविष्णुपदं
वयः ३ । चत्वारि वेदब्रह्मास्यवर्ण्णाब्धिहरिबाहवः ।
स्वर्द्दन्तिदन्तसेनाङ्गोपाययामयुगाश्रमाः ४ । पञ्च पा-
ण्डवरुद्रास्येन्द्रियस्वर्द्रुव्रताग्नयः । महापापमहामूत
महाकाव्यमहामखाः । पुराणलक्षणान्यङ्गानिलकर्मे-
न्द्रियार्थकाः ५ । षट् वज्रकोणत्रिशिरोनेत्रतर्काङ्गं
दर्शनम् । चक्रवर्त्तिमहासेनवदनानि गुणा रसाः ६ ।
[Page1500-b+ 38]
सप्त पातालभुवनमुनिद्वीपाकीजिनः । वाराब्धिगृप-
राज्याङ्गव्रीहिवह्निशिखाद्रयः ७ । अष्टौ योगाङ्गवस्वीश-
मूर्त्तिदिग्गजसिद्धयः । ब्रह्मश्रुतिव्याकरणदिक्पालाहि
कुलाचलाः ८ । नवाङ्गद्वारभूखण्डकृत्तरावणमस्तकाः ।
व्याघ्रीस्तनसुराकुण्डसेव ध्यङ्करसग्रहाः ९ । दश हस्ता-
ङ्गुलीशम्भुबाहुरावणमौलयः । कृष्णावतारदिग्विश्वे
देवावस्थेन्दुवाजिनः १० । एकादश महादेवाः सेनाश्च
कुरुभूपतेः ११ । द्वादशार्कमासराशिसंक्रान्तिगुहबाहवः ।
शारीकोष्ठकसेनानीनेत्रक्ष्मापतिमण्डलाः १२ । त्रयोद-
श स्युस्ताम्बूलगुणा १३ अथ चतुर्दश । विद्यामनुत्रिदिव-
राड्भुवनध्रुवतारकाः १४ । तिथयः स्युः पञ्चदश १५ षोड-
शेन्दुकलात्मिकाः १६ । अष्टादश द्वीपविद्यापुराणस्मृतिधा-
न्यकम् १८ । सिंशतीरावणभुजाङ्गुलयो २० ऽथ शतं यथा ।
धार्त्तराष्ट्राः शतभिषक्तारका पुरुषायुषम् । रावणाङ्गु-
ल्यब्जदलशक्रयज्ञाब्धियोजनम् १०० । सहस्रं जाह्नवीवर्त्म
शेषशीर्षाम्बुजच्छदम् । रविवाणार्ज्जुनकरा वेदशास्वेन्द्र-
दृष्टयः” । १००० ।
शा० ति० केषाञ्चित् संख्याभेदान्विततयोत्पत्तिकथनेन
तेषां तत्तत्संख्याबोधकत्वं सूचितंयथा “हंसवर्णौपरा-
त्मानौ शब्दार्थौ वासरक्षपे । सृजत्येषा परा देवी तदा प्रकृ-
तिपूरुषौ । थद्यदन्यज्जगत्यस्मिन् युग्मं तत्तदजायत२ ।
त्रिगुणीकृतसर्वाङ्गी चिद्रूपा शिवगेहिनी । प्रसूते त्रैपुरं
मन्त्रम्” इत्युपक्रम्य “लोकत्रयगुणत्रये । धामत्रयं सा
वेदानां त्रयं वर्णत्रयं शुभम् । त्रिपुष्करं स्वरान्देवी-
ब्रह्मादीनां त्रयं तथा । वह्निकालत्रयं शक्तित्रयं वृत्तित्रयं
महत् । नाडीत्रयं त्रिवर्गं सा यद्यदन्यत्त्रिधा मतम् ।
चतुःप्रकारगुणिता शाम्भवी शर्मदायिनी” इत्युपक्रम्य
“चतुरः सागरानन्तःकरणानां चतुष्टयम् । सू-
क्ष्मादींश्चतुरोभावान् विष्णोर्मूर्त्तिचतुष्टयम् । चतुष्टयं ग-
णेशानामात्मादीनां चतुष्टयम् । उड्डियानादिकं पीठं
धर्मादीनां चतुष्टयम् । दमकादीन् गजान् देवी यद्यद-
न्यच्चतुष्टयम् ४ । पञ्चधा गुणिता पत्नी शम्भोः सर्वार्थसाधिनी ।
पञ्चरत्नं महादेवी सर्वकामफलप्रदम् । पञ्चाक्षरं महेशस्य
पञ्चवर्णान् गरुत्मतः । सम्मोहनान् पञ्च वाणान् कामान्
पञ्च सुरद्रुमान् । पञ्च प्राणादिकान् वायून् पञ्च वर्णान्
महेशितुः । मूर्त्तीः पञ्च, कलाः पञ्च ब्रह्मऋचः क्रमात् ।
सृजत्येषा परा शक्तिर्वेदवेदार्थरूपिणी ५ । षोढा संगुणिता
देवी धत्ते मन्त्रं षडक्षरम् । ऋतून् वसन्तप्रमुखाना-
[Page1501-a+ 38]
मोदादीन् गणाधिपान् । कोषानूर्मीन् रसान् शक्तीर्डाकि-
न्याद्याः षडध्वनः । यन्त्रं षड्गुणितं शक्तेः षडा-
धारानजीजनत् । षड्विधं यज्जगत्यस्मिन् सर्वन्तु परमे-
श्वरी६ । सप्तधा गुणिता नित्या शङ्करार्द्धशरीरिणी । सप्तार्णं
त्रिपुरामन्त्रं सप्तवर्णं विनायकम् । सप्तकं व्याहृतीनां
सा सप्तवर्णें सुदर्शनम् । लोकानद्रीन् स्वरान् धातून्
मुनीन् द्वीपान ग्रहानषि । समिधः सप्त संख्याताः सप्त-
जिह्वा हविर्भुजः । अत्यत् सप्तविधं यद्यत्तदस्याः सम-
जायत ७ । अष्टघा गुणिता शक्तिः शैवमष्टाक्षरद्वयम् ।
गन्धाष्टक शुभं देवीदेवानां हृदयङ्गमम् । ब्राह्म्याद्या-
भैरवान् सर्वान् मूर्त्तीरेशीर्वसूनपि । अष्टपीटं महा-
देव्या अष्टाष्टकसमन्वितम् । अष्टौ सा प्रकृतीर्विघ्नान्
वक्रतुण्डादिकान् क्रमात् । अणिमादिगुणान्नागान् वह्ने-
र्मूर्त्तीर्यमादिकान् । अष्टात्मक जगत्यन्यत् सर्वं वितनुते
तदा ८ । गुणिता नवधा नित्या सूते मन्त्रं नवात्मकम् ।
नवकं शक्तितत्त्वानां तत्त्वरूपा महेश्वरी । नवकं पीठ
शक्तीनां शृङ्गारादीन् रसानपि । माणिक्यादीनि रत्नानि
नववर्गयुतानि सा । नवकं प्राणदूतीनां मण्डलं नबकं
शुभम् । यद्यन्नवात्मकं लोके सर्वमस्यामुदञ्चत ९ ।
दशधा गुणिता शम्भोर्भामिनी भवदुःस्वहा । दशकं
शक्तितत्त्वानां तत्त्वरूपा महेश्वरी । नाडीनां दशकं
विष्णोरवतारान् दश क्रमात् । दशकं लोकपालानां यद्यन्य-
त्कल्पयत्यसौ १० । एकादश क्रमात् संविद् गुणिता सा
जगन्मयो । रुद्रैकादशनामाद्या शक्तेरेकादशाक्षरम् ११ ।
समुद्गरति सर्वात्मा गुणिता द्वादश क्रमात् । राशीन्
मासान् हरेर्मूर्त्तीर्यन्त्रं सा द्वादशात्मकम । अन्य-
देतादृशं सर्वं यत् तदस्याव्यजायत” ।
अत्र च यो यः पदार्थः यद्यत्संख्यान्विततया उत्पन्नः म-
लःस्वगतसंख्यातुल्यसंख्यासूचकः भवति च निदर्शित
पदार्थानां तत्तत्संख्यायुक्ततया लोकशास्त्रप्रसिद्धिः इत्यत
स्तत्तच्छब्दानां तत्तत्संख्यास्मारकत्वम् । तथाचैकविधसं-
ख्यागुणितप्रकृतिकार्य्यत्वेन तुल्यसंख्याबोधकत्वम् ।
अन्येऽपि केचित् संख्याविशेषसूचकाः भा० व० १३४
अ० दर्शिता यथा । “वन्द्युवा च । एक एवा ग्निर्ब-
हुधा समिध्यत एकः सूर्य्यः सर्व्वमिदं विभाति ।
एको वीरो देवराजोऽरिहन्ता यमः पितॄणामीश्वरश्चैक
एव १ । अष्टावक्र उवाच । द्वाविन्द्राग्नी चरतो वै सखायौ
द्वौ देवर्षी नारदपर्व्वतौ च । द्वावश्विनौ देरथस्यापि
[Page1501-b+ 38]
चक्रे भार्य्यापती द्वौ विहितौ विधात्रा २ । वन्द्युवाच ।
त्रिः सूयते कर्म्मणा वैप्रजेयं त्रयीयुक्ता वाजपेयं
वहन्ति । अध्वर्य्यवस्त्रिसवनानि तन्वते त्रयो लोका-
स्त्रीणि ज्योतींषि चाहुः ३ । अष्टावक्र उवाच । चतुष्टयं
ब्राह्मणानां निकेतं चत्वारो वर्ण्णा यज्ञमिमं वहन्ति ।
दिशश्चतस्रो वर्णचतुष्टयञ्च चतुष्पदा गौरपि शश्वदुक्ता ४ ।
वन्द्युवाच । पञ्चाग्नय पञ्चपदा च पङ्क्तिर्यज्ञाः पञ्चैवाप्यथ
पञ्चेन्द्रियाणि । दृष्टा वेदे पञ्चचूडाप्सराश्च लोके ख्यातं
पञ्चनदञ्च पुण्यम् ५ । अष्टावक्र उवाच । षडाधाने दक्षि-
णामाहुरेके षड् वै चेमे ऋतवः कालचक्रम् । षडिन्द्रिया-
ण्युत षट् कृत्तिकाश्च षट्साद्यस्काः सर्व्ववेदेषु दृष्टाः ६ ।
वन्द्युवाच सप्त ग्राम्याः पशवः सप्त वन्याः सप्त च्छन्दांसि
क्रतुमेकं वहन्ति । सप्तर्षयः सप्त चाप्यर्हणानि सप्ततन्त्री
प्रथिता चैव वोणा ७ । अष्टावक्र उवाच । अष्टौ शाणाः
शतसानं वहन्ति तथाष्टपादः शरभः सिंहघाती ।
अष्टौ वसून् शुश्रुम देवतासु यूपश्चाष्टास्रिर्व्विहितः
सर्व्वयज्ञे ८ । वन्द्युवाच । नवैवोक्ताः सामधेन्यः पि-
तॄणां तथा प्राहुर्नवयोगं विसर्गम् । नवाक्षरा वृहतो
संप्रदिष्टा नवाङ्कयोगोगणनामेति शश्वत् ९ । अष्टावक्र-
उवाच । दिशो दशोक्ताः पुरुषस्य लोके सहस्रमाहुर्दश-
पूर्णं शतानि । दशैव मासान् बिभ्रति गर्भवत्यो दर्शरका-
दश दाशा दशार्हाः १० । वन्द्युवाच । एकादशैकादशिनः
पशूनामेकादशैवात्र भवन्ति यूपाः । एकादश प्राणभृतां
विकारा एकादशोक्ता दिवि देवेषु रुद्राः ११ । अष्टावक्र
उवाच । संवत्सरं द्वादशमासमाहुर्जगत्याः पादो द्वा-
दशैवाक्षराणि । द्वादशाहः प्राकृतयज्ञ उक्तो द्वादशा-
दित्यान् कथयन्तीह धीराः १२ । वन्द्युवाच । त्रयोदशी
तिथिरुक्ता प्रशस्ता त्रयोदशद्वीपवती मही च । लोमश
उवाच । एतावदुक्त्वा विरराम वन्दी श्लोकस्यार्द्धं व्याज-
हाराष्टावक्रः । अष्टावक्र उवाच । त्रयोदशाहानि स-
सार केशी त्रयोदशांदोन्यतिछन्दांसि चाहुः” १३ अस्य
नीलकण्ठोक्तदिशाव्याख्या यथा एकोऽग्निः सूर्य्यो वा
इतराप्रकाश्योऽन्यप्रकाशकश्च । एवं देवानामिन्द्रियाणां
राजा प्रधानभूतः अरिहन्ता पराभिभूततत्त्वान्तराभिमा-
वकः । यमः सर्वेन्द्रियाणां नियन्ता पितॄणां विषयोपहार-
द्वारा पालयितॄणामिन्द्रियाणाम् ईश्वरो भोक्ता कर्त्ता
प्रधानभूत एक एव १ । सखायौ सत्वजीवौ जीवेश्वरौ वा ।
२ पुण्येन देवस्थावरमनुष्यरूपं, पापेन नारकस्थावरतिर्यम्यो-
[Page1502-a+ 38]
निरूपं जन्मत्रयम् । वाजपेयोपलक्षितं कर्ममात्रम् तच्च
वेदभेदात् द्विजभेदाच्च त्रयम् । त्रीण्येव प्रातर्मध्याह्न
तृतीयसवनानि । त्रयो लोकाः स्वर्गोनरकं भूश्चेति भो-
गभूमयः । त्रीणि ज्योतींपि जाग्रदाद्यवस्थात्रयम् । ३ ।
निकेतमाश्रमम् यज्ञमिह ज्ञानयज्ञं तेन चातुर्वर्ण्णमध्ये
शूद्रस्यापि तत्राधिकारः । दिशः विराट्सूत्रान्तर्यामितूर्य्य-
साक्षात्काररूपाः चतस्रः दिशः । वाङ्मयप्रणवस्य वर्ण
चतुष्टयम् अकारौकारोमकारः अर्द्धमात्रा इत्येवं चतु-
ष्टयम् । चतुष्पदा परा पश्यन्ती मध्यमा वैखरीति भे-
दात् गौर्वाक् चतुष्पदा ४ । पञ्चाग्नयः गार्हपत्यदक्षिणा-
ग्न्याहवनीयसभ्यावसथ्याख्याः । पञ्चपदाऽष्टाक्षरैः पादैः
पङ्क्तिः छन्दः पञ्चपदा । यज्ञाः पञ्च ब्रह्मर्षिपितृ-
नृभूतयज्ञाः पञ्च स्मार्त्ताः, अग्निहोत्रं दर्शपौर्ण-
मासौ चातुर्मास्यानि पशुः सोम इति श्रीता वा पञ्च ।
अप्सु शरीराकारपूरिणताषु जलप्रधानासु मात्रासु सरति
गच्छतीत्यप्सराः चितिः पञ्चचूडा तत्तद्विषयाकारतया प्र-
माणविपर्य्ययविकल्पनिद्रास्मृतिरूपवृत्तिपञ्चकसारूप्येण शि-
खापञ्चकवती पञ्चानां विषयरूपस्रोतस्रां समाहारः
पञ्चनदम् ५ षट् आधाने गाइति शेषः । मनस इन्द्रियत्व-
मभ्युपेत्य षट्कोपपत्तिः साद्यस्का यज्ञविशेषाः ६ । “ग्राम्यार-
ण्याः पशवश्चतुर्दश गौरविरजोऽश्वोऽश्वतरोगर्दभोमनुष्यश्चेति
सप्तग्र्यम्याः महिषवानरराक्षससरीसृपरुरुपृषन्मृगाश्चेति
सप्तारण्याः” पैठीनस्युक्ताः । सप्त छन्दांसि गायत्र्यु-
ष्णिगनुष्टुब्वृहतीपङ्क्तित्रिष्टुब्जगतीसमाख्यानि । सप्त-
र्षयः सप्त प्राणाः “प्राणा वै ऋषय” इति श्रुतेः मनोबु-
द्धिसहिताः प्राणादयः पञ्च सप्तेत्यथेः । सप्त अर्हणानि
अर्हणीयानि सुखानि पञ्चभिरिन्द्रियैः मनोबुद्धिभ्यां प्रा-
प्यानि सुखानीतिभेदात् सुखानि सप्त । ७ “अष्टौ ग्रहा
अष्टावतिग्रहाः” श्रुतेः शाणाः शणनिर्मिता गौण्यः
आवपनविशेषा इव इन्द्रियप्रवेशयोग्याः अष्टौ । ८ । पितॄ-
णामिष्टौ “उशन्तस्ता निधीमहीति” ऋक् त्रिरभ्यस्ता प्र-
त्येकं त्रिसमित्का नव सामघेन्योऽग्निसमिन्धनार्था ऋचः
यम्पद्यन्ते । तथा एका प्रकृतिरेव त्रिगुणा एकद्विगुणप्र
धानभावविमर्द्दनैः प्रत्येकं त्रिविधा नवैव संपद्यते तथा
नवैवाङ्काः क्रमस्थानभेदात् यथेष्टसंख्यावाचिनो भवन्ति ९ ।
दिश उपदेष्टार दासा तत्त्वक्षेपकाः । अर्हास्तत्त्वाधिकारिणश्च
दश १० । इन्द्रियाणि मनसा सह ज्ञानकर्म्मन्द्रियाणि तेषां
विषयाः तद्ग्रहजाविकाराश्च एकादश ११ । प्राकृत-
[Page1502-b+ 38]
यज्ञः द्वादशाहताध्यत्वात् द्वादशाहः १२ । त्रयो-
दशद्वोपवती भ्रादिषट्केन पातालसप्तकेन युक्ता च म-
ध्यस्था मही त्रयोदशद्वीपवती १३ । एवमेका-
दिसंख्याया बोधकत्वं तत्तत्पदार्यानाम् दर्शितम् ।
अन्ये च शब्दाः शास्त्रान्तरेषु एकादिसंख्याबोधकतया
प्रयुज्यन्ते ते च शब्दाः पूर्व्वदर्शितशब्दाश्च यथा तत्तत्संख्य
बोधकाभवन्ति तथा दर्श्यते तत्र सर्व्वत्र शब्दतदर्थयोरभे-
दात् स्ववाच्यार्थगतसंख्यातुल्यसंख्यावोधकत्वेन स्ववाच्या-
र्थसंख्यापूर्य्यसंख्यातुल्यसंख्याबोधकत्वेन वा तथात्वं
बोध्यम् । सर्बेषाञ्च क्वचित् तत्तत्संख्यापूरणवाचकतापि
“युग्माग्नी कृतभूतानि षण्मुनी वसुरन्ध्रयोः” स्मृतौ युग्मा-
दिभिः तत्संक्यापूरणद्वितीयादीनां बोधनात् ।
१ तत्रादौ एकत्वबोधकाः । कवि० ल० । ब्रह्मणः “एकमेवा
द्वितीयं ब्रह्मेति” श्रुतेरेकत्वात्तथात्वम् विरञ्चिवाचिब्रह्मणो
प्येकमहासर्गे एकत्वात्तथा क्ष्मेन्द्विन्द्रेति पाठे भूमिचन्द्रयो-
रेकत्वात्तथा । इन्द्रहस्तिन ऐरावतस्य तदश्वस्योच्चैःश्रवस-
श्चैकत्वात् तथा । गणेशदन्तस्य शुक्रनेत्रस्य चैकत्वात् तथा
एवं काकनेत्रस्यापि । भा० व० उक्ताः । स्वप्रकाशस्य अ-
न्यप्रकाशकस्य सूर्यस्याग्नेश्च यमम्य सर्व्वनियन्तुरीश्वरस्य,
इन्द्रपदाभिधेयस्य तथा “इन्द्रोमायाभिः पुरुरूप ईयते
इति” श्रुतेरीश्वरस्येन्द्रपदवाच्यत्वात् ।
रूपम् वैशेषिकमतसिद्ध्वचतुर्विंशतिगुणेषु आद्यत्वात् तथा ।
“भजेच्छिदोऽंशैरथ तैर्विमिश्रै रूपं भजेत् स्यात् परि-
पूर्त्तिकालः” लीला० । अश्विनी तस्याः तारास्वाद्यत्वात्
अभेदात्तदघिपाश्विशब्दोऽपि । तस्य स्वपरत्वे द्वित्वबोधक
तेति भेदः । उक्था तस्या एकाक्षरपादकत्वात् प्रधान-
वाची प्रकृतिशब्दस्तथा “अजामेकां लोहितशुक्लकृष्णाम्”
इत्यादिश्रुतेस्तदर्थस्यैकत्वात् ।
२ द्वित्वबोधकाः । कवि० ल० उक्ताः । चान्द्रमासघटकयोः
पक्षिच्छदरूपयोर्वा पक्षयोः, नदीकूलयोः, असिधारयोः, कु-
शलवरूपयोर्दाशरथिपुत्रयोश्च तथा । शा० ति०”
उक्ताः । हंस इति वर्ण्णौ जीवपरमरूपौ परात्मानौ
शब्दार्थौ दिनरात्री स्त्रीपुरुषौ, परस्परविरोधि
पुणरूपा शीतोष्णसुखदुःखादयश्च तथा । भा० ब०
उक्ताः । इन्द्राग्नो सत्वजीवौ नारदपर्व्वतौ अश्विनौ
रथचक्रे च तथा । एवम् भरणी तारासु तस्याद्विती-
यत्वात् तदभेदात् तदधिपोयमोऽपि । यमशब्दस्य यमयि-
त्रीश्वरपरत्वे एकत्वस्य, यमजपरत्वे द्वित्वस्य योगाङ्गय-
[Page1503-a+ 38]
रत्वे अष्टत्वस्य बोधकतेति भेदः । प्रेतराजपरकालशब्द-
स्यापि तथात्वम् । तस्य समयपरत्वे त्रित्वस्य, शिवपरत्वे
आर्द्राधिपत्वस्य षट्कस्येति भेदः । अत्युक्था द्व्यक्षरपा-
दत्वात्तथा । शकटांशभेदार्थकयुगशब्दस्तथा तस्य शकटादौ
द्वित्वसंख्यकतयैव योजनात् । एवं द्वन्द्वार्थकयुगशब्दोऽपि ।
अयनशब्दोऽपि तथा वर्षे तदर्थयोर्द्वयोरेव घटकत्वात् ।
पर्वसन्धिः चान्द्रमासे तयोर्द्वित्वात् । शब्दः ध्वन्यात्मक-
वर्णात्मकरूपः, अदृष्टम् पुण्यापुण्यरूपम्, शब्दशक्तिः
अभिधालक्षणारूपा, बुद्धिः अनुभवस्मृतिरूपा, गन्धः
सुरभिदुर्गन्धरूपः ध्वनिधर्म्मः तारत्वमन्दत्वात्मकः, स्पर्शः
उष्णानुष्णात्मकः, मृदुत्वकाठित्यात्मको वा, अभावः, संस-
र्गाभावभेदात्मकश्च द्वित्वस्य बोधकः । सामान्यं व्याप्य-
व्यापकात्मकम्, क्रिया सिद्धसाध्यात्मिका वेदान्तिमते पदा-
र्थः चिज्जडरूपः द्रष्टृदृश्यरूपो वा आर्हतमते जीवाजीव-
रूपो वा न्यायमते भावाभावरूपो बा, परिमाणम्
वेदान्तिमते अणुत्वमहत्त्वरूपं च द्वित्वात्तथा । वैशेषिकमते
तु अणुमहत्त्वह्रस्वत्वदीर्घत्वरूपं चतुष्कात् चतुष्कस्य
तथेति भेदः । पदम् सुबन्ततिङन्तरूपत्वात्, धात्वर्थः
फलव्यापाररूपत्वात् तथा । प्रयोजनं गौणसुख्यरूपत्वा-
त्तथा । न्यायमते व्याप्तिः अन्वयव्यतिरेकरूपत्वात्तथा ।
<फ्>वेदान्तादिमते व्यतिरेकव्याप्तेरभावात् तस्यांः एक-
त्वादेकत्वस्येति भेदः । संयोगः कर्मजसंयोगजातात्मकः,
विभागः कर्मजविभागजात्मकश्च द्वित्वात् तथा । नाटक-
प्रस्ताव्यवस्तु आधिकारिकप्रासङ्गिकरूपं द्वित्वात् तथा ।
काव्यम् दृश्यश्राव्यरूपं द्वित्वात् तथा अवान्तरभेदपरत्वे
ध्वन्यादिपरत्वात् त्रित्वस्येति भेदः । गुरुत्ववद्द्रव्यम् रस-
वद्द्रव्यञ्च क्षितिजलात्मकत्वात्तथा । नैमित्तिकद्रववद्द्रव्यं
क्षितितेजोरूपत्वात्तथा । समाधिः सविकल्पनिर्विकल्पा-
त्मकः सवीजनिर्वीजात्मकः संप्रज्ञातासंप्रज्ञातात्मकोवा
द्वित्वात्तथा । समापत्तिः सविचारनिर्विचारात्मिका
द्वित्वात् तथा । परममुक्तिर्विदेहकैवल्यात्मिका द्वित्वा-
त्तथा । सालोक्यादिपरत्वे चतुष्ट्वस्येति भेदः । समाधि-
प्रज्ञा ज्योतित्यृतम्भरात्मिका द्वित्वात्तथा । कर्म्मकारकं
मुख्यगौणात्मकं द्वित्वात्तथा । कर्त्तृकारक स्वतन्त्रप्रयो
जकरूपं, सम्प्रंदानकारकं प्रेरकानुमन्तृरूपञ्च द्वित्वात्तथा ।
प्रत्यक्षं लौ ककालौकिकात्मकतया द्वित्वात् तथा अवान्तरप्र-
त्यक्षपरत्वे षटत्वस्येति भेदः । ज्ञानं सविकल्पकनिर्वि-
कल्पकात्मकं तया । अनुमानं स्वार्थपरार्थात्मकं अनु-
[Page1503-b+ 38]
मानफलं तत्त्वनिर्ण्णयविजयरूपं तथा । ब्रह्म सगुणनिर्गुण
रूपम्, जीववादः एकानेकविषयात्मकः वेदान्तिमते ज्ञानं
वृत्तिवृत्त्यवच्छिन्नचैतन्यात्मकम् जीवभेदकः अवच्छेद
प्रतिविम्बरूपश्च द्वित्वात् तथा । कर्म्म शुक्लकृष्णात्म पु-
ण्यापुण्यसाधनम् विहितनिषिद्धरूपं, धर्म्मः प्रवृत्ति
निवृत्तिलक्षणः वेदमेयं सिद्धसाध्यरूपं, प्रयागंःपश्चि-
मदक्षिणरूपः, वेदान्तिमते अविद्या कार्य्यकारणरूपा
तूल्याविद्यामूलाविद्यात्मिका द्वित्वात्तथा । काञ्चिः
विष्णुशिवकाञ्चिरूपत्वात् तथा । आगमरूपप्रमाणशब्दः
दृष्टादृष्टार्थकत्वात्तथा उदाहरणं साधर्म्यवैधर्म्यकृतम्, शृङ्गारः
विप्रलम्भसंभोगात्मकः, मानश्च प्रणयेर्ष्याजातः द्वित्वात्तथा
<फ्>३ त्रित्वबोधकाः कवि० ल० उक्ताः । कालः मूत-
भविष्यद्वर्त्तनरूपत्वात्, अग्निः दक्षिणाग्निगार्हपत्याह-
वनीयरूपत्वात्, लोकः स्वर्गमर्त्यपातालरूपत्वात्, ग-
ङ्गावर्त्म त्रिलोकस्थत्वात्, शिवनेत्रम् सूर्य्येन्दुवह्निरूप-
त्वात्, गुणः सत्वरजस्तमोरूपत्वात् तथा । नीतिशास्त्रप्र-
सिद्धगुणपरत्वे षट्कस्य, द्रव्यधर्मभेदपरत्वे चतुर्विंशति
त्वस्य बोधकैति भेद । ग्रीवारेस्वा, कालिदासकृतकाव्यं कुमा-
ररघुवंशमेघदूतरूपत्वात्, त्रिशूलशिखा, देहोदराधःस्थलु-
लितमांसरूपवलिश्च त्रित्वात् तथा । प्रातर्मध्यसायाह्नरूप
सन्ध्यानां, त्रिपुरासुरस्वर्गादिस्थपुराणां, वारतिथिनक्ष-
त्रभेदात्मकज्योतिषोक्तपुष्करदोषाणाम्, परशुरामदाशरथि-
बलभद्रात्मकर माणां, त्रिलोकव्यापिवामनरूपविष्णुपदानां,
बाल्ययौवनजरारूपवयसाञ्च त्रित्वात् तथा । शा०
ति० उक्ताः । सूर्य्येन्दुवह्निरूपधाम्नाम्, ऋग्यजुःसामरूप-
त्रय्यात्मकवेदानां त्रित्वात् तथात्वम् । अथर्ववेदसहितत्र-
यीपरत्वे तु चतुष्टयस्य बोधकतेति भेदः । प्रणववर्णानाम्
अकारोकारमकाररूपाणाम्, उदात्तानुदात्तस्वरितरूपस्व-
राणाञ्च त्रित्वात् तथा । स्वरस्म षड्जादिपरत्वे सप्त-
कस्य अज्वर्णपरत्वे षोडशत्वस्येति भेदः । देवीनां
गायत्रीसावित्रीसरस्वतीरूपाणां, ब्रह्मविष्णुशिवरूपेश्वर-
मूर्त्तीनाञ्च त्रित्वात् तथा । कृषिपाशुपाल्यबाणिज्यरूपा
याजनाध्यापनप्रतिग्रहरूपा वा आजीविकात्मिका वृत्ति-
स्तथा मनोवृत्तिपरत्वे चतुष्कस्य, प्रमाणादिवृत्तिपरत्वे
पञ्चकस्य, शब्दनिष्ठबोधनाशक्तिरूपवृत्तिपरत्वे अलि-
ङ्कारिकमते त्रित्वस्य, अन्यमते द्वित्वस्य, वाचक-
शब्दभेदपरत्वे तद्धितादिपञ्चत्वस्येति भेदः । ज्येष्ठारौद्री
वामारूपा, ज्ञानेच्छाक्रियारूपा वा प्रभावोत्साह-
[Page1504-a+ 38]
मन्त्रजारूपा वा शक्तिः तथा, नाडी इडापिङ्गला-
सुषुम्णात्मकप्रधाननाडीरूपा तथा । गान्धार्य्यादिनाडी-
परत्वे सप्तत्वस्य, दण्डपरत्वे तस्याः षष्टिपलात्मकत्वात्
दिवसे षष्टिसंख्यकत्वाच्च षष्टित्वस्येति भेदः । भा० व० उक्ताः ।
प्रजा देवतिर्ष्यग्मनुष्यरूपा, त्रयीभेदात् द्विजभेदाच्च वा-
जपेयादिकर्म च तथा । प्रातर्मध्यसायाह्नकर्त्तव्यानि सव-
नानि, ज्योतिः विश्वप्राज्ञतैजसरूपम् तथा । एवम् कटु
शुण्ठीपिप्पलीमरिचरूपतया, फलम् हरीतक्यामलकीवय-
स्थारूपतया, दोषः वातपित्तकफरूपतया रागद्वेषमोहरूप-
तया वा तथा । कृत्तिका तस्या राशिचक्रे तृतीयत्वात्, अभे-
दोपचारात् तदधिप वह्निरपि । तद्घटकतारापरत्वे तु
षट्कस्य वोधिका इति भेदः । मध्या त्र्यक्षरपादत्वात् तथा
शब्दवृत्तिः शक्तिलक्षणाव्यञ्जनारूपा तथा इत्यालङ्कारिकाः
अन्यमते द्वित्वस्येत्युक्तम् । कारणम् समवाय्यसमवायि-
निमित्तात्मकं त्रित्वात् तथा । फलावहहेतुः दैवपुरुष-
कारकालात्मकः “देवं पुरुषकारश्च काले फलति पार्थिव! ।
त्रयमेतन्मनुष्यस्य पिण्डितं फलवाहम्” इत्युक्ते
स्त्रयाणां तथात्वात्तथा । “अधिष्ठानं तथा कर्त्ता-
करणञ्च पृथग्विधम् । विविधाश्च पृथक्चेष्टा दैवञ्चेवात्र
पञ्चमम्” गीतोक्तत्वात् पञ्चत्वस्यापि । संस्कारः स्थितिस्था-
पनवेगभावनात्मकस्त्रित्वात् तथा, गर्भाधानादिपरत्वे दश-
त्वस्य चत्वारिंशत्त्वस्य वेति भेदः । संसर्गाभावः प्रागभाव-
ध्वंसात्यन्ताभावात्मकत्वात्तथा । यत्नः प्रवृत्तिनिवृत्तिजीवन-
योनिरूपत्वात्तथा । दुःखम् आध्यात्मिकाधिभौतिकाधिदै-
विकात्मकत्वात्तथा । त्यागिकर्त्तृकरणकर्म्मज्ञानबुद्धिधृतिश्र-
द्धासुखादिकं गीतोक्तं प्रत्येकं सात्विकराजसतामसरूपतया
त्रित्वात्तथा । अवस्था सांख्यामते आविर्भावतिरोभावाभि-
व्यक्तिरूपा वेदान्तमते जागत्स्वप्नसूषुप्तिरूपा, अघिकारश्च
गङ्गास्रोतोमण्डूकप्लुत सिंहावलौकितात्मकः त्रित्वात् तथा
<फ्>असिद्धिः आश्रयासिद्धिव्याप्यत्वासिद्धिस्वरूपासिद्धि-
रूपत्वात् तथा, विरुद्धहेतुदोषः साधारणासाधारणा-
नुपसंहारिरूपत्वात् तथा । न्यायमते “प्रकृतिः प्रत्य-
यश्चैव निपातश्चेति स त्रिधा” इत्युक्तानां प्रकृत्यादीनां
सार्थकशब्दानां त्रित्वात् तथा । वाचकशब्दः रूढयौगि
कयोगरूढरूपतया त्रित्वात्तथा वाचकशब्दशक्तिः
नैमित्तिक्यौपाधिकीपारिभाषिक्यात्मकतया त्रित्वात्तथा ।
लक्षणा जहत्स्वार्थाऽजहस्वार्थाजहदजहत्स्वार्थात्मिका
त्रित्वात्, आलङ्कारिकमते बहुत्वस्येति भेदः । ग्रामः
[Page1504-b+ 38]
स्वरारोहावरोहक्रमात्मकः त्रित्वात्तथा “सप्त स्वरास्त्रयो-
ग्रामा मूर्च्छनाश्चैकविंशतः । तालाश्चैकोनपञ्चाशत्
मात्रातिस्रोलयास्त्रयः । स्थानत्रयं यतीनाञ्च षडास्यानि
रसा नव । रागाः षट् त्रिंशत्तु मावाश्चत्वारिंशत्तताः (तान)
स्मृताः” भरतोक्तेः द्रुतमध्यविलम्बितकालरूपा मात्रा, लयः
उत्तममध्याधममानात्मकः, आदिमध्यान्त्यरूपयतिस्थानं,
च त्रित्वात् तथा । विग्रहफलम् भूमिहिरण्यमित्रलाभा-
त्मकं त्रित्वात् तथा । काव्यं ध्वनिगुणीभूतव्यङ्ग्याव्यङ्ग्या-
त्मकमुत्तममध्यमाधमात्मकं त्रित्वात् तथा । देहः कारण-
स्थूलसूक्ष्मात्मकः त्रित्वात् तथा । मूर्त्तभेदः देहेन्द्रियवि-
षयात्मकस्तथा । सर्गः सात्विकराजसतामसात्मकस्तथा ।
मुख्यसिद्धिः दुःखत्रयाभिघातात्मिका प्रमोदमुदितमो-
दमानाभिधेया त्रित्वात् तथा । सिद्व्यङ्कुशः विपर्य्यया-
शक्तितुष्टिरूपस्त्रित्वात् तथा । कर्मविपाकः जात्या-
युर्भोगात्मकस्त्रित्वात् तथा । अतीन्द्रियगुणः गुरुत्वा-
दृष्टभावनात्मकः त्रित्वात् तथा । कर्मजगुणः वेग-
संयोगविभागात्मकस्त्रित्वात्तथा । मित्रभेदः शत्रु-
भेदश्च सहजप्राकृतकृत्रिमात्मकस्त्रित्वात्तथा । संसृतिमार्गः
देवायानपितृयान यमयानात्मकः त्रित्वात्तथा । वि-
ल्वपत्रम् तस्य प्रत्येकपत्रे त्रित्वात् तथा । वेदान्तिमते
सत्ता पारमार्थिकीव्यवहारिकीप्रातिभासिकीरूपा त्रि-
त्वात्तथा । स्रोतः ऊर्द्धाधस्तिर्य्यग्रूपं त्रित्वात्तथा ।
ईप्सिततमकर्म्म निर्वर्त्त्यविकार्य्यप्राप्यात्मकं त्रित्वात्तथा ।
आधारकारकम् औपश्लेषिकाभिव्यापकवैषयिकात्मकं त्रि-
त्वात् तथा । अपादनकारकम् निर्द्दिष्टविषयोपात्त-
विषयापेक्षितक्रियात्मकं त्रित्वात्तथा । व्यापारः कायिक-
वाचिकमानसात्मकस्तथा । ऋणं देवर्षिपितृसम्बन्धिरूपं
तथा । अलौकिकसन्निकर्षः सामान्यलक्षणाज्ञानलक्ष-
णायोगजात्मकस्त्रित्वात्तथा । काव्यगुणः माधुर्य्यौजःप्रसा-
दात्मकः त्रित्वात्तथा । श्लेषौदार्य्यादीनामोजस्यन्तभावात्
त्रित्वम् सा० द० । नायिका स्वकीयापरकीयासाधार-
ण्यात्मिका, मुग्धा मध्या प्रगल्भात्मिका वा तथा तासा-
मेकैकस्या उभयधर्भत्वे नवत्वस्य अवस्थाभेदात् बहुत्वस्येति
भेदः । अनुमितिलिङ्गं पूर्व्ववच्छेषवत्सामान्यतोदृष्टात्मकं
केवलान्वयिकेंवलव्यतिरेक्यन्वयव्यतिरेकिरूपं वा त्रित्वात्तथा
छलं वाक्सामान्योपचारछलात्मकं त्रित्वात्तथा ।
<ःई>४ चतुष्कवोधकाः कवि० ल० उक्ताः । वेदः ऋग्यजुः सा-
माथर्व्वात्मकः, चतुर्मुखब्रह्मणोमुखानि, पूर्व्वापरदक्षिणो-
[Page1505-a+ 38]
त्तरसमुद्रश्च, चतुष्ट्वात् तथा । लवणसमुद्रादिपरत्वे सप्तत्व-
बोधक इति भेदः । चतुर्भुजविष्णुबाहुशब्दोऽपि तथा ।
स्वर्गहस्तिनामैरावतादीनां चतुर्दन्तानामुत्तरं दन्तशब्द-
स्तथा । हस्त्यश्वरथपादातरूपसेनाङ्गम्, उपायः साम-
दानभेददण्डरूपः, दिनरात्रयोश्चतुर्यांशरूपयामशब्दश्च
तथा । युगं सत्यत्रेताद्वापररूपं तथा शकटांशविशेवपरत्वे
द्वन्द्वपरत्वे च द्वित्वबोधकमिति । आश्रमः ब्रह्मचर्य्यगा-
र्हस्थ्यवानप्रस्थसंन्यासरूपस्तया । शा० ति० उक्ताः ।
तत्त्वम् आत्मविद्याशिवतत्त्वरूपम् प्रधानादितत्त्वपरत्वे
चतुर्विंशतिसंख्याबोधकमिति भेदः । मनोवृत्तिः संशयनि-
श्चयगर्व्वाभिमानरूपा तथा । वाग्वृत्तिः परापश्यन्तीम-
ध्यावैस्वरीरूपा तथा । अर्थबोधनशक्तिविशेषपरत्वे द्वित्वस्य
त्रित्वस्य वा मतभेदेन बोधिकेति भेदः । भावः वेदान्तिमते
जाग्रत्स्वप्रसुषुप्तितुरीयरूपस्तथा । सांख्यमते तु धर्माद्य
ष्टपरत्वेनाष्टत्वबोधकः वैशेषिकमते षट्त्वस्येति भेदः ।
विष्णुमूर्त्तिःवासुदेवानिरुद्वसंकर्षणप्रद्युम्नरूपा तथा । शङ्खा-
दिचतुष्टयविन्यासभेदकृता तन्मूर्त्तिस्तु चतुर्विंशतित्वस्य
बोधिकेति भेदः । गणेशः “गणाधिपं गणेशानं तृतीयं
गणनायकम् । गणाक्रीडं पीतगौररक्तनीलरुचः क्रमात्”
शा० ति० १३ प० उक्तपीतादिवर्णयुक्तगणाधिपादिरूप-
स्तथा । आत्मादि आत्मान्तरत्मजीवात्मपरात्मरूप
स्तथा । पीठशब्द उडडियान जालन्धरपूर्णगिरिकायार्थकः
तथा । धर्म्मादि धर्म्मज्ञानैश्वर्य्यवैराम्यरूपम् अधर्मादि
अधर्माज्ञानानैश्वर्य्यावैराग्यरूपञ्च तथा सांख्यमते धर्मादि
अष्टत्वस्य बोधकमिति भेदः । लक्ष्मीगजः दमकादि-
रूपः, दिशः प्राच्यवाचीपश्चिमोत्तररूपा तथा । अवान्तर-
दिक्परत्वे अष्टत्वस्य दशत्वस्य वा बोधिका इति भेदः ।
ज्योतिःविश्वपाज्ञसूत्रात्मान्तर्यामिरूपम् । एवमन्येऽपि यथा
रोहिणी राशिचक्रे तस्यास्तूर्यत्वात् तदभेदात् तदघिप-
ब्रह्माऽपि तथा । प्रतिष्ठा तस्याश्चतुरक्षरपादकत्वात् तथा ।
सत्ययुगार्थककृतशब्दः चतुस्त्रिद्व्येकसंगुणा” सू० सि०
उक्तेः “महायुगप्रमाणद्वादशसहस्रदशां तस्य चतुर्गुणरू-
पत्वात्तस्य तथात्वम् । सार्थकशब्दः नामाख्यातनिपातोपस-
र्गात्मकत्वात्, पुरुषार्थश्च धर्मार्थकाममोक्षरूपत्वात् तथा ।
नायकः धीरोदात्तधीरोद्धतधीरललितधीरप्रशान्तात्मकत्वात्
दक्षिणधृष्टानुकूलशठात्मकत्वाद्वा तथा तेषां प्रत्येक-
मुमयधर्म्मत्वे षोडशभेदत्वात् षोडशत्वस्येति भेदः ।
काव्यरीतिः वैदर्भीगौडीपाञ्चालीलाटिकात्मिका चतुष्ट्वा-
[Page1505-b+ 38]
त्तथा । प्रलयः नित्यनैमित्तक प्राकृतात्यन्तिकात्मकत्वात् तथा
भगवद्भक्तः “चतुर्विधा भजन्ते माम्” इत्युपक्रम्य “आर्त्तो
जिज्ञासुरर्थार्थी ज्ञानी च पुरुषर्षभ!” इति गीतोक्तेः
चतुष्कत्वात् तथा । अभिनयः आङ्गिकवाचिकाहार्य्य-
सात्विकात्मकः चतुष्कत्वात् तथा । नायकादिव्यापार-
विशेषात्मकरीतिः कौशिकीसात्वत्यारभटीभारतीरूपा
चतुष्कत्वात्तथा । कौशिक्यङ्गम् “नर्म्म च नर्म्मस्फुर्जो
नर्म्मस्फोटश्च नर्म्मगर्भश्च” इत्युक्त नर्मादिरूपं तथा ।
सात्वत्यङ्गम् । “उत्थापकोऽथ संहात्यः संलापः परिवर्त्तकः ।
विशेषा इति चत्वारः सात्वत्याः परिकीर्त्तिता” इत्यु-
क्तोत्यापकादिरूपस्तथा । आरभट्यङ्गम् “वस्तूत्थापनसंफेटौ
संक्षिप्तिरवपातनम् । इति भेदास्तु चत्वार आरभट्याः
प्रकीर्त्तिताः” इत्युक्तवस्तूत्थापनादिरूपं तथा । अनेका-
श्रितगुणः संयोगविभागद्वित्वादिसंख्याद्व्यादिपृथक्त्वरूपः
चतुष्ट्वात्तथा । आध्यात्मिकतुष्टिः “आध्यात्मिक्यश्चतस्रः
प्रकृत्युपादानकालभाग्याख्याः” सा० का० उक्तप्रकृत्यादि-
रूपा चतुष्ट्वात्तथा । चित्तपरिकर्मार्थभावना भैत्रीकरुणा-
मुदितोपेक्षात्मिका चतुष्ट्वात्तथा । समाधिविघ्नः लयविक्षेप-
कषायरसास्वादात्मकः चतुष्कत्वात्तथा । संन्यासी कुटीचक
बहूदकहंस परमहंसात्मकस्तथा । अनुबन्धः विषयप्रयो-
जनसम्बन्धाधिकारिरूपस्तथा । ब्रह्मविविदिषासाधनम्
इहामुत्रार्थफलभोगविरागनित्यानित्यवस्तुवविवेक शमादि-
षट्कमुमुक्षारूपं तथा । कल्पितकर्मकारकम् । औदासीन्य-
प्राप्तानीप्सिताकथितान्यपूर्वकरूपं तथा । वीजम् एकानेक
वर्णसमीकरणमध्यमाहरणभावितात्मकं तथा । सङ्केतविषयः
जातिद्रव्यगुणक्रियारूपस्तथा । द्रव्यारम्भकः स्पर्शवद्द्रव्यञ्च
क्षितिजलतेजोवायुरूपत्वात्तथा । अपरमुक्तिः सालोक्य-
सायुज्यसार्ष्णिसारूप्यात्मिका तथा । कार्य्योत्पत्तिप्रकारः
असतः सदुत्पत्तिः सतोऽसदुत्पत्तिः सतोविवर्त्तः सतः
सदुत्पत्तिश्चेति चतूरूपत्वात् तथा । वृद्धिः कायिकाका-
लिकाकारिताचक्रकृद्धिरूपा तथा । सिद्धान्तः सर्वतन्त्र
प्रतितन्त्राधिकरणाभ्युपगमसंस्थितिरूपः चतुष्ट्वात्तथा ।
बणोत्पत्तौ आभ्यन्तरप्रयत्नः स्पृष्टेषत्स्पृष्टविवृतसंवृता-
त्मकश्चतुष्कत्वात्तथा । विप्रलम्भः, पूर्वरागमानप्रवास-
करुणात्मकः चतुष्कत्वात्तथा ।
<ःई>५ पञ्चत्वबोधकाः । कवि० ल० युधिष्ठिरभीमार्जुतनकुलसहदेवा-
नाम् पाण्डुपुत्राणां, पञ्चाननशिवमुखानां, श्रोत्रत्वग्नेत्र-
रसनघ्राणात्मकानां ज्ञानेन्द्रियाणाम्, वाक्पाणि-
[Page1506-a+ 38]
पादपायूपस्थरूपाणां कर्मेन्द्रियाणां वा, सन्तान
कल्पवृक्षमन्दारपारिजातहरिचन्दनानां देववृक्षाणां, म-
हानाम्न्यादिवेदग्रहणार्थानां व्रतानाम्, दक्षिणाग्निगार्ह-
पत्याहवनीयान्वाहार्य्यपचनावसथ्यानां वह्नीनां, व्रह्महत्या-
सरापाणब्राह्मणस्वामिकसुवर्णहरणगुर्वङ्गनागमनतत्संसर्ग-
जानां पातकानाम्, क्षित्यप्तेजोमरुद्व्योमरूपाणां
मूतानां, कुमाररघुवंशमाघकिरातनैषधाख्यानां महा-
काव्यानां, होमस्वाध्यायपाठपितृतर्पणातिथिपूजन-
वैश्वदेवबलिरूपाणां गृहस्थकर्त्तव्यानां स्मार्त्तानाम्,
अग्निहोत्रादीना नी० क० प्राग्दर्शितानां श्रौतानां
वा यज्ञानां, सर्गप्रलयमन्वन्तरराजवंशतच्चरितरूपाणां
पुराणलक्षणानाम्, प्राणापानसमानोदानव्यानरूपाणां
देहस्थवायूनाम्, उत्क्षेपणावक्षेपणाकुञ्चनप्रसारणगमनात्मि-
कानां क्रियाणां, ज्ञानेन्द्रियविषयाणां शब्दस्पर्शरूप-
रसगन्धात्मकानां, कर्मेन्द्रियविषयाणां वचनादानगमनविस-
र्गानन्दात्मकानां वा पञ्चत्वात् तथा । शा० ति० उक्ताः ।
नीलकहीरकपद्मरागप्रबालमौक्तिकरूपाणां स्थाप्यघटे
देयानां रत्नानां पञ्चत्वस्य बोधकता वास्तुमूमावारोप्यर-
त्नानां कालिदासादिकवीनाञ्च नवत्वात् तत्परत्वे नवत्वस्य
वोधकताग्रे वक्ष्यते । श्वेतगौररक्तहरितश्यामरूपाणां वर्ण-
विशेषाणाम् पञ्चत्वात् तथा पाटलादिवर्णानां मिश्रणेनैव
जातत्वात् न पृथग्वर्णता, वर्णशब्दस्य ब्राह्मणादि-
जातिपरत्वे चतुष्कस्य, अक्षरपरत्वे तन्त्रमते पञ्चाशल्लिपि-
भिर्विभक्तेत्याद्युक्तेः पञ्चाशत्त्वस्य, शिक्षामते “चतु षष्टि--स्त्रि
षष्टिर्वा वर्ण्णाः सम्भवतोमताः” इत्युक्तसंख्याबोधकत्वमिति
भेदः । तत्पुरुषाघोरसद्योजातवामदेवेशानरूपाणां शिव-
मूर्त्तीनाम्, “सम्मोहनस्तापनश्च शोषणः स्तम्भनस्तथा ।
उन्मादनश्च कामस्य वाणाःपञ्च प्रकीर्त्तिताः” इत्युक्तानां
कामवाणानाम् “निवृत्तिः सुप्रतिष्ठा स्यात् विद्या शान्ति-
रनन्तरम् । शान्त्यतीता कलाः पञ्च विज्ञेयाः” इति
उक्तानां कलाविशेषाणाम्, ईशानमनोभवतत्पुरुषमकरध्व
जाघोरकुमारतेजोवामदेवसन्मथसद्योजातकामदेवात्मका-
नाम् तत्रैव उक्ताना कामदेवभेदानां च पञ्चत्वात्तथा ।
तत्पुरुषादिमन्त्ररूपाणां ब्रह्मऋचाञ्च पञ्चत्वात् तथा ।
भा० व० उक्ताः । प्रमाणविपर्य्ययविकल्पस्मृतिनिद्रारूपाणां
वृत्तोनाम्, इन्द्रियवृत्तिरूपाणां स्रोतसाम्, “किरणा
धूतपापा च गुप्ततोया सरस्वती । गङ्गा च यमुना चैव
पञ्च नद्यः प्रकीर्त्तिताः” काशी० उक्तानां नदीनां वा
[Page1506-b+ 38]
पञ्चत्वात्तथा । वृत्तिः कृत्तद्धितसमसैकशेषसनाद्यन्तधातुरूपा,
पल्लवश्च “आम्राश्वत्थवटप्लक्षयज्ञोडुम्बरपल्लवाः । पञ्च-
पल्लवमित्युक्तम्” इत्युक्तानां पल्लवानां पञ्चत्वात्तथा । मूलम्
“विल्वशोनाकगाम्भारीपाटलागणिकारिका । पञ्चमूलमिति
ख्यातम्” इत्युक्तविल्वादिमूलानां पञ्चत्वात्तथा । कषायः
“जम्बुशाल्मलिवाट्यालमावकुलं बदरं तथा । कषायाः
पञ्च विज्ञेयाः” इत्युक्तजम्व्वादीनां कषायाणां
पञ्चत्वात् तथा । कोषः वेदान्तोक्तानामन्नप्राणमनो
विज्ञानानन्दमयानां कोषाणां पञ्चत्वात्तया । देहत्वक्
परत्वे षट्कबोधकताग्रे वक्ष्यते । गव्यम् “पञ्चगव्यं
दधि क्षीरं घृतगोमूत्रगोमयैः” इत्युक्तानां दध्यादेनां,
पञ्चत्वात्तथा । तत्त्वम् “मद्यं मांसं तथा मत्स्यो मुद्रा मैथु-
नमेव च । पञ्चतत्त्वमिदं प्रोक्तम्” इत्युक्तमद्यादीनां पञ्च-
त्वात् तथा । वल्कलम् “न्यग्रधोदुम्बराश्वत्थप्लक्षवेतसवल्क-
लम् । पञ्चवल्कलमित्युक्तम्” इति न्यग्रोधादिवल्कलानां
पञ्चत्वात् तथा । शस्यम् “धन्यं मुद्गास्तिलामाषा यवाः सिद्धा-
र्थकोऽपि वा । पञ्चशस्यमिति प्रोक्तम्” इत्युक्तानां धान्यादी-
नां पञ्चत्वात्तथा । सुगन्धिः कर्पूरकक्कोललवङ्गपुष्पगुवा-
गजातिफलरूपाणां सुगन्धिकानां पञ्चत्वात् तथा । सूना
“पञ्च सूना गृहस्थस्य चूल्ली पेषण्युपस्करः । कण्डनी
चोदकुम्भश्च” इत्युक्तचूल्ल्यादिरूपबध्यस्थानानां पञ्चत्वात्
तथा । एकवृक्षाङ्गम् “त्वक् पत्रं कुसुमं मूलं फलञ्चैकस्य
शास्विनः । एकत्रस्थन्तु पञ्चाङ्गम्” इत्युक्तानां एकस्य
वृक्षस्य त्वगादीनां पञ्चत्वात् तथा । पुरश्चरणाङ्गम
“जपहोमौ तर्पणञ्चाभिषेको विप्रभोजनम् । पञ्चाङ्गोपासनं
शास्त्रे पुरश्चरणमिव्यते” इत्युक्तानां जपादीनां पञ्चत्वात
तथा । अमृतम् “दुग्धं च शर्करा चैव घृतं दधि तथा
मधु । पञ्चामृतमिदं प्रीक्तम्” इत्युकानां दुग्धादि-
रूपाणाममृततुल्यस्वादूनां पञ्चत्वात्तथा । नाठ्योक्तिः-
स्वगतप्रकाशापवारितजनान्तिकाकाशगतात्मिका पञ्चत्वात्
तथा । अनुप्रासः छेकवृत्तिश्रुत्यन्त्यलाटानुप्रा-
सात्मकः पञ्चत्वात् तथा । लघुलौहकम् “सुवर्ण्णं रजतं
ताम्रं रङ्गं नागं तथेव च । पञ्चलाहमिति प्रोक्तम्”
इत्युक्तसुबर्ण्णादिलौहानां पञ्चत्वात्तथा । मूर्गशिरा
तस्याः राशिचक्रे पञ्चमत्वात्तथात्वम । अभेदोपचारात्त-
दविपचन्द्रोऽपि तथा । सुप्रतिष्ठा तस्याः पञ्चाक्षरपाद-
त्वात्तथा । तर्कः आत्माश्रयान्योन्याश्रयचक्रकानवस्थाप्र-
माणबाधितार्यकषसङ्गरूपतया पञ्चत्वात्तथा । कार्य्यावस्था
[Page1507-a+ 38]
आरम्भयत्नप्राप्त्याशानियताप्तिफलागमात्मिका पञ्चत्वा-
त्तथा । नाटकस्थसन्धिः मुखप्रतिमुखगर्भविमर्षोपसंहृति-
रूपः पञ्चत्वात्तथा । प्रस्तावना उद्घात्यककथोद्घात-
प्रयोगातिशयप्रवर्त्तकावलगितात्मिका पञ्चत्वात् तथा ।
प्रयोजनसिद्धिहेतुःवीजविन्दुपताकाप्रकरीकार्य्यात्मा तथा ।
विपर्य्ययः अविद्याऽस्मितारागद्वेषाभिनिवेशात्मकः तथा ।
अश्वगतिः “आस्कन्दितं धौरितकं रेचितं बल्गितं प्लुतम्”
इत्युक्तास्कन्दितादिलक्षणा तथा । गर्भस्थानुगामिधर्मः
<फ्>“आयुः कर्म च वित्तं च विद्या निधनमेव च । पञ्चै-
तानि हि सृज्यन्ते गर्भस्थस्यैव देहिनः” इत्युक्तायुरा
दिलक्षणस्तथा । योगाङ्गासनं “पद्मासनं स्वस्तिकाख्य
ज्रिभद्रासने तथा । वीरासनमिति प्रोक्तं क्रमादासन-
पञ्चकम्” शा० ति० उक्तस्वस्तिकादीनां पञ्चत्वात्तथा ।
पूजाङ्गासनं तु आसनशब्दे उक्तसंख्याबोधकमिति
भेदः । हेत्वाभासः अनैकान्तविरुद्धासिद्धसत्प्रतिपक्षबाधा-
त्मकः तथा । न्यायावयवः प्रतिज्ञाहेतूदाहरणो-
पनयनिगमनात्मकः तथा । वेदान्तिमते तु त्रित्वस्येति-
भेदः । कालगुणः दिग्गुणः मूर्त्तामूत्तसाधारणगुणश्च
संयोगविभागपरत्वापरत्वपृथक्त्वात्मकः तथा । बा-
ह्यैकेन्द्रियग्राह्यगुणः शब्दस्पर्शरूपरसगन्धात्मकस्तथा
“दुःस्वं संसारिणः स्कन्धस्ते च पञ्च प्रकीर्त्तताः ।
विज्ञानं वेदना संज्ञा संस्कारोरूपमेव च” इत्युक्त
विज्ञानादिलक्षणः स्कन्धस्तथा । प्रातिपदिकार्थः वि-
शेष्यविशेषणसंख्याकारकलिङ्गात्मकस्तथा । अधिकरणा
वयवः “विशयोविषयश्चैव पूर्व्वपक्षस्तथोत्तरम् । निर्ण्णय-
श्चेति सिद्धान्तः शास्त्रेऽधिकरणं स्मृतम्” इत्युक्तसंश-
यादिरूपस्तथा वर्णविभ जकोपाधिः “वर्णान् जनयते
तेषां विभागः पञ्चधा मतः । स्वरतः कालतः स्थानात्
प्रायत्रानुप्रदानतः” शिक्षोक्तेः उदात्तादिस्वरोच्चारण-
कालस्थानाभ्यन्तरबाह्यप्रयत्नानां पञ्चत्वात् तथा ।
षट्संख्यावोधकाः कवि० ल० उक्ताः । वज्रास्त्रकोणानां,
त्रिमूर्द्धासुरनेत्राणां, तर्काणां ज्ञानसाधनप्रमाणानां प्रत्यक्षा-
नुमानोपमानागमार्थापत्त्यनुपलब्धिरूपाणाम्, विनियोग-
साधनरूपाणां श्रुतिलिङ्गवाक्यप्रकरणस्थानसमाख्यात्मकानां
वा षट्क वाततथात्वम् । आपादकज्ञानाधीनापाद्यज्ञानरूप-
परत्वे आत्माश्रयादिपञ्चविधप्रसङ्गरूपत्वात् पञ्चत्वस्य इति
भेदः । अङ्गानां मस्तकबाहुद्वयपदद्वयमध्यरूपाणाम् प्रधाना
ङ्गानां, शिक्षाकल्पव्याकरणनिरुक्तज्योतिषच्छन्दोकपाणां
[Page1507-b+ 38]
वेदाङ्गानां वा, न्यायवैशेषिकसांख्यपातञ्जलमीमांसावेदान्ता
त्मकानां तत्त्वज्ञानसाधनानां, दर्शनानाम् चक्रवर्त्तिनां चक्रा-
वयवरूपाणाम् अराणां, कलौ शकप्रवर्त्तकानाम् “युधि-
ष्ठिरोविक्रमशालिवाहनौ धराधिनाथो विजयाभिनन्दनः ।
इमे तु नागार्ज्जुनमेदिनीविभुर्वलिःक्रमात् षट्शककारकाः
कलौ” ज्योतिर्वि० उक्तानां युधिष्ठिरादीनां सार्व्वभौ-
मानां वा, षडाननकार्त्तिकेयमुखानां, सन्धिविग्रहया-
नासनद्वैधाश्रयरूपाणां नृपगुणानाञ्च षट्त्वात्तथात्वम् ।
गुणशब्दस्य सत्वादिपरत्वे त्रित्वस्य, द्रव्यधर्मभेदपरत्वे
चतुर्विंशतित्वस्येति भेदः । मधुरकटुकषायाम्लतिक्तलव
णानां रसानां षट्कत्वात्तथा । शृङ्गारादिरसपरत्वे
नवत्वस्य बोधकतेति भेदः । शा० ति० उक्ताः । आमोद-
प्रमोदसुमुखदुर्मुखविघ्नविघ्नकर्त्तृरूपाणां गणेशानां, क्रमे-
णोक्तामोदादिप्रियाणां सिद्धिसमृद्धिकान्तिमदनावतीमदद्र-
वाद्राविणीरूपाणाम्, “स्नाय्वस्थिमज्जशुक्ताणि त्वङ्मांस-
रुधिराणि च । षाट्कौषिकमिटं प्रोक्तं सर्वदेहेषु
देहिनामिति” तत्रोक्तानां स्नाव्वादीनां कोषाणाम्, बुभु-
क्षापिपासाशोकमोहजरामृत्युरूपाणामूर्मीणाम्, डाकिनी
राकिणीलाकिनीकाकिनीशाकिनीहाकिनीरूपाणाम् षट्-
चक्राधिष्टितानां शक्तीनाम्, “कलाध्वा चैव तत्त्वाध्वा
भुवनाध्वेति च त्रयम् । वर्णाध्वा च पदाध्वा च मन्त्रा-
ध्वेत्यपरं त्रयम्” इत्युक्तानां कलाध्वादीनामध्वनाम्-
मूलाधारस्वाधिष्ठानमणिपूरानाहतविशुद्धाज्ञारूपाणां दे-
हस्थचक्रभेदरूपाणां डाकिन्यादिषट्शक्त्याधाराणां च षट्-
कत्वात्तथा । ऋतूनां वसन्तग्रीष्मवर्षाशरद्धेमन्तशिशिरात्मकानां
षट्त्वात्तथा भा० व० उक्ताः । आधाने दक्षिणात्वेन विहित-
गवानां षट्त्वात्तथात्वम् । कृत्तिकाः तासां षट्तारात्मक-
त्वात् तथा नक्षत्रचक्रस्थतृतीयक्षेपरत्वे त्रित्वस्येति भेदः ।
एकाहसाध्यानामेकाहकर्त्तव्यदीक्षोपसद्मत्याङ्गकानां सद्य-
स्क्रियावतां “षट् साद्यस्क्राः” कात्या० १२, २, ९, सू० उप-
क्रम्य १२, १३, २५, सूत्रान्तेषु दर्शितानां साद्यस्क्रदीर्घ-
व्याधिप्रशमादिकामकर्त्तव्यानुक्रीविश्वजिच्छिल्पश्येनैकत्रिक-
रूपाणाम् षट्त्वात् तथात्वमु । आर्द्रा राशिचक्रे तस्याः षष्ठ
त्वात् तथा तदभेदात् तदधिपशिवकालादिशब्दोऽपि तथा ।
गायत्री तस्याः षडक्षरपादत्वात् । भावविकाराणां जन्म-
मत्त्ववृद्धिविपरिणामापक्षयनाशरूपाणां यास्कीक्तार्ना षट्-
त्वात्तथा । भावपदार्थानां वैशेषिकसूत्रोक्तानां द्रव्यगुण-
कर्मसामान्यविशेषसमयायात्मकानां षट्कत्वात्तथा । “ऐश्व-
[Page1508-a+ 38]
र्य्यस्य समग्रस्य वीर्य्यस्य यशसः श्रियः । ज्ञानवैरा-
ग्ययोश्चैव षण्णां भग इहोच्यते” इत्युक्तभगस्य षट्संख्या-
योगात्तथा । कारकाणामपादानसंप्रदानकरणाधार
कर्म्मकर्त्तृरूपाणां षट्कत्वात्तथा “सुपां सुपा तिङा नाम्ना
धातुनाऽथ तिङां तिङा । सुबन्तेनेति च प्रोक्तः समासः
षड्विधोबुधैः” इत्युक्तानां, द्वन्द्वकर्मधारयद्विगुतत्पुरुष-
बहुब्रीह्यव्ययीभावात्मकानां वा समासानां षट्त्वात्तथा ।
सङ्गतिः प्रसङ्गोपोद्घातहेतुताबसरनिर्वाहवैककार्य्यत्व-
रूपा षट्कत्वस्य, शास्त्राध्यायपादसङ्गतिरूपा तु त्रित्वस्य,
अधिकरणसङ्गतिरूपावान्तरसङ्गतिस्तु आक्षेपदृष्टान्तप्रत्युदा-
हरणादिरूपा बहुत्वस्येति भेदः । अङ्गन्यासः शीर्घशिखामुख-
हृदयनेत्रकरतलतत्पृष्ठन्यासरूपतया षट्त्वस्य, अभिज्ञा
दिव्यचक्षुःश्रीत्रपरचि तज्ञानपूर्वनिवासानुस्मृतिस्वात्मतत्त्व-
ज्ञानवियद्गतिकायव्यूहादिसिद्धिरूपबौद्धधर्मभेदरूपा षट्-
त्वस्य, नृपसैन्यं मौलभृत्यसुहृच्छ्रेणीपराजितशत्रु-
सैन्याटविकात्मकम् षट्त्वात् तथा । सुरापाणसमम् “ब्रह्मो-
ज्झता वेदनिन्दा कौटसाक्ष्यं सुहृद्बधः । गर्हितान्नाद्ययो-
र्जग्धिः सुरापाणसमानि षट्” इत्युक्तम् षट्त्वात् तथा ।
नारीदूषणानि “पानं दुर्ज्जनसंसर्गः पत्या च विरहोऽ-
टनम् । स्वप्नोऽन्यगृहबासश्च नारीणां दूषणानि षट्”
काशी० उक्तानि षट्त्वात्तथा । शास्त्रतात्पर्य्यनिर्ण्णायकः
“उपक्रमोपसंहारावभ्यासोऽपूर्व्वता फलम् । अर्थवादोप-
पत्ती च हेतुस्तात्पर्य्यनिर्ण्णये” इत्युक्तेः षट्त्वात् तथा ।
प्रीतिलक्षणम् “ददाति प्रतिगृह्णाति गुह्यमाख्याति
पृच्छति । भुङ्क्ते भोजयते चैव षड्निधं प्रीतिलक्षणम्”
इत्युक्तदानाद्यात्मकम् षट्कत्वात् तथा । गीताङ्गवस-
न्तादिरागः षट्त्वात् तथा । पताकांस्थानाङ्गफलम् “इष्टा-
र्घरचनाश्चर्य्यलाभोवृत्तान्तविस्तरः । रागप्राप्तिः प्रयोगस्य
गोप्यानां गोपनं तथा । प्रकाशनं प्रकाश्यानामङ्गानां षड्-
विधम् फलम्” इत्युक्तेष्टार्थरचनादिरूपं षट्त्वात्तथा ।
रिपुः कामक्रोधलोभमोहमदमात्सर्य्यात्मकः षट्त्वात्तथा
जन्मलग्नावधिकवष्ठस्थाने चिन्तनीयत्वाद्वा तथा । विप्रकर्म
यजनयाजनाध्ययनाध्यापनदानप्रतिग्रहात्मकं षट्त्वात्-
तथा । अभिचारः मारणोच्चाटनविद्वेषंणस्तम्भनमोहन
वशीकरणात्मकः षट्त्वात् तथा । शमादिः शमदमोपरति
तितिक्षाश्रद्धासमाधिरूपस्तथा । प्रत्यक्षम् श्रावणत्वाच
चाक्षुषरासनघ्राणजमानसात्मकं षट्त्वबोधकम् लौ-
किकप्रत्यक्षसन्निकर्षः इन्द्रियार्थसंयोगतत्संयुक्तसमवाय
[Page1508-b+ 38]
तत्संयुक्तसमवेतसमायसमवायसमवेतसमवायसंयुक्तविशे-
षणतात्मकः षट्कत्वात्तथा । आकाशगुणः संख्या
परिमाणपृथक्त्वसंयोगविभागशब्दात्मकः षट्त्वात्तथा ।
निसित्तासमवायिकारणतापन्नगुणः उष्णस्पर्शद्रवगुरुत्व-
वेगस योगविभागात्मकः षट्त्वात्तथा । मानभङ्गोपायः
सामदानभेदनीत्युपेक्षारसान्तरात्मकः षट्कत्वात्तथा ।
<ःई>७ सप्तसंख्याबोधकाः । कवि० ल० उक्ताः । लोकः भूर्भूवः
स्वर्महोजनतपःसत्यात्मक ऊर्द्ध्वस्थः, अतलवितलसुतल-
तलातलमहातलरसातलपातालात्मकः अधःस्थो वा, द्वीपः
जम्बुशाकशाल्मलिकुशक्रुञ्चगोमेदपुष्करात्मकः, मुनिश्च
वैवखतमन्वन्तरे वसिष्ठकश्यपात्रिविश्वामित्रजमदग्निगौतम-
भारद्वाजात्मकः स्यायम्भुवान्तरे मरीच्यत्रिपुलस्त्यपुलह-
क्रतुप्रचेतोवशिष्ठात्मको वा सप्तत्वात् तथा । सूर्य्यहयः
तदश्वानां सप्तत्वात् तथा । समुद्रः लवणेक्षुसुराघृतदधि-
क्षीरस्वादूदकात्मकः, नृपराज्याङ्गम् स्वाम्यमात्यसुहृत्-
कोषराष्ट्रदुर्गबलात्मकम्, धान्यम् यवव्रीहितिलमाष
श्यामाककङ्गुमुद्गात्मकं सप्तत्वात् तथा । वह्निशिखा
कालीकारालीमनोजवासुलोहितासुधूम्रवर्ण्णास्फुलिङ्गिनी-
विश्वधामात्मिका, अद्रिश्च महेन्द्रमलयसह्यशुक्तिमदृक्षविन्ध्य-
पारियात्रकुलपर्व्वतरूपात्मकः सप्तत्वात् तथा । शा० ति०
उक्ताः । सुदर्शनम् आचक्रविचक्रसुचक्रधीचक्रसचक्र-
ज्वालाचक्रसुदर्शनचक्रात्मकम्, स्वरश्च निषादर्षभगान्धार-
षड्जमध्यमधैवतपञ्चमात्मकः सप्तत्वात् तथा उदा-
त्तादित्वे त्रित्वस्य, अज्वर्णरूपत्वे षोडशत्वस्येति भेदः ।
ग्रहः रविचन्द्रमौमवुधगुरुशुक्रशनिरूपः सप्तत्वात् तथा ।
राहुकेत्वोर्ग्रहत्वमते तु नवत्वस्य यज्ञियपात्रभेदत्वे
दशत्वस्य “दश ग्रहान् गृह्णातीति” श्रुतौ दशानामेव
सोमग्रहणपात्राणां विधानात् । “अष्टौ ग्रहां अष्टा-
वतिग्रहाः” इति श्रुतेः ज्ञानसाधनात्मत्वे पञ्चज्ञानेन्द्रिय-
मनोबुद्ध्यहङ्कारात्मकाष्टविधार्थग्रहणहेतुत्वात् अष्टत्वबोधक-
इति भेदः । समिधाम् अर्कपलाशस्वदिरापामार्गपिप्-
लोडुम्बरशमीरूपाणां, नी० क० उक्तानां ग्राम्यपशूनां गवा-
दीनां, वन्यपशूनां महिषादीनाञ्च भूरादीनां व्याहृतीनाञ्च
सप्तत्वात् तथा । भा० व० उक्ताः मनोबुद्धिसहितज्ञाने-
न्द्रियपञ्चकात्मप्राणरूपः ऋषिः सप्तत्वात् तथा । मनो-
बुद्ध्यादिप्राप्याणि सुखानि सप्तत्वात् तथा, वीणातन्त्री
तासां लोके सप्तत्वप्रसिद्धेस्तथा । छन्दः गायत्र्यादिजग-
त्यन्तवैदिकछन्दोरूपम् सप्तत्वात्तथा लौकिकछन्दःपरत्वे
[Page1509-a+ 38]
षङ्किशतित्वस्येति भेदः । साममक्तिः ओङ्कारहिङ्कारप्र-
स्तावोद्गीथप्रतिहारोपद्रवनिधनरूपा सप्तत्वात् तथा ।
“लोकेषु सप्तविधं सामोपासीतेति” श्रुतौ साम्नां सप्तविध-
त्वोक्तेस्तथात्वम् । वैशेषिकमते पदार्थः द्रव्यगुणकर्म्मसामा-
न्यविशेषसमवायाभावात्मकः सप्तत्वात् तथा । प्रकृतिविकृतिः
महदहङ्कारशब्दस्पर्शरूपरसगन्धतन्मात्रात्मिका सप्तत्वात्
तथा । पुनर्वसुस्तस्याराशिचक्रे सप्तमत्वात् तथा । अभे-
दात्तदधिपतिरदितिरपि । उष्णिक तस्याः सप्ताक्षरपाद-
त्वात् तथा । अश्वजन्मस्थानम् “अमृताद् बाष्पतोवह्नेर्वेदे-
भ्योऽण्डाच्च गर्भतः । साभ्नोहयानामुत्पत्तिः सप्तधा परि-
कीर्त्तिता” इत्युक्तानां सप्तत्वात्तथा । तादृशोत्पत्तिस्था-
नकत्वेन अश्वशब्दोऽपि तथा । मदस्रुतिवर्त्म “करात् कटाभ्यां
मेढ्राच्च नेत्राभ्याञ्च मदस्रुतिः” इथुक्तानां सप्तत्वात् तथा ।
वरगुणः “कुलञ्च शीलञ्च मनोज्ञता च विद्या च वित्तं च
वपुर्वयश्च । एतान् गुणान् सप्त विचिन्त्य देया कन्या बुधैः
शेषमचिन्तनीयम्” इत्युक्तकुलादीनां सप्तत्वात् तथा ।
पौनर्भवा “सप्त पौनर्भवाः कन्या वर्ज्जनीयाः कुलाधमाः ।
वाचा दत्ता मनोदत्ता कृतकौतुकमङ्गला । उदकस्पर्शिता
या च या च पाणिगृहीतिका । अग्निं परिगता या च
पुनर्भूप्रभवा च या” इत्युक्तानां सप्तत्वात् तथा । धर्म्यवित्ता-
गमः “सप्त वित्तागमा धर्म्यादायोलाभः क्रयोजयः । वि-
भागः संप्रयोगश्च सत्प्रतिग्रह एव च” इत्युक्तदायादीनां
सप्तत्वात् तथा । मरुत्, आवहप्रवहोद्बहसंवहविवहपरा-
वहपरीवहात्मकः सप्तत्वात्तथा । अवान्तरभेदपरत्वे ऊन-
पञ्चाशत्त्वस्येति भेदः । मोक्षदपुरी “अयोध्या मथरा माया
काशी काञ्चिरवन्तिका । पुरी द्वारवती चैव सप्तैता मोक्ष-
दायिकाः” इत्युक्तपुरीणां सप्तत्वात्तथा ।
<ःई>अष्टबोधकाः कवि० ल० उक्ताः । योगाङ्गं यमनियमासन
प्राणायामप्रत्याहारध्यानधारणासमाधिरूपं, शिवमूर्त्तिः
क्षित्यादिपञ्चभूतचन्द्रसूर्य्ययजमानरूपा, ऐरावतपुण्डरी-
कवामनकुमुदाञ्जनपुष्पदन्तसार्वभौमसुप्रतीकरूपोदन्ती च
अष्टत्वात्तथा एकशेषात् करिणीशब्दोऽपि तथा करिण्यश्च
अम्रमुकपिलापिङ्गलानुपमाताम्रकर्ण्णीशुभ्रदन्त्यङ्गनाञ्जनाव-
तीरूपाः । सिद्धिः अणिमलघिमप्राप्तिप्राकाम्येशितावशिता
व्याप्तिकामावसायितात्मिका अष्टत्वात् तथा । चतुर्वदन-
ब्रह्मकर्ण्णस्तथा । व्याकरणम् इन्द्रचन्द्रकाशकृत्स्नापि-
शिलिशाकटायनपाणिन्यमरजैनेन्द्रात्मकाष्टकर्त्तृकृतम् अष्ट-
त्वात् तथा । दिक्पालः इन्द्रवह्नियमनिरृतिवरुण-
[Page1509-b+ 38]
वायुकुवेरेशानात्मकः प्राच्यादीनामष्टानां दिशामीश्वरा-
णामेषामष्टत्वात् तथा । ऊर्द्धाधोदिकसहितदिक्पाल
परत्वे दशत्वस्येति भेदः । अहिःशेषबासुकिपद्ममहा-
पद्मतक्षककुलीरकर्कटशङ्खात्मकः अष्टत्वात्तथा । कुला-
चलः मतान्तरे हिमाचलसहितः पूर्व्वोक्तमहेन्द्रादिरूपः
अष्टत्वाततथा । कुलाचलानां सप्तत्वप्रसिद्धावपि क्वचि-
दष्टत्वव्याहारः । “अष्टकुलाचलसप्तसमुद्राः” मोहमुद्गरः ।
<फ्>शा० ति० उक्ताः । भैरवः असिताङ्गरुरुचण्डोन्मत्तकपा-
लिभीषणक्रोधनसंहारात्मकः । प्रकृतिः प्रधानमहदङ्कारपञ्च-
तन्मात्रात्मिका अष्टत्वात्तथा । प्रकृतिशब्दः प्रधानपरत्वे
एकत्वस्य तत्त्वान्तरोपादानत्वपरत्वे अष्टत्वस्येति भेदः ।
गणेशः वक्रतुण्डैकदंष्ट्रमहोदरगजाननलम्बोदरविकटविघ्न-
राजधूम्रवर्ण्णात्मकः अष्टत्वात्तथा । अग्निमूर्त्तिः “जात-
वेदाः सप्तजिह्वो हव्यपाहनसंज्ञकः । अश्वोदरजसंज्ञः
स्यात् पुनर्वैश्वानराह्वयः । कौमारतेजाः स्याद्विश्वमुखोदेव-
मुखः स्मृतः” शा० ति० उक्तानां जातवेदआदीनामष्टत्वात्तथा
<फ्>भा० व० उक्ताः । शाणः आवपनतुल्यपूरणीयः
महहङ्कारचित्तसहितज्ञानेन्द्रियरूपः अष्टत्वात्तथा ।
शरभपादस्य लोके ऽष्टत्वप्रसिद्धेस्तथा । यूप-
कोणस्य वेदे अष्टत्वप्रसिद्धेस्तथा । द्विजगुणाः “दया
सर्व्वभूतेषु क्षान्तिरनसूया शौचमनायासोमङ्गलमका-
र्पण्यमस्पृहेति” गौतमोक्तानामष्टत्वात्तथा । वैशेषिकोक्त
ईश्वरगुणः संयोगविभागपृथक्त्वसंख्यापरिमाणबुद्धीच्छा
कृतिरूपः अष्टत्वात्तथा । राज्याङ्गम् पौरश्रेणीसहित
स्वाम्यमात्यादिसप्तकम् अष्टत्वाततथा । नृपगतिः “आदाने
च विसर्गे च तथा प्रैषनिषेधयोः । पञ्चमे चार्थवचने
व्यवहारस्यचेक्षणे । दण्डशुद्ध्येरवक्रः स्यात्तेनाष्टगतिको
नृपः” उशनसोक्तगतिरूपा अष्टत्वात्तथा । तारिणी “तारा
चोग्रा महोग्रा च वज्रा काली सरस्वती । कामेश्वणी
च चामुण्डा इत्यष्टौ तारिण्योमताः” इत्युक्तानां तारा-
मूर्त्तिभेदानामष्टत्वात्तथा । होमद्रव्यम् “अश्वत्थोडुम्बरप्ल-
क्षन्यग्रोधसमिधस्तिलाः । सिद्धार्थपायसाज्यानि द्रव्या-
ण्यष्टौ विदुर्बुधाः इत्युक्तानामष्टत्वात्तथा । धातुः
“स्वर्ण्णं रौप्यञ्च ताम्रञ्च वङ्गं यशदमेवच । सीस लौहं
रसश्चेति धातवोऽष्टौ प्रकीर्त्तिताः” इत्युक्तानामष्टत्वात्
तथा देहस्थधातुपरत्वे सप्तत्वस्येति भेदः । महासरखती-
भुजस्तस्था अष्टभुजत्वात्तथा । सात्विकभावः “स्तम्भः
स्वेदोऽथ रोमाञ्चः स्वरभङ्गोऽथ वेपथुः । वैबर्ण्यमश्रु
[Page1510-a+ 38]
प्रलय इत्यष्टौ स्वात्विकाः स्मृताः” सा० द० उक्तस्तम्भादी-
नामष्टत्वात्तथा । असमवायिकारणगुणः रूपरसगन्धस्पर्श-
परिमाणेकपृथक्त्वस्नेहशब्दात्मकः अष्टत्वात्तथा ।
निमित्तकारणगुणः बुद्धिसुखदुःखेच्छाद्वेषयत्नादृष्टभावना-
त्मकस्तथा । मनोगुणः संख्यापरिमितिपृथक्त्वसंयोग
विभागपरत्वापरत्ववेगात्मकस्तथा । मङ्गलम् “मृगराजो-
वृषोनागो कलसोव्यजनं तथा । वैजयन्ती तथा भेरी
दीप इत्यष्टमङ्गलम्” इत्युक्तानां “लोकेऽस्मिन् मङ्गलान्यष्टौ
ब्राह्मणो, गौर्हुताशनः । हिरण्यं सर्पिरादित्योमाला
राजा तथाष्टमः” इत्युक्तानां वाष्टत्वात्तथा । नायिका-
वस्था स्वाधीममर्त्तृका खण्डिताभिसारिकाकसहान्तरिता
विप्रलब्धाप्रोषितभर्त्तृकावासकसज्जाविरहोत्कण्ठितात्मिका
अष्टत्वात् तथा । वृहल्लौहम् “सुवर्णं रजतं ताम्रं सीसकं
कान्तिकं तथा । रङ्गं लौहं तीक्ष्णलौहं लौहान्यष्टौ इमा-
नि तु” इत्युक्तानामष्टत्वात् तथा । लघुलौहपरत्वे पञ्चत्व-
स्य बोधकमित्युक्तम् । आयुर्वेदाङ्गम् “शल्यं शालक्यं
कायचिकित्सा भूतविद्या कौमारभृत्याऽगदतन्त्रं रसायन-
तन्त्रं वाजीकरणतन्त्रमिति” सुश्रुतीक्तानामष्टत्वात्तथा ।
अर्घाङ्गम् “आपःक्षीरं कुशाग्रञ्च दधि सर्पिः सतण्डु-
लम् । पयः सिद्धार्थकश्चैव अष्टाङ्गोऽर्घः प्रकीर्त्तित” इति
इत्युक्तानाम् “आपःक्षीरं कुशाग्राणि घृतं मधु तथा
दधि । रक्तानि करवीराणि तथा वै रक्तचन्दनम् । अष्टाङ्ग
एष वा अर्घ, इत्युक्तानां वाष्टत्वात् तथा । प्रणामाङ्गम्
“जानभ्याञ्च तथा पद्भ्यां पाणिभ्यामुरसा धिया । शिरसा
यचसा दृष्ट्या प्रणामोऽष्टाङ्ग ईरितः” इत्युक्तानामष्टत्वा-
त्तथा । “मैथुनाङ्गम् स्मरणं कीर्त्तनं केलिः प्रेक्षणं गुह्य-
भाषणम् । संकल्पोऽध्यवसायश्च आसनस्पृष्टिरेव च ।
एतन्मैथुनमष्टाङ्गम्” इत्युक्तानामष्टत्वात्तथा । पुष्यं तस्य
राशिचक्रे अष्टमत्वात् तथा । तदभेदात् तदधिपोजीवो-
ऽपि । अनुष्ठुप् तस्याः अष्टाक्षरपादत्वात् तथा ।
तमः अव्यक्तमहदहङ्कारपञ्चतान्मात्रात्मकेष्वनात्मभूतेष्वात्म
बुद्धिरूपमष्टविधविषयत्वात् तथा । “भेदस्तमसोऽष्टविधो-
मोहस्य च तथा” सा० का० । मोहः अणिमादिसिद्धी-
नामात्मगतानां शाश्वतिकत्वाभिमानरूपः अणिमाद्यष्ट-
विधविषविषयत्वात् तथा । विवाहः ब्राह्मदैवार्षप्राजा-
पत्यासुरगान्धर्व्वराक्षसपैशाचात्मकः अष्टत्वात् तथा । सिद्धि
“ऊहः शब्दोऽध्ययनं दुःखविघातास्त्रयः सुहृत्प्रांप्तिः ।
दानञ्च सिद्धयोऽष्टौ” सा० का० उक्तोहादीनामष्टत्वात्तथा ।
[Page1510-b+ 38]
उक्तसिड्वीनां नामान्तराणि सां० कौ० दर्शितानि । तारसुता-
रतारताररम्यकसदामुदितप्रमोदमुदितमोदमानरूपाणि ।
खगगतिः “संपातं विप्रपातञ्च महापातं निपातनम् ।
वक्रं तिर्य्यक् तथा चोर्द्ध्वमष्टमं लघुसंज्ञकम्” इत्युक्त
सम्पातादिरूपा अष्टत्वात् तथा परिकर्म्म अङ्कशास्त्रोक्त
योगवियोगगुणनभागवर्गतत्पदघनतत्परूपम् अष्टत्वात्-
तथा” वर्ण्णोत्पत्तिस्थानम् । “अष्टौ स्थानानि वर्ण्णा-
नामुरः कण्ठः शिरस्तथा । जिह्वामूलं च दन्तोष्ठौ नामा-
मूलं तालु च” शिक्षोक्तोरआदीनामष्टत्वात् तथा ।
अव्रतघ्नम् अष्टौ तान्यव्रतघ्नानि आपोमूलं फलं पयः ।
हविर्ब्राह्मणकाम्या च गुरोर्वचनमौषधम्” स्मृत्युक्ताबादी-
नामष्टत्वात्तथा । नहारोगः उन्मादत्वग्दोषराजयक्ष्मश्वास-
मधुमेहभगन्दरोदराश्मरीरूपः अष्टत्वात् तथा ।
<ःई>नवत्वसंख्याबोधकाः कबि० ल० उक्ताः । मुखनासिकानेत्रकर्ण-
द्वयोपस्थपायुरूपाणां देहद्वाराणाम् नवसंख्यायोगात् तथा
भारतकिन्नरहरिकुरुहिरण्मयरम्यकेलावृतभद्रतुरगकेतुमा-
लाख्यानां भूखण्डानाम्, तपस्याकाले स्वयंकृत्तानां रा-
वणमस्तकानाम्, व्याघ्रीस्तनानां “गौडी पैष्टी च माध्वी च
विज्ञेया त्रिविधा सुरा” इति त्रिविधसुरायाः सात्विक-
राजसतामसाधिकारिभेदसेव्यतया नवत्वात्तथा । कुण्डानां
अष्टासु दिक्षु अष्टौ ऐशानीप्राच्योर्मध्ये आचार्य्यकुण्ड-
मेकमिति मण्डपाङ्गकुण्डानां नवत्वात्तथा । “पद्मोऽस्त्रियः
महापद्मः शङ्खोमकरकच्छपौ । मुकुन्दकुन्दनीलाश्च वर्च्चो-
ऽपि निधयो नव” हारा० उक्तानां पद्मादीनाम्” अङ्का-
नामेकादीनां नवान्तानां, शृङ्गारवीररौद्रकरुणाद्भुतहास्य-
भयानकबोभत्सशान्ताख्यानामलङ्कारोक्तानां रसानाम्, रवि-
चन्द्रभौमबुधगुरुशुक्रशनिराहुकेतुरूपाणा ग्रहाणाञ्च नव-
त्वात् तथात्वम् । शा० ति० उक्ता “सच्चिदानन्दविभवात्
सकलात् परमेश्वरात् । आसीच्छक्तिस्ततो नादो नादा-
द्विन्दुसमुद्भवः । परशक्तिमयः साक्षात् त्रिधाऽसौ भिद्यते
पुनः । विन्दुर्नादो बीजनिति तस्य भेदाः समीरिताः ।
विन्दुः शिवात्मको वीजं शक्तेर्नादस्तयोमिर्थः । समवायः
समाख्यातः सर्वागमविशारदैः । रौद्री विन्दोस्ततोना-
दात् ज्येष्ठा वीजादजायत । वामा, ताभ्यः समुद्भूताः
रुद्रब्रह्मरमाधिषाः” तत्रैवाद्ये उक्तानां शक्तितत्त्वानां
पीटशक्तीनां तत्तद्देवताभेदेन भिन्नानां तत्रैवोक्तानाम
“मुक्तामाणिक्यवैदूर्य्यगोमेदान् वज्रविद्रमौ । पुष्परागं
मरकतं नीलञ्चेति न्यसेत् क्रमात्” इत्युक्तानां रत्नानां
[Page1511-a+ 38]
नवत्वात् तथा । वर्गाणामकचटतपयशलरूपाणाम् नव-
त्वात् तथा लोके लक्षरूपलवर्गस्याभावात् अष्टसंख्या-
बोधक इति भेदः । प्राणरक्षकदुर्गाभेदरूपाणाम् शा०
ति० २३ प० उक्तानां प्राणदूतीनाम्, नवत्वात्तथा ।
भा० व० । सामधेनी तस्याश्च यथा नवत्वं तथा नी०
क० व्या० दर्शितं प्रकृतिसंयोगः स्य च सृष्टौ यथा
नवधा योगस्तथोक्तं प्राक् ।
<फ्>ईश्वरलक्षणम् जगज्जन्मस्थितिप्रलयेषु प्रत्येकं ज्ञानचि-
कीर्षाप्रयत्नात्मतया नवत्वात्तथा । “विश्वसर्गविसर्गादिनव-
लक्षणलक्षितम्” श्रीधरः । पत्रिका कदली दाडिमी
धान्यं हरिद्रामानकं कचुः । विल्वोऽशोको जयन्ती च
विज्ञेया नव पत्रिकाः” इत्युक्तानां पत्रिकाणां नवत्वात्
तथा । नवपत्रिकास्थदेवीरूपा दुर्गा ब्रह्माणीरक्तदन्ति-
कालक्ष्मीजयन्तीचामुण्डाकालिकाशिवा शोकरहिताकार्त्ति-
कीरूपाणां नवत्वात् तथा । कविश्रेष्ठार्थकरत्नशब्दः “धन्व-
न्तरिः क्षपणकोऽमरसिंहशङ्कुर्वेतालभट्टघटकर्परकांलिदा-
साः । ख्यान्तोवराहमिहिरोनृपतेः सभायां रत्नानि वै वर-
रुचिर्नव विक्रमस्य” ज्योतिर्वि० उक्तानां विक्रमादित्यसभा-
स्थकविश्रेष्ठानां नवत्वात् तथा । विष्णुभक्तिः “श्रवणं की-
र्त्तनं विष्णोःस्मरणं पादसेवनम् । अर्चनं बन्दनं दास्यं
सख्यमात्यनिवेदनम् । इति पुंसाऽर्पिता विष्णौ भक्ति-
श्चेन्नवलक्षणा” भाग० ७, ५ उक्तश्रवणादिरूपा नव-
त्वात् तथा । तुष्टिः “आध्यात्मिक्यश्चतस्रः प्रकृत्युपा-
दानकालभाग्याख्याः । बाह्या विषयोपरमात् पञ्च नव
तुष्टयो भवन्तीह” सां० का० उक्तानां नवत्वात् तथा ।
अभ्यागतेऽव्ययकार्य्यम् । “नवैतानि गृहस्थेन कार्या-
ण्यभ्यागते सदा । अन्ययानि च यत् सौम्यं वाक्यं १
चक्षु २ र्मनो३ मुखम् ४ । अभ्युत्थान ५ सिहायाते सस्नेहं ६
पूर्वभाषणम् ७ । उपासन ८ मनुव्रज्या ९” काशी०
उक्तानि नवत्वात् तथा । अभ्यागते ईषद्व्ययसाध्य
कार्य्याणि । “तथेषद्व्यययुक्तानि कार्य्याण्यभ्यागते
नव । आसनं १ पादशौचं २ च यथाशक्त्यशनं ३
क्षितिः ४ । शय्या ५ तृणं ६ जला ७ भ्यङ्क ८ दीपा ९ गार्ह-
स्थ्यसिद्धिदाः” काशी० दर्शितानि नवत्वात्तथा । गृह-
स्थावश्यत्याज्यनिन्द्यकार्य्याणि “तथा नव विकर्माणि त्या-
ज्यानि गृहमेधिना । पैशुन्यं परदाराश्च द्रोहः क्रोधा-
नृताप्रिये । द्वेषीदम्भश्च माया च स्वर्गमार्गार्गला-
णि च” काशी० उक्तानि नवत्वात्तथा । अवश्यकर्त्त-
[Page1511-b+ 38]
व्यानि “नवावश्यककर्म्माणि कार्याणि प्रतिवासरम् ।
स्नान सन्ध्या जपोहोमः स्वाध्यायो देवतार्चनम् ।
वैश्वदेवं तथातिथ्यं नवमं पितृतर्पणम्” काशी० उ-
क्तानि नवत्वात् तथा । गोप्यानि “जन्मर्क्षं मैथुनं
मन्त्रो गृहच्छिद्रञ्च वञ्चनम् । आयुर्धनापमानं स्त्री न
प्रकाश्यानि सर्वथा” काशी० उक्तानि नवत्वात्तथा ।
प्रकाश्यानि “नवैतानि प्रकाश्यानि बहुपापमकुत्सि-
तम् १ । प्रायोग्य २ मृणशुद्धिश्च ३ स्वान्वयः ४ क्रय ५ वि-
क्रयौ ६ । कन्यादानं ७ गुणो८ त्कर्षः ९” काशी० दर्शितानि
नवत्वात्तथा । अक्षयदानपात्राणि । “पात्रमित्रविनीतेषु
दीनानाथोपकारिषु । पितृमातृगुरुष्वेतन्नवकं दत्तमक्ष-
यम्” काशी० उक्तानि नवत्वात्तथा । निष्फलदान-
पात्राणि “निष्फलं नवकं सृष्टं चाटचारणतक्षसु ।
कुवैद्ये कितवे धूर्त्ते शठे मन्दे च बन्दिनि” काशी०
उक्तानि नवत्वात्तथा । अदेयवस्तूनि “आपत्स्वपि
न देयानि नव वस्तूनि मर्वदा । अन्वये सति सर्वस्वं दा-
राश्च शरणागताः । न्यासाधी कुलवृत्तिश्च निक्षेपः स्त्री-
धनं सुतः” काशी० उक्तानि नवत्वात्तथा । साधारण-
कर्म्म “सत्यं शौचमहिंसा च क्षान्तिर्ज्ञानं दया दमः ।
अस्तेयमिन्द्रियाकोचः कर्म्म साधारणं मतम्” काशी०
उक्तानि नवत्वात् तथा । द्रव्यं क्षितिजलतेजोवाय्वाकाश-
कालदिन्मनआत्मरूपं नवत्वात् तथा । तमसोद्रव्यत्वमते
दशत्वबोधकमिति भेदः । स्थायिभावः “रतिर्हाश्चश्च
शोकश्च क्रोधोत्साहौ भयं तथा । जुगुप्सा विस्मयश्चे-
त्यमष्टौ प्रोक्ताः शमोऽपि च” सा० द० उक्तरत्यादीनां
नवत्वात्तथा ।
<ःई>१० दशत्वबोधकाः । कवि० व० उक्ताः । हस्ताङ्गुलीनां, दश-
भुजशम्भुबाहूनां, दशमुखरावणमौलीगां, मीनकूर्म्मवराह
नृसिंहवामनपरशुरामदाशरथिबलभद्रबुद्धकल्किरूपाणां कृ-
ष्णावताराणाम्, पूर्व्वाग्नेयीदक्षिणनैरृतीपश्चिमावायव्यो-
त्तरैशान्यूर्द्धाधोरूपाणां दिशां गविश्वेषां देवानां गणदेव-
ताभेदानां, क्रतुदक्षवसुसत्यकामकालध्वनिरोचकपुरूरवो
माद्रवसोरूपाणाम्, दशाश्वरघचन्द्राश्वानाञ्च दशत्वात्तथा
शा० ति० । शक्तितत्त्वानि “निवृत्त्याद्याः कलाः पञ्च ततो
विन्दुकला पुनः । नादः शक्तिः सदापूर्वः शिवश्च प्रकृतेर्विदुः”
इत्युक्तनिवृत्त्यादिरूपाणि दशत्वात्, तथा । नाडीनाम्
इडापिङ्गलासुपुम्णासहितानाम् “गान्धारीहस्तिजिह्वाख्या
सप्तषालम्बुषा मता । यशश्विनी शङ्खिनी च कुहूः स्युः
[Page1512-a+ 38]
सप्त नाडिकाः” इत्युक्तानां दशत्वात् तथा । भा० व० ।
पुरुषस्य वागादोनामधिदैवमधिभूतं स्थितानां विषयसर्पण
वर्त्मात्मकदिशां दशचात्तथा “ता वा एता दशैव भूत-
मात्रा अधियज्ञं प्रज्ञामात्रा अधिमूतमिति” श्रुतेस्तथा-
त्वम् । गर्भमासानाम्, उपनिषद्भेदेन उपदेशकम-
हावाक्यानाम् “ब्रह्माहमस्मीति” एवमादोनां तद्विनेयानां
तद्विक्षेपकाणाञ्च दशत्वात्तथा ।
महाविद्या “काली तारा महाविद्या षोडशी भुवनेश्वरी ।
भैरवी छिन्नमस्ता च विद्या धूमावती तथा । वगला सिद्ध-
विद्या च मातङ्गी कमलात्मिका । एता दश महाविद्याः
सिद्धविद्याः प्रकीर्त्तिताः” इत्युक्तकाल्यादीनां दशत्वात्-
तथा । ब्राह्मणः सारस्वतकान्यकुब्जगौडमैथिलोत्कलद्रा-
विडमहाराष्ट्रतैलङ्गगुर्जरनागररूपतया दशत्वात्तथात्वम् ।
पापानि “अदत्तानामपादानं हिंसा चैवाविधानतः ।
परदारोपसेवा च कायिकं त्रिविधं स्मृतम् । पारुष्यमनृ-
तं चैव पैशुन्यं चापि सर्व्वशः । असम्बन्धप्रलापश्च वा-
ङ्मय स्याच्चतुर्विधम् । परद्रव्येष्वभिध्यानं मनसानिष्टचि-
न्तनम् । वितथाभिनिवेशश्च त्रिविधं कर्म्म मानसम् ।
एतानि दश पापानि” इत्युक्तानां दशत्वात्तथा योगाङ्ग
रूपो यमः “अहिंसा सत्यमस्तेयं ब्रह्मचर्य्यं कृपार्जवम् ।
क्षमा धृतिर्मिताहारः शौचं चेति यमा दश” इत्युक्ताहिंसा
दीनां दशत्वात्तथा । नियमः “तपः सन्तोषआस्तिक्यं
दानं देवस्य पूजनम् । सिद्धान्तश्रवणं चैव ह्रीर्मतिश्च
जपोहुतम् । दर्शते नियमाः प्रोक्ताः” शा० ति० उक्ततपआ-
दीनां दशत्वात् तथा । रूपककाव्यम् “नाटकमथ प्रकरणं
भाणव्यायोगसमकारडिमाः । ईहामृगाङ्गवीथ्यः प्रहसन
मिति रूपकाणि दश” इत्युक्तनाटकादीनां दशत्वात्तथा
लास्याङ्गम् “गेयं पदं स्थितपाद्यमासीनं पुष्पगण्डिका ।
प्रच्छेदकान्तर्गूढं च सैन्धवाख्यं द्विगूढकम् । उत्तमो-
त्तमकं चान्यदुक्तप्रत्युक्तमेव च । लास्ये दशविधं ह्येतदङ्ग-
मुक्तं मनाषिभिः” इत्युक्तगेयादीनां दशत्वात्तथा । धर्म्म-
लक्षणम् “धृतिःक्षमा दमोऽस्तेयं शौचमिन्द्रियनिग्रहः ।
धीर्विद्या सत्यमक्रोधो दशकं धर्म्मलक्षणम्” इत्युक्तधृत्यादी-
नां दशत्वात् तथा । पञ्चमूलद्वयम् “उभाभ्यां पञ्चमूलाभ्यां
दशमूलमुदाहृतम्” इत्युक्तानां दशत्वात्तथा । पञ्च-
मूले च “श्राफलः सर्व्वतोभद्रा पाटला गणिकारिका ।
शोनाकः पञ्चभिश्चैतैः पञ्चमूलमुदाहृतम् । शालपर्ण्णी
पृश्निपर्ण्णी वृहतो कण्ठकारिका । गोक्षुरः पञ्चभिश्चैतैः
[Page1512-b+ 38]
कनिष्ठं पञ्चमूलकम्” भा० प्र० परिभाषिते । तेन प्रत्येक
मूलशब्दः पञ्चार्थकत्वात् पञ्चत्वस्य बोधक इति भेदः ।
उपनिषद् “ईशाकेनकठः प्रश्नोमुण्डमाण्डूक्यतित्तिरिः ।
ऐतरेयं च छान्दोग्यं वृहदारण्यक दश” इत्युक्तेशादीनां
प्रधानोपनिषदां दशत्वात्तथा । मन्त्रसंस्कारः तन्त्रोक्त-
दशविधतया दशविधत्वात्तथा ।
<फ्>न्यायावयवः केषांचिन्मते जिज्ञासासंशयशक्यप्राप्ति
प्रयोजनसंशयव्युदाससहितानां प्रतिज्ञाहेतूदादरणोपन-
यनिगमानां दशत्वात्तथा । मघा राशिचक्रे तस्या दश-
मत्वात्तथा तदभेदात् तदधिपपितृशब्दोऽपि तथा ।
पङ्क्तिः दशाक्षरपादत्वात्तथा दशरथ इत्यर्थे पङ्क्तिरथः इ-
त्यादिः । बौद्धबलम् “दानं शीलं क्षमा वीर्य्यं ध्यानं प्रज्ञा
बलानि च । उपायः प्रणिधिर्ज्ञानं दश बुद्धबलानि वै”
इत्युक्तदानादीनां दशत्वात्तथा । वह्निकला “धूम्रार्चिरूष्मा
ज्वलिनी ज्वालिनी विस्फुलिङ्गनी । सुश्रीः सुरूपा क-
पिला हव्यकव्यवहे अपि” इत्युक्तधूम्रार्चिरादीनां दशत्वा-
त्तथा । योगभङ्गः “तिथ्यङ्कवेदैकदशोनविंशभैकादशाष्टाद-
शविंशसंख्याः । इष्टोडुना सूर्य्ययुतोडुयोगाद्योगाअमूश्चेत्
दश योगभङ्गाः” ज्यो० उक्तयोगजातपञ्चदशाद्यङ्कानां दश-
त्वात्तथा । विप्राशौचदिनम् “शुध्येद्विप्रोदशाहेन” मनू-
क्तेःविप्राशौचस्य दशदिनव्यापित्वात्तथा । लघुर्द्विजसंस्का-
रः गर्भाधानपुंसवनसीमन्तोन्नयनजातकर्म्मनामकरणनिष्-
क्रामणान्नाशनचूडोपनयनविवाहरूपतया दशत्वात्तथा ।
वृहत्संस्कारस्तु अष्टचत्वारिंशच्छब्दे उक्तचत्वारिंश-
त्त्वावबोधक इति भेदः । महापुराणलक्षणम् “सर्गोऽस्याथ
विसर्गश्च वृत्तीरक्षान्तराणि च । वंशोवंशानुचरितं संस्था
हेतुरपाश्रयः । दशभिर्लक्षणैर्युक्तं पुराणं तद्विदोविदुः ।
कोचित् पञ्चविधं चख्युर्महदल्पव्यवस्थया” भाग० १२, ७ ।
महामोहः दिव्यादिव्यशब्दादीनां तद्विषयाणां दशत्वात्-
तथा । “दशविधो महामोहः” सा० का० ।
देहस्थवायुः प्राणादिपञ्चकसहितनागकूर्म्मधनञ्जयकृ-
कलदेवदत्ताख्यानाम् देहस्थानां दशत्वात्तथा । वह्निः
“भ्राजकोरञ्जकश्चैव स्वेदकः स्नेहकस्तथा । वारकोबन्धक-
श्चैव द्रावकाख्यश्च सप्तमः । व्यापकः पावकश्चैव श्मेष्मकः
दशमःस्मृतः” इति पदार्थादर्शोक्तानाम् देहस्थाग्नीनां
“तेजकोदीपकश्चैव विभ्रमम्रमशोषणाः । आवसथ्याहव-
नीयौ दक्षिणाग्निस्तथैव च । अन्वाहार्य्यो गार्हपत्य इत्येते
दश वह्नयः” इति तत्रैवोक्तानां बाह्यवह्नीनां वा दशत्वात्त-
[Page1513-a+ 38]
था । दिक्पालवाहनम् ऐरावतछागमहिषसिंहमकरह-
रिणाश्ववृषभहंसपद्मरूपम् दशत्वात् तथा । मतान्तरे
सोमस्थाने कुवेराधिपतित्वे तस्य नरवाहनत्वमिति भेदः ।
दिक्पालास्त्रम् वज्रशक्तिदण्डखड्गपाशाङ्कशगदात्रिशूल-
चक्रपद्मरूपम् दशत्वात् तथा । दुर्गाभुजःतस्या दशभुजत्वात्-
तथा । सामान्यगुणः संख्यापरिमितिपृथक्त्वसंयोगविभाग-
परत्वापरत्वनैमितिकद्रवगुरुत्ववेगरूपो दशत्वात् तथा ।
तेषाञ्च अनेकद्रव्यगुणत्वात् सामान्यत्वम् । अमूर्त्तगुणः
“धर्माधर्मौ भावना च शब्दो बुद्ध्यादयोऽपि च । एतेऽमू-
र्त्तगुणाः सर्वे” इत्युक्तधर्मादीनां दशत्वात् तथा । बुद्ध्या-
दयश्च षट् बुद्धिसुखदुःखेच्छाद्वेषयत्नरूपा इति दशत्वम् ।
मूर्त्तगुणः “रूपं रसःस्पर्शगन्धौ परत्वमपरत्वकम् । द्रवो-
गुरुत्वं स्नेहश्च वेगो मूर्त्तगुणा अमी” इत्युक्तरूपादीनां
दशत्वात् तथा ।
<ःई>एकादशबोधकाः कवि० ल० उक्ताः रुद्राणाम् “अजैकपादहि-
बुध्नोविरूपाक्षश्च रेवतः । हरश्च बहुरूपश्च त्र्यम्बकश्च
सुरेश्वरः । रुद्रा एकादश प्रोक्ता जयन्तश्चापराजितः”
इत्युक्ताजादिकानामेकादशत्वात् तथा । दुर्य्योधनसेनाना-
मेकादशाक्षौणीमितत्वात् तथा ।
<फ्>भा० व० उक्ताः । पशुयागे स्तोमभेदानां, तत्रत्ययूपानां
चैकादशत्वात्तथा मनसासहितज्ञानकर्मेन्द्रियाणां तद्-
ग्राह्यविषयाणाञ्च एकादशत्वात् तथा ।
<फ्>इन्द्रियघातः “बाधिर्य्यं कुष्ठितान्धत्वं जडताऽजिघ्रता
तथा । मूकता कौण्यपङ्गुत्वक्लैवोदावर्त्तमन्दताः” इत्युक्त
बाधिर्य्यादीनामेकादशत्वात्तथा । “एकादशेन्द्रियबधाः”
सां० का० । पूर्वफाल्गुनो तस्याः ऋक्षचक्रे एकादशत्वात् तद-
धिपोभगश्च तथा । तेजोगुणः रूपस्पर्शसंख्यापरिमाण
पृथक्त्वसंयोगविभागपरत्वापरत्ववेगनैमित्तिकद्रवरूपतया
एकादशत्वात् तथा । कारणोद्भवगणः अपाकजरूपरस-
गन्धस्पर्शापाकजद्रवस्नेहवेगगुरुत्वैकपृथक्त्वपरिमाणस्थिति-
स्थापकसंस्काररूपत्वात् एकादशत्वबोधकः । अव्याप्य-
वृत्तिगुणः बुद्धिसुखदुःखेच्छाद्वेषथत्नादृष्टभावनाशब्द-
संयोगविभागरूपतया एकादशत्वात् तथा ।
<ःई>द्वादशबोधकाः कवि० ल० उक्ताः “धाता मित्रोऽर्य्यमा रुद्रो वरुणः
सूर्य्यएव च । भगोविवस्वान् पूषा च सविता दशमः स्मृतः ।
एकादशन्तथा त्वष्टा विष्णुर्द्वादश उच्यते” विष्णुधं० उक्त-
धात्रादीना चान्द्रचैत्रवैशाखज्यैष्ठाषाढश्रावणभाद्राश्विन-
कार्त्तिकम्मर्गपौषमाषफाल्गूनरूपाणां मासानां, मेषवृष-
[Page1513-b+ 38]
मिथुनकर्कटसिंह कन्यातुलावृश्चिकधनुर्मकरकुम्भमीनरूपाणां
राशीनां, तेषु सूर्य्यादिसंक्रान्तीनाञ्च द्वादशत्वात् तथा ।
कार्त्तिकबाहूनां, तन्नेत्राणां शारीफलककोष्ठानाम् अरि-
शब्दे दर्शितराजमण्डलस्य च द्वादशत्वात् तथा
शा० ति० । आदित्यानां विष्णुधर्ममूर्त्तीनाञ्च तथात्वम् ।
तत्रैव १५ प० “द्वादशादित्यसहितामूर्त्तीर्द्वादश विन्यसेत् ।
केशवाद्याः क्रमाद्देहे वक्ष्यमाणविधानतः । ललाटे
केशवं १ धात्रा, कुक्षौ नारायणं २ पुनः । अर्यम्णा हृदि
मित्रेण ३ माधवं ३ कण्ठदेशतः । वरुणेन ४ च गोविन्दं ४,
पुनर्दक्षिणपार्श्वके । अंशुना ५ विष्णु ५ मंसस्थं भगेन ६
मधुसूदनम् ६ । गण्डे विवस्वता ८ युक्तं त्रिविक्रम ७ मन-
न्तरम् । वामपार्श्वस्थमिन्द्रेण ८ वामनाख्य ८ मथांसके ।
पूष्णा ९ श्रीधरनामानं ९ गले पर्जन्य १० संयुतम् ।
हृषीकेषाह्वयं १० पृष्ठे पद्मनाभं ११ ततःपरम् । त्वष्ट्रा ११
दामोदरं १२ पश्चात् विष्णुना १२ ककुदि न्यसेत् १२” इत्यु-
क्तानां द्वादशत्वात् तथा । भा० व० । जगती तस्याः
द्वादशाक्षरपादत्वात्तथा । प्राकृतयज्ञसाधनाहः तस्य द्वाद-
शाहसाध्यत्वात् तथा ।
<फ्>नाटकीयमुखाङ्गम् “उपक्षेपः परिकरः परिन्यासो
विलोभनम् । युक्तिः प्राप्तिः समाघानं विधानं परि-
भावना । उद्भेदः कारणं भेद एतान्यङ्गानि वै मुखे”
मा० द० उक्तोपक्षेपादिरूपतया तथा । बौद्धमतसिद्धमाय-
तनम् “अर्थानुपार्ज्य बहुशो द्वादशायततानि वै ।
परितः पूजनीयानि किमन्यैरिह पूजितैः । ज्ञानेन्द्रियाणि
पञ्चैव तथा कर्मेन्द्रियाणि च । मनोतुद्धिरिति प्रोक्तं द्वाद-
शायतनं बुधैः” इत्युक्तायतनानां द्वादशत्वात् तथा ।
उत्तरफाल्गुनी राशिचक्रे तस्या द्वादशत्वात् अभेदोपचारात्
तदधिपार्य्यमापि तथा । तुषितः “प्राणापानसमानाश्च
उदानोव्यान एव च । चक्षुः श्रोत्ररसाघ्राणस्पर्शोबुद्धिर्मन-
स्तथा । द्वादशैते च तुषिता देवाः स्वायम्भुवेऽन्तरे”
इत्युक्तप्राणादिनामकगणदेवात्मकत्वात्तथा । जटाधरमते
“षट्त्रिंशत्तुषितामताः” इत्युक्तेः षट्त्रिंशत्त्वस्येति भेदः ।
क्षत्रियाशौचदिनम् “द्वादशाहेन भूमिपः” इति मनूक्ते-
स्तस्याशौचस्यद्वादशाहसमाप्यत्वात्तथा । साध्यः “मनोमन्ता
तथा प्राणो नरोऽपानश्च वीर्य्यवान् । विनिर्भयोनयश्चैव
दंशो नारायणो वृषः । प्रभुश्चेति समाख्याताः साध्याः
द्वादश पौर्विकाः” इत्युक्तमनादिगणदेवात्मकः द्वादश-
त्वात्तथा । सूर्य्यकला “तपिनी तापिनी धूम्रा मरीपि-
[Page1514-a+ 38]
र्ज्वालिनी रुचिः । सुषुम्णा भोगदा विश्वा बोधिनी
धारिणी क्षमा” शा० ति० उक्ततपिन्यादीनां द्वादशत्वात्-
तथा मद्यम् “पानसं द्राक्षमाधूकं खार्ज्जूरं तालमैक्षवम्
माक्षिकं टाङ्कमाध्वीकमैरेयं नारिकेलजम् । समानानि
विजानीयान्मद्यान्येकादशेव तु । द्वादशन्तु सुरामद्यं
सर्वेषामधमं स्मृतम्” । पुलस्त्योक्तपानसादीनां द्वादशत्वात्तथा
<ःई>१३ त्रयोदशसंख्याबोधकाः । कवि० ल० उक्ताः ताम्बूलगुणः
ताम्बूलशब्दे वक्ष्यमाणत्रयोदशविधत्वात्तथा । भा० व० ।
महीद्वीपः ऊर्द्धलोकषट्काधोलोकसप्तकरूपत्रयोदशद्वी-
पतुल्ययोगात्तथा । अतिच्छन्दः गायत्र्यादिवैदिकच्छ-
ब्दःसप्तकातिक्रान्तातिजगतीच्छन्दोरूपम् त्रयोदशा-
क्षरपादतया तथा । प्रतिमुखाङ्गं “विलापः परिसर्पश्च
विधृतं तापनं तथा । नर्म्म नर्म्मद्युतिश्चैव तथा प्रश-
मनं पुनः । विरोधश्च प्रतिमुखे तथा स्यात् पर्य्युपा-
सनम् । पुष्पं वज्रमुपन्यासोवर्ण्णसंहार इत्यपि” सा० द०
उक्तविलासादीनां तथात्वात्तथा । गर्भाङ्गम् “अभूताहरणं
मार्गोरूपोदाहरणे क्रमः । संग्रहश्चानुमानञ्च प्रार्थना-
क्षिप्तिरेव च । त्रोटकाधिबलोद्वेगा गर्भेस्युर्विद्रवस्तथा”
तत्रोक्ताभूताहरणादीनां तथासंख्यत्वात्तथा । विमर्षाङ्गम्
“अपवादोऽथ संफेठो व्यवसायोद्रवः स्मृतिः । शक्तिः
प्रसङ्गः खेदश्च प्रतिषेधोविरोघनम् । प्ररोचना विमर्षे
स्यादादानं छादनं तथा” सा० द० उक्तापवादादीनां
त्रयोदशत्वात्तथा । हस्तनक्षत्रं तस्य राशिचक्रे त्रयो-
दशत्वात्तथा तदभेदात् तदधिपदिनकृदपि तथा । करणं
“करणं त्रयोदशविधम्” सा० का० उक्तज्ञानकर्म्मेन्द्रिय-
दशकमनोबुद्ध्यहङ्काररूपं त्रयोदशत्वात्तथा ।
<ःई>चतुर्द्दशसंख्याबोधकाः कवि० ल० उक्ताः । विद्या “अङ्गानि
वेदाश्चत्वारो मीमांसा न्यायविस्तरः । धर्मशास्त्रं पुराणञ्च
विद्या ह्येताश्चतुर्द्दश” इत्युक्ताङ्गविद्यादिरूपा” मनुः “स्वाय-
म्भुवो मनुरभूत् प्रथमस्ततोऽमी स्वारोचिषोत्तमजता-
मसरैवताख्याः । षष्ठस्तु चाक्षष इति प्रथितः पृथिव्यां
वैवस्वतस्तदनु सम्प्रति सप्तमोऽयम्” सि० शि० उक्तानां “सा-
र्णिर्दक्षसावर्ण्णिर्ब्रह्मसावर्ण्णिकस्तथा । धर्म्मसावर्ण्णिकोरुद्र-
पुत्रोरौच्यश्च भोत्यकः” पुराणोक्तानां च चतुर्द्दशत्वात्तथा ।
इन्द्रः इन्द्रशब्दे मन्वन्तरभेदे उक्तनासयुक्तः, भुवनम् भूरा-
दिसप्तकातलादिसप्तकरूपं ध्रुवतारकयीगताराश्च चतु-
र्द्दशत्वात् तथा । एवं यममूर्त्तिः यमधर्मराजमृत्य्वन्तक
<फ्>वस्वतकालसर्वभूतक्षयौडुम्बरदध्ननीलपरमेष्ठिवृकोदरचित्र-
[Page1514-b+ 38]
चित्रगुप्तात्मिका चतुर्द्दशत्वात्तथा । क्षितिगुणः रूपरसगन्ध-
स्पर्शसंख्यापरिमाणपृथक्त्वसंयोगविभागपरत्वापरत्ववेगगु-
रुत्वद्रवत्वात्मकः, जलगुणः गन्धहीनस्नेहसहितक्षितिगुणा-
त्मकः, आत्मगुणश्च बुद्धिसुखदुःखेच्छाद्वेषयत्नसंख्यापरि-
माण पृथकत्वसंयोगविभागभावनाधर्माधर्मात्मकः चतुर्द्द-
शत्वात्तया । चित्रा तस्याराशिचक्रे चतुर्द्दशत्वात्तथा तद-
भेदात्तदधिपत्वष्टापि तथा । शक्करी तस्याश्चतुर्दशाक्षरपादक
त्वात् तथा । श्रीविद्यायन्त्रबाह्यकोणम् तन्त्रे तेषां
चतुर्द्दशत्वोक्तेस्तथा । निर्वहणाङ्गम् । “सन्धिर्विबोधो-
ग्रथनं निर्ण्णयः परिभाषणम् । कृतिः प्रमादआनन्दः
समयोऽप्युपगूहनम् । भाषणं पूर्ववाक्यञ्च काव्यसंहार
एव च । प्रशस्तिरिति संहारे उक्तान्यङ्गानि नामतः”
सा० द० उक्तसन्ध्यादीनां चतुर्द्दशत्वात्तथा ।
<ःई>पञ्चदशसंख्याबोधकः विशेषव्यवहार्य्या चन्द्रकलाक्रियात्मिका
तिथिः उभयपक्षोयप्रतिपदादिरूपा पञ्चदशत्वात्तथा ।
चन्द्रस्यामाकलायाः सामान्यतिथित्वेऽपि तस्या विशेषतो
व्यवहाराभावात् न पञ्चदशत्वव्यघागः । स्वातिनक्षत्रं
तस्यर्क्षचक्रे पञ्चदशत्वात् तदभेदात् तदधिपपवनोऽपि तथा
अतिशक्करी तस्याः पञ्चदशाक्षरपादकत्वात् तथा ।
वैश्याशौचाहः “वैश्यः पञ्चदशाहेन” मनूक्तेस्तस्याशौच-
स्य पञ्चदशाहव्यापकत्वात्तथा । पक्षमानं तस्य पञ्चदश
तिथिरूपत्वात् तथा । कालीयन्त्रकोणं “त्रिपञ्चारे पीठे”
इत्युक्तेस्तेषां पञ्चदशत्वात्तथा ।
<ःई>षोडशसंख्यावोधकाः इन्दुकला “अमृता मानदा पूषा तुष्टिः
पुष्टीरतिर्धृतिः । शशिनश्चन्त्रिका कान्तिर्ज्योतस्ना श्रीः
प्रीतिरङ्गदा । पूर्णा पूर्णामृता कामदायिन्यः स्वरजाः
कलाः” शा० ति० । उक्तामृतादिरूपा, कलाशब्दे वक्ष्यमाणा
दिगादिरूपा ब्रह्मकला च षोडशत्वात् तथा । स्वरवर्णः
तन्त्रमते अकारादिविमर्गान्तकः षोडशत्वात् तथा । शिक्षा-
मते “स्वरा विंशतिरेकश्चेति” इत्युक्ते । एकविंशतित्वस्येति
भेदः । अष्टिः षोडशाक्षरपादत्वात् तथा । विशाखा
राशिचक्रे तस्याः षोडशत्वात् तथा । तदभेदात् तदद्भिपौ
इन्द्राग्नी अपि तथा । तत्त्वज्ञानोपयोगितया ज्ञातव्यपदा-
दार्थः “प्रमाणप्रमेयसंशयप्रयोजनदृष्टान्तसिद्धान्तावयवत-
र्कनिर्णयवादजल्पवितण्डाहेत्वाभासच्छलजातिनिग्रहस्थान-
रूपः गौतमोक्तः षोडशत्वात्तथा । प्रेतश्राद्धम् आद्य-
द्वादशमासिकषाण्मासिकद्वयसपिण्डीकरणरूपं षोडश-
त्वात्तथा । नृप षोडशराजिके प्रसिद्धमरुत्तादिरूपः षोड-
[Page1515-a+ 38]
त्वात्तथा । ते च नृपाः “मरुत्तः, १ सुहोत्रः २ पौरव्ॐऽङ्गः ३
औशीनरशिविः ४ दाशरथिरामः ५ भगीरथः ६ ऐलविल-
टिलीपः ७, यौवनाश्वोमान्धाता ८, नाहुषययातिः ९
नाभागोऽम्बरीषः १० शशविन्दुः ११, गयः १२ साङ्कृतिः
रन्तिदेवः १३, दौष्मन्तिर्भरतः १४, वैण्यः १५, जामदग्न्यो-
रामः १६ इत्येते भा० द्रो० ५५, ७० अ० दर्शिताः ।
तत्त्वान्तरानुपादानलक्षणः सांख्योक्तः विकारः एकादशे-
न्द्रियपञ्चमहाभूतात्मकत्वेन षोडशत्वात्तथा । “षोडशकस्तु
विकारः” सां० का० ।
<ःई>१७ सप्तदशसंख्याबोधकाः । अनुराधा राशिचक्रे तस्याः सप्तदश-
त्वात् तथा तदभेदात्तदधिपमित्रोऽपि तथा । अत्यष्टिः सप्त-
दशाक्षरपादत्वात् तथा । लिङ्गदेहावयवः “पञ्चप्राणमनोबुद्धि-
दशेन्द्रियसमन्वितम् । अपञ्चीकृतभूतोत्थं सूक्ष्माङ्गं भोग-
साधनम्” इत्युक्तानां सप्तदशत्वात् तथेति वेदान्तिनः ।
सांख्यमते तु पञ्चप्राणस्थाने पञ्चतन्मात्राणीति भेदः “स
सप्तदशकेनापि युज्यते नात्र संशयः” । “सप्तदशैकं
लिङ्गम्” सां० सू० ।
<ःई>१८ अष्टादशसंख्याबोधकाः कवि० ल० सप्त द्वीपाः महाद्वीपा
जम्बुप्रभृतयः एकादश उपद्वीपा इत्यष्टादशत्वात् तथा ।
“अष्टादशद्वीपनिखातयूपः” रघुः “नवद्वयद्वीपपृथग्-
जयश्रियामिति” नैष० । विद्या धनुर्वेदायर्वेदगान्धर्व्वार्थ
शास्त्रसहितचतुर्द्दशविद्यारूपा अष्टादशत्वात् तथा ।
महापुराणम् उपपुराणशब्दे दर्शितब्राह्म्यादिरूपम्
अष्टादशत्वात् तथा । स्मृतिः अष्टादशस्मृतिकारिशब्दे-
दर्शितविष्णुप्रभृतिप्रणीता अष्टादशत्वात् तथा । धान्यम्
अष्टादशधान्यशब्दे दर्शितयवादिरूपम् तथा । महा-
लक्ष्मीभूजाः तस्या अष्टादशभुजत्वात्तथा । ज्येष्ठा राशि-
चक्रे तस्या अष्टादशत्वात्तथा तदभेदात् तदधिप इन्द्रोऽपि
तथा । धृतिः तस्या अष्टादशाक्षरपादत्वात्तथा । विवादः
अष्टादशविवादपदशब्दे दर्शितर्ण्णादानादीनामष्टादश-
त्वात्तथा । कुण्डसंस्काराः “अष्टादश स्युः संस्काराः
कुण्डानां तन्त्रनोदिताः । वीक्षणं मूलमन्त्रेण ह्यस्त्रेण
प्रोक्षणं मतम् । तेनैव ताडनंदर्भैर्वर्म्मणाभ्युक्षणं स्मृतम् ।
अस्त्रेण खननोद्धारौ तन्मन्त्रेण प्रपूरणम् । समीकरण-
मस्त्रेण सेचनं वस्त्रेणा मतम् । कुट्टनं हेतिमन्त्रेण वर्म्म-
मन्त्रेण मार्जनम् विलेपनं कलारूपं कल्पनं तदनन्त-
रम् । त्रिसूत्रीक णं पश्चाद्धृदयेनार्च्चनं मतम् । अस्त्रेण
वञ्जीकरणं हन्मन्त्रेण कुशैः शुभैः । चतुपथं तनुत्रेण
[Page1515-b+ 38]
तनुयान्नेत्रपाटनम्” शा० ति० उक्तानाम् अष्टादशत्वात्तथा ।
भाषा संस्कृता शौरसेनी महाराष्ट्री मागधी अर्द्धमागधी
आवन्तिका दाक्षिणात्या शाकरी वाह्लिकी द्राविडी
आभीरी चाण्डाली शावरी पैशाची प्राकृता चेतिसा० द०
उक्तानां षोडशानां राक्षसीपाश्चात्त्यासहितानामष्टादश-
त्वात् तथा “अष्टादशभाषावारविलासिनी” सा० द०
व्यसनम् “दश कामसमुत्थानि तथाष्टौ क्रोधजानि च ।
व्यसनानि दुरन्तानि प्रयत्नेन विवर्जयेत् । मृगयाऽक्षो-
दिवास्वप्नः परिवादः स्त्रियोमदः । तौर्य्यत्रिकं वृथा-
ट्या च कामजोदशकोगणः । पैशुन्यं साहसं द्रोह ईर्ष्या
ऽसूयाऽर्थदूषणम् । वाग्दण्डजञ्च पारुष्यं क्रोधजोऽपि
गणोऽष्टकः” मनूक्तमृगयादीनामष्टादशत्वात्तथा । भारत
पर्व्व तेषामष्टादशत्वात्तथा ।
<ःई>१९ ऊनविंशतिबोधकाः । धर्म्मशास्त्रकारकः “मन्वत्रिविष्णुहा-
रीतयाज्ञवल्क्योशनोऽङ्गिराः । यमापस्तम्बसंवर्त्ताः का-
त्यायनवृहस्पती । पराशरव्यासशङ्खालिखोतो दक्षगौत-
मौ । शीतातपोवसिष्ठश्च धर्म्मशास्त्रप्रयोजकाः” इत्युक्त
मन्वादीनामूनविंशतित्वात्तथा । मूलनक्षत्रम् तस्य
राशिचक्रे ऊनविंशतितमत्वात्तथा । तदभेदात् तदधिप-
निरृतिरपि तथा । अतिधृतिस्तस्या ऊनविंशत्यक्षरपादत्वा-
त्तथा । अभिजिन्मानम् तस्याः उत्तराषाढापञ्चदशदण्ड-
श्रवणचतुर्दण्डरूपतयोनविंशतिदण्डात्मकत्वात्तथा ।
<ःई>२० विंशतिबोधकः रावणभुजानां, नखानाम्, अङ्गुलीनां च
हस्तपादयोस्तावन्मितत्वात् तथा । पूर्व्वाषाढा राशिचक्रे
तस्या विंशत्वात्तथा । तदभेदात् तदधिपजलमपि तथा ।
छन्दोरूपा कृतिस्तस्याः विंशत्यक्षरपादत्वात् । शनेस्तुता-
यामुच्चांशः मेषे नीचांशश्च तथा । तत्र तस्य विंशांशे एव
परमोच्चनीचयोः ज्यो० उक्तत्वात् । ताजकोक्तग्रहोच्चबलम्
<फ्>“त्रिंशत्स्वभे विंशतिरुच्चभे स्वे” नी० क० उक्ते-
स्तस्य विंशतितमत्वात्तथा ।
<ःई>२१ एकविंशतिसंख्यातोधकाः । परशुरामक्षितिजयस्तस्य एकबिं-
शतिमितत्वात् तथा । उत्तराषाढा तस्या ऋक्षचक्रे एक-
विंशत्वात्तथा । तदभेदात् तदधिपविश्वोऽपि तथा ।
कन्दोरूपा प्रकृतिस्तस्या एकविंशत्यक्षरपादत्वात्तथा ।
मूर्च्छना “मूर्च्छनाश्चैकविंशतिः” भरतोक्तेः सप्तस्वराणाम्
आरोहावरोहक्रमरूपैस्त्रित्वात् एकविंशतिरूपतया तथा ।
स्वरवर्ण्णः “स्वरा विंशतिरेकश्चेति” शिक्षोक्तेस्तन्मते स्तराणां
तत्संख्यत्वात्तथा ।
[Page1516-a+ 38]
<ःई>२२ द्वाविंशतिसंख्याबोधकाः । श्रवणा तस्या ऋक्षचक्रे द्वाविंश-
त्वात्तथा । तदभेदात् तदधिपहरिरपि तथा । आकृतिः
तस्याद्वाविंशत्यक्षरपादत्वात्तथा । निग्रहस्थानम् “प्रतिज्ञा-
हानिः प्रतिज्ञान्तरं प्रतिज्ञाविरोधः प्रतिज्ञासंन्यासो-
हेत्वन्तरमर्थान्तरं निरर्थकमविज्ञातार्थमपार्थकमप्राप्तकालं
न्यूनमधिकं पुनरुक्तमननुभाषणमज्ञानमप्रतिभाक्षेपो मता-
नुज्ञा पर्य्यनुयोज्योपक्षेपणम् निरनुयोज्यानुयोगोऽप-
सिद्धान्तोहेत्वाभासाश्च” गौ० सू० उक्तानां प्रतिज्ञाहान्या-
दीनां द्वाविंशतित्वात् तथा ।
<ःई>२३ त्रयोविंशतिसंख्याबोधकाः । धनिष्ठा तस्या ऋक्षचक्रे
त्रयोविंशत्वात्तथा । तदमेदात् तदधिपवसुरपि तथा ।
विकृतिः तस्याः त्रयोशिंशत्यक्षरपादत्वात् तथा ।
<ःई>२४ चतुर्विंशतिसंख्याबोधकाः । तत्त्वम् प्रधानमहदहङ्कारशब्द
स्पर्शरूपरसगन्धतन्मात्रैकादशेन्द्रियपञ्चस्थूलभूतरूपं चतु-
र्विंशतित्वात् तथा । पुरुषसहितप्रधानादिपरत्वे पञ्चविंश-
तित्वस्य पुरुषेश्वरयुततत्परत्वे षड्विंशतित्वस्य बोधकमिति
भेदः । गायत्र्यक्षरम् तस्या षडक्षरपादत्वाच्चतुष्पाद्यां
तथासंख्यायोगात् तथात्वम् । जिनः ऋषभाजितसम्भवा-
भिनन्दनसुमतिपद्मप्रभसुपार्श्वचन्द्रप्रभसुविधिशीतलश्रेय्ॐ-
शवासुपूज्यविमलानन्ततीर्थकृद्धर्मशान्तिकुन्थुररमल्लिमुनिसु-
व्रतनिमिनेमिपार्श्ववीरात्म कश्चतुर्विंशतित्वात् तथा । ज्या
क्रान्तिश्च सि० शि० चतुर्विंशतिमितत्वोक्तेस्तथा । शतभिषा
तस्याराशिचक्रे चतुर्विंशत्वात्तथा तदभेदात् तदधिपवरुणो-
ऽपि । स्वगततारासमुदायपरत्वे शतत्वस्येति भेदः ।
संकृतिस्तस्याश्चतुर्विंशत्यक्षरपादत्वात्तथात्वम् । जातिः
न्यायोक्तदोषभेदरूपा प्रतिषेधहेतुः चतुर्विंशतित्वात् तथा ।
सा च गौ० सू० दर्शिता यथा “साधर्म्यबैधर्म्योत्कर्षाप-
कर्षवर्ण्यावर्ण्यविकल्पसाध्यप्राप्त्यप्राप्तिप्रसङ्गप्रतिदृष्टान्तानुत्-
पत्तिसंशयप्रकरणहेत्वर्थापत्त्यविशेषोपपत्त्युपलब्ध्यनुपलब्धि-
नित्यानित्यकार्य्यसमाः” इति । वैशेषिकोक्तः द्रव्याश्रितः
गुणः रूपरसगन्धस्पर्शसंख्यापरिमाणपृथक्त्वसंयोगविभा-
गपरत्वापरत्वबुद्धिसुखदुःखेच्छाद्वेषयत्नगुरुत्वद्रवस्नेहसं-
स्कारपुण्यापुण्यशब्दात्मकत्वात् चतुर्विंशतित्वस्य बोधकः ।
अन्यार्थपरत्वेत्रित्वादीनां बोधक इत्युक्तं प्राक् । विष्णु-
मूर्त्तिः शङ्खचक्रगदापद्मानां दक्षवामहस्तेषु विन्या-
सविशेषेण जातचतुर्विंशतिभेदा तथा । तस्य मूर्त्तभेदो-
ध्यानशब्दे वक्ष्यते ।
<ःई>२५ पञ्चविंशतिसंख्याबोधकाः “मूलप्रकृतिरविकृतिर्महदाद्याः
[Page1516-b+ 38]
प्रकृतिविकृतयः सप्त । षोडशकस्तुविकारो न प्रकृतिर्न
विकृतिः पुरुषः” सा० का० उक्तपुरुषसहितप्रधानादि
पञ्चविंशतितत्त्वानामङ्गीकारात् तथा । “पञ्च पञ्चजनाः”
इति श्रुतिरेव तत्र मानतया तैरङ्गीकृता । शा० भा० तु
तस्याः श्रुतेः देवपितृगन्धर्व्वासुरयक्षादीनां पञ्चप्राणा-
दीनां पञ्चविंशतित्वपरतेत्युक्तम् । पूर्वभाद्रपदा तस्या-
राशिचक्रे पञ्चविंशत्वात्तथा । तदभेदात् तदधिपः अजै-
कपादपि तथा । उत्कृतिः तस्याः पञ्चविंवत्यक्षरपादत्वा-
त्तथा । स्पर्शः कादिमावसानवर्णानां पञ्चविंशतित्वात्
तथा । “स्पर्शानां पञ्चविंशतिः” शिक्षा ।
<ःई>२६ षड्विंशतिसंख्याबोधकाः तत्त्वम् जीवेश्वरसहितप्रकृत्यादि-
रूपं तस्य षड्विंशत्वात्तथा । उत्तरभाद्रपदा तस्याः
राशिचक्रे षड्विंशत्वात् तथा तदभेदात् तदधिपाहिबु-
ध्नोऽपि तथा । संकृतिस्तस्याः षड्विंशत्यक्षरपादात्तथा ।
<ःई>२७ सप्तविंशतिः । नक्षत्रं उडुचक्रशब्दे दर्शितराशिचक्रस्था
श्विन्यादिसप्तविंशतिरूपत्वात् तथा । रेवती तस्या राशि-
चक्रे सप्तविंशत्वात्तथा । शुक्रस्य मीने सूच्चं कन्यायां
सुनीचं च तथा ।
<ःई>२८ अष्टाविंशतिसंख्याबोधकाः साभिजिन्नक्षत्रम् तस्थाष्टावि श-
त्वात्तथा । सात्विकनार्य्यलङ्कारः “यौवने सत्वजास्तासा-
मष्टाविंशतिसंख्यकाः । अलङ्कारास्तत्र भावलावहेलास्त्र-
योऽङ्गजाः । शोभा कान्तिश्च दीप्तिश्च माधुर्य्यञ्च प्रगल्भता ।
<फ्>औदार्य्यं धैर्य्यमित्येते सप्तैव स्युरयत्नजाः । लीला विलासो
विच्छित्तिर्विव्वोकः किलकिञ्चितम् । मोट्टायितं कुट्टमितं
विभ्रमोललितं मदः । विकृतं तपनं मौग्ध्यं विक्षेपश्च
कुतूहलम् । हसितं चकित केलिरित्यष्टादशसंख्यकाः”
सा० द० उक्तदशस्वभावजभावसहितलीलादीनामष्टाशाना-
मष्टाविंशतित्वात्तथा ।
<ःई>३२ द्वात्रिंशत्त्वबोधकाः दन्तः तस्य नरमुखे द्वात्रिंशत्संख्यक-
त्वात्तथा । भगवदपराधः अपराधशब्दे २३२ पृ० द-
र्शितानां यानगमनादीनां क्षत्रियसिद्धान्नभोजनादीनां
वा द्वात्रिंशत्त्वात्तथा ।
<ःई>३३ त्रयत्रिंशत्त्वबोधकः । नाठ्यालङ्कारः “आशीराक्रन्द
कपटाऽक्षमागर्वोद्यमाश्रयाः । उत्प्रासनं स्पृहाक्षोभ
पश्चात्तापोपपत्तयः । आशंसाऽध्यवसायौ च विसर्पोल्लेख
संज्ञितौ । उत्तेजनं परीवादो नीतिरर्थविशेषणम् । प्रोत्
साहनञ्च साहाय्यमभिमानोऽनु र्त्तनम् । उत्कीर्त्तन
तथा याच्ञा परीहारोनिवेदतम् । प्रवर्त्तनाख्यान
[Page1517-a+ 38]
युक्तिप्रहर्षाश्चोपपदेशनम्” सा० द० उक्ताशीरादीनां
तत्संख्यकत्वात्तथा । व्यभिचारिभावः “निर्वेदावेगदैन्य-
श्रममदजडता औग्र्यमोहौ विबोधः स्वप्नापस्मारगर्व्वा-
मरणमलसताऽमर्षनिद्राबहित्याः । औत्सुख्योन्मादशङ्काः
स्मृतिमतिसहिता व्याधिसंत्रासलज्जा हर्षासूयाविषादाः
सधृतिचपलताग्लानिचिन्तावितर्काः” सा० द० उक्तानां
तत्संख्यत्वात्तथा ।
<ःई>६ षट्त्रिंशत्संख्याबोधकाः । रागिणी “रानाः षट् त्रिंश-
च्च भार्य्याः इति भरतोक्तेः वसन्तादिरागभार्य्याणां तत्-
संख्यकत्वात् तत्संख्याबोधकता । रागिणीशब्दे ताश्च-
वक्ष्यन्ते । नाटकलक्षणम् सा० द० “षट्त्रिंशलक्षणान्यत्र”
इत्युपक्रम्य “भूषणाक्षरसंघातौ शोभोदाहरणं तथा ।
हेतुसंशयदृष्टान्तास्तुल्यतर्कः पदोच्चयः । निदर्शनाभिप्रायौ
च प्राप्तिर्विचार एव च । दिष्टोपदिष्टे च गुणातिपाता
तिशयौ तथा । विशेषणनिरुक्ती च सिद्धिर्भ्रंशविपर्य्ययौ ।
दाक्षिण्यानुनयौ मानार्थापत्तिर्गर्हणा तथा । पृच्छा
प्रसिद्धिः सारूप्यम् संक्षेपोगुणकीर्त्तनम् । लेशो मनो-
रथोऽनुक्तसिद्धिः प्रियवचस्तथा” इत्युक्तभूषणादीनां
षट्त्रिंशत्त्वात्तथा ।
<ःई>३८ अष्टत्रिशत्संख्याबोधकाः सोमसूर्य्याग्निकला “सोमसूर्य्या-
ग्निभेदेन मातृकावर्ण्णसम्भवाः अष्टत्रिंशत्कलास्तत्तन्म-
ण्डणेषु व्यवस्थिताः” शा० ति० उक्तानां सोमषोडशकला
सूर्य्यद्वादशकलावह्निदशकलारूपाणामष्टत्रिंशत्त्वात्तथा ।
<ःई>४० चत्वारिंशत्संख्याबोधकः । तानः “चत्वारिंशत्ततामताः” इति
भरतोक्तेः ततशब्दवाच्यतानानां तत्संख्यत्वात्तथा ।
<ःई>४९ ऊनपञ्चात्संख्याबोधकः । अनिलः अनिलशब्दे दर्शितो-
नपञ्चाशद्भेदत्वात्तथा ।
<ःई>५० पञ्चाशत्संख्याबोधकः । मातृकालिपिः तस्याः तन्त्रमते
पञ्चाशद्वर्ण्णात्मकत्वात्तथा । “पञ्चाशल्लिपिभिर्विभक्तेत्या-
दि” शा० ति० ।
<ःई>५१ एकपञ्चाशद्बोधकः महापीठः महापीठशब्दे वक्ष्यमाण
भेदानां महापीठविशेषाणां तत्संख्यकत्वात्तथा ।
<ःई>६४ संख्याबोधकाः । वर्ण्णाः शिक्षामते “चतुःषष्टिस्त्रिषष्टि-
र्वा वर्ण्णाः सम्भबतोमताः । स्वराविंशतिवेकश्च स्पर्शानां पञ्च-
विंशतिः । यादयश्च स्मृताह्यष्टौ चत्वारश्च यमाः स्मृताः ।
अनुस्वारोविसर्गश्च + कँपौ चापि पराश्रितौ । दुस्पृष्टश्चेति
विज्ञेय ऌकारः प्लुतएव वा” इति शिक्षोक्तेस्तथा । कला
कलाशब्दे वक्ष्यमाणभेदानां तासां चतुःषष्टित्वात्तथा ।
[Page1517-b+ 38]
महादेवीपोठम् “मायामङ्गलनागवामनमहालक्ष्मीचरित्रा
भृगुच्छायाच्छत्रहिरण्यहास्तिनमहेन्द्रोड्डोशचम्पापुरम् ।
पद्मं क्षीरकमञ्जनेश्वरपटेलीचन्द्रपूः श्रीगिरिः कोलाकुल्लक-
पूर्ण्णपर्व्वतकुरुक्षेत्रैकलिङ्गार्बुदाः । काश्मीरैकाम्रकाञ्ची-
मलयगिरिवरेकारकुन्भूतदेवीकौ दाम्नालेशजालन्धरसुर-
भिमणीशाद्रिकाशीप्रयागाः । त्रिस्रोतःकाककोट्योज्ज-
यिनिसमथुरं कोशलाकान्यकुब्जौ ड्राणैङ्काराट्टहासा विरज
इह ततः कुण्डिनं राजगेहम् । नेपालं पुण्डवर्द्धन
मालवपारसीकामरूपकेदाराः । विन्ध्यमहामठगोश्रुतिक-
म्पिल्लाश्रीपीठमरुदेशाः” पदार्थादर्शोक्तानां तत्संख्य-
कत्वात्तथा ।
<ःई>१०० शतसंख्याबोधकाः पुरुषायुषम् “शतायुर्वै पुरुषः इति
श्रुतेस्तथा । रावणहस्ताङ्गुलिः तस्य विंशतिबाहुत्वेन
प्रत्येकं बाहौ पञ्चाङ्गुलियोगात् शतत्वेन तथात्वम् ।
इन्द्रयज्ञः तस्य शतयज्ञत्वेन तद्यज्ञानां शतत्वात् तथा ।
<ःई>१००० सहस्रबोधकाः । इन्द्रनेत्रः तस्य सहस्रनेत्रतया तन्ने-
त्राणां सहस्रत्वेन तथा । विराट्पुरुषचक्षुः तत्पादः
तद्बाहुस्तन्मूर्द्धा च तथा । “सहस्रशीर्षा पुरुषः सहस्राक्षः
सहस्रपात्” श्रुतिः । कार्त्तवीर्य्यार्जुनबाहुः वाणासुरबाहुश्च
तयोः सहस्रबाहुत्वात् तथा । अनन्तशीर्षम् तस्य सहस्र-
शीर्षतया तथा । गङ्गास्रोतोमुखम् समुद्रसङ्गमसमीपस्थाने
सहस्रमुखतया तस्याः प्रवहनात्तथात्वम् । सामवेदशाखा
तद्वेदस्य सहस्रशाखत्वात् तथा ।
<ःई>१००० अयुतसंख्याबोधकः रामराज्यकाल “दश वर्षसहस्रा
णि रामोराज्य मकारयत्” रामा० उक्तेस्तथा ।
अत्रेदं बोध्यम । शास्त्रकारैः ये ये पदार्था यद्यत्संख्यक-
तया उक्तास्तत्तच्छब्दास्तत्तत्संख्याबोधकाः । तेषु दिङ्-
मात्रमत्र दर्शितम अनयैव रीत्यान्येषामपि सुश्रुताद्युक्तभेद-
युक्ततत्तत्पदार्थपराणां शब्दानां तत्तत्संख्यार्थकत्वं
कल्पनीयम् । शब्दार्थयोरभेदाच्च क्वचिच्छब्दस्य तदर्थकता
उक्ता क्वचिच्चार्थस्यैव तत्तत्संख्यायोगौक्तः तेनैव तत्त-
दर्थकशब्दस्य तत्तत्संख्याबोधकता उन्नेया । इयांस्तु विशेषः
समुदायवर्त्तिपदार्थस्यैकदेशवृत्तित्वाभिप्रायेण बहुसंख्या-
न्वितपदार्थबोधकानामपि एकवचनादिप्रयोगोऽपि । यथा
“रामोऽगवेदैर्जलधिस्तु मैत्रैरित्यादौ” रामजलध्योः त्रित्व
चतुष्ट्वबोधकत्वेऽपि एकवचनान्तता अगवेदैरित्यादौ सप्तत्व-
चतुद्धबोधकयोः बहुवचनान्तता । एवमन्यत्रापि । उक्त-
शब्दानां कचित्संख्यापरत्वम् क्वचित्संख्येयपरत्वम
[Page1518-a+ 38]
क्वचिच्च पूरणार्थताऽपि यथा “दिग्भिर्गुणैरष्टयमैः शरैकै
र्वाणैभसंख्यैर्नखसंमितैश्च” नी० क० दिगादिशब्दानां दशमा-
द्यंशपरत्वम् । एवं “युग्माग्नी कृतभूतानि षण्मुनी वसु-
न्त्रयोः” इत्यादौ युग्माग्निप्रमृतीनां तत्तत्संख्यापूरणी
द्वितीयादिपरत्वम् । अत्र च ये शब्दा उक्तास्तत्पर्य्याय-
शब्दा अपि तत्तत्संख्याबोधकाः इति ।
<LEND>
