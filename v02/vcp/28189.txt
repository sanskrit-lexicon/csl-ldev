<L>28189<pc>3990,b<k1>नवबधू<k2>नवव(ब)धू
नवव(ब)धू¦ स्त्री कर्म० । नूतनपरिणीतायां स्त्रियां तस्याः
पितृगृहात् भर्त्तृगृहगमनं नघवध्वागमनं तत्र विहित
नक्षत्रादि ज्यो० त० उक्तं यथा
<फ्>दीपिकायां “स्त्रीशुद्ध्यालिघटाजसंयुगरवौ काले
विशुद्धे भृगुं संत्यज्य प्रतिलोमगं शुभदिने यात्राप्रवेशो-
चिते । त्यक्त्वाहस्तु निरंशकं नववधूयात्राप्रवेशौ
पतिः कुर्य्यादेकपुरादिषु प्रतिभृगोर्नेच्छन्ति दोषं बुधाः ।
पैत्रागारे कुचकुसुमयोः सम्भवो वा यदि स्यात् कालः
शुद्धो न भवति यदा सम्मुखो बापि शुक्रः । मेषे कुम्भे
ऽलिनि च न भवेत् भास्करश्चेत्तथापि स्वामी भद्रेऽहनि
नववधूं वेशयेन्मन्दिरं स्वम् । भर्त्तुर्गोचरशोभने दिनपतौ
नास्तंगते भार्गवे सूर्ये कीटघटाजगे शुभदिने पक्षे च
कृष्णेतरे । हित्वा च प्रतिलोमगौ बुधसितौ जीवस्य शुद्धौ
तथा चानीता गुणशालिनी नववधूर्नित्योत्सवा मोदते ।
एकग्रामे चतुःशाले दुर्भिक्षे राष्ट्रविप्लवे । पतिना नीयमा-
नायाः पुरः शुक्रो न दुष्यति” । तथा “काश्यपेषु वशि-
ष्ठेषु भृग्वादित्याङ्गिरःसुच । भरद्वाजेषु वात्स्येषु प्रति-
शुक्रो न दोष माक्” । द्विरागमनशब्देऽधिकं दृश्यम् ।
अत्र विशेषः मुहू० पी० धा० उक्तो यथा
“समाद्रिपञ्चाङ्कदिने विवाहाद्वधूप्रवेशोऽष्टिदिनान्तराले ।
शुमः परस्ताद्विषमाब्दमासदिनेऽक्ष ५ वर्षात्परतो यथेष्टम्” ।
“ध्रुवक्षिप्रमृदुश्रोत्रवसुमूलमघानिले । वधूपवेशः सन्नेष्टो
रिक्तारार्के बुधे परैः” मु० चि० ।
“तत्र बधूप्रवेशोनाम नूतनपरिणीतायाः कन्यायाः प्रथ-
मतः करिप्यमाणो भर्तृगृहप्रवेशो वधूप्रवेशशब्दवाच्यः ।
समाद्रीति विवाहाद्विवाहदिवसादारभ्याष्टिदिनानि
षोडशदिनानि तेषामन्तराले समाद्रिपञ्चाङ्कदिने समदि-
नानि द्वितीयचतुर्थषष्ठाष्टमदशमद्वादशचतुर्दशषोडशसंख्य-
कानि विषममध्ये सप्तमपञ्चमनवमदिनानि तेषु वधूप्रवेशः
बध्वा नूतनपरिणीतायाः कन्याया भर्तृगृहप्रवेशः शुभः
शुभफलप्रदः । यदाह नारदः “आरभ्योद्वाहदिवगात् षष्ठे
वाप्यष्टमे दिने । वधूप्रवेशः सम्पत्त्यै दशमेऽथ समे दिने” ।
षष्ठादीनां समत्वादेव ग्रहणे पुनस्तदुक्तिरतिप्राशस्त्यसूच-
नार्थम् । ज्योतिर्निबन्धे तु विशेषः “वधूप्रवेशनं कार्म्यं
[Page3991-a+ 38]
पञ्चमे सप्तमे दिने । नवमे च शुभे वारे सुलग्ने शशि-
नोवले” इति । परस्तात् प्रतिबन्धकवशात् षोडशदिना-
भ्यन्तरे यदि वधूप्रवेशी न जातस्तदा तदनन्तरं विषमाव्द-
मासदिने विषमवर्षे प्रथमतृतीयपञ्चमवर्षे विषम-
मासे विवाहमासात् प्रथमतृतीयपञ्चमसप्तमनवमैकादश-
मासेषु विषमदिनानि सप्तदशादीनि तेषु वधूप्रवेशः शुभः ।
तत्रापि यदि प्रतिबन्धकवशात्कालातिक्रमः पञ्चवर्षात्मको
जातस्तदा पञ्चवर्षादनन्तरं यथेष्टं वर्षादिनियमो नास्ति
किन्तु दोषरहिते काले वधूप्रवेशो विधेयः । तदुक्तं
संग्रहे “विवाहमारभ्य वधूप्रवेशो युग्मे दिने षोडश-
वासरान्तः । ऊर्द्ध्वं ततोऽवदेऽयुजि पञ्चमान्तं पुनः
परस्तान्नियमो न चास्ति” । अत्राव्देऽयुजीति पदच्छेदो
द्रष्टव्यः । तदुक्तं विवाहपटले “वधूप्रवेशः प्रथमेऽत्र वर्षे
तथा तृतीयेऽप्यथ पञ्चमे वा । सूर्य्येन्दुदेवेज्यबलेन
कुर्य्यात् पुंसो मुनिर्गौतम आह सत्यमिति” । समवर्षे
दोषस्मरणाच्च यदाह धर्मशास्त्रे नारदः “समे वर्षे समे
मासे यदि नारीगृहं व्रजेत् । आयुष्यं हरते भर्तुः
सा नारी मरणं व्रजेदिति” । युग्मवत्सरनिषेधः पञ्च-
वर्षात् प्राग्ज्ञेयो न पश्चात्तद्वाक्यस्य प्रागभिधानात् ।
अथ वधूप्रवेशे नक्षत्रादि ध्रुवेति । ध्रुवाणि रोहिण्युत्तरा-
त्रयं च क्षिप्राणि अश्विनीपुष्यहस्ताः मृदूनि चित्रा-
नुराधारेवती मृगः । श्रोत्रं श्रवणः वसुर्धनिष्ठा मूलं
प्रसिद्धम् । अनिलः स्वाती एषु भेषु वधूप्रवेशः सन्
शुभफलदः । रिक्तादिषु नेष्टः न शुभः अर्थात् रिक्ता-
न्यासु तिथिषु अर्काराभ्यामन्यवारेषु च वधूप्रवेशः
प्रशस्त इत्यर्थः । उक्तञ्च त्यवहारतत्त्वे “पौष्णात्
कभाच्च श्रवणाच्च युग्मे हस्तत्रये मूलमघोत्तरासु ।
पुष्ये च मैत्रे च वधूप्रवेशो रिक्तेतरे व्यर्ककुजे च शस्तः”
इति । कभं रोहिणी । बुधे परैरिति अन्यैः शिष्टै-
र्बुधवारे वधूप्रवेशो नेष्यते । कस्मिंश्चिद्देशे शिष्टाचारो
यद्बुधवारे वधूप्रवेशो न विथीयते इति । केचिदत्र हेतु-
मपि वर्णयन्ति यद्बुधो नपुंसक इति तच्चिन्त्यं शनेरषि
नपुंसकत्वात्तस्यापि निषेधो वाच्यः स्यात्” पी० धा० ।
विवाहानन्तरं केषु चिन्मासेषु प्रथमं भर्त्त्रादिगृहे निवासे
फलम् तत्रैवोक्तं यथा
“ज्यैष्ठे पतिज्येष्ठमथाधिके पतिं हन्त्यादिमे भर्तृगृहे
बधूः शुचौ । श्वश्रूं सहस्ये श्वशुरं क्षये तनुं तातं मधौ-
तातगृहे विवाहतः” मु० चि० ।
[Page3991-b+ 38]
“विवाहतो विवाहादनन्तरं भर्तृगृहे स्थिता आदिमे
प्रथमे ज्यैष्ठे मासि तिष्ठन्ती बधूः पतिज्येष्ठं भर्तृ-
ज्येष्ठभ्रातरं हन्ति । एवमादिमेऽधिके मासि स्थिता
वधूः पतिं भर्त्तारं हन्ति । आदिमे शुचावाषाढे श्वश्रू
भर्तुः जननीं हन्ति । आदिमे पौषे श्वशुरं भर्तृः
पितरं हन्ति आदिमे क्षये क्षयमासे भर्तृगृहे तिष्ठन्ती
तनुं निजशरीरं हन्ति म्रियग इत्यर्थः । तथादिमे मधौ
चैत्रे तातगृहे पितृगृहे तिष्ठन्ती तातं पितरं हन्ती
त्यर्थः । यदि कन्यायाः पित्राद्यभावस्तदा तत्तन्मासे
तत्तद्गेहावस्थितौ सत्यामपि न कोपि दोष इत्यर्थः ।
उक्तञ्च मुहूर्त्तमार्त्तण्डे “उद्वाहात् प्रथमे शुचौ यदि
वसेत् भर्तुर्गृहे कन्थका हन्यात्तज्जननीं क्षये निजतनुं
ज्यैष्ठे पतिज्येष्ठकम् । पौषे च श्वशुरं पतिं च मलिभे
चैत्रे स्वपित्रालये तिष्ठन्ती पितरं निहन्ति न भयं तेषा-
नभावे भवेदिति” । भलिनेऽधिकमासे तस्मान्नवबध्या विवा-
हानन्तरं ज्यैष्ठाषाढपौषाधिकमासक्षयमासेषु भर्त्तृगृहे
न स्थातव्यम् । चैत्रे मासि पितुगृहे न स्थातव्यं किन्तु
भर्तृगृहे एव स्थातव्यमिति फलितोऽर्थः । तदुक्तं
ज्योतिर्निबन्धे “विवाहात् प्रथमे पौषे आषाढे नाधि-
मासके । न सा भर्तृगृहे तिष्ठेच्चैत्रे पितृगृहे तथा” ।
आषाढो ज्यैष्ठोपलक्षकः । अधिमासः क्षयमासोपलक्षकः
अत्र प्रमाणं प्रागुक्तमिति” पी० धा० ।
<LEND>
