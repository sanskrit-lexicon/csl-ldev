<L>17951<pc>2676,b<k1>गृहिन्<k2>गृहिन्
गृहिन्¦ पु० गृहं भार्य्या विद्यतेऽस्य इनि । गृहस्थाश्रमिणि
अमरः । “तस्मात् श्रेष्ठाश्रमी गृही” परा० “त्रिष्वप्रमा-
द्यन्नेतेषु त्रीन् लोकान् विजयेद् गृही” ममुः । गृहं
गृहकृत्यं साध्यतयाऽस्त्यस्याः इनि ङीप् गृहिणी ।
२ भार्यायाम् स्त्री हेमच० । गृहिणीकर्त्तव्यकर्माणि शुक्र-
नीतिशास्त्रे ३ अ० उक्तानि यथा
“न विद्यते पृथक् स्त्रीणां त्रिवर्गविधिसाधनम् । पत्युः
पूर्वं समुत्थ्याय देहशुद्धिं विधाय च । उत्थाप्य शयनी
यानि कृत्वा वेश्मविशोधनम् । मार्जनैर्लेपनैः प्राप्य
सानलं यवसां गणम् । शोधयेद्यज्ञकाष्ठानि स्निग्धान्युष्णेन
वारिणा । प्रोक्षणीयेरितान्येव यथा स्थानं प्रकल्पयेत् ।
शोधयित्वा तु पात्राणि पूरयित्वा तु धारयेत् । महा-
नसस्य पात्राणि बहिः प्रक्षाल्य सर्वदा । मृद्भिस्तु
शोधयेच्चूल्लीं तत्राग्निं सेन्धनं न्यसेत् । स्नात्वा नियोग
पात्राणि रसान्नद्रवणानि च । कृतपूर्वाह्णकार्येयं
श्वशुरावभिवादयेत् । ताभ्यां भर्त्त्रापितृभ्यां वा भ्रातृ-
मातुल बान्धवैः । वस्त्रालङ्काररत्नानि प्रदत्तान्येव धा-
रयेत् । मनोवाक्कर्मभिः शुद्धा पतिदेशानुवर्त्तिनी ।
छायेवानुगता स्वच्छा सखीव हितकर्मसु । दासीव दिष्ट
कार्येषु भार्य्या भर्त्तुः सदा भवेत् । ततोऽन्नसाधनं कृत्वा
पतये विनिवेद्य सा । वैश्वदेवोद्धृतैरन्नैर्भोजनीयांश्च
भोजयेत् । पतिं च तदनुज्ञाता शिष्टमन्नाद्यमात्मना ।
भुक्त्वा नयेदहःशेषं सदसद्व्ययचिन्तया । पुनः सायं
यथा प्रातर्गृहशुद्धिं विधाय च । कृतान्नसाधना
साध्वी सभृत्यं भोजयेत् पतिम् । नातितृप्ता स्वयं भुक्त्वा
गृहनीतिं विधाय सा । आस्तृत्य साधु शयनं ततः परि
चरेत् पतिम् । सुप्ते पत्यौ तदध्यास्य स्वयं तद्गतमानसा ।
अनम्ना चाप्रमत्ता च निष्कामा च जितेन्द्रिया । नोच्चै-
[Page2677-a+ 38]
र्वदेन्न परुषं न बहु पतिमप्रियम् । न केनचिच्च विव-
देदप्रलापविवादिनी । न चार्थव्ययशीला स्यान्न धर्मार्थ
विरोधिनी । प्रमादोन्मादरोषेर्ष्यावचनान्यतिनिन्दि-
तम् । पैशुन्यहिंसाविद्वेषमोहाहङ्कारधूर्त्तताम् ।
नास्तिक्यसाहसस्तेयदम्भान् साध्वी विवर्जयेत् । एवं
परिचरन्ती या पतिं परमदैवतम् । यशस्यमिह यात्येव
परत्र च सलोकताम् । योषितो नित्यकर्मोक्तं नैमि-
त्तिकमथोच्यते । रजसो दर्शनादेषा सर्वमेव परित्य-
जेत् । सर्वैरपीक्षिता शीघ्रं लज्जितात्तर्गृहे वसेत् ।
एकाम्बरा कृशा दीना स्नानालङ्कारवर्जिता । स्वपेद्भू-
मावप्रमत्ता क्षपेदेवमहत्रयम् । स्नायीत सा त्रिरा-
त्रान्त सचेलाऽभ्युदिते रवौ । विलोक्य भर्तृवदनं
शुद्धा भवति धर्मतः । कृतशौचा पुनःकर्म पूर्ववच्च समा
चरेत् । द्विजस्त्रीणामयं धर्मः प्रायोऽन्यासामपीष्यते ।
कृषिपण्यादि पुंकृत्ये भवेयुस्ताः प्रसाधिताः । सङ्गीनैर्म-
धुरापैः स्वायत्तस्तु पतिर्यथा । भवेत्तथा चरेयुर्वै मायाभिः
कामकेलिभिः । मृते भर्त्तरि सङ्गच्छेत् भर्त्त्रा वा
पालयेद्व्रतम् ।” भा० व० “द्रौपदी सत्यभामासंवादे” २३२ अ०
इतिवृत्तच्छलेन तस्याः पतिवशीकरणकर्मोक्तं यथा
“केन द्रौपदि! वृत्तेन पाण्डवानधितिष्ठसि? । लोक-
पालोपमान् वीरान् यूनः परमसंमतान् । कथञ्च
वशगास्तुभ्यं न कुप्यन्ति च ते शुभे! । तव वश्या हि
यनतं पाण्डवाः प्रियदर्शने! । मुखप्रेक्षाश्च ते सर्वे तत्त्व-
मेतद्ब्रवीहि मे । व्रतचर्य्या तपोवास्ति स्नानमन्त्रौष-
धानि वा । विद्यावीर्य्यं मूलवीर्य्यं जपहोमागदास्तथा ।
ममाद्याचक्ष्व पाञ्चालि! यशस्यं भगदैवतम् । येन कृष्णे!
भवेन्नित्यं मम कृष्णो वशानुगः? । एवमुक्त्वा सत्यभामा
विरराम यशस्विनी । पतिव्रता महाभागा द्रौपदी
प्रत्युवाच ताम् । असत्स्त्रीणां समाचारं सत्ये! माम-
नुपृच्छसि । असदाचरिते मार्गे कथं स्यादनुकीर्त्तनम् ।
अनुप्रश्नः संशयो वा नैतत्त्वय्युपपद्यते । तथा ह्युपेता
बुद्ध्या त्वं कृष्णस्य महिषी प्रिया । यदैव मर्त्ता जानी-
यान्मन्त्रमूलपरां स्त्रियम् । उद्विजेत तदैवाल्याः सर्पा-
द्वेश्मगतादिव । उद्विग्नस्य कुतः शान्तिरशान्तस्य कुतः
सुखम् । न जातु वशगो भर्त्ता स्त्रियाः स्यान्मन्त्रकर्मणा ।
अमित्रप्रहितांश्चापि गदान् परमदारुणान् । मूलप्रवादै-
र्हि विषं प्रयच्छन्ति जिवांसवः । जिह्वया यानि
पुरुषस्त्वचा वाप्युपसेवते । तत्र चूर्णानि दत्तानि हन्युः
[Page2677-b+ 38]
क्षिप्रमसंशयम् । जलोदरसमायुक्ताः श्वित्रिणः पलिता-
स्तथा । अपुमांसः कृताः स्त्रीभिर्जडान्धबधिरास्तथा ।
पापानुगास्तु पापास्ताः पतीनुपसृजन्त्युत । न जातु
विप्रियं भर्त्तुः स्त्रिया कार्य्यं कथञ्चन । वर्त्ताम्यहन्तु
यां वृत्तिं पाण्डवेषु महात्मसु । तां सर्वां शृणु मे सत्यां
सत्यभामे! यशस्विनि! । अहङ्कारं विहायाहं कामक्रोधौ
च सर्वदा । सदारान् पाण्डवान्नित्यं प्रयतोपचराम्य-
हम् । प्रणयं प्रतिसंहृत्य निधायात्मानमात्मनि ।
सुश्रूषुर्निरभीमाना पतीनां चित्तरञ्जिनी । दुर्व्याहृता-
च्छङ्कमाना दुःस्थिताद्दुरवेक्षितात् । दुरासिताद्दुर्व्रजि-
तादिङ्गिताध्यासितादपि । सूर्य्यवैश्वानरसमान् सोम-
कल्पान्महारथान् । सेवे चक्षुर्हणः पार्थानुग्रवीर्य्यप्रता-
पिनः । देवो मनुष्यो गन्धर्वो युवा चापि स्वलङ्कृतः ।
द्रव्यवानभिरूपो वा न मेऽन्यः पुरुषो मतः । नाभुक्त-
वति नास्नाते नासंविष्टे च भर्त्तरि । न संविशामि
नाश्नामि सदा कर्मकरेष्वपि । क्षेत्राद्वनाद्वा ग्रामाद्वा
भर्त्तारं गृहमागतम् । प्रत्युत्थायाभिनन्दामि आसने-
नोदकेन च । प्रमृष्टभाण्डा मृष्टान्ना काले भोजनदा-
यिनी । संयता गुप्तधान्या च सुसंमृष्टनिवेशना । अति-
रस्कृतसम्भाषा दुःस्त्रियो नानुसेवती । अनुकूलवती
नित्यं भवाम्यनलसा सदा । अनर्म चापि हसितं द्वारि
स्थानमभीक्ष्णशः । अवस्करे चिरं स्थानं निष्कुटेषु च
वर्जये । अतिहासातिरोषौ च क्रोधस्थानञ्च वर्जये ।
निरताहं सदा सत्ये! भर्त्तॄणामुपसेवने । सर्वथा भर्त्तु-
रहितं न ममेष्टं कथञ्चन । यदा प्रवसते भर्त्ता कुटु-
म्बार्थेन केनचित् । सुमनोवर्णकापेता भवामि व्रतचा-
रिणी । यच्च भर्त्ता न पिबति यच्च भर्त्ता न सेवते ।
यच्च नाश्नाति मे भर्त्ता सर्वन्तद्वर्जयाम्यहम् । यथोपदेश
निरता वर्त्तमाना वराङ्गने! । स्वलङ्कृता सुप्रयता भर्त्तुः
प्रियहिते रता । ये च धर्माः कुटुम्येषु श्वश्र्वा मे क-
थिताः पुरा । भिक्षा बलिः श्राद्धमिति स्थालीपाकाश्च
पर्वसु । माम्यानां मानसत्कारा ये चान्ये विदिता
मम् । तान् सर्वाननुवर्त्तामि दिवारात्रमतन्त्रिता ।
विनयान्नियमांश्चापि सदा सर्वात्मना श्रिता । मृदून् सतः
सत्यशीलान् सत्यधर्मानुसालिनः । आशीविषानिव क्रु-
द्धान् पतीन् परिचराम्यहम् । पत्याश्रयो हि मे धर्मो
मतः स्त्रीणां सनातनः । स देवः सा गतिर्नान्या तस्य
का विप्रियं चरेत् । अहं पतीन्नातिशये नात्यश्ने
[Page2678-a+ 38]
नातिभूषये । नापि परिवदे श्वश्रूं सर्वदा परियन्त्रिता ।
अवधानेन सुभगे! नित्योत्थिततयैव च । भर्त्तारो वशगा
षह्यं गुरुशुश्रूषयैव च । नित्यमार्य्यामहं कुन्तीं वीरसूं
सत्यवादिनीम् । स्वयं परिचराम्येतां पानाच्छादनभो-
जनैः । नैतामतिशये जातु वस्त्रभूषणभोजनैः । नाहं
परिवदे वाचं तां पृथां पृथिवीसमाम् । अष्टावग्रे
ब्राह्मणानां सहस्राणि स्म नित्यदा । भुञ्जते रुक्मपा-
त्रीषु युधिष्ठिरनिवेशने । अष्टाशीतिसहस्राणि स्नातका
गृहमेधिनः । त्रिंशद्दासीक एकैको यान् बिभर्त्ति
युधिष्ठिरः । दशान्यानि सहस्राणि येषामन्नं सुसंस्कृतम् ।
ह्रियते रुक्मपात्रीभिर्यतीनामूर्द्धृवरेतसाम् । तान् सर्वान-
ग्रहारेण ब्राह्मणान् ब्रह्मवादिनः । यथार्हं पूजयामि
स्म पानाच्छादनभोजनैः । शतं दासीसहस्राणि कौन्ते-
यस्य महात्मनः । कम्बुकेयूरधारिण्यो निष्ककण्ठ्यः
स्वलङ्कृताः । महार्हमाल्याभरणाः सुवस्त्राश्चन्दनो-
क्षिताः । मणीन् हेम च बिभ्रत्यो नृत्यगीतविशा-
रदाः । तासां नाम च रूपञ्च भोजनाच्छादनानि च ।
सर्वासामेव वेदाहं कर्म चैव कृताकृतम् । शतं दासीस-
हस्राणि कुन्तीपुत्रस्य धीमतः । पात्रीहस्ता दिवारात्र-
मतिथीन् भोजयन्त्युत । शतमश्वसहस्राणि दश नागा-
युतानि च । युधिष्ठिरस्यानुयात्रमिन्द्रप्रस्थनिवासिनः ।
एतदासीत्तदा राज्ञो यन्महीं पर्यपालयत् । येषां संख्यां
विधिञ्चैव प्रदिशामि शृणोमि च । अन्तःपुराणां स
र्वेषां भृत्यानाञ्चैव सर्वशः । आगोपालाविपालेभ्यः सर्वं
वेद कृताकृतम् । सर्वं राज्ञः समुदयमायञ्च व्ययमेव च ।
एकाहं वेद्मि कल्याणि! पाण्डवानां यशस्विनि! । मयि
सर्वं समासज्य कुटुम्बं भरतर्षभाः । उपासनारताः
सर्वे घटन्ति स्म वरानने! । तमहं भारमासक्तमप्रधृष्यं
दुरात्मभिः । सुखं सर्वं परित्यज्य रात्र्यहानि घटामि
वै । अधृष्यं वरुणस्यैव निधिपूर्णमिवोदधिम् । एकाहं
वेद्मि कोषं वै पतीनां धर्मचारिणाम् । अनिशायां
निशायाञ्च सहायाः क्षुत्पिपासयोः । आराधयन्त्याः
कौरव्यांस्तुल्या रात्रिरहश्च मे । प्रथमं प्रतिबुध्यामि
चरमं संविशामि च । नित्यकालमहं सत्ये! एतत् संव
शनं मम । एतज्जानाम्यहं कर्त्तुं भर्त्तुः संवशनं
महत् । असत्स्त्रीणां समाचारं नाहं कुर्यान्न का-
मये । तच्छुत्वा धर्मसहितं व्याहृतं कृष्णया तदा ।
उवाच सत्या सत्कृत्य पाञ्चालीं धर्मचारिणीम् । अभि-
[Page2678-b+ 38]
पन्नासि पाञ्चालि! याज्ञसेनि! क्षमस्व मे । कामकारः
सखीनां हि सोपहासं प्रभाषितम्” २३२ अ० ।
“द्रौपद्युवाच । इमन्तु ते मार्गमपेतमोहं वक्ष्यामि चित्त-
ग्रहणाय भर्त्तुः । अस्मिन् यथावत् सखि । वर्त्तमाना
भर्त्तारमाच्छेत्स्यसि कामिनीभ्यः । नैतादृशं दैवतमस्ति
सत्ये! सर्वेषु लोकेषु सदेवकेषु । यथा पतिस्तस्य हि सर्व-
कामा लभ्याः प्रसादात् कुपितश्च हन्यात् । तस्मादपत्यं
विविधाश्च भोगाः शय्यासनान्युत्तमदर्शनानि । वस्त्राणि
माल्यानि तथैव गन्धाः स्वर्गश्च लोको विपुला च
कीर्त्तिः । सुखं सुखेनेह न जातु लभ्यं दुःखेन साध्वी
लभते सुखानि । सा कृष्णमाराधय सौहृदेन प्रेम्णा
च नित्यं प्रतिकर्मणा च । तथाऽऽसनैश्चारुभिरग्र्यमाल्यै-
र्दाक्षिण्ययोगैर्विविधैश्च गन्धैः । अस्याः प्रियोऽस्मीति
यथा विदित्वा त्वामेव संश्लिष्यति तद्विधत्स्व । श्रुत्वा
स्वरं द्वारगतस्य भर्त्तुः प्रत्युत्थिता तिष्ठ गृहस्य मध्ये ।
दृष्ट्वा प्रविष्टं त्वरितासनेन पाद्येन चैनं प्रतिपूजयस्व ।
संप्रेषितायामथ चैव दास्यामुत्थाय सर्वं स्वयमेव कार्य्यम् ।
जानातु कृष्णस्तव भावमेतं सर्वात्मना मां भजतीति
सत्ये! । त्वत्सन्निधौ यत् कथयेत् पतिस्ते यद्यप्यगुह्यं
परिरक्षितव्यम् । काचित् सपत्नी तव वासुदेवं प्रत्या-
दिशेत्ते न भवेद्विरागः । प्रियांश्च रक्तांश्च हितांश्च भर्त्तु-
स्तान् भोजयेथा विविधैरुपायैः । द्वेष्यैरपक्षैरहितैश्च
तस्य भिद्यस्व नित्यं कुहकोद्यतैश्च । मदं प्रमादं पुरु-
षेषु हित्वा संयच्छ भावं प्रतिगृह्य मौनम् । प्रद्युम्न-
शाम्बावपि ते कुमारौ नोपासितव्यौ रहिते कदाचित् ।
महाकुलीनाभिरपापिकाभिः स्त्रीभिः सतीभिस्तव
सख्यमस्तु । चण्डाश्च शौण्डाश्च महाशनाश्च चौराश्च
दुष्टाश्चपलाश्च वर्ज्ज्याः । एतद्यशस्यं भगदैवतञ्च स्वर्ग्यं
तथा शत्रुनिवर्हणञ्च । महार्हमाल्याभरणाङ्गरागा
भर्त्तारमाराधय पुण्यगन्धा” २३३ अ० ।
“गृहिणी खविवो रहः सखी प्रियशिष्या ललिते कलाविधौ”
रघुः “न गृहं गृहमित्याहुर्गृहिणी गृहमुच्यते” उ० त०
स्मृतिः “प्रायेण गृहिणीनेत्राः कन्यार्थेषु कुटुम्बिनः”
कुमा० “शुश्रूषस्व गुरून् कुरु प्रियसखीवृत्तिं सपत्नीजने
भर्त्तुर्विप्रकृतापि रोषणतया मास्म प्रतीपं गमः । भूयिष्ठं
भव दक्षिणा परिजने भोगेष्वनुत्सेकिनी यान्त्येवं गृहि-
णीपदं युवतयो वामाः कुलस्याधयः” शकु० “ज्वालागताभ्यो
ऽधिगृहं गृहिण्यः” माघः ।
<LEND>
