<L>27687<pc>3925,a<k1>नकारः<k2>नकारः
नकारः¦ व्यञ्जनवर्णभेदः तवर्गीयपञ्चमवर्णः अस्योच्चारण-
<>स्थानं दन्तमूलं नासिका च । “दन्त्याऌतुलसाः स्मृताः”
<>“अमोऽनुनासिका नह्रौ” इति च शिक्षोक्तेः । तस्योच्चारणे
<>आभ्यन्तरप्रयत्नः जिह्वाग्रेण दन्तमूलस्य सम्यक्स्पर्शः । अत-
<>एव व्यञ्जनानां स्पर्शवर्णत्वव्यवहारः । बाह्यप्रयत्नाश्च संवार
<>नादघोषा अल्पप्राणश्च “खयां यमाः खयः + क पौ विसर्गः
<>स्वर एव च । एते श्वासानुप्रदाना अघोषाश्च विवृण्वते ।
<>कण्ठम्, अन्ये तु घोषाः स्युः संवारा नादभागिनः ।
<>अयुग्मा वर्गयमगा यणश्चाल्पासवः स्मृताः” शिक्षा
<>अस्य वाचकशब्दा वर्णामिधनातन्त्रे उक्ता यथा
<>“नो गर्जिनी क्षमा सौरिर्वारुणी विश्वपावनी । मेषश्च
<>सविता नेत्रं दन्तुरो नारदोऽञ्जनः । ऊर्द्ध्वगामी द्वि-
<>रण्डश्च वामपादाङ्गुलेर्नखः । वैनतेयः स्तुतिर्वत्मभवाऽनर्वा
<>निरागमः । वामनो ज्वालिनी दीर्घो निरीहः सुगति-
<>र्वियत् । शब्दात्मा दीर्घघोणा च हस्तिनापुरमेचकौ ।
<>गिरिनायकनीलौ च शिवोऽनादिर्महामतिः” ।
<>अस्य ध्यानं यथा “ध्यानमस्य नकारस्य वक्ष्यते शृणु
<>भाविनि! । दलिताञ्जनवर्णाभां ललज्जिह्वां सुलो-
<>चनाम् । चतुर्भुजां कोटराक्षीं चारुचन्दनचर्चिताम् ।
<>कृष्णाम्बरपरीधानामीषद्धास्यमुखीं सदा । एवं ध्यात्वा
<>नकारन्तु तन्मन्त्र दशधा जपेत्” तत्स्वरूपं यथा
<>“नकारं शृणु चार्वङ्गि । कोटिविद्युल्लताकृतिम् । पञ्च-
<>देवमयं वर्णं स्वयं परमकुण्डली । पञ्चप्राणात्मकं
<>वर्णं हृदि भावय पार्वति!” कामधेनुतन्त्रम् ।
<>मातृकावर्णन्यासे अस्य वामपादाङ्गुलिनखे न्यास्यता ।
<>काव्यादौ प्रथमप्रयोगे फलं यथा “दोधः सौख्यं मुदं
<>नः” वृ० व० ढीकोक्तम् ।
<P>धातुपाठे ये णादितया पठितास्ते प्रयोगकाले नादि-
<>पूर्वका भवन्ति, सति निमित्ते पुनर्णत्वमापद्यन्ते । ये च
<>नादितया पठितास्ते न णत्वमापद्यन्ते इति विवेकः ।
<LEND>
