<L>25671<pc>3660,a<k1>दृक्कर्म्मन्<k2>दृक्कर्म्मन्
दृक्कर्म्मन्¦ न० दृगर्थं दृष्ट्यर्थं कर्म । ग्रहाणां दर्शनयोग्यता-
ज्ञानार्थे सू० सि० उक्तेः कर्मभेदे तच्च ग्रहनक्षत्रयोगा-
द्युपयोगि संस्कारभेदरूपं यथाह तत्र
<फ्>“नक्षत्रग्रहयोगेषु ग्रहास्तोदयसाधने । शृङ्गोन्नतौ तु
चन्द्रस्य दृक्कर्मादाविदं स्मृतम्” सू० सि० “अत्र निमित्तस-
प्तनी ग्रहनक्षत्राणां बहुत्वाद्वहुवचनम् । नक्षत्रग्रह-
योर्युत्थर्थं नक्षत्रग्रहयोरिदं द्वयं दृक्कर्म स्मृतं प्रागुक्तम्
आदौ प्रथमं कार्यम् । ताभ्यामनन्तरं क्रिया कार्ये-
[Page3660-b+ 38]
त्यर्थः । अत्र नक्षत्रध्रुवकाणामायनदृक्कर्मसंस्कृतानामे-
वोक्तत्वादायनं दृक्कर्म न कार्यमिति ध्येयम् । ग्रहा-
णामस्तोदयौ नित्यास्तोदयौ सूर्यसान्निध्यजनितास्तोदयौ
च ग्रहाणामुपलक्षणत्वान्नक्षत्राणामपि । तयोः साधन-
निमित्तं ग्रहस्य नक्षत्रस्य वा देयम् । अत्राक्षदृक्कर्मार्थं
केवलः शरः साध्यः । न तु दिनमानरात्रिमाननतोन्नते
साध्ये । क्षितिजसम्बन्धेन दृग्ग्रहरूपोदयास्तलग्नस्या-
वश्यकत्वेन क्षितिजातिरिक्तायनपरिणामस्य व्यर्थत्वात्
युतौ तु समप्रोतचलवृत्ते युगपद्दर्शनार्थं तत्परिणामस्या-
वश्यकत्वात् । शृङ्गोन्नतिनिमित्तं चन्द्रस्य । तुकारः
समुच्चयार्थकश्चकारपरः । अत्रापि श्लोके पूर्वार्द्धोक्तमाक्ष-
दृक्कर्म संस्कार्यमिति ध्येयम्” । रङ्गना०
दृक्कर्म द्विविधम् आयनमक्षजञ्च तत्रायनदृक्कर्मायनशब्दे
७७१ पृ० सि० शि० उक्तं दर्शितम् अक्षजं दृक्कर्मोच्यते
<फ्>“इदानीमक्षजं दृक्कर्माह प्रसि० “स्फुटास्फुटक्रान्ति-
जयोश्चरार्धयोः समान्यदिक्त्वेऽन्तरयोगजासवः । पलोद्भ-
वाख्या भनभःसदां शरे महत्यथाल्पे यदि वा स्युरन्यथा ।
स्पष्टेषुरक्षवलनेन हती विभक्तो लम्बज्यया रविहृतोऽ-
क्षभया हतो वा । लब्धं हतं त्रिभगुणेन हृतं द्युमौर्व्या
स्युर्वाऽसवः पलभवा अथ तैः शरे तु । याम्योत्तरे क्रम-
विलोमविधानलग्नं खेटात् कृतायनफलादुदयाख्यलग्नम् ।
सौम्ये क्रमेण विपरीतमिषौ तु याम्ये भार्धाधिकात्
खचरतोऽस्तविलग्नमेवम्” मू० । “ग्रहस्य स्फुटक्रान्तेर-
स्फुटक्रान्तेश्चरार्धे साध्ये । यदि स्फुटास्फुटक्रान्ती
तुल्यदिक्के तदा चरार्धयोरन्तरं कार्यम् । यदि भिन्न-
दिक्के तदा योगः । एवं येऽसवो भवेयुस्ते पलोद्भवा
ज्ञेयाः । ग्रहस्य भस्य वा यदा महांश्छरस्तदैवम् ।
यदाल्पस्तदान्यथा वा पलोद्भवासुवः साध्याः । ग्रहस्य
स्पष्टः शरोऽक्षवलनेन गुण्यो लम्बज्यया भाज्यः ।
अथ वा अक्षभया गुणितो द्वादशभिर्भाज्यः । यल्लब्धं
तत् त्रिज्यया गुण्यं द्युज्यया भाज्यं फलं पलीद्भवा
असवो भवन्तीत्यनुकल्पः । अथ कृतायनदृक्कर्मकं ग्रहं
रविं प्रकल्प्य तैः पलोद्भवासुभिर्लग्नं साध्यम् । यदि
ग्रहस्य याम्यः शरस्तदा क्रमविलग्नम् । यदि सौम्य-
स्तदा विलीमलग्नम् । एवं कृते सति ग्रहस्योदयलग्नं
भवति । अथ तमेव ग्रहं सभार्धं रविं प्रकल्प तैरेवा-
सुभिरुत्तरे शरे यत् क्रमलग्नं याम्ये विलोमं क्रियते
तद्ग्रहस्यास्तलग्नम्” । “अत्रोपपत्तिः । अत्र गोले विषु-
[Page3661-a+ 38]
वन्मण्डलं स्वाक्षांशैर्यावन्नामितं तावदुन्मण्डलमुत्तरगोले
क्षितिजादुपरि लगति याम्येऽधः । यतस्तत्रस्थो ग्रहः
स्वचरार्धासुभिरुन्नतिं नतिं च गतः । अतश्चरार्द्धस्य या
वासना सैव पलोद्भवासूनाम् । स्फुटास्फुटक्रान्तिजयो-
श्चरार्धयोरन्तरे यावन्तीऽसवस्तावन्तः शरभवा इत्यर्था-
ज्जातम् । यतस्तयोरन्तरं शर एवं तुल्यदिक्त्वे । यदा
महता शरेणान्यदिक्त्वं नीता क्रान्तिस्तदा शरस्यैकं
खण्डमुत्तरतोऽन्यद्दक्षिणतः । तयोर्योगे यतः शरी
भवति । अतस्तज्जनितयोश्चरार्धयोर्योगे शरजनिताः प-
लोद्भवासवः स्युः । एवं हि सहति शरे । अथाल्पे ।
ग्रहः किलोत्तरगोल उत्तरश्च तस्य शरस्तदाक्षवशाच्छ-
रेण ग्रहस्य तदुन्नमनं तत् त्रैराशिकेन साध्यते । यदि
लम्बज्यया कोट्याऽक्षवलनतुल्यो भुजस्तदा स्फुटशरतु-
ल्यया किमिति । अत्र यत् फलं तद्ग्रहद्युज्यावृत्ते
ज्यारूपं भवति । अथ वा लघुना क्षेत्रेणानुपातः ।
यदि द्वादशाङ्गुलकोट्या पलभा भुजस्तदा स्फुटशरकोट्या
किमिति । फलं तुल्यमेव । अथ त्रिज्यावृत्त परि-
णामायानुपातः । यदि द्युज्यावृत्त एतावती ज्या तदा
त्रिज्यावृत्ते कियतीति । फलस्य धनुः कर्तुं युज्यते ।
तच्छरस्याल्पत्वान्नोपपद्यत इति न कृतम् । आयनदृक्क-
र्मण्यस्फुटविक्षेपादसवः साधिताः इह तु स्फुटात् ।
तत्र कारणमुच्यते । तेन दृक्कर्भणा निरक्षदेशक्षिति-
जस्थो ग्रहः कृतः । तत् क्षितिजमन्यदेश उन्मण्डलम् ।
शरमूले यद्द्युज्यावृत्तं शराग्रे च यत् तयोर्वृत्तयोरुन्म-
ण्डले यावदन्तरं तावान् स्फुटः शरः । स तु कोटि-
रूपः । अतोऽत्र कोटिरूपेण पलोद्भवा असवः साधिताः
कृतायनदृक्कर्मको ग्रहोऽक्षवशात् प्रागुदित उदेष्यति वा
यैरसुभिस्तेऽत्र पलोद्भवाख्याः । अथ याम्ये शरे तैर-
सुभिः क्षितिजादधःस्थो ग्रहो यावदुपरि क्षितिजं नीयते
तावत् कृतायनदृक्कर्मग्रहादग्रतः क्रान्तिवृत्तं क्षितिजे
लगति । यदि सौम्यः शरस्तदा तैरसुभिः क्षितिजादु-
परिस्थो ग्रहः क्षितिजं यावदधो नीयते तावत् कृता-
यनदृक्कर्मकाद्ग्रहात् पृष्ठतः क्रान्तिवृत्तं क्षितिजे लगति ।
अत उक्तं शरे याम्योत्तरे क्रमविलोमविधानलग्नमि-
त्यादि । एवं कृते उदयलग्नं जातम् । अस्मादुदय-
लग्नसाधनाद्व्यस्तमस्तलग्नसाधनम् । यतो यैरसुभिर्वि-
क्षेपेण प्राच्यां ग्रहः क्षितिजादुन्नाम्यते तैरेव प्रतीच्यां
नाम्यते । यैर्नाम्यते तैरेवोन्नाम्यते । अथ प्रतीच्यां
[Page3661-b+ 38]
ग्रहेऽस्तं गच्छति प्राच्यां यल्लग्नमुदेति तदस्तलग्नम् ।
अतो भार्धाधिकात् खचरत इत्युक्तम् । इदं सर्वं
गोलोपरि सम्यग्दृश्यते” ।
<LEND>
