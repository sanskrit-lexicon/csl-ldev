<L>14917<pc>2220,b<k1>कृष्णाष्टमी<k2>कृष्णाष्टमी
कृष्णाष्टमी¦ स्त्री कृष्णा अष्टमी । १ कृष्णपक्षाष्टम्याम्
कृष्णस्य वासुदेवस्य जन्मदिनमष्टमी । गौणभाद्रपदमासी-
यकृष्णपक्षस्याष्टम्यां जन्माष्टम्याम् तस्याश्च “अथ भाद्रपदे
मासि कृष्णाष्टम्यां कलौ युगे । अष्टाविंशतिमे जातः
कृष्णोऽसौ देवकीसुतः” ब्रह्मपु० तज्जन्मदिनत्वोक्तेस्तथात्वम्
तत्र कर्त्तव्यव्रतकालनिर्ण्णयः कालमा० दर्शितो यथा
“अथ जन्माष्टमी विचार्य्यते । सा किं पक्षभेदेन नि-
र्णेतव्या उत व्रतविशेषेणाहोस्विद्योगविशेषेणेतिः । अत्रै-
वेदमपरं चिन्त्यते किं जन्माष्टमीव्रतमेव जयन्तीव्र
तमुत तयोर्मेद इति । तथान्यदपि चिन्तनीयं किं तिथ्य
न्तरवदत्राहर्वेध उत मध्यरात्रवेध इति । प्रथमं व्रतस्वरूपे
निश्चिते पश्चादस्मित् व्रते कीदृशी तिथिरित्याकाङ्क्षोदेति ।
तिथौ च पूर्वविद्धत्वेन परविद्धत्वेन वा निश्चितायां पश्चात्की
दृशोवेध इत्याकाङ्क्षा । तस्मादादौ व्रतं निश्चीयते । तत्र
जन्माष्टमीजयन्तीशब्दाभ्यां व्यवहियमाणं व्रतमेकमेवेति-
तावत् प्राप्तम् । कुतः? रूपभेदामावात् । यथा यागस्थ
द्रव्यदेवत रूपं यथा वोपासनस्प गुणविशेषैर्युक्ता दंवता
यथा च तत्त्वविद्यायां वेद्यन्तत्त्वं रूपम् । तथा व्रते नियम
विशेषोरूपम् नियमश्चात्रोपवासो जागरणं कृष्णपूजा
चन्द्रार्घदानमित्यादिलक्षणः । सचोभयत्र न मिद्यते ।
अथोच्येत रूपाभेदेऽपि नित्यकाम्यत्वाभ्यां भेदो भविष्यति
नित्या जन्माष्टमा अकरणे प्रत्यवायस्मरणात् । तथा च
स्मर्यते “गृध्रमांसं खगं काकं श्येनं च मुनिसत्तम! ।
[Page2221-a+ 38]
मांसं वा द्विपदां भुङ्क्ते भुक्त्वा जन्माष्टमी दिने । जन्माष्टमी-
दिने प्राप्ते येन भुक्तं द्विजोत्तम! । त्रैलोक्यसम्भवं पा-
पं तेन मुक्तं द्विजोत्तमेति” । भविष्यत्पुराणे “श्रावणे
बहुले पक्षे कृष्णजन्माष्टमीव्रतम् । न करोति नरो यस्तु
भवति ब्रह्मराक्षसः । कृष्णजन्माष्टमीं त्यक्त्वा योऽन्यद्वतमुपासते ।
नाप्नोति सुकृतं किञ्चिदिष्टापूर्त्तमथापि वा । वर्षेवर्षे तु या-
नारी कृष्णजन्माष्टमीव्रतम् । न करोति महाप्राज्ञ! व्या-
ली भवति कानने” इति । स्कन्दपुराणेऽपि “ये न कुर्वन्ति
जानन्तः कृष्णजन्माष्टमीव्रतम् । ते भवन्ति नराः प्राज्ञ!
व्याला व्याघ्राश्च कानने! रटन्तीह पुराणानि भूयोभूयो
महामुने! । अतीतानागतन्तेन कुलमेकोत्तरं शतम् ।
पातितं नरके घोरे भुञ्जता कृष्णवासरे” इति । जयन्ती
च काम्या फलविशेषस्मरणात् विष्णुधर्मोत्तरे हि जयन्तीं
प्रकृत्य पट्यते “यद्बाल्ये यच्च कौमारे यौवने वार्धके तथा ।
बहुजन्मकृतं पापं हन्ति सोपोषिता तिथिरिति” । बह्नि
पुराणेऽपि “सप्तजन्मकृतं पापं राजन्! यत्त्रिविधं नृणाम् ।
तत् क्षपयति गोविन्दस्तिथौ तस्यां समर्चितः । उपवासश्च
तत्रोक्तो महापापप्रणाशनः । जयन्त्यां जगतीपाल!
विधिना नात्र संशयः” इति । पद्मपुराणेऽपि “प्रेतयो-
निगतानां तु प्रेतत्वं नाशितं नरैः । यैः कृता श्रावणे
मासि अष्टमी रोहिणीयुता । किं पुनर्बुधवारेण सोमेनापि
विशेषतः” इति । स्कन्दपुराणेऽपि “महाजयार्थं कुरुतां
जयन्ती मुक्तयेऽनघ! । धर्ममर्थं च कामञ्च मोक्षञ्च मुनिपु-
ङ्गव! । ददाति वाञ्छितानर्थानत्यर्थानतिदुर्लभानिति” ।
भविष्योत्तरे जयन्तीकल्पे “प्रतिवर्षं विधानेन मद्भक्तोध-
र्मनन्दन! नरो वा यदि वा नारी यथोक्तफलमाप्नु-
यात् । षुत्रं सौभाग्यमारोग्यं सन्तोषमतुलं लभेत् । इह-
धर्मरतिर्भूत्वा मृतोवैकुण्ठमाप्नुयादिति” । एवं ज-
न्माष्टम्या अकरणे प्रत्यवायाज्जयन्त्याः फलविशेषाच्चो
भयोःक्रमेण नित्यत्वं काम्यत्वञ्चाभ्युपगन्तव्यमिति मैवं गुण
फलाधिकत्वाभ्युपमेऽपि जयन्त्याः फलविशेषोपपत्तेः
गोदोहनंदध्यादि तत्र दृष्टान्तः यथा “चमसेनापः प्रण-
येद्गोदोहनेन पशुकामस्येति” नित्ययोर्दर्शपौर्णमास-
योरपां प्रणयनं विधाय तदेवाश्रित्य पशुफलाय गोदोहन
मात्रं विहितम् । “दध्रेन्द्रियकामस्य” इत्यत्र च पूर्व-
प्रकृते नित्याग्निहोत्रे फलाय गुणो विधीयते । अत्रादि-
पदात् “खादिरं वीर्यकामस्य” इत्युदाहार्यम् । एवं नित्यां
जन्माष्टमीमाश्रित्य फलविशेषाय जयन्तीनामकोरीहि-
[Page2221-b+ 38]
णीयोगो विधीयताम् । न च रोहिणीलक्षणस्य
कालविशेषस्यानुपादेयत्वादविधेयत्वं शङ्कनीयम् । काल-
विशेषस्य स्वरूपेण पुरुषैरनुपादेयत्वेऽपि अनुष्ठानाङ्गत्वं
शास्त्रेणावगत्यानुष्ठानाय तत्प्रतीक्षायाः कर्त्तुं शक्य-
त्वात् । अन्यथा “वसन्तेवसन्तेज्योतिषा यजेत” इत्यादिः
सर्वोऽपि कालविधिर्लुप्येत । रोहिणीयोगस्य च जयन्ती-
नामकत्वं जयन्तीलक्षणप्रदिपादकैः स्मृतिवाक्यैरध्यवसेयम् ।
तानि च वाक्यान्युदाहरामः “विष्णुधरे “रोहिणी च यदा
कृष्णपक्षेऽष्टम्यां द्विजोत्तम! । जयन्ती नाम सा प्रोक्ता सर्व-
पापहरा तिथिरिति” सनत्कुमारसंहिताम् “शृणुष्वा-
बहितो राजन्! कथ्यमानं मयानघ! । श्रावणस्य चमास
स्य कृष्णाष्टम्यां नराधिप! । रोहिणी यदि लभ्येत जयन्ती
नाम सा तिथिरिति” स्कान्दे “प्राजपत्येन संयुक्ता
अष्टमी तु यदा भवेत् । श्रावणे बहुले सा तु सर्वपापप्रणा
शिनी । जयं पुण्यं च कुरुते जयां पुण्यां च तां विदु
रिति” । विष्णुरहस्ये “अष्टमी कृष्णपक्षस्य रोहिणीऋ-
क्षसंयुता । भवेत् प्रोष्ठपदे मासि जयन्ती नाम सा स्मृता”
पौर्णमास्यन्तेषु मासेषु स्वीकृतेषु श्रावण्यां पूर्णिमायां
श्रावणमासस्य समाप्तत्वात् उपरितनीं प्रतिपदमारभ्य
भाद्रपदमास इत्यभिप्रेत्य प्रोष्ठपद इत्युक्तम् ।
विष्णुधर्मोत्तरे “प्राजापत्यर्क्षसंयुक्ता कृष्णा नभसि
चाष्टमी । सोपवासोहरेः कृत्वा तत्र पूजां न सीद-
तीति” । वशिष्ठसंहितायाम् “श्रावणे वा नभस्ये वा
रोहिणीसहिताऽष्टमी । यदा कृष्णा नरैर्लब्धा सा जय-
न्तीति कीर्त्तिता । “श्रावणे न भवेद्योगो नभस्ये तु भवे-
द्ध्रुवम् । तयोरभावे योगस्य तस्मिन्वर्षे न सम्भवः” इति ।
अत्र श्रावण इति मुख्यः कल्पः । नभस्यैत्यनुकल्पः ।
यदि वा श्रावणे यदि वा नभस्ये, सर्वथाऽपि रोहिणीकृ-
ष्णाष्टमीयोगो जयन्तीत्येतदविवादम् । पुराणान्तरे “रो-
हिणी च यदा पक्षे कृष्णेऽष्टम्यां द्विजोत्तम! । जयन्ती
नाम सा प्रोक्ता सर्वपापहरा तिथिरिति” । तदेवमेतैः
स्मृतिवाक्यैर्जयन्त्याः कृष्णाष्टमीरोहिणीयोगस्वरूपे
सति पूर्वोदाहृतफलकामिनस्तादृशो येगो गोदोहन
दध्यादिवद्गुणत्वेन विधीयते । काम्ये तु ज्योतिष्टोमे
गुणविशेषो न कोऽपि फलाय विहितः । अतः काम्य
ज्योतिष्टोमवैषम्याद्गोदोहनदध्यादिसाम्याच्च पूर्वोदाहृत
फलवाक्यानि प्रकृते नित्ये जन्माष्टमीव्रते गुणफलप्रति-
पादकत्वेनोपपद्यन्ते । तथा सति यथा दर्शपौर्ण्णमासाभ्या
[Page2222-a+ 38]
मन्यः कश्चित्पशुफलको गोदोहनसंज्ञको यागोनास्ति
किन्तु गुणएव केवलं गोदोहनम् । तथा न जन्मा-
ष्टमीव्रतादन्यज्जयन्तीव्रतं किन्तु प्रकृतएव व्रतेऽयं
फलाय गुणविधिरित्येवं प्राप्ते ब्रूमः । व्रतद्वयमिदं
भवितुमर्हति कुतः? नामभेदात् १ निमित्तभेदात् २
रूपभेदात् ३ शुद्धमिश्रितत्वभेदात् ४ निर्द्देशभेदाच्च ५ तथाहि
पूर्वोदाहृतेष्वकरणे प्रत्यवायप्रतिपादकस्मृतिवाक्येषु
जन्माष्टमीव्रतमित्येव नाम व्यवहृतम् । तथा
पूर्वोदाहृतेषु जयन्तीव्रतमिति नाम व्यवहारः । नाम-
भेदाच्च कर्म्मभेदोज्योतिरधिकरणे व्यवस्थितः । तस्य
चाधिकरणस्य संग्राहकावेतौ श्लीकौ भवतः । “अथैष
ज्योतिरित्यत्र गुणो वा कर्म्म वा पृथक् । गुणः सहस्र
दानात्मा ज्योतिष्टोमे ह्यनूदिते । अथेति प्रकृते च्छिन्न
एतच्छब्दोऽग्रगं वदेत् । संख्ययेवान्यकर्म्मत्वमुत्पत्तिगतसं-
ज्ञयेति” । अयमर्थः “अथैष ज्योतिरथैष विश्वज्योति
रथैष सर्वज्योति र्हेतेन सहस्रदक्षिणेन यजेतेति” श्रु-
तम् । तत्र संशयः । किं प्रकृतएव ज्योतिष्तोमे सहस्र
दक्षिणागुणविधिः उत यागान्तरविधिरिति । एष ज्योति-
रेतेनेत्येताभ्यां एतच्छब्दाभ्यां प्रकृतं ज्योतिष्टोममनू-
द्य तत्र गुणविधिरिति पूर्व्वः पक्षः । अर्थान्तरद्योतके-
नाथशब्देन प्रकृतस्य ज्यतिष्टोमस्य विच्छेदः क्रियते ।
एतच्छब्दश्च प्रत्यासन्नं ब्रूते प्रत्यासत्तिश्च द्विविधा अतीता
आगामिनी चेति । तत्रातीतायाः प्रत्यासत्तेर्विच्छेदे
सति आगामिप्रत्यासत्तिपरत्वेनैतच्छब्दावुपपन्नो । तथा-
प्येककर्म्मत्वं मा भूत् कर्म्मभेदे तु किं प्रमाणमिति चेत् ।
अपूर्वसंज्ञेति वदामः । एष ज्योतिरित्यस्मिन्नुत्पत्तिवाक्ये
पूर्व्वप्रकृतकर्म्मविषयाया ज्योतिष्टोमसंज्ञाया अन्या ज्योति-
रित्येषा संज्ञा श्रूयते । तत्र यथा पूर्व्वाधिकरणे “सप्तदश
प्राजापत्यान् पशूनालभेत” इत्यत्रोत्पत्तिवाक्यगतया
संख्यया कर्म्मभोदो निरूपितः तथात्राप्युत्पत्तिगतया नूत
नसंज्ञया कर्म्मभेदोऽभ्युपगन्तव्य इति एवं च सति
प्रकृतेऽप्यनेन न्यायेनोत्पत्तिवाक्यगताभ्यां जन्माष्टमीव्रत
जयन्तीव्रतसंज्ञाभ्यां वृतभेदोऽम्युपगन्तव्यः ॥ १ ॥
तथा निमित्तभेदादपि व्रतभेदः । जन्माष्टमीव्रते तिथिरेव
निमित्तं जयन्तीव्रते तु रोहिणीयोगः । ननु जन्माष्टमी-
त्यस्मिन्नपि व्यवहारे योग एव विवक्षितव्य नक्षत्र
युक्तायामेव तिथौ देवकीनन्दनस्योत्पत्तेः, मैवम्
तज्जन्मन्यष्टम्याएव प्रधानप्रयोजकत्वात् रोहिणी
[Page2222-b+ 38]
तद्योगयोर्विधीमानयोरपि बुधवारादिवदुपलक्षणत्वात् ।
अतएव शास्त्रेषु जन्माष्टमीत्येव समाख्यायते । अन्यथा
जन्मरोहिणीति जन्मयोग इति वा समाख्यायेत
क्वचित्सद्भावमात्रेण प्रयोजकत्वे बुधवारोऽपि प्रयोजकः
स्यात् । अस्त्विति चेत् अतिप्रसङ्गात् । तज्जन्मकाले
द्वापरावसानस्य संबत्सरविशेषस्य च सद्भावेन तयोरपि
प्रयोजकत्वं केन वार्य्येत । तस्माज्जन्मन्यंष्टम्याएव प्रा-
धान्यम् । तत्प्राधान्ये च श्रुतिलिङ्गादिषु षट्सु समा-
ख्यारूपं षष्ठं प्रमाणमुपन्यस्तं वेदितव्यम् । तथा प्रत्य-
क्षादिषु सम्भवैतिह्यान्तेष्वष्टसु प्रमाणेष्वैतिह्यरूपमागम
रूपं वा प्रमाणमुक्तं भवति । ननु निरर्थकोऽयं पञ्चवाद-
लक्षणः कोलाहलः । यद्येकं व्रतं यदि नाम व्रतद्वयं त-
थाप्यनुष्ठाने कोविशेषः स्यात् । अस्त्येव महानतिशयः ।
यस्मिन् संवत्सरे श्रावणबहुलाष्टमीं परित्यज्यान्यस्मिन्न-
वम्यादौ रोहिणी भवति तस्मिन् संवत्सरे जयन्तीस्वरूप-
मेव नास्ति अतो जयन्तीव्रतस्य तत्र लुप्तत्वात्तस्यैव जन्मा-
ष्टमीव्रतत्वे तदपि न प्राप्नुयात् । भेदपक्षे त्वसत्यामपि
जयन्त्यां जन्माष्टमीव्रतं तत्र प्रवर्त्तते इत्ययमनुष्ठानेऽति-
शयः । भवत्वेवन्तथापि नोपन्यस्तो निमित्तभेदो व्रत-
भेदमावहति । कर्म्मभेदहेतुषु शब्दान्तराभ्याससं-
ज्ञागुणप्रक्रियानामधेयेषु षट्सु प्रमाणेषु निमित्तस्या-
नन्तर्भावादिति चेत्, मैवम् तथाहि पूर्व्वोक्तसंज्ञा
भेद सम्पादितं व्रतभेदं निमित्तभेद उपोद्वलयति ।
तस्मादत्र निमित्तभेदाद्व्रतभेदः २
<फ्>“तथा रूपभेदादपि ब्रतभेदोऽवगन्तव्यः । रूपभेदस्य
कर्म्मभेदहेतुत्वमामिक्षाधिकरणे निरूपितम् तस्य चाधि-
करणस्य संग्राहका वेतौ श्लोकौ भवतः “गुणः कर्म्मान्तरं
वा स्याद्वाजिभ्यो वाजिनन्त्विति । गुणोदेवाननूद्योक्तः
समुच्चयविकल्पने । आमिक्षोत्पत्तिशिष्टत्वात् प्रबला, तत्र व-
जिनम् । गुणोऽप्रविश्य कर्म्मान्यत् कल्पयद्वाजिदेवकमिति” ।
“तप्तेपयसि दध्यानयति सा वैश्वदेव्यामिक्षा वाजिभ्यो वा-
जिनमिति” श्रुतम् । अम्लदधिसम्बन्धात् क्षीरनीरयोर्विभेदे
सति योघनीभूतः क्षीरभागः साऽऽमिक्षा तस्याश्च विश्वे
देवा देवताः तत्र यत्पृथग्भूतं नीरं तद्वाजिनम् तस्य
च वाजिनो देवताः । तच्चामिक्षाद्रव्यकं विश्वदेव-
देवताकमेकं कर्म्म, तथा सति किमुपरितनेन वाजिभ्यो
वाजिनमित्यनेन वाक्येन, पूर्वस्मिन्नेव कर्म्मणि वाजिनं
गुणोविधीयते उत कर्म्मान्तरमिति संशयः । तत्र वाजो-
[Page2223-a+ 38]
ऽन्नमामिक्षा सा येषां देवानामस्ति ते वाजिन इति व्युत्प-
त्त्या प्रकृतान् देवाननूद्य वाजिनङ्गुणो विधीयते स चामि-
क्षया सह विकल्प्यते समुच्चीयते वेति पूर्वःपक्षः । उत्प-
त्तिशिष्टामिक्षागुणावरुद्ध्वस्य कर्म्मणो गुणान्तराकाङ्क्षा-
ऽभावाद्वाजिनस्य तत्र प्रवेशासम्भवे सत्यन्यथानुपपन्नो-
याजिनगुणो वाजिशब्दार्थस्य प्रकृतदेवताव्यतिरिक्त
देवताकत्वं कल्पयित्वा कर्म्मभेदे पर्यवस्यतीति सिद्धान्तः ।
अत्र यथा द्रव्यदेवतालक्षणस्य यागरूपस्य भिन्नत्वात् कर्म्म
भेदस्तथा प्रकृतेऽपि रूपभोदोऽभ्युपगम्यताम् । उपवास-
मात्रं जन्माष्टमीव्रतस्वरूपं तदुत्पत्तिवाक्ये तन्मात्रस्य प्र-
तीयमानत्वात् । ननु जयन्तीव्रतएवोपवासं कुर्य्यादित्यु-
त्पत्तिवाक्यं स्मर्य्यते न तु जन्माष्टमीव्रते, वाढम् । तथा
प्यत्र विधिरुन्नेतव्यः अन्नभोजने प्रत्यवायस्मरणा-
नुपपत्तेः । स चोन्नीयमानो विधिरुपवासमात्रं विधत्ते
न तु मण्डपनिर्माणजागरणप्रतिमादानादिकं, विधे
रुन्नयने हेतुष्वकरणे प्रत्यबायबोधकवाक्येषु भोजननिषे-
धमात्रस्मरणात् । न हि तत्र निद्रायां दानाभावे वा
प्रत्यवायः स्मर्य्यते । अत उपवासमात्रं तस्य स्वरूपं न
तु दानादिकम् । अतएवाकरणे प्रत्यवायवाक्यशेषे जय-
न्तीप्रयुक्तदानादिशङ्काव्यावृत्तये केवलशब्दौपवासविशेष-
णत्वेन पठ्यते “केवलेनोपवासेन तस्मिन्जन्मदिने मम ।
शतजन्मकृतात् पापान्मुच्यते नात्र संशयः” इति । तस्माज्ज-
न्माष्टमीव्रतस्योपवासमात्रं स्वरूपं, यदि शिष्टास्तत्र जाग-
रणदानादिकमनुतिष्ठन्त्यनुतिष्ठन्तु नामाविरुद्धैः पुण्य-
विशेषैर्व्रतस्योपोद्वलनसम्भवात् । शास्त्रेण तु प्रापि-
तमुपवासमात्रम् । जयन्तीव्रतस्य तु दानादिसहित
उपवासः स्वरूपं तद्विधायकेषु शास्त्रेषु तथा विधानात् ।
तथा च वह्निपुराणे “तुष्ठ्यर्थं देवकीसूनोर्जयन्तीसम्भवं
व्रतम् । कर्त्तव्यं विधिनानेन भक्त्या भक्तजनैरपीति” ।
भविष्योत्तरेऽपि “मासि भाद्रपदेऽष्टम्यां निशीथे कृष्णपक्ष
गे । शशाङ्के वृषराशिस्थेऋक्षे रोहिणीसंज्ञके । योगेऽस्मिन्
वसुदेवाद्धि देवकी मामजीनत् । तस्मान्मां पूजयेत्तत्र शुचिः
सम्यगुपोषितः । ब्राह्मणान् भोजयेद्भक्त्या ततोदद्या
च्च दक्षिणाम् । हिरण्यं मेदिनीं गाश्च वासांसि कुसुमा-
नि च । यद्यदिष्टतमन्तत्तत् कृष्णो मे प्रीयतामिति” । भविष्य
द्विष्णुधर्मोत्तरयोः “जयन्त्यामुपवासश्च महापातकनाशनः ।
सर्वैः कार्यो महाभक्त्या पूजनीयश्च केशवः” इति । वह्नि
पुराणे “कृष्णाष्टम्यां भवेद्यत्र कलैका रोहिणी यदि । जयन्ती
[Page2223-b+ 38]
नाम सा प्रोक्ताउपोष्या सा प्रयत्नतः” इति । स्मृत्यन्त-
रेऽपि “प्राजापत्यर्क्षसंयुक्ता श्रावणस्यासिताष्टमी । वर्षेवर्षे तु
कर्त्तव्या तुष्ठ्यर्थं चक्रपाणिनः” इति । नारदीयसंहितायाम्
जयन्तीं प्रकृत्य स्मर्यते “उपोष्य जन्मचिह्नानि कुर्याज्जाग-
रणं पुनः । अर्धरात्रयुताष्टम्यां सोऽश्वमेधफलं लभेदिति” ।
एवमेतेषु विधिवाक्येषु दानादियुक्त उपवासोजयन्ती-
ब्रतरूपत्वेन प्रतीयते । अतोरूपभेदाद्व्रतभेदः ३ ।
<फ्>तथा शुद्धमिश्रत्वभेदादपि द्रष्टव्यः अकरणे प्रत्य-
वायमात्रश्रवणाच्छुद्धं नित्यं जन्माष्टमीव्रतम् । करणे
फलविशेषश्रवणदकरणे प्रत्यवायश्रवणाच्च नित्यत्वेन का-
म्यत्वेन च मिश्ररूपं जयन्तीव्रतम् । तत्र फल
वाक्यानि पूर्व्वपक्षएव प्रसङ्गादुदाहृतानि । अकरणे
प्रत्यवायश्च जयन्तीं प्रकृत्य कस्मिंश्चित्पुराणे स्मर्य्यते
“अकुर्वन् याति नरकं यावदिन्द्राश्चतुर्दशेति” । स्कन्दपुरा-
णेऽपि “शूदान्नेन तु यत्पापं शवहस्तस्य भोजने । तत्पापं
लभते कुन्ति! जयन्तीविमुखो नरः” । “ब्रह्मघ्नस्य सुरापस्य
गोबधे स्त्रीबधेऽपि वा । न लोकोयदुशार्दूल! जयन्तीवि-
मुखस्य च । क्रियाहीनस्य मूर्खस्य परान्नं भुञ्जतीऽपि वा ।
न कृतघ्नस्य लोकोऽस्ति जयन्तीविमुस्वस्य च । न करोति
यदा विष्णोर्जयन्तीसम्भवं व्रतम् । यमस्य वशमापन्नः
सहते नारकीं व्यथाम् । जयन्तीवासरे प्राप्ते करोत्युदर-
पूरणम् । संपीड्यतेऽतिमात्रं तु यमदूतैः सुदारुणैः ।
काकोला आयसैस्तुण्डैः कुषन्त्यस्य कलेवरम् । यो-
भुञ्जीत विमूढात्मा जयन्तीवासरे नृपेति” । तैरेतैरकरणे
प्रत्यवायवाक्यैर्निष्यत्वं जयन्त्याः । नन्वेवमुक्तैरकरणे प्र-
त्यवायवाक्यैः केवलेनोपवासेनेति पापक्षयवाक्यात् जन्मा-
ष्टमीव्रतमपि नित्यकाम्यं स्यात् मैवम् पापक्षयफलत्वमात्रेण
काम्यत्वे सन्ध्यावन्दनादेरपि काम्यत्वप्रसङ्गात् । अतः
सत्यपि पापक्षये फलान्तरास्मरणेन केवलनित्यत्वं जन्मा-
ष्टमीव्रास्य युक्तम् । ततः शुद्धमिश्रभेदाद्ब्रतयोर्भेदः ४ ।
<फ्>तथा निर्देशभेदादपि व्रतभेदो द्रष्टव्यः निर्देश-
भेदश्च भृगुवाक्ये दृश्यते “जन्माष्टमी जयन्ती च शिव-
रात्रिस्तथैव च । पूर्वविद्धैव कर्त्तव्या तिथिभान्ते
च पारणमिति” यत्र जन्माष्टमी रोहिणी चेति
पाठः तत्रापि रोहिणीशब्देन तद्युक्ता तिथिर्विवक्षिता
न तु केवलरोहिणी, तस्मिन्वाक्ये निर्दिष्टयोः पूर्वोत्तर-
योर्जन्माष्टमीशिवरात्र्योस्तिथित्वात् । यद्योकमेव व्रतं
स्यात्तर्हि र्निदेशभेदोनोपपद्यते । ननु व्रतभेदेऽप्यस्त्रि
[Page2224-a+ 38]
दोषः यदां दिनद्वयेऽष्टमी वर्त्तते रोहिणी तूत्तरएव तदा
पूर्वदिने जन्माष्टम्युपवासः परेद्युर्जयन्त्युपवास इति नैर-
न्तर्य्येणोपवासद्वयं प्रसज्यते प्रसज्यतां नाम प्रमाण-
वत्त्वादिति चेत् न परदिने भोजनोपवासलक्षणविरुद्ध-
धर्म्मद्वयप्रसङ्गात् । उपवासस्याङ्गं पारणमिति हि व-
क्ष्यते । तथा च जन्माष्टम्युपवासाङ्गस्य पारणस्य जय-
न्त्युपवासस्य चैकत्र प्राप्तिः सोऽयमेकोदोषः । व्यतिरेका-
नुपलम्भश्चापरो दोषः । तथाहि यथा जयन्तीव्यति-
रिक्ता जन्माष्टम्युपलभ्यते तथा जन्माष्टमीव्यतिरिक्तापि
जयन्ती क्कापि वत्सरौपलभ्येत न त्वेवमुपलभ्यते अतोव्रत
मेदोऽपि दुष्टएव । अत्रोच्यते न तावत्पारणोपवाससा-
ङ्कर्यलक्षणोदोषोऽस्ति आघ्राणोदकपानादिना पारणे
सम्पादितेऽप्युपवाससम्भवात् अन्यथा द्वादशीपारणत्रयो-
दशीव्रतयोः क्वचित्साङ्कर्य्यं केन वार्येत । नाप्युपवासद्वयनै
रन्तर्य्यम् रोहिणीसंयोगसम्भवे जन्माष्टम्या अपि तत्रैव
कर्त्तव्यत्वात् सर्वत्र तियिनक्षत्रयोगस्य केवलतिथेरुत्कृ-
ष्टत्रेन केबलायास्तिथेस्तत्रोपेक्षणीयत्वात् । अतएव व्य-
तिरेकानुपलम्भोऽप्यलङ्काराय नतु दोषाय जन्माष्टम्या
रोहिणीनिरपेक्षत्वेन व्यतिरेक उपलभ्यतां नाम ।
जयन्त्यास्तु योगरूपत्वेन रोहिण्यामिवाष्टम्याअपि सापेक्ष-
त्वेन् कथं व्यतिरेकाशङ्कावकाशः । तस्माद्व्रतद्वयपक्षे न
कोऽप्यस्ति दोषः । किं च यदा रोहिणीयोगोऽस्ति
तदा जन्माष्टमीजयन्त्योः सहयोगस्यावश्यम्मावित्वेन
जयन्तीव्रतएव जन्माष्टमीव्रतमन्तर्भवति । तस्मादपि नोप
वासद्वयप्रसङ्गः ५
<फ्>तदेवं व्रतभेदे दोषाभावात्तत्साधकानाञ्च नामभेदा-
टीनां पञ्चानां सद्भावाद्व्रतभेदएवावश्यमभ्युप्येः ।
व्रतैक्यभ्रमस्तु तयोरुक्तयुक्त्यनुसन्धानाभावादष्टम्पु-
पवाससादृश्याच्च केषांचिदुदेति । सादृश्यं च गुणवि-
कृतित्वादाश्रयाश्रयिभावाच्च सम्भाव्यते । यथा दर्शयागस्य
गुणविकृतिः साकप्रस्थापीयोयागः । तत्र दर्शयागे याव-
न्तोऽङ्गाङ्गिविषयाः प्रयोगाः, ते सर्वेऽपि साकंप्रस्था-
पीये विद्यन्ते भेदस्तु स्वल्पएव भवति । दर्शयागे सान्ना-
य्यहविषोर्दधिपयसोः पृथगवदानम् । साकप्रस्थापीये स-
हैव तु प्रस्थापनम् एतावता भेदेन गुणविकृतिरित्यभिधीय-
ते । तथाग्निष्टोमस्य गुणविकृतिरुक्थः । अग्निष्टेमे द्वादश
स्तोत्राणि उक्थे च द्वादशभ्योऽधिकानि त्रीणि, ततो गुणाधि
क्याद्ग णविकृतित्रम् । एवमत्रापि जन्माष्टम्यामपवासोऽनु-
[Page2224-b+ 38]
ष्ठेयः जयन्त्यां तु दानादिरधिकोगुणः । अतः सा गुण
विकृतिः । आश्रयाश्रयिभावश्च ज्योतिष्टोमे तदङ्गाव
रुद्धोपासने दृष्टः । तत्र ज्योतिष्टोम आश्रयः तस्या
ङ्गान्युक्थादीनि आश्नितानि । तत्रोक्थं नाम वहृचा-
ध्यायिना होत्रा शस्यमानं मरुत्वतीयनिष्कैवल्यादिनाम-
कं शस्त्रम् । तच्चोक्थमाश्रित्य वह्वृचब्राह्मणोपनिषत्सूपा-
सनानि विहितानि । तथाच श्रुतिः “उक्थमुक्थमिति वै
प्रजा वदन्ति तदिदमेवोक्थमियमेव पृथिवीति अहमुक्थम-
स्मीति विद्यादिति च” उद्गीथो नाम सामवेदिनोद्गात्रा-
गीयमानः साम्नो भागविशेषः । तञ्चोद्गीथ्रमाश्रि-
त्य छान्दोग्योपनिषत्सूपासनानि विहितानि “ओमित्येत
दक्षरमुद्गीथमुपासीतेति” । एवं प्रकृतेऽपि जन्माष्टमी
व्रते येयं श्रावणकृष्णाष्टमी तामाश्रित्य रोहिणीयोगनि-
मित्तं द्रानादिकं जयन्तीव्रते विधीयते । अतोगुणविकृति
त्वेनाश्रयाश्रयिभावेन च सादृश्यसम्भवादनयोर्व्रतैक्य
भ्रमो मन्दबुद्धीनां जायतां नाम प्रमाणन्यायदर्शिभिस्तु
सर्वथैव व्रतभेदोऽङ्गीकार्य इति सिद्धम् ।
<फ्>यदेतद्विचारत्रयं पूर्वमुपक्षिप्तं व्रतभेदे तिथिनिणंयेवेधे
चेति तत्र व्रतभेदो निर्णीतः । अथ तिथिर्निर्णेतव्या । तन्नि-
र्णयश्च वेधाधीनः अतोवेधः पूर्वमभिधीयते । तिथ्यन्तरेष्वह्न
एव प्रायेण कर्मकालत्वादुद्रयास्तमयवेलायां त्रिमुहूर्त्तवेधः
सामान्येन निरूपितः । पञ्चम्यां तु विशेषतः षण्मुहु-
र्त्तवेधोदर्शितः जन्भाष्टस्या जयन्त्याश्च रात्रिप्रधानत्वाद्रा-
त्रियोगोऽत्र प्रशस्तः । एतच्च जाबालिवृद्धगौतमाभ्यां
दर्शितम् “अहःसु तिथयः पुण्याः कर्मानुष्ठानतोदिवा ।
नक्तादिव्रतयोगेषु रात्रियोगो विशिष्यत” इति । यद्यप्यु-
पवासस्य व्रतत्वादहनि रात्रौ च मुख्यत्वं युक्तितः साम-
र्थ्यसिद्धं तथाप्यर्धरात्रस्य मुख्यकालत्वमुक्तं वशिष्ठसंहि-
तायाम् “अष्टमी रोहिणीयुक्ता निश्यर्द्धे दृश्यतेयदि ।
मुख्यकाल इति ख्यातस्तत्र जातोहरिः स्वयमिति” ।
एवं सत्यर्द्धरात्रव्याप्तिरेवात्र कर्मकालव्याप्तिरित्यभिधीयते ।
एतदेवाभिप्रेत्य विष्णुरहस्ये पठ्यते “रोहिण्यामर्धरा
त्रे तु यदा कृष्णाष्टमी भवेत् । तस्यामभ्यर्चनं शौरेर्हन्ति
पापं त्रिजन्मजमिति” । तस्मिन्नर्द्धरात्रे कियत्परिमाणम
पेक्षितमित्यपेक्षायामादित्यपुराणे दर्शितम् “अर्द्धरात्रादध-
श्चोर्ध्वं कलयापि यदा भवेत् । जयन्ती नाम सा प्रोक्ता-
सर्वपापप्रणाशिनीति” । वराहसंहितायामपि “सिं-
हेऽर्के रोहिणीयक्ता नभःकृष्णाष्टमी यदि । रात्र्यर्द्धपूर्बा-
[Page2225-a+ 38]
परगा जयन्ती कलयापि चेति” । पूर्बं चाप-
रञ्च पूर्बापरे रात्र्यर्द्धे च ते पूर्वापरे च रात्र्यर्द्धपूर्वापरे
तयोर्गच्छति वर्त्तत इति रात्र्यर्द्धपूर्वापरगा । घटिका-
या अशीत्यधिकशतमोभागः १८० कला तावता परिमाणेन
पूर्वार्द्धावसाने उत्तरार्द्धादौ च वर्त्तमाना ग्रहीतव्या ।
खण्डतिथिरूपा कृष्णाष्टमी द्विविधा पूर्वेद्युः सप्तमीयुक्ता
परेद्युर्नवमीयुक्ता चेति । तत्र सप्तमीयुक्तायां रात्रि-
पूर्वार्धावसाने कलासद्भावोविधीयते । उत्तरार्द्धादौ स्वतः
सिद्वत्वेनाविधेयत्वात्तद्विपर्ययेण नवमीयुक्तायामुत्तरा-
र्द्धादौ कलासद्भावो विधीयते तदा पूर्वार्द्धावसाने स्वतः
सिद्धत्वादनुवादः पूर्वार्द्धावसानकलायाः सप्तमीयुत
विषयत्वं, विष्णुधर्मोत्तरे स्पष्टमभिहितम् “रोहिणी
सहिता कृष्णा मासि भाद्रपदेऽष्टमी । सप्तम्यामर्धरा-
त्राधः कलयापि यदा भवेत् । तत्र जातो जगन्नाथः
कौस्तुभी हरिरीश्वरः । तमेवोपवसेत् कालं कुर्यात्तत्रैव
न्तागरमिति” । इयमष्टमी कृष्णपक्षादिमासविवक्षया
भाद्रपदे भवति सैवाष्टमी शुक्लपक्षादिमासविवक्षया
श्रावणे भवति । अतएव योगीश्वरः “रोहिणीसहिता
कृष्णा मासे च श्रावणेऽष्टमी । अर्द्धरात्रादधश्चोर्ध्वं क-
लयापि यदा भवेत् । जयन्ती नाम सा प्रोक्ता सर्वपाप
प्रणाशिनीति” । कलाया अतिसूक्ष्मत्वेन दुर्लक्ष्यत्वात्
स एव पक्षान्तरमाह । “अर्द्धरात्रादधश्चोर्ध्वमेकार्धघ-
टिकाचिता । रोहिणी चाष्टमी ग्राह्या उपवासव्रता-
दिष्विति” । एका चार्द्धघटिका चैकार्धघटिके ताभ्यामा-
चिता । कलामपेक्ष्यार्धघटिका स्थूला । तामपेक्ष्य घ-
टिका स्थूला । तत्रायमर्थः संपद्यते पूर्वभागावसाने
एका घटिका उत्तरभागादौ चैका मिलित्वा तन्निशीथश-
ब्दवाच्यं मुहूर्त्तं तावत्परिमाणं सर्वैरपि सुलक्ष्यत्वा-
न्मुख्यः कल्पः । तदसम्भवेऽर्धवटिकान्वेष्टव्या । तस्याप्य-
सम्भवे कलेति तत्र मुख्यं पक्षमभिप्रेत्य भविष्योत्तरे “नि-
शीथे कृष्णपक्षगे” इत्युक्तं तच्च वचनं साकल्येन पूर्वमुदा-
हृतम् । अत्र जयन्त्यां चन्द्रार्ष्यदानस्यावश्यकर्त्तव्यत्वा-
त्तस्य च चन्द्रोदयकालीनत्वान्निशीथे योगः प्रशस्तः ।
एतदेव विष्णुधर्मोत्तरेऽभिहितम् “श्र्द्धरात्रे तु योगोऽय-
न्तारापत्युदये तथा । निथतात्मा शुचिः स्नातः पूजां
तत्र प्रवर्त्तयेदिति” । सोऽयमर्धरात्रयोगो मुख्यः कल्पः ।
यस्तु कृत्स्नाहोरात्रयोगः सोऽयं मुख्यतरः । यश्च यदा
कदाचिदीषद्योगः सोऽनुकल्पः । स च वशिष्ठसंहि-
[Page2225-b+ 38]
ताषयां दर्शितः “अहोरात्रं तयोर्योगोह्यसंपूर्णोभवेद्यदि
मुहूर्त्तमप्यहोरात्रे योगश्चेत्तामुपोषयेदिति” । सोऽय
जयन्तीव्रते योगनिर्ण्णयः । स एव जन्माष्टमीव्रते-
ऽपि द्रष्टव्यः । यस्मिन्वर्षे योगोनास्ति तस्मि-
न्वर्षे जन्माष्टमीव्रतमेकमेव प्रवर्त्तते तत्रापि नेतरा-
ष्टमीवद्दिवसवेधः किं त्वर्द्धरात्रवेधः । तथा च
पुराणान्तरे “दिवा वा यदि वा रात्रौ नास्ति
चेद्रोहिणीकला । रात्रियुक्तां प्रकुर्वीत विशेषेणेन्दुसं-
युताम्” । अन्यत्रापि “अष्टमी शिवरात्रिश्च ह्यर्द्धरात्राद-
धोयदि । दृश्यते घठिकाया सा पूर्वविद्धा प्रकीर्त्तितेति” ।
इति वेधीनिरूपितः । अथ ग्राह्यतिथिर्निरूप्यते सा च
संवत्सरभेदेन द्विधा भवति रोहिणीरहिता रोहिणी-
युक्ता चेति । तत्र या रोहिणीरहिताष्टमी सापि-
द्विविधा शुद्धा सप्तमीविद्धा चेति । सूर्योदयमारभ्य
प्रवर्त्तमानाष्टमी शुद्धा निशीथासर्वाक् सप्नम्या कियत्यापि
युक्ता विद्धा । शुद्धा पुनर्निशीथव्याप्त्यव्याप्निभ्यां द्विवि-
धा तत्र निशीथव्यापिनी जन्माष्टमीव्रते मुख्या ।
“विशेषेणेन्दुसंयुतामिति” वचनात् । निशीथव्याप्निर-
हितापि “रात्रियुक्तां प्रकुर्वीतेति” वचनेन ग्रहीतव्या
भवति । ननु पूर्वेद्युर्निशीथादूर्ध्वमारभ्य परेद्युर्नि-
शीथादर्वाक् समाप्यते तस्या उभयत्र रात्रिसंबद्ध-
त्वात् कुत्रोप्रवास इति चेत् परेद्युरिति व्रूमः
उभयत्र निशीथठ्याप्त्यभावस्य रात्रिसम्बन्धस्य च तुल्य-
त्वेऽपि परेद्युः प्रातःसंकल्पकालमारभ्य वर्त्तमान-
तपा प्राशस्त्यं द्रष्टव्यम् । सप्तमीविद्धापि त्रिविधा ।
पूर्वेद्युरेव निशीथव्यपिनी परेद्युरेव निशीथव्यापिनी
उभयत्र निशीथव्यापिनी चेति । तत्र प्रथमद्वितीययोः
पक्षयोः निशीथव्याप्तेः प्रयोजकत्वेन या निशीथव्या-
पिनी सा “विशेषेणेन्दुसंयुतामिति” वचनेन ग्रही-
तव्या भवति । या तु दिनद्वये निशीथठ्यापिनी तस्याम्
उभयत्र निशीथयोगस्य रात्रियोगस्य च तुल्पत्वान्नानेन
वचनेन निर्णयः सम्भवति नापि “कृष्णपक्षेऽष्टमी” इत्या-
दिभिरष्टमीमात्रमुपजीव्य प्रवृत्तैः निर्णेतुं शक्यते तेषाम-
हर्वेधविषयत्वात् । अन्यथा व्रतान्तरेष्वपि निशीथवेधः
प्रसज्येत तस्मान्न्यायः परिशिष्यते । न्यायश्च परेद्युरुप-
वासं प्रापयति, संकल्पकालमारभ्य तिथिसद्भावांत् ।
न च साकल्याभिधायिवचनेन पूर्वेद्युरपि संकल्पकाले
तिथिरस्तीति शङ्कनीयम् । तस्यामुख्यतिथित्वाभावात् ।
[Page2226-a+ 38]
किञ्च “सा तिथिः सकला ज्ञेया यस्यामस्तमितोरवि
रिति” वचनं निशीथव्यापिनीमष्टमीं न विषयी
रोति तस्मात्परेद्युरेवोपवासः । तदेवं चतुर्विधा रोहि-
णीरहिताष्टमी निर्ण्णीता । अथ रोहिणीसहिताष्टमी
निर्णीयते सापि चतुर्विधा शुद्धा विद्धा शुद्धाधिका विद्धा-
धिका चेति । तत्र शुद्धायां संपूर्णयोगो निशीथयोगोयत्
किञ्चिन्मुहूर्त्तयोगश्चेति त्रैविध्यं भवति । एवं विद्धा
यामपि द्रष्टव्यम् । एतेषु षट्सु भेदेषु दिनान्तरे योगा-
भावादुपावासे सन्देहो नास्ति किंतु केवलं योगगततारत
म्यात्प्राशस्त्यतारतम्यं भवति । यत्किञ्चिन्मुहूर्त्ते योगः
प्रशस्तः अर्धरात्रयोगः प्रशस्ततरः सम्पूर्ण्णयोगः प्रशस्त-
तमः । सर्वेष्वपि योगेषु योगमुपजीव्य उपवासो वि-
हितः विष्णुधर्म्मोत्तरे “प्राजपत्यर्क्षसंयुक्ता कृष्णा नभसि
चाष्टमी । मुहूर्त्तमपि लभ्येत सोपेष्या सुमहाफला ।
मुहूर्त्तमप्यहोरत्रे यस्मिन् व्यक्तं हि लभ्यते । अष्टम्यां
रोहिणीऋक्षं तां पुण्यां समुपावसेदिति” । शुद्धाधिका तु
पूर्व्वेद्युः सूर्योदयमारभ्य प्रवृत्ता परेद्युः सूर्यो-
दियमतिक्रम्येषद्वर्त्तते सा च त्रिविधा पूर्व्वेद्युरेव रो-
हिणीयुक्ता परेद्युरेव रोहिणीयुक्ता दिनद्वयेऽपि
रोहिणीयुक्ता चेति तत्राद्ययोर्द्वयोः पक्षयोर्नास्त्युपवास
सन्देहः रोहिणीयुक्ताया द्वितीयायाः कोटेरभावात् ।
तृतीयपक्षे तु रोहिणीयोगस्योभयत्र समानत्वेऽपि
गुणाधिक्यात् पूर्व्वैवोपास्या गुणाधिक्यं च दर्शयि-
य्यते । येयमत्रोपोष्यत्वेनोक्ता पूर्वा तिथिः सापि
रोहिणीयोगभेदात्त्रिधा भिद्यते अष्टमीवत्सूर्य्योदय-
मारभ्य प्रवृत्ता रोहिणी कदाचित्परेद्युरपि कि-
यती वर्त्तते, कदाचित्पूर्व्वेद्युर्निशीथमारभ्य रोहिणी
प्रवर्त्तते । कदाचिन्निशीथादूर्द्ध्वमारभ्य प्रवर्त्तते । तत्र
प्रथमपक्षे संपूर्ण्णत्वमेकोगुणः । संकल्पकालमारभ्य कृ-
त्स्नकर्म्मकालव्याप्तिरपरोगुणः । निशीथव्याप्तिस्तृ-
तीयोगुणः । नचैते त्रयोगुणाः परेद्युः सम्भवन्ति ।
द्वितीयपक्षे निशीथे जयन्तीसद्भावोगुण, । न च परेद्युः
सोऽस्ति । तृतीयपक्षे दिनद्वयेऽपि निशीथयोगो नास्ति
पूर्व्वेद्युः केवलाष्टमी परेद्युः केवला रोहिणी । तत्रा-
ष्टम्याः प्राधान्यात्प्राबल्यमास्थेयम् । सर्वत्र हि जय-
न्तीवाक्येपु रोहिणीसहिताष्टमीति व्यवहारादष्टमीस-
हिता रोहिणीति व्यवहाराभावाच्च तिथिनक्षत्रयोः
क्रमेण प्रधानोपसर्जनभावोऽवगन्तव्यः । अती गुणाधिक्या-
[Page2226-b+ 38]
च्छुद्धाधिका पूर्वैवोर्पाष्या । निशीथादर्वाक् सप्तम्या युक्ता
परेद्युरपि विद्यमाना विद्धाधिका । नन्वत्र निशीथ
वेधो ग्राह्य इत्युक्तम् । वाढं वेध्याया अष्टम्या निशीथ
सद्भावोऽत्र निशीथवेधः न तु वेधिकाया सप्तम्याः
निशीथसमये सद्भावः । विद्धाधिकायामपि पक्षत्रयम् ।
द्वयोः पक्षयोश्च सन्देहाभावः पूर्व्ववद्योजनीयः । तत्र
या पूर्व्वेद्युरेव रोहिणीयुक्ता विद्धाधिका तस्यामुपवास
आदित्यपुराणे स्मर्य्यते “विनाऋक्षं न कर्त्तव्या नवमी
संयुताष्टमी । कार्य्या विद्धापि सप्तम्या रोहिणीसहिता-
ष्टमीति” । विष्णुधर्म्मोत्तरेऽपि “जयन्ती शिवरात्रिश्च कार्य्ये
भद्राजयान्विते । कृत्वोपवासं तिथ्यन्ते तथा कुर्य्यात्तु
पारणमिति” । गारुडपुराणेऽपि “जयन्त्यां पूर्व्वविद्धा-
यामुपवासं समाचरेत् । तिथ्यन्ते वोत्सवान्ते वा व्रती
कुर्वीत पारणमिति” । या परेद्युरेव रोहिणीयुक्ता वि-
द्धाधिका तत्रोपवासः पूर्बतिथौ न युक्तः, रोहिणीयोगा
भावात् परेद्युः तत्सद्भावात्पूर्बोदाहृतेन प्राजापत्येत्यादिना
विष्णुरहस्यवचनेनोपवासोविधीयते । या तूभयत्र रोहि-
णीयुक्ता विद्धाधिका सापि निशीथे जयन्तीयोगमपेक्ष्य
चतुर्धा भिद्यते । पूर्व्वेदुरेव निशीथयोगवती । परेद्यु-
रेव तादृशी, उभयत्रापि निशीथयोगसहिता तद्र-
हिता चेति । तत्र या पूर्व्वेद्युरेव निशीथयोगवती सा
पूर्बैवोपोष्या तदुक्तं पद्मपुराणे “कार्य्या विद्धापि सप्तम्या
रोहिणी सहिताष्टमी । तत्रोपवासं कुर्वीत तिथिभान्ते
व्य पारणचिति” अत्राविशिष्टेषु त्रिषु पक्षेषु परदिन
एवोपवासः । तत्र दिनद्वये निशीथयोगमुपलक्ष्य ब्रह्म-
वैवर्त्ते पठ्यते “वर्जनीया प्रयत्नेन सप्तमीसंयुताष्टमी!
सा सर्क्षापि न कर्त्तव्या सप्तमीसहिताष्टमी । “अविद्धा-
यान्तु मर्क्षायां जातो देवकीनन्दनः” इति । यदा दिनद्व-
येऽपि निशीथयोगे परत्रोपवासस्तदा किमु वक्तव्यं परे-
द्युरेव निशीथयोगे । दिनद्वयेऽपि निशीथयोगराहित्यं
बहुवा जायते । तद्यथा पूर्वेद्युर्निशीथादूर्द्ध्वं तिथि-
नक्षत्रद्वयं प्रवृत्तं तच्च परेद्यु र्निशीथादर्वागेव समाप्तमि-
त्येकः प्रकारः! पूर्बेद्युर्निशीथादर्वागेव नक्षत्रं प्रवृत्तम्
अष्टमी तु निशीथादूर्द्ध्वं प्रवृत्ता परेद्युर्निशीथादर्वाग्
नक्षत्रं निवृत्तमित्यपरः । अष्टमी निशीथादर्वाक् प्रवृत्ता
ऋक्षं च निशीथादूर्द्ध्वं प्रवृत्तम् अष्टम्याःपरेद्युर्निशीथादर्वागेव
समाप्तिरिति तृतीयः । त्रिप्वप्येतेषु प्रकारेषु परैवोपो-
ष्या दिनद्वयेऽप्यर्धरात्रयोगविषये पूर्वोदाहृतस्य “वर्जनीया
[Page2227-a+ 38]
प्रयत्नेन” इत्यादिवचनस्यात्राऽपि चारयितुं शक्यत्वात् ।
किञ्च प्रथमप्रकारे न्यावोऽप्युद्वलको भवति । सङ्कल्पकाल-
मारभ्य तिथिनक्षत्रयोगस्य बहुकालव्यापित्वात् प्रशस्तत्वं
द्रष्टव्यम् । द्वितीयप्रकारे परेद्युरष्टमीबाहुल्येऽपि नक्षत्र-
योगस्याल्पत्वादनुपादेयत्वमित्याशङ्का न कर्त्तव्या । अतएव
स्कन्दपुराणे पठ्यते “सप्रमीसहिताष्टम्यां भूत्वा ऋक्षं द्विजो-
त्तम! । प्राजापत्यं द्वितीपेऽह्नि मुहूर्त्तार्धं मवेद्यदि । तदा-
ष्टयामिकं ज्ञेयं प्रोक्तं व्यासादिभिः पुरेति” । तृतीयप्रकारे
परेद्युर्नक्षत्रबाहुल्येऽपि अष्टनीयोगस्याल्पत्वादनुपादेयत्व
मित्याशङ्का भवति सा च पद्मपुराणेन निवर्त्त्यते “पूर्व-
विद्धाष्टमी या तु उदये नवमीदिने । मुहूर्त्तमपि संयुक्ता
संपूर्णा साष्टमी भवेत् । कला काष्ठा मुहूर्त्ताऽपि यदा कृष्णा
ष्टमी तियिः । नवम्यां सैव ग्राह्या स्यात् सप्तमीसंयुता
न हीति” । तदेवं जन्माष्टमीभेदा जयन्तीभेदाश्च निरू-
पिताः । तत्र जयन्तीभेदेपूपवासदिने यदि बुधवारः
सोमवासरोवा भवति तदा फलाधिक्यं भवति तदुक्तं
पद्मपुराणे “प्रेतयोनिगतानां तु प्रेतत्वं नाशितं नरैः ।
यैः कृता श्रावणे मासि अष्टमी रोहिणीयुता । किं पुन-
र्बुधवारेण सोमेनापि विशेषतः । किं पुनर्नवमीयुक्ता
कुलकोट्यास्तु मुक्तिदेति” । स्कन्दपुराणेऽपि “उदये चाष्टमी
किंचिन्नवमी सकला यदि । भवेत्तु बुधसंयुक्ता प्राजापत्य
क्षेसयुता । अपि वर्षशतेनापि लभ्यते यदि वा नवेति” ।
विष्णुधर्मोत्तरेऽपि “अष्टमी बुधवारेण रोहिणीसहिता
यदा । भवेतु मुनिशार्दूल! किं कृतैर्व्रतकोटिरिति” ।
<फ्>यथीक्तरीत्या विहिततिथावुपवासं कृत्वा परेद्युः पार-
णेनोपवासं समापयेत् पार तीर-कर्मसमात्नाकित्यस्माद्धातोः
निष्पन्नः पारणशब्दः । यद्यप्यसौ समाप्तिमात्रमभिधत्ते
तथाप्युपवाससमप्नावेव लोकशास्त्रयोः प्रयोगात् पङ्कजादि-
शब्दवद्योगरूढोद्रष्टव्यः । तया च योगरूद्योपवासस्य
चरमाङ्गं भोजनमभिधत्ते । अङ्गत्वञ्चोपवासविधिवाक्येषु
“विथिभान्ते च पारणमिति” विधानादवगन्तव्यम् ।
न च रागप्राप्तस्य भोजनस्यानेन वचनेनोपवासाङ्गतिथि
नक्षत्रयोनिप्रेधः क्रियते न तु पारणनामकं किञ्चिद-
ङ्गं विधोयत इति शङ्कनीयम् तथासति पारणशब्द
प्रग्रोगानुयपत्तेः रागप्राप्ते ह्यभ्यवहरणे भोजनशब्दः ।
तत्र पारणशब्देन रागप्राप्तमोजनविवक्षायां मुख्यार्धो
पाधितः स्यात् । किञ्चयदि पारणमङ्गं न स्यात्तदा प्रति-
निधिविधानं नोपपद्येत । तद्विधानञ्च द्वादशीप्रस्तावे
[Page2227-b+ 38]
देवलेन स्मर्यते “संकटे विषमे प्राप्ते द्वादश्यां पारयत् कथम्? ।
अद्भिस्तु पारणां कुर्यात् पुनर्भुक्तं न दोषकृदिति” । अतः
पारणशब्दबलात् प्रतिनिधिविधिबलाच्च पारणस्याङ्गत्वं
द्रष्टव्यम् । अतएवादित्यपुराणे “पारणान्तं व्रतं ज्ञेयं व्रता-
न्ते न द्विभोजनम् । असमाप्ते व्रते पूर्वं नैव कुर्य्याद्व्रतान्तर
मिति” तच्च पारणमुपवासदिनात् परदिनपूर्वाह्णे कर्त्त-
व्यम् “उपवासेषु सर्वेषु पूर्वाह्णे पारणं मवेदिति” देवल
स्मरणात् । एवं सामान्यतः पूर्वाह्णे पारणप्राप्तौ क्वचि-
दपवादाय “तिथिमान्ते च पारणम्” इत्यभिधीयते ।
शुद्धाधिकायां पूर्व्वेद्युरेव जयन्तीयोगः उभयत्रापि वा
जयन्तीयोग इत्यनयोः पक्षयोः पूर्व्वेद्युरेवोपवासविधा-
नात् परेद्युः केवलतिथेस्तिथिनक्षत्रयोर्वा सद्भावात्तदन्ते
पारणविधिः । तथा शुद्धाधिकयोर्विद्धाधिकयोरुभयोरपि यदा
परेद्युरेव जयन्तीयोगस्तदा परतिथावुपवासविधानात्पार-
णदिने तिथ्यभावेऽपि कदाचिन्नक्षत्रावशेषसम्भवात्तदन्ते
पारणं विधीयते तिथेर्वा नक्षत्रस्य वावशेषकाले पारणं
ब्रह्मवैवर्त्ते प्रतिषिध्यते । “अष्टम्यामथ रोहिण्यां न कुर्या-
त्पारणं क्वचित् । हन्यात्पुरा कृतं कर्म उपवासार्जितं
फलम् । तिथिरष्टगुणं हन्ति नक्षत्रञ्च चतुर्गुणम् । त-
स्मात् प्रयत्नतः कुर्यात्तिथिभान्ते च पारणमिति” । स्कन्द-
राणेऽपि “तिथिनक्षत्रनियमे तिथिभान्तेच पारणम् ।
अतोऽन्यथा पारणे तु व्रतभङ्गमवाप्नुयादिति” ।
तिथिभान्तश्च द्विविध उभयान्त एकतरान्तश्चेति । दिनद्वये
जयन्तीयोगवत्यां शुद्धाधिकायां परदिने अष्टमी मुहूर्त्तत्र-
यं नातिक्रामति रोहिणी तु पूर्वेद्युर्निशीथादर्वाग् यदा
कदाचित् प्रवृत्ता तदनुसारेण परेद्युः समाप्येत । तत्र
यदि दिवैव समाप्येत तदा तामतिवाह्यैव पारणं कुर्यात्
उभयान्तस्य मुख्यत्वात् । यदि रात्रौ समाप्तिस्तदा तत्समा-
प्तर्न प्रतीक्षणीया रात्रिपारणस्य निषिद्धत्वात् । तथा
च ब्रह्मवैवर्त्ते “सर्वेष्वेवोपवासेपु दिवा पारणमिष्यते ।
अन्यथा पुण्यहानिः स्यादृते धारणपारणमिति । अन्य-
तिथ्यागमोरात्रौ तामसस्तैजणो दिवा । तामसे पारणं
कुर्वंस्तामसीं गतिमश्नुते” इति । दिवापारणं कुर्वन्नाप
नाष्टमीवेलायां कुर्य्यात् एकतरान्तस्याभावात् अष्टमीम-
तिवाह्य रोहिण्यां वर्त्तनायाभपि पारणं कार्यम् । अतएव
नारदीये “तियिनक्षत्रसंयोग उपवासोयदा भवेत् ।
पारणं तु न कर्त्तव्यं यावन्नैकस्व रुक्षयः” । सांयोगिके
व्रते प्राप्ते यत्रैकोऽपि वियुज्यते । तत्रैव पारण कुर्यादेवं
[Page2228-a+ 38]
वेदपिदोविदुरिति” । पूर्व्वेद्युरेव निशीथे जयन्तीयोग
वत्यां विद्धाधिकायां पारणदिने तिथिभान्तो बहुधा सं-
भाव्यते । अहन्युमयान्तएकतरान्तोवा, रात्रावेकतरान्त
उभयान्तोवेति । तेषु चतुर्षु भेदेषु निर्णयः स्मर्यते
“तिथिऋक्षयोर्यदा च्छेदोनक्षत्रान्तमथापि वा । अर्द्ध
रात्रेऽपि वा कुर्यात् पारणञ्च परेऽहनीति” । दिवसे
यद्युभयान्तस्तदा पारणमिति मुख्यः कल्पः । नक्षत्रा-
न्तसित्यनेनैकतरान्तत्वं विवक्षितम् । सोऽयमनुकल्पः ।
यदि रात्रौ निशीथादर्वागुभयान्त एकतरान्तो वा भवति
तदा दिवसे मुख्यानुकल्पयोरुभयोरप्यसंभावाद्रात्रौ पा-
रणस्य निषिद्धत्वाच्चार्थात्तत्राप्युषवासप्राप्तौ पारणस्य
प्रतिप्रसवः क्रियते “अर्धरात्रेऽपि वा कुर्यादिति” । ननु
पारणेऽष्टम्यन्तस्य प्रतीक्षणीयत्वेऽपि रोहिण्यन्तो न प्रती-
क्षणीयः “याः काश्चित्तिथयः प्रोक्ताः पुण्या नक्षत्रसं-
युताः । ऋक्षान्ते पारणं कुर्याद्विना श्रवणरोहिणीम्”
इति स्मरणात् । मैवम् । “नक्षत्रञ्च चतुर्गुणमिति” प्रत्यवा
यस्योदाहृतत्वात् । तस्मात् “विना श्रवणरोहिणी-
मिति वचनं केवलनक्षत्रोपवासविषयं पूर्वोक्तानुकल्पवि-
षयं वेत्यवगलव्यम् । अशक्तस्य तु तिथिनक्षत्नयोरु-
भयोरनुवर्त्तमानयोरपि प्रातर्देवं संपूज्य क्रियमाणं पा-
रणं न दुष्यति । “तिथ्यन्ते वोत्सवान्ते वा व्रती कुर्वी-
त पारणमिति” स्मरणात् ।
<फ्>तत्र निष्कृष्टार्थस्तु तेनैव कारिकामिर्निबद्धोयथा
“जयन्त्याख्यं व्रतं भिन्नं कृष्णजन्माष्टमीव्रतात् । शुद्धा
च सप्तमोविद्धेत्येवं जन्माष्ठमी द्विधा । सप्तमी चेन्नि-
शीथात् प्राग्विद्धा शुद्धाऽन्यथा भवेत् । शुद्धायां नास्ति
सन्देहो विद्धा च त्रिविधेष्यते । निशीथयीगः पूर्वेद्यु-
रुत्तरेद्युर्द्वयोरुत । पूर्वैव प्रथमे पक्षे परैवोत्तरपक्षयोः ।
अष्टमी रोहिणीयुक्ता जयन्ती सा चतुर्विधा । शुद्धा शु-
द्धाधिकेत्येवं विद्धा विद्धाधिकेति च । शुद्धायामपि विद्धायां
न संभाव्योत्तरा तिथिः । शुद्धाधिकायां योगः स्यादेक-
स्मिन्वा दिनद्वये । नैकयोगेऽस्ति सन्देहो द्वियोगे प्रथम-
न्दिनम् । यदा निशीथे पश्चाद्वेत्युत्तमो मध्यमोऽधमः ।
योगस्त्रिधापि पूर्वेद्युः संपूर्णत्वादुपोषणम् । बिद्धाधि-
कायां प्रत्येकदिनयोगे स गृह्यताम् । द्वयोर्योगस्त्रिधा-
मिन्नो निशीथवृत्तिभेदतः । तद्युक्तिर्दिन एकस्मिन्नु
भयोर्नोभयोरिति । एकस्मिंश्चेत्तद्दिनं स्यात् पक्षयोरन्त्ययोः
मरा । वुधे सोमे जयन्ती चेद्वारे साऽतिफलप्रदा । तिथ्यृ-
[Page2228-b+ 38]
क्षयोर्द्वयोरन्ते उत्तमं कारणं भवेत् । एकस्यान्त
मध्यमं स्यादुत्सवान्तेऽधमं स्मृतम् । यस्मिन्वर्षे जय-
न्त्याख्यो योगो जन्माष्टमी तदा । अन्तर्भूता जयन्त्यां
स्यादृक्षयोगप्रशस्तितः । नोपवासद्वयं कार्यमुपोष्यन्तु
परं दिनम्” ।
रघुनन्दनमते तु तद्व्यवस्था यथा
“यत्रैकदिने जयन्तीलाभस्तत्रैवीपवासः । उभयदिने
चेत्तदा परदिने । जयन्त्यलाभे च रोहिणींयुक्ताष्ट-
म्याम् । उभयदिने रोहिणीयुक्ताष्टमीलाभे परदिने ।
रोहिण्यलाभे तु निशीथसम्बन्धिन्यामष्टम्याम् । उभय-
दिने निशीथसम्बन्धे तदसम्बन्धे वा परदिन इति ।
उपवासपरदिने तिथिनक्षत्रयोरवसाने पारणम् । य-
दा तु महानिशायाः पूर्व्वमेकतरस्यावसानमन्यत-
रस्य महानिशायां तदनन्तरं वा तदैकतरावसाने पा-
रणम् । यदा महानिशायामुभयस्थितिस्तदोत्सवान्ते
प्रातःपारण्णमति” ।
तत्प्रमाणवाक्यानि ति० त० जन्माष्टमीतत्त्वेऽनुसन्धेयानि
माववरघुनन्दनमतयोर्युक्तत्वायुक्तत्वे सत्यपि देशविशेष
वासिभिस्तत्तद्व्यवस्थे आदर्त्तब्ये एते च व्यवस्थे स्मार्त्तैरे-
वादर्त्तव्ये । वैष्णवैस्तु हरिभक्तिविलासाद्यनुसारिणी व्यव-
स्थादर्त्तव्या सा च जन्माष्टमीशब्दे दृश्या । कृष्णजन्माष्ट-
मीशब्दोऽप्यत्र दर्शितकालमाधवीयग्रन्थे उदा० दृश्यम् ।
<LEND>
