<L>4718<pc>0416,b<k1>अवकीर्ण्णिन्<k2>अवकीर्ण्णिन्
अवकीर्ण्णिन्¦ पु० अवकीर्णमनेन इष्टा० इनि । ध्वस्तव्रते
<>ब्रह्मचारिणोयद्व्रतमुक्तं स्त्रीसङ्गमादिवर्जनं तस्य भ्रंसे-
<>ऽवकीर्णता । “अवकीर्ण्णी तु कालेन गर्द्धभेन चतुष्पथे ।
<>पाकयज्ञविधानेन नैरृतं निशि याजयेत्” अङ्गि० “कुशी-
<>लवोऽवकार्ण्णी च वृषलीपतिरेव च” मनुः । अवकीर्णि-
<>लक्षणञ्च--“कामतोरेतसः सेकं ब्रतस्थस्य द्विजन्मनः ।
<>अतिक्रमं व्रतस्याहुर्धर्म्मज्ञा ब्रह्मवादिनः “अवकीर्ण्णी भवेद्-
<>गत्वा ब्रह्मचारी तु योषितम् । गर्द्धभं षशुमालभ्य नैरृतं स
<>विशुध्यति” या० स्मृ० स्त्रियं विनाऽपि रेतसः स्रावे
<>ब्रतलोपः “ब्रह्मचारी चेत् स्त्रियमुपेयात् अरण्ये
<>चतुष्पथे लौकिकेऽग्नौ रक्षोदैवतं गर्द्दभं पशुमालभेत
<>नैरृतं वा चरुं निर्वपेत् तत्र जुहूयात् कामाय स्वाहा
<>कामकामाय स्वाहा निरृत्यै स्वाहा रक्षोदेवताभ्यः
<>स्वाहेति एतदेव रेतसः प्रयत्नोत्सर्गे” इति वसिष्ठोक्तेः
<>तेन कामतोरेतस उत्सर्गेऽपि अवकीर्ण्णित्वम् । अकामतस्तु
<>नावकार्णित्वं किन्तु प्रायश्चित्ताल्पत्वं यथोक्तं मनुना
<>“स्वप्ने सिक्त्वा ब्रह्मचारी द्विजः शुक्रमकामतः । स्नात्वार्क
<>मर्च्चयित्वा त्रिः पुनर्वानतृचं जपेत्” ।
<LEND>
