<L>26884<pc>3835,a<k1>धकारः<k2>धकारः
धकारः¦ तवर्गीयः पञ्चमः व्यञ्जनवर्णभेदः । तस्योच्चारणस्थानं दन्त-
<>मूलं “दन्त्या लतुलसाः स्मृताः” इति तवर्गस्य दन्त्यत्वोक्तिः
<>दन्तमूलपरत्वेन, अन्यथा भग्नदन्तस्य तवर्गोच्चारणानुप-
<>पत्तेः । व्यञ्जनवर्णत्वादर्द्धमात्रत्वम् तस्य । तस्योच्चारणे
<>आभ्यन्तरप्रयत्नः स्पृष्टता जिह्वाग्रेण दन्तमूलस्य सम्यक्-
<>स्पर्शेन तस्थोच्चारणात् तथात्वम् । वाह्यप्रयत्नाश्च संवार-
<>नादवोषा महाप्राणश्च, सि० कौ० मूलं दृश्यम् । अस्य
<>वाचकशब्दा वर्णाभिधानतन्त्रोक्ता यथा “धो धनार्थो
<>रुचिः स्थाणुः सात्वतो योगिनीप्रियः । मीनेशः
<>शङ्खिनी तोयं नागेशो विश्वपावनी । धिषणा धारणा
<>चिन्ता नेत्रयुग्मं प्रियो मतिः । पीतवासास्त्रिवर्णा च
<>धात्री धर्मः प्लवङ्गमः । सन्दर्शो मोहनो लज्जा वज्र-
<>तुण्डः सुकन्धरा । वामपादाङ्गुलीमूलं ज्येष्ठा सुर
<>पुरं भवः । स्पर्शात्मा दीर्घजङ्घा च धनेशो धनसञ्चयः”
<>अस्य मातृकान्यासे वामपादाङ्गुलिमूले न्यास्यता ।
<>अस्याधिष्ठातृदेवताया ध्येयरूपम् । “षड्भुजां मेषवर्णाञ्च
<>रक्त्राम्बरधरां पराम् । वरदां शोभनां रम्यां चतुर्वर्ग-
<>प्रदायिनीम् । एवं ध्यात्वा धकारन्तु तन्मन्त्रं दशधा
<>जपेत्” अस्य स्वरूपञ्च । “धकारं परमेशानि! कुण्डली
<>मोक्षरूपिणी । आत्मादितत्त्वसंयुक्तं पञ्चदेवमयं
<>सदा । पञ्चप्राणमयं देवि! विसिनीसहितं सदा ।
<>त्रिविन्दुसहितं वर्णं धकारं यदि भावयेत् । पीत-
<>विद्युल्लताकारं चतुर्वर्गप्रदायकम्” कामधेनु० । अस्य
<>काव्यादौ प्रथमन्यासफलं वृ० र० टीकायामुक्तं यथा
<>“दोधः सौख्यं मृदं नः” ।
<LEND>
