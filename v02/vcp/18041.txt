<L>18041<pc>2698,a<k1>गोत्रभाग<k2>गोत्रभाग
गोत्रभाग¦ पु० गोत्राणामेकगोत्रजातानां भागः । गोत्र-
जातानां परस्परविभागे “गोत्रसाधारणं त्यक्त्वा
योऽन्यदेशं समाश्रितः । तद्वंश्यस्यागतस्यांशः प्रदातव्यो
न संशयः । तृतीयः पञ्चमश्चैव सप्तमोवापि यो भवेत् ।
जन्मनामपरिज्ञाने लभेतांशं क्रमागतम् । यं परम्प-
रया मौलाः सामन्ताः स्वामिनं विदुः । तदन्वयस्या
गतस्य दातव्या गोत्रजैर्मही । भुक्तिस्त्रैपुरुषी सिध्ये
दपरेषां न संशयः । अनिवृत्ते सपिण्डत्वे सकुल्यानां
न सिध्यति । अस्वामिना तु यद्भुक्तं गृहक्षेत्रापणा-
दिकम् । सुहृद्बन्धुसकुल्यस्य न तद्भोगेन हीयते ।
विवाह्यश्रोत्रियैर्भुक्तं राज्ञामात्यैस्तथैव च । सुदीर्घे-
णापि कालेन तेषां सिद्ध्यति तत्तु न” वृहस्पतिः गोत्र
साधारणं द्रव्यमिति शेषः विवाह्यो जामाता
<LEND>
