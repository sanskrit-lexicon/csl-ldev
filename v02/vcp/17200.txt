<L>17200<pc>2552,b<k1>गर्भच्युति<k2>गर्भच्युति
गर्भच्युति¦ स्त्री ६ त० । गर्भस्रावे तत्कारणादि सुश्रुते उक्तं यथा
<>“ग्राम्यधर्म्मयानवाहनाध्वगमनप्रस्खलनप्रपतनप्रपीड-
<>नधावनाभिघातविषमशयनासनोपवासवेगाभिघातातिरूक्ष-
<>कटुतिक्तभोजनशाकातिक्षारसेवनातिसारवमनविरेचसप्रे-
<>ङ्खोलनाजीर्णगर्भशातनप्रभृतिभिर्विशेषैर्ब्बन्धनान्मुच्यते ग-
<>र्भः फममिव वृन्तबन्धनादभिघातविशेषैः । स विमुक्त-
<>बन्धनो गर्भाशयमतिक्रम्य यकृत्प्लीहान्त्रविवरैरबस्रंस
<>मानः कोष्ठसङ्क्षोभमापादयात तस्या जठरसङ्क्षोभाद्वायुर-
<>पानोमूढः पार्श्ववस्तिशीर्षोदरयोनिशूलानाहमूत्रसङ्गाना-
<>मन्यतममापाद्य गर्भं व्यापादयति तरुणं शोणितस्रा-
<>वेण, तमेव कदाचिद्विवृद्धमसम्यगागतमपत्यपथमनुप्राप्तम-
<>निरस्यमानमपानवैगुण्यसंमोहितं गर्भं मूढगर्भमित्या-
<>चक्षते । ततः स कीलः प्रतिखुरो वीजकः परिघ
<>इति । तत्र ऊर्द्ध्ववाहुशिरःपादो यो योनिमुखं निरु-
<>णद्धि कील इव स कीलः । निःसृतहस्तपादशिराः
<>कायसङ्गी प्रतिखुरः । यस्तु निर्गच्छत्येकशिरोभुजः स
<>वीजकः । परिघ इव योनिमुखमावृत्य तिष्ठेत् स परिघ
<>इति चतुर्व्विधो भवतीत्येके भाषन्ते तत्तु न सम्यक्
<>कस्मात् स यदा विगुणानिलप्रपीडितोऽपत्यपथमनेकधा
<>प्रतिपद्यते तदा सङ्ख्या हीयते । तत्र कश्चित् द्वाभ्यां
<>सक्थिभ्यां योनिमुख प्रतिपद्यते कश्चिदाभुग्नैकसक्थिरे-
<>केन, कश्चिदाभुग्नसक्थिशरीरः स्फिग्देशेन तिर्य्यगागतः ।
<>कश्चिदुरःपार्श्वपृष्ठानामन्यतमेन योनिद्वारं पिधायाव-
<>तिष्ठते । अन्तःपार्श्वापवृत्तशिराः कश्चिदेकेन बाहुना ।
<>कश्चिदाभुग्नशिरा बाहुद्वयेन । कश्चिदाभुग्नमध्योहस्त-
<>पादशिरोभिः । कश्चिदेकेन सक्थ्ना योनिमुखमभि-
<>प्रतिपद्यतेऽपरेण पायुमित्यष्टबिधा मूढगर्भगति-
<>रुद्दिष्टाः समासेन । तत्र द्वावन्त्यावसाध्यौ मूढगर्भौ
<>शेषानपि विपरीतेन्द्रियार्थाक्षेपकयोनिभ्रंससंवरणमक्कल्ल-
[Page2553-a+ 38]
<>श्वासकासभ्रमनिपीडितान् परिहरेत् । भवन्ति चात्र ।
<>कालस्य परिणामेन मुक्तं वृन्ताद्यथा फलम् । प्रवर्त्तते
<>स्वभावेन नान्यथा पतितुं फलम् । एवं कालप्रकर्षेण
<>मुक्तो नाडीनिबन्धनात् । गर्भाशयस्थो यो गर्भो जन-
<>नाय प्रपद्यते । कृमिवाताभिघातैस्त तदेवोपद्रुतं फलम ।
<>पतत्यकालेऽपि यथा तथा स्याद्गर्भविच्युतिः । आ चतु-
<>र्थात्ततो मासात्प्रस्रवेद्गर्भविच्युतिः । ततः स्थिर-
<>शरीरस्य पातः पञ्चमषष्ठयोः । प्रविध्यति शिरो या तु
<>शीताङ्गी निरपत्रपा । नीलोद्धतसिरा हन्ति सा गर्भं
<>सच तां तथा । गर्भास्पन्दनमावीनां (गर्भवतीनाम्) प्रणाशः
<>श्यावपाण्डुता । भबत्युच्छ्वासपूतित्वं शूलं चान्तर्मृते
<>शिशौ । मानसागन्तुभिर्म्मातुरुपतापैः प्रपीडितः ।
<>गर्भो व्यापद्यते कुक्षौ व्याधिभिश्च प्रपीडितः । वस्त-
<>मारविपन्नायाः कुक्षिः प्रस्पन्दते यदि । तत्क्षणाज्जन्म-
<>काले तं पाटयित्वोद्धरेद्भिषक् ।”
<>गर्भविच्युति गर्भपतनादयोऽप्यत्र ।
<LEND>
