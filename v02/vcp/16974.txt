<L>16974<pc>2523,b<k1>गन्धतन्मात्र<k2>गन्धतन्मात्र
गन्धतन्मात्र¦ न० सांख्यमतप्रसिद्धे शान्तघोरादिविशेषशून्य-
गन्धमात्रगुणके स्थूलपृथिव्यारम्भके सूक्ष्मपार्थिवांशे
यथाह “स्थूलात् पञ्चतन्मात्रस्य” सा० प्र० सूत्रभाष्ये
<फ्>“तन्मात्राणि च यज्जातीयेषु शान्तादिविशेषत्रयं न
तिष्ठति तज्जातीयानां शब्दस्पर्शरूपरसगन्धानामाधार-
भूतानि सूक्ष्मद्रव्याणि स्थूलानां हेतवोऽविशेषाः “तस्मिं-
स्तस्मिंस्तु तन्मात्रास्तेन तन्मात्रता स्मृता । न शान्ता
नापि घोरास्ते न मूढाश्चाविशेषिणः” इति विष्णुपुरा-
दिभ्यः । अस्यायमर्थः तेषु तेषु भूतेषु तन्मात्रास्तिष्ठन्तीति
कृत्वा धर्मधर्म्यभेदाद्द्रव्याणामपि तन्मात्रता स्मृता । ते
च पदार्थाः शान्तघोरमूढाख्यैः स्थूलशब्दादिगतविशेषैः
शून्या एकरूपत्वात् । तथा च शान्तादिविशेषशून्यशब्दा-
दिमत्त्वमेव भूतानां शब्दादितन्मात्रत्वमित्याशयः ।
अतोऽविशेषिणोऽविशेषसंज्ञिता इति शान्तं सुखात्मकं
[Page2524-a+ 38]
घोरं दुःखात्मकं मूढं मोहात्मकम् । तन्मात्राणि च
देवादिमात्रभोग्यानि केवलं सुखाधिक्यादिति”
<LEND>
