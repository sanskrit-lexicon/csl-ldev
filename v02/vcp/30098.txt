<L>30098<pc>4187,b<k1>पञ्चपञ्चिनी<k2>पञ्चपञ्चिनी
पञ्चपञ्चिनी¦ स्त्री पञ्च पञ्च ऋचः परिमाणमस्याः डिनि ।
पञ्चदशस्तोमस्य विष्टुतिभेदे “अथ पञ्चदशस्तोमस्य
तिस्रो विष्टुतयः । तत्र प्रथमं पञ्चपञ्चिन्याख्यां
विष्टुतिं दर्शयति” भा० । “पञ्चभ्यो हिङ्करोति स
तिसृभिः स एकया स एकया, पञ्चभ्यो हिङ्करोति स
एकया स तिसृभिस्म एकया, पञ्चभ्यो हिङ्करोति
स एकया स एकया स तिसृभिः, पञ्चपञ्चिनी पञ्चपञ्च-
दशस्य विष्टुतिः” ताण्ड्य० ब्रा० ४ । १ । “चतुर्ष्वेषु स्तोत्रे-
ष्वेकैकं तृचात्मकं सूक्तं तस्मिन् तृचे पञ्चदशसंख्या ऋचः
सम्पादनीयाः । तच्च सम्पादनम् आवृत्तिमन्तरेण न
सम्भवतीत्यावृत्तिप्रकार इहोपदिश्यते त्रिभिः पर्य्यायैः
स्तोत्रभावर्त्तनीयम् । अग्न आयाहीत्येषा सूक्ते प्रथमा
ऋक् “तन्त्वा समिद्भिरिति” द्वितीया “स नः पृथ्विति”
तृतीया तासु प्रथमामृचं प्रथमे पर्य्याये त्रिरावर्त्तयेत्
इतरे द्वे सकृत् सकृत् । द्वितीये पर्य्याये मध्यमां त्रिर-
भ्यसेत्, तृतीये पर्य्याये अन्तिमांत्रिरभ्यस्येत् । एवं सत्ये-
कैकस्य आवृत्तिः पञ्चधा सम्पद्यते । एषा पञ्चपञ्चिनी
एकैकस्मिन् पर्य्याये पञ्चर्चा भवन्तीति । पञ्चपञ्चिन्येतत्-
संज्ञा पञ्चदशस्तोमस्येषा विष्टुतिः” ।
<LEND>
