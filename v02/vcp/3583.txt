<L>3583<pc>0308,a<k1>अभीवर्त्त<k2>अभीवर्त्त
अभीवर्त्त¦ पु० अभिवर्त्तन्ते गच्छन्ति स्वर्गमनेन अभि + वृत--करणे
घञ् । १ ब्रह्मसामनि तच्च “उदञ्चमृतीषाहमित्यस्यां योना
वुत्पन्नं ब्राह्मणाच्छंसिनऋत्विगभेदस्य पृष्ठ्यस्त्रोत्रम् । “अभी-
वर्त्तोब्रह्मसाम भवति अभीवर्त्तेन वै देवाः स्वर्गं लोकमभ्य-
वर्त्तन्त यदभ्यवर्त्तन्त तदभीवर्त्तो ब्रह्मसाम भवति स्वर्गस्य
लोकस्याभिवृत्त्यै” ता० ब्रा० । “अभिवृत्तिसाधनत्वादस्य
साम्रोऽभीवर्त्तसंज्ञा निष्पन्ना” भा० । “तदभीवर्त्तस्याभीवर्त्त-
त्वमिति सांख्यायनसू० । एतदभोवर्त्ताख्यं सान पूर्व्वस्मिन्
पक्षसि विद्यमानानामाभिप्लविकानामह्नां स्वरसान्नां च माध्य-
न्दिने सवने यजमानान्वारब्धेन ब्रह्मणा पृष्ठस्त्रोत्रतया
कर्त्तव्यं, तथा उत्तरस्मिन् पक्षसि “इन्द्रक्रतुन्न आभरे” त्येक
एव प्रगाथः ब्रह्मसामाश्रयः कर्त्तव्यः । प्रत्यहं च तस्मिन्
प्रगाथे अन्यदन्यत्साम ब्रह्मणा पृष्ठ्यस्त्रोत्रार्थं कर्त्तव्यम्
इति” ता० ब्रा० भा० । २ संवत्सरे । “अभीवर्त्तंः
सविंशः” यजु० १४, २३ । अभिवर्त्त्यते आबर्त्त्यत
इत्यभोवर्त्तः सामावृत्तिरूपः स विंशः स्तोमः यद्वा अभि-
वर्त्तयत्यावत्त यति सर्वाणि भूतानीत्यभीवर्त्तः सवत्सरः
“उपसर्गस्य घञ्यमनुष्ये बहुलमिति पा० दीर्घः ।
[Page0308-b+ 38]
द्वादशमाससप्तर्त्तुसंवत्सररूपविंशतिसङ्ख्यया सहितः
सविंशः । य एष सविंशस्तोमः तमुपदधातीत्यर्थः
“संवत्सरो वा अभीवर्त्तः इति संवत्सरो हि सर्वाणि
भूतान्यभिवर्त्तते” श्रुतिः वे० दी० । ३ अभीवर्त्तेनेत्यादिके सूक्ते
“अथैनं सारयमाणमुपारुह्याभीर्वतं वाचयति” आश्व०
गृ० । ४ अभिवृत्तिसाधने हविर्भेदे च । “अभीवर्त्तेन
हविषा येनेन्द्रो अभिवावृते” ऋ० १०, १७४, १ ।
<LEND>
