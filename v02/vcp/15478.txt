<L>15478<pc>2303,a<k1>क्रमज्या<k2>क्रमज्या
क्रमज्या¦ स्त्री ग्रहाणां स्पष्टाधिकारे सि० शि० उक्ते घतु-
र्विंशत्यर्द्धजीवाभेदे तन्मानं तत्रोक्तं यथा
“तत्त्वाश्विनो नन्दसमुद्रवेदाश्चन्द्राद्रिषट्का गगनाङ्कनागाः
पञ्चाभ्ररुद्रास्तिथिविश्वतुल्या आद्यैर्निरुक्ता नखवाण-
चन्द्राः । नन्दावनीशैलभुवो दिगङ्कचन्द्रा हुताशग्रहपू-
र्णदस्राः । तुरङ्गषट्काकृतयः कुरामसिद्धाः शराष्टेषुयमाः
क्रमेण । गजाश्विभान्यङ्कशराष्टदस्रास्तुरङ्गसप्तग्रहलोच-
नानि । अम्भोधिकुम्भ्यभ्रगुणास्तुरङ्गशैलेन्दुरामा रसभू-
तदन्ताः । कुदन्तलोका द्वितुरङ्गदेवा गोऽभ्राब्धिलोकाः
कुगुणाब्धिरामाः । भुजङ्गलोकाब्धिगुणाः क्रमज्या” मू०
“इह हि स्पष्टीकरणप्रभृति सर्वकर्मार्घज्याभिः प्रतिपा-
द्यते । यतो ग्रहवलये कोऽप्यवधिभूतः प्रदेशोमध्य-
शब्देनोच्यते । तस्मान्मध्यसूत्रात् तिर्यक्स्थोग्रहो वलये-
ऽर्धज्याग्रे भवति । अतोऽर्धज्याभिः सर्वं कर्म । तत्र
[Page2303-b+ 38]
भगणकलाङ्कितवृत्तचतुर्थांशे ईदृशान्येव चतुर्विंशति-
र्ज्यार्धानि भवन्ति” प्रमिता० । २४ क्रमज्याङ्काश्च यथा
२२५ । ४४९ । ६७१ । ८९० । ११०५ । १३१५ । १५२० ।
१७१९ । १९१० । २०९३ । २२६७ । २४३१ । २५८५ ।
२७२८ । २८५९ । २९७७ । ३०८४ । ३१७७ । ३२५६ ।
३३२१ । ३३७२ । ३४०९ । ३४३१ । ३४३८ ।
तासां तथामानं समर्थितं सू० सि० रङ्गनाथाभ्यां यथा
“राशिलिप्ताष्टमो भागः प्रथमं ज्यार्धमुच्यते । तत्तद्वि-
भक्तलब्धोनमिश्रितं तद् द्वितीयकम् । आदोनैवं क्रमात्
पिण्डान् भक्त्वा लब्धोनसंयुताः । खण्डकाः स्युश्चतुर्विंश-
ज्ज्यार्धपिण्डाः क्रमादमी” सू० सि० ।
“एकराशिकलानामष्टादशशतानामष्टम्ॐऽशस्तत्त्वाश्विमितः
२२५ प्रथममाद्यं ज्यार्धं सम्पूर्णजीवार्धपिण्डकः कथ्यते
तदभिज्ञैः । ततः प्रथमज्यार्धात् तेन प्रथमज्यार्धेन भक्ता-
ल्लब्धेन हीनमन्यस्याप्रसङ्गात् प्रथमज्यार्धमनेन युक्तं तत्
प्रथमज्यार्धं द्वितीयकं ज्यार्धं भवति द्विगुणप्रथममे-
कोनम् । तृतीयादीनामानयनार्थमुक्तप्रकारमतिदिशति
आद्येनेति । प्रथमज्यार्द्धपिण्डेन । एवमुक्तरीत्या क्रमात्
सिद्धपिण्डान् भक्त्वा लब्धैरूनमाद्यं खण्डमनेन युताः
खण्डका असिद्धाव्यवहितसिद्धज्यार्धपिण्डा असिद्धपिण्डा
भवन्ति । यथा प्रथमखण्डं २२५ प्रथमभक्तं फलं १ तेन
हीमं खण्डं २२४ तेन युक्तं द्वितीयखण्डं ४४९ । तच्च
प्रथमभक्तं फलम् २ अर्धाधिकावयवस्यैकाधिकत्वेन ग्रह-
णस्य साम्प्रदायिकत्वात् । फलैक्येन ३ रीनं प्रथमम् २२२
अनेन द्वितीयखण्डो ४४९ युतस्तृतीयम् ६७१ । एवमिदं
प्रथमखण्डभक्तं फलम् ३ अनेन पूर्वफलैक्येन ३ युतं जातं
सर्व्वफलैक्यम् ६ अनेन प्रथमं खण्डं हीनम् २१९ अनेन
तृतीय ६७१ युतं चतुर्थम् ८९० । एवमिदं प्रथमखण्डभक्तं
फलं ४ पूर्व्वलब्धैक्येन ५ रीनं प्रथमखण्डरूपं २१९
ज्यान्तररूपखण्डकमतेन ४ हीनं २१५ चतुर्थ ८९० युतं
पञ्चमं ११०५ एवमग्रेऽपि । अथोक्तरोत्याऽसङ्ख्यखण्डानां
सम्भवात् खण्डनियममाह स्युरिति । एवं चतुर्वंशत्स-
ङ्ख्याका ज्यार्धपिण्डाः कार्या न तदधिकाः । “एक-
विंशाच्च विंशाच्च षष्ठात् पञ्चदशादपि । सप्तमाद्द्वादशात् स-
प्तदशान्नार्धोत्तरं मतम्” इति ब्रह्मसिद्धान्तोक्तस्थलेऽर्धा-
धिकावयवस्यैकाधिकत्वेन न ग्रहणम् इतिध्येयम् ।
गणितस्याविकृतत्वात् सिद्धाः पिण्डाः कथं नोक्ताः? इत्यत
आह क्रमादिति । अमी सिद्धाः पिण्डाः क्रमात्
[Page2304-a+ 38]
समनन्तरमेवोच्यन्ते । अत्रोपपत्तिः । समायां भूमौ वृत्तं
भगणकलाङ्कितं तिर्यगूर्ध्वाधरव्यासमितरेखाभ्यां चतुर्भागं
कार्यं तत्रोर्द्ध्वरेखासक्तपरिधिप्रदेशादुभयत्र समविभागं
विगणय तदग्रयोर्बद्धं सूत्रं वृत्ते द्विगुणविभागमितस-
म्पूर्णचापस्य सम्पूर्णज्या । अत्र गणिते ऊर्द्ध्वरेखातो
ऽर्द्धज्याया एव प्रयोजनात् तदर्घचापस्यज्यार्धमर्धज्या ।
एवं वृत्तचतुर्थांश ऊर्द्ध्वरेखातोऽभीष्टांशानां चापार्धाका-
राणामर्धज्या अमीष्टा गण्याः । तत्र भगवता स्वेच्छया
वृत्तचतुर्धांशे त्रिराशिमिते चतुर्विंशज्ज्याः कल्पितास्त-
ज्ज्ञानं तु वृत्ते चक्रकलानामङ्कितत्वात् तत्परिधिव्यासार्धं
त्रिराशिज्यान्तिमा ३४३८ । यदा भनन्दाग्निमितपरिधौ
३९२७ खवाणसूर्य १२५० मितो व्यासस्तदा चक्रकलापरि-
धौ क इत्यनुपातेन व्यासानयनम् । यथा चक्रकलाः
२१६०० खवाणसूर्य १२५० पुणाः २७०००००० भनन्दाग्नि
३९२७ भक्ता व्यासः ६८७६ एतदर्धमन्तिमा ज्या ३४३८ ।
अथ वृत्ते चापज्ययोर्विवेके तयोरतुल्यत्वमपि भगवता
कोऽपि वृत्तभागः समोऽस्त्यन्यथामलकादौ सर्षपाद्य-
वस्थानं न स्यादिति मत्वा तद्भागस्यज्या तत्तुल्यैवेत्युक्तम् ।
“वृत्तस्य षण्णवत्यंशो दण्डवद्दृश्यते तु सः” इति शाक-
ल्योक्तेः प्रथमज्या चक्रकलाद्वादशांशरूपैकराशिकला-
नामष्टमोऽंशस्तत्त्वाश्विमितः २२५ एतन्मितमेव प्रथमचाप-
मत एतदन्तरेणाभीष्टा ज्याश्चतुर्वंशत् । अथ चतुर्विंशति
जीवानां यथोत्तरमुपचयात् तदन्तररूपखण्डानां यथो-
त्तरमपचयस्य वृत्ते ज्याङ्कनेन प्रत्यक्षत्वाज्ज्यान्तररूप-
खण्डानामन्तरं यथोत्तरमुपचितमिति द्वाविंशतित्रयो-
विंशतिचतुर्विंशतिज्यानामन्तरयोरन्तरमिदं परमं खण्डा-
न्तरं सूक्ष्मज्योत्पत्तिप्रकारेणावगतं १५ । १६ । ४८ ।
अथ यदि त्रिज्ययेदं खण्डकान्तरं तदा प्रथमज्यया
किमित्य नुपातेन फलप्रमाणयोः फलेनापवर्त्त्य प्रमाणस्थाने
तत्त्वाश्विनोऽनेन भक्तः प्रथमर्ज्या फलं पूर्व्वद्वितीय-
खण्डयोरन्तरम् । अनेन पूर्व्वखण्डं हीनं द्वितीयं
खण्डं भवति । तत्र पूर्व्वखण्डं प्रथमज्यातुल्यमेव ।
द्वितीयखण्डं प्रथमज्यायां युतं द्वितीयज्या । एवमस्या-
स्तत्वाश्विभागलन्धं द्वितीयतृतीयखण्डकयोरन्तरमनेन
द्वितीयखण्डमूनं तृतीयखण्डमित्यनेन द्वितीयज्या युता
तृतीयज्या । एवं चतुर्थ्याद्याः । तत्र पूर्बमर्धाभ्यधिकग्र-
हणेनोत्तरत्राधिकान्तरपातसम्भावनया क्वचित् क्वचिदर्धा-
भ्यधिकावयवस्यैकाधिकत्वेन ग्रहणम् इत्युपपन्नं श्लोक-
[Page2304-b+ 38]
द्वयम्” रङ्ग० । उत्क्रमज्याङ्कास्तु ज्याशब्दे वक्ष्यन्ते
<LEND>
