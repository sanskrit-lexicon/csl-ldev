<L>17214<pc>2554,a<k1>गर्भप्रसव<k2>गर्भप्रसव
गर्भप्रसव¦ पु० ६ त० । गर्भस्य तत्स्थशिशोः प्रथमप्रका-
शनरूपे दर्शनयोग्यतापादनरूपकर्मभेदे तत्र कालश्च
“नवमे दशमे मासि प्रबलैः सूतिमारुतैः । निःसार्य्यते
वाण इव जन्तुश्छिद्रेण सज्वरः” याज्ञ० उक्तः । तद्वि-
धानं सुश्रुते दर्शितं यथा ।
<फ्>“नवमे मासि सूतिकागारमेनां प्रवेशयेत् प्रशस्त-
तिथ्यादौ तत्रारिष्टं ब्राह्मणक्षत्रियवैश्यशूद्राणां श्वेत-
रक्तपीतकृष्णेषु भूमिप्रदेशेषु विल्वन्यग्रोधतिन्तुकभल्ला-
तकनिर्म्मितं सर्वागारं यथासङ्ख्यं तन्मयपर्य्यङ्कमुपलिप्त-
भित्ति सुविभक्तपरिच्छदं प्राग्द्वारं दक्षिणद्वारं बाष्ट-
हस्तायतञ्चतुर्हस्तविस्तृतं रक्षामङ्गलसम्पन्नं विधेयम् ।
जाते हि शिथिले कुक्षौ मुक्ते हृदयबन्धने । सशूले
जघने नारी ज्ञेया सा तु प्रजायिनी । तत्रोपस्थित-
प्रसवायाः कटीपृष्ठं प्रति समन्ताद्वेदना भवत्यभीक्ष्णं
पुरीषप्रवृत्तिर्मूत्रं प्रसिच्यते योनिमुखात् श्लेष्मा च ।
प्रजनयिष्यमाणां कृतमङ्गलामुष्णोदकपरिषिक्तामथैनां कु-
म्नारपरिवृतां पुन्नामफलहस्तां स्वभ्यक्तामुष्णोदकपरिषि-
क्तामथैनां दम्भ तां यवापजा कण्ठात् पाययेत् । ततः
[Page2554-b+ 38]
कृतोपधाने मृदुविस्तीर्णे शयने स्थितामाभुग्नसकथीमुत्ताना-
मशङ्कनीयाश्चतस्रः स्त्रियः परिणवयसः प्रजननकुशलाः
कर्त्तितनखाः परिचरेयुरिति अथास्या विशिखान्तर-
मनुलोममनुमुखमभ्यज्याद्ब्रूयाच्चैनामेका सुभगे!”
प्रवाहयस्वेति न चाप्राप्तावीं (अप्राप्तप्रसववेदनाम्) प्रवा-
हयस्व ततो विमुक्ते गर्भनाडीप्रबन्धे सशूलेषु श्रोणि-
वङ्क्षणवस्तिशिरःसु प्रवाहयेथाः शनैः शनैः । ततो
गर्भनिर्गमे प्रगाढं, ततो गर्भे योनिमुखं प्रपन्ने
गाढतरमा विशल्यभावात् । अकालप्रवाहणाद्बधिं मूकं
व्यस्तहनुंमूर्द्धाभिघातिनं कासश्वासशोथोपट्टुतं वुब्जं
विकटं वा जनयति । तत्र प्रतिलोममनुलोमयेत् ।
गर्भसङ्गे तु योनिं धूपयेत् कृष्णसर्षनिर्मोकेण पिण्डी-
तकेन वा । बध्नीयाद्धिरण्यपुष्पीमूलं हस्तपादयो-
र्द्धारयेत् सुवर्च्चलां विशल्यां का । अथ जातस्योल्वं
मुखञ्च सैन्धवसर्पिषा विशोध्य धृताक्तं मूर्द्ध्नि पिचु
दद्यात्ततो नाभिनाडीमष्टाङ्गुलायामसूत्रेण बद्ध्वा छेदये
त्तत्सुत्रैकदेशञ्च कुमारस्य ग्रीवायां सम्यग्बध्नीयात्
अथ कुमारं शीताभिरद्भिराश्वास्य जातकर्म्मणि कृते
मधुसर्पिरनन्ताब्राह्मीरसेन सुवर्ण्णचूर्णमङ्गुल्यानाभिकया
लेहयेत्ततोवलातैलेनाभ्यज्य क्षीरवृक्षकषायेण सर्वगन्धो-
दकेन वा रूप्यहेमप्रतप्तेन वा वारिणा स्नापयेदेनं कपि-
त्थपत्रकषायेण वा कोष्णेन यथाकायं यथादोषं यथा-
विभवञ्च । धमनीनां हृदिस्थानां विवृतत्वादनन्तरम् ।
चतूरात्रात्त्रिरात्राद्वा स्त्रीणां स्तन्यं प्रवर्त्तते । तस्मात्प्र-
थमेऽह्नि मधुसर्पिरनन्तामिश्रं मन्त्रपूतं त्रिकालं पाययेद्-
द्वितीये लक्ष्मणासिद्धं सर्पिस्तृतीये च । ततः प्राङ्निवारित
स्तन्यं मधुसर्पिः स्वपाणितलसम्मितं द्विकालं कालयेत्” ।
<LEND>
