<L>6909<pc>0725,a<k1>आनन्दमय<k2>आनन्दमय
आनन्दमय¦ पु० आनन्दः प्रचुरोऽस्य प्राचुर्य्ये मयट् । प्रचुरा-
नन्दस्वरूपे परमात्मनि “आनन्दमयोऽभ्यासात्” शा० सू० ।
यथा च आनन्दप्रचुरत्वात् तस्य आनन्दभयत्वं तथा तद्भा-
[Page0725-b+ 38]
ष्ये निर्ण्णीतम् यथा “तैत्तिरीयकेऽन्नमयं मनोमयं
विज्ञानमयं चानुक्रम्याम्नायते “तस्माद्वा एतस्मा
द्विज्ञानमयादन्योऽन्तर आत्मानन्दमय” इति तत्र
संशयः किमिहानन्दमयशब्देन परएवात्मोच्यते यतप्र-
कृतं “सत्यं ज्ञानमनन्तं ब्रह्मेति” किं वान्नमयादिवत् ब्र-
ह्मणोऽर्थान्तरमिति । किन्तावत्प्राप्तं ब्रह्मणोऽर्थान्तरममुख्य
आत्मानन्दमयः स्यात्कस्मात्? अन्नमयामुख्यात्मप्रवाहपतित-
त्वात् । अथापि स्यात्सर्वान्तरत्वादानन्दम्दयोमुख्य एवात्मे-
ति, न स्यात्प्रियाद्यवयवयोगाच्छारीरत्वश्रवणाच्च । मुख्थ-
श्चेदात्मा स्यात् न प्रियादिसंस्पर्शः स्यात् इह तु “तस्य प्रियमेव
शिर” इत्यादि श्रूयते । शारीरत्वञ्च श्रूयते । “तस्यैकएव-
शारीर आत्मा यः पूर्वस्येति” । तस्य पूर्वस्य विज्ञानमय-
स्यैकएव शारीर आत्मा यएष आनन्दमय इत्यर्थः । न च
सशरीरस्य सतः प्रियाप्रियसंस्पर्शीवारयितुंशक्यः । तस्मात्
संसार्य्येवानन्दमय आत्माइत्येवं प्राप्ते इदमुच्यते । परएव
आनन्दमयो भवितुमर्हति कुतः? अभ्यासात्परस्मिन्नेवह्या-
त्मन्यानन्दशब्दो बहुकृत्वोऽभ्यस्यते आनन्दमयं प्रस्तुत्य “र-
सोवैस” इति तस्यैव रसत्वमुक्त्वोच्यते “रसं ह्येवायं लब्ध्वानन्दी
भवति कोह्येवान्यात् कः प्राण्याद्यदेष आकाश आनन्दोन
स्यादेष ह्येवानन्दायति सैषानन्दस्य मीमांसा भवति” ।
“एष आनन्दमयमात्मानमुपसंक्रामति” “आनन्दं ब्रह्मणो-
विद्वान् न बिभेति कुतश्चन” “आनन्दो ब्रह्मेति व्यजाना-
दिति” च । श्रुत्यन्तरे च “विज्ञानमानन्दं ब्रह्मेति” ब्रह्म-
ण्येवानन्दशब्दोदृष्टः । एवमानन्दशब्दस्य बहुकृत्वोब्रह्मण्मे-
वाभ्यासादानन्दमय आत्मा ब्रह्मेति गम्यते । यत्तूक्तम्
अन्नमयाद्यमुख्यात्मप्रवाहपतितत्वादानन्दमयस्याप्यमुख्यात्म-
त्वमिति । नासौ दोषः आनन्दमयस्य सर्वान्तर-
त्वात् । मुख्यमेव ह्यात्मानमुपदिदिक्षु शास्त्रं लोकबुद्धि-
मनुसरदन्नमयं शरीरमनात्मानमत्यन्तभूढानामात्मत्वेन
प्रसिद्धमनूद्य मूषानिषिक्तद्रुतताम्रादिप्रतिमावत् ततो-
ऽन्तरमित्येवं पूर्वेण पूर्वेण समानमुत्तरमुत्तरमनात्मा-
नमात्मेति ग्राहयत् प्रतिपत्तिसौकर्य्यापेक्षया सर्वान्तरं
मुख्यमानन्दमयमात्मानमुपदिदेशेति श्लिष्टतरम् । यथा-
ऽरुन्धतीनिदर्शने बह्वीष्वपि तारास्वमुख्यास्वरुन्धतीषु दर्शि-
तासु याऽन्त्या प्रदर्श्यते सा मुख्यैवारुन्धती भवति एव-
मिहाप्यानन्दमयस्य सर्वान्तरत्वाम्मुख्यमात्मत्वम् । यत्तु
ब्रूषे प्रियादीनां शिरस्त्वादिकल्पनानुपपन्ना मुख्यस्यात्मन
इति अतीतानन्तरोपाधिजनिता सा न स्वाभाविकीत्य-
[Page0726-a+ 38]
दोषः । शारीरत्वमप्यानन्दमयस्यान्नमयादिशरीरपरम्परया
प्रदर्श्यमानत्वात् न पुनः साक्षादेव सशरीरत्वं संसारिवद्
तस्मादानन्दमयः परएवात्मा । “विकारशब्दान्नेति
चेन्न प्राचुर्च्यात्” सू० । अत्राह नानन्दमयः परात्मा
भवितुमर्हति कस्मात्? विकारशब्दात् । प्रकृतिवचना-
दयमन्यः शब्दो विकारवचनः समधिगत आनन्दमय इति
मयटोविकारार्थत्वात् तस्मादन्नमयादिशब्दवद्विकारविषय
एवायमानन्दमयशब्द इति चेन्न प्राचुर्य्यार्थेऽपि मयटः
स्मरणात् “तत्प्रतिकृतवचने मयडिति” (पा०) प्रचुरतायामपि
हि मयट् स्मर्य्यते । यथान्नमयो यज्ञ इति अन्नप्रचुर
उच्यते । आनन्दप्रचुरत्वञ्च ब्रह्मणः मनुष्यत्वादारभ्योत्तर-
स्मिम्नुत्तरस्मिन् स्थाने शतगुण आनन्द इत्युक्त्वा
ब्रह्मानन्दस्य निरतिशयत्वावधारणात् तस्मात्प्राचुर्य्यार्थे
मयट् । “तद्धेतुव्यपदेशाच्च” सू० । इतश्च प्राचुर्य्यार्थे
मयट् यस्मादानन्दहेतुत्वं ब्रह्मणोव्यपदिशति श्रुतिः
“एष ह्येवानन्दायतीति” । आनन्दयतीत्यर्थः । योह्य-
न्यानानन्दयति स प्रचुरानन्द इति प्रसिद्धं भवति
यथा लोके योऽन्येषां धनित्वमापादयति स प्रचुरधन
इति गम्यते तद्वत् । तस्मात्प्राचुर्य्यार्थेऽपि मयटः सम्भ-
वादानन्दमयः परएव आत्माः । “मान्त्रवर्णिकमेव च गीय-
ते” सू० । इतश्चानन्दमयः परएवात्मा यस्मादु “ब्रह्मविदा-
प्नोति परम्” इत्युपक्रम्यहि “सत्यं ज्ञानमनन्तं ब्रह्म”
इत्यस्मिन्मन्त्रे यद्ब्रह्मप्रकृतं सत्यज्ञानानन्तविशेषणैर्निर्धारितं,
यस्मादाकाशादिक्रमेण स्थावरजङ्गमानि भूतान्यजायन्त, यच्च
भूतानि सृष्ट्वा तान्यनुप्रविश्य गुहायामवस्थितं सर्वान्तरं,
यस्य विज्ञानायाऽन्थोऽन्तर आत्मेति प्रक्रान्तं, तन्मान्त्रव-
र्णिकमेव ब्रह्मेह गीयते “योऽन्योन्तर आत्मानन्दमय” इति ।
मन्त्रब्राह्मणयोश्चैकार्थत्वं युक्तम् अविरोधात् । अन्यथा हि
प्रकृतहानाप्रकृतप्रक्रिये स्यातां, न चान्नमयादिभ्यैवानन्द-
मयादन्योन्तरं आत्माऽभिधीयते एतन्निष्ठैव च सैषा
भार्गवी वारुणी विद्या “आनन्दो ब्रह्मेतिव्यजानादिति” ।
तस्मादानन्दमयः परएवात्मा” शा० भा० ।
२ आनन्दप्रचुरे त्रि० सर्व्वायासशून्यसुषुप्त्यवस्थापन्ने ३ आ-
नन्दमयकोषाभिमानिनि जीवे च । “काचिदन्तर्मुख्रावृत्तिरा-
नन्दप्रतिविम्बभाक् । पुण्यभोगे भोगशान्तौ निद्रारूपेण
जायते । कादाचित्कीत्यतीनात्मा स्यादानन्दमयोऽव्ययम् ।
विम्बभूतोय आनन्द आत्मासौ सर्व्वदा स्थितः” पञ्चद०
उक्तेः जीवस्य पारमार्थिकानन्दरूपपरात्मस्वरूपत्वेऽपि
[Page0726-b+ 38]
सुषुप्तौ तस्य स्फुरणेऽपि च स्वल्पकालिकत्वात् ब्रह्मानन्दवै
लक्षण्यम् । स्त्रियां ङीप् । साच ४ दुर्गामूर्त्तिभेदे स्त्री० ।
<LEND>
