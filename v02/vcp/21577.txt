<L>21577<pc>3179,a<k1>ज्वरनागमयूरचूर्ण<k2>ज्वरनागमयूरचूर्ण
ज्वरनागमयूरचूर्ण¦ न० ज्वर एव नागः सर्पस्तस्य मयूर
इव हिम्सकत्वात् कर्म० ।
<फ्>“लौहाभ्रटङ्गनं ताम्रं तालकं वङ्गमेव च । शुद्ध-
सूतं गन्धकञ्च शिग्रुवीजं फलत्रिकम् । चन्दनातिविषा
पाठा वचा च रजनीद्वयम् । उशीरं चित्रकं देवकाष्ठञ्च
सपटोलकम् । जीवकर्षभकाजाज्यस्तालीशं वंशलोचना ।
कण्टकारीफलं मूलं शटीपत्रं कटुत्रयम् । गुडूची
सत्वधन्याकं कटुका क्षेत्रपर्पटी । मुस्तकं बालकं विल्वं
यष्ठीमधुसमं समम् । भागाच्चतुर्गुणं देयं कृष्णजीरस्य
चूर्णकम् । तत्समं तालपुष्पञ्च चूर्णं दण्डोत्पलाभ-
वम् । कैरातं तत्समं देयं तत्समं चपलाभवम् ।
एतच्चूर्णं समाख्यातं ज्वरनागमयूरकम् । प्रतिकर्षमितं-
खाद्यं युक्त्या वा रुचिवर्द्धनम् । सन्ततादिज्वरं हन्ति-
साध्यासाध्यं न संशयः । क्षयोद्मवञ्च धातुस्थं कामशी-
कोद्भवं ज्वरम् । भूतावेशज्वरञ्चैवमभिचारसमुद्भवम् ।
दाहशीतज्वरं घोरं चातुर्थ्यादिविपर्य्ययम् । जीर्णञ्च
विषमं सर्वं प्लोहानमुदरं तथा । कामलां पाण्डुरोगञ्च
शोथं हन्ति न संशयः । भ्रमं तृष्णाञ्च कासञ्च शूला-
नाहौ क्षयं तथा । यकृतं गुल्मशूलञ्च आमवातं निहन्ति
च । त्रिकपृष्ठकटीजानुपार्श्वानां शूलनाशनम् । अनुपानं
शीतजलं न देयमुष्णवारिणा” भैषज्यर० उक्ते औषधभेदे
<LEND>
