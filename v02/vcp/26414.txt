<L>26414<pc>3779,b<k1>द्रव्यगण<k2>द्रव्यगण
द्रव्यगण¦ पु० । ६ त० । सुश्रुतोक्ते ओषधिविशेषाणा
<>सप्तत्रिंशन्मितानां गणभेदे ते च तत्र दर्शिता यथा
<>“द्रव्यसंग्रहणीयमध्यायं व्याख्यास्यामः
<>अथातः समासेन सप्तत्रिंशद्द्रव्यगणा भवन्ति । तद्यथा ।
<>विदारीगन्धा विदारी सहदेवा विश्वदेवा श्वदंष्ट्रा पृथक्-
<>पर्णी शतावरी सारिवा कृष्णसारिवा जीवकर्षभकौ
<>महासहा क्षुद्रसहावृहत्यौ पुनर्नवैरण्डो हंसपदो
<>वृश्चिकाल्यृषभी चेति । “विदारीगन्धादिरयं गणः पित्ता-
<>निलापहः । शोषगुल्माङ्गमर्दोर्द्ध्वश्वासकासविनाशनः १ ।
<>आरग्बधमदनगोपधोण्टाकुटजपाठाकण्टकीपाटलामूर्वे-
<>न्द्रयवसप्तपर्णनिम्बकुरुण्टकदासीकुरुण्टकगुडूचीचित्रक-
<>शार्ङ्गष्टाकरञ्जद्वयपटोलकिराततिक्तकानि सुषवी चेति ।
<>आरग्बधादिरित्येष गणः श्लेष्मविषापहः । मेहकुष्ठज्व-
<>रवमीकण्डूघ्नो व्रणशोधनः २ । वरुणार्त्तगलशिग्रुत-
<>र्कारीमेषशृङ्गीपूतीकनक्तमालमोरटाग्निमन्थसैरीयकद्वय-
<>विम्बीवसुकवसिरचित्रकशतावरीविल्वाजशृङ्गीदर्भा वृह-
<>तीद्वयञ्चेति । वरुणादिर्गणोह्येष कफमेदोनिवारणः ।
<>विनिहन्ति शिरःशूलं गुल्माभ्यन्तरविद्रधीन् ३ । वीरत-
<>रुसहचरद्वयदर्भवृक्षादनीगुन्द्रानलकुशकाशाश्ममैदकाग्नि-
<>मन्थमोरटावसुकवसिरभल्लूककुरुण्टकेन्दीवरकपोतवङ्क्याः
<>श्वदंष्ट्वा चेति । वीरतर्वादिरित्येष गणो वातविकारनुत् ।
<>अश्मरीशर्करामुत्रकृच्छ्राघातरुजापहः ४ । सालसारा-
<>जकर्णखदिरकदरकालस्कन्धक्रमुकभूर्जमेषशृङ्गीतिनिशच-
<>न्दनशिंशपाशिरीषासनधवार्जुनतालशाकनक्तमालपूतीका-
<>श्वकर्णागुरूणि कालीयकञ्चेति । सालसारादिरित्येष
<>गणः कुष्ठविनाशनः । मेहपाण्ड्वामयहरः कफमेदो-
<>विशोषणः ५ । रोध्रसावररोध्रपलाशकुटन्नटाशोकफञ्जी-
<>कट्फलैलवालुकसल्लकीजिङ्गिनीकदम्बसालाः कदली
<>चेति । एष रोध्रादिरित्युक्तो मेदःकफहरो गणः
[Page3780-a+ 38]
<>योनिदोषहरः स्तम्भी व्रण्यो विषविनाशनः ६ । अर्कालर्कक-
<>रञ्जद्वयनागदन्तीमयूरकभार्गीरास्नेन्द्रपुष्पीक्षुद्रश्वेतामहा-
<>श्वेतावृश्चिकाल्यलवणास्तापसवृक्षश्चेति । अर्कादिको गणो
<>ह्येष कफमेदोविषापहः । कृमिकुष्ठप्रशमनो विशेषाद्-
<>व्रणशोधनः ७ । सुरसाश्वेतसुरसाफणिज्झकार्जकभूस्तृण-
<>सुगन्धकसुमुखकालमालकासमर्द्दक्षवकखरपुष्पाविडङ्गकट्-
<>फलसुरसीनिर्गुण्डीकुलाहलोक्षोन्दुरुकर्णिकाफञ्जीप्राची-
<>बलाकाकमाच्यो विषमुष्टिकश्चेति । सुरसादिर्गणो ह्येष
<>कफहृत् कृमिसूदनः । प्रतिश्यायारुचिश्वासकासघ्नो व्रण-
<>शोधनः ८ । मुष्ककपलाशधवचित्रकमदनवृक्षशिंशपावज्रवृ-
<>क्षास्त्रिफला चेति । मुष्ककादिर्गणो ह्येष मेदोघ्नः
<>शुक्रदोषहृत् । मेहार्शःपाण्डुरोगघ्नः शर्कराश्मरिना-
<>शनः ९ । पिप्पलीपिप्पलीमूलचव्यचित्रकशृङ्गवेरमरिचह-
<>स्तिपिप्पलीहरेणुकैलाजमोदेन्द्रयवपाठाजीरकसर्षपमहा-
<>निम्बफलहिङ्गुभार्गीमधुरसातिविषावचाविडङ्गानि कटु-
<>रोहिणी चेति । पिप्पल्यादिः कफहरः प्रतिश्याया-
<>निलारुचीः निहन्याद्दीपनो गुल्मशूलघ्नश्चामपाचनः १० ।
<>एलातगरकुष्ठमांसीध्यामकत्वक्पत्रनागपुष्पप्रियङ्गुहरेणुका-
<>व्याघ्रनखशुक्तिचण्डास्थौणेयकश्रीवेष्टकचोचचोरकबालक-
<>गुग्गुलुसर्जरसतुरुष्ककुन्दुरुकाऽगुरुस्पृक्कोशीरभद्रदारुकु-
<>ङ्कुमानि पुन्नागकेशरञ्चेति । एलादिको वातकफौ निह-
<>न्याद्विषमेव च । वर्णप्रसादनः कण्डूपिडकाकोठनाशनः ११ ।
<>वचामुस्तातिविषाभयाभद्रदारूणि नागकेशरञ्चेति १२ ।
<>हरिद्रादारुहरिद्राकलशीकुटजवोजानि मधुकं चेति १३ ।
<>एतौ वचाहरिद्रादी गणौ स्तन्यविशोधनौ । आमातीसा-
<>रशमनौ विशेषाद्दोषपाचनौ १२ । १३ । श्यामामहाश्यामा-
<>तृवृद्दन्तीशङ्खिनीतिल्वककम्पिल्लकरम्यकक्रमुकपत्रश्रेणीगवा-
<>क्षीराजवृक्षकरञ्जद्वयगुडूचीसप्तलाच्छगलान्त्रीसुधाः सुव-
<>र्णक्षीरी चेति । उक्तः श्यामादिरित्येष गणो गुल्म-
<>विषापहः । आनाहोदरविड्भेदी तथोदावर्त्तनाशनः १४ ।
<>वृहतीकण्टकारिकाकुटजफलपाठा मधुकञ्चेति । पाच-
<>नीयो वृहत्यादिर्गणः पित्तानिलापहः । कफारोचक-
<>हृल्लासमूत्रकृच्छ्ररुजापहः १५ । पटोलचन्दनकुचन्दनमूर्वा-
<>गुडूचीपाठाः कटुरोहिणी चेति । पटोलादिर्गणः
<>पित्तकफारोचकनाशनः । ज्वरोपशमनो व्रण्यश्छर्दिक-
<>ण्डूविषापहः १६ । काकोलीक्षीरकाकोलीजीवकर्षभकमुद्ग-
<>पर्णीमाषपणींमेदामहामेदाच्छिन्नरुहाकर्कटशृङ्गीतुगाक्षी-
<>रोपद्मकप्रपौण्डरीकर्द्धिवृद्धिमृद्वीकाजीवन्त्यो मधुकञ्चेति ।
[Page3780-b+ 38]
<>काकोल्यादिरयं पित्तशोणितानिलनाशनः । जीवनो
<>वृंहणो वृष्यः स्तन्यश्लेष्मकरस्तथा १७ । ऊषकसैन्धवशिला-
<>जतुकाशीसद्वयहिङ्गूनि तुत्थकञ्चेति । ऊषकादिः कफं
<>हन्ति गणो मेदोविशोषणः । अश्मरीशर्करामूत्रकृच्छ्र-
<>गुल्मप्रणाशनः १८ । सारिवामधुकचन्दनकुचन्दनपद्मक-
<>काश्मरीफलमधूकपुष्पाण्युशीरञ्चेति । सारिवादिः पिपा-
<>साघ्नो रक्तपित्तहरो गणः । पित्तज्वरप्रशमनो विशे-
<>षाद्दाहनाशनः १९ । अञ्जनरसाञ्जननागपुष्पप्रियङ्गुनीलो-
<>त्पलनलदनलिनकेशराणि मधुकञ्चेति । अञ्जनादिर्गणो
<>ह्येष रक्तपित्तनिवर्हणः । विषोपशमनो दाहं निह-
<>न्त्याभ्यन्तरं तथा २० । परूषकाद्राक्षाकट्फलदाडिमराजा-
<>दनकतकफलशाकफलानि त्रिफला चेति । परूषकादि-
<>रित्येष गणोऽनिलविनाशनः । मूत्रदोषहरो हृद्यः
<>पिपासाघ्नो रुचिप्रदः २१ । प्रियङ्गुसभङ्गाधातकीपुन्नागर-
<>क्तचन्दनकुचन्दनमोचरसरसाञ्जनकुम्भीकस्रोतोऽञ्जनपद्म-
<>केसरयोजनवल्ल्यो दीर्घमूला चेति २२ । अम्बष्ठाधातकी-
<>कुसुमसमङ्गाकद्वङ्गमधुकविल्वपेशिकारीध्रसावररोध्रपलाश-
<>नन्दीवृक्षपद्मकेशराणि चेति २३ । “गणौ प्रियङ्ग्वम्बष्ठादी
<>पक्वातीसारनाशनौ । सन्धानीयौ हितौ पित्ते व्रणा-
<>नाञ्चापि रौपणौ २२ । २३ । न्यग्रोधोडुम्बराश्वत्थप्लक्षमधूक-
<>कपीतनककुभाम्रकोशास्रचोरकपत्रजम्बूद्वयपियालमधुक-
<>रोहिणीवञ्जुलकदम्बवदरीतिन्दुकोसल्लकीरोध्रसावररोध्र-
<>भल्लातकपलाशा नन्दीवृक्षश्चेति । न्यग्रोधादिर्गणो व्रण्यः
<>संग्राही भग्नसाधकः । रक्तपित्तहरो दाहमे दोघ्नो
<>योनिदोषहृत् २४ । गुडूचीनिम्बकुस्तुम्बुरुचन्दनानि पद्म-
<>कञ्चेति । एष सर्वज्वरान् हन्ति गुडूच्यादिस्तु दीपनः ।
<>हृल्लासारोचकवमीपिपासादाहनाशनः २५ । उत्पल-
<>रक्तोत्पलकुमुदसौगन्धिककुवलयपुण्डरीकाणि मधुकञ्चेति ।
<>उत्पलारिरयं दाहपित्तरक्तविनाशनः । पिपासाविष-
<>हृदोगच्छर्दिमूर्च्छाहरो गणः २६ । मुस्ताहरिद्रादारुहरि-
<>द्राहरीतक्यामलकविभीतककुष्ठहैमवतीवचापाठाकटुरोहि-
<>णीशार्ङ्गष्टातिविषाद्राविडीभल्लातकानि चित्तकश्चेति ।
<>एष मुस्तादिको नाम्ना गणः श्लेष्मनिषूदनः । योनि-
<>दोषहरः स्तन्यशोधनः पाचनस्तथा २७ । हरितक्यामल-
<>कविभीतकानि त्रिफला । त्रिफला कफपित्तघ्नी मेहकुष्ठ-
<>विनाशिनी । चक्षुष्यादोपनी चैव विषमज्वरना शिनी २८ ।
<>पिप्पलीमरिचशृङवेराणि त्रिकटुकम् । त्र्यूषणं कफ-
<>मेदोघ्नं मेहकुष्ठत्वगामयान् । निहन्याद्दीपनं गुलम-
[Page3781-a+ 38]
<>पीनसाग्न्यल्पतामपि २९ । आमलकीहरीतकीपिप्पल्यश्चि-
<>त्रकश्चेति । आमलक्यादिरित्येष गणः सर्वज्वरापहः ।
<>चक्षुष्यो दीपनो वृष्यः कफारोचकनाशनः ३० । त्रपुसीसता-
<>म्ररजतकृष्णलोहसुवर्णानि लोहमलञ्चेति । गणस्त्र-
<>पादिरित्येष गरक्रिमिहरः परः । पिपासाविषहृद्रोग-
<>पाण्डुमेहहरस्तथा ३१ । लाक्षारेवतकुटजाऽश्वमारकट्-
<>फडहरिद्राद्वयनिम्बसप्तच्छदमालत्यस्त्रायमाणा चेति ।
<>कषायस्तिक्तमधुरः कफपित्तार्त्तिनाशनः । कुष्ठक्रिमि-
<>हरश्चैव दुष्टव्रणविशोधनः ३२ । पञ्च पञ्चमूलान्यत ऊर्द्ध्वं
<>वक्ष्यामः । तत्र त्रिकण्टकवृहतीद्वयपृथक्पर्ण्यो विदा-
<>रीगन्धा चेति कनीयः १ । कषायतिक्तमधुरं कनीयः
<>पञ्चमूलकम् । वातघ्नं पित्तशमनं वृंहणं बलवर्द्धनम् ३२ ।
<>विल्वाग्निमन्थटुण्टुकपाटलाकाश्मर्यश्चेति महत् २ । “स
<>तिक्तं कफवातघ्नं पाके लघ्वग्निदीपनम् । मधुरानुरस-
<>ञ्चैव पञ्चमूलं महत् स्मृतम् ३३ । अनयोर्दशमूलमुच्यते ।
<>“गणः श्वासहरोह्येष कफपित्तानिलापहः । आमस्य
<>पाचनश्चैव सर्वज्वरविनाशनः ३४ । विदारीसारिवारजनी-
<>गुडूच्योऽजशृङ्गी चेति वल्लीसंज्ञः ३ । करमर्दत्रिकण्टकसै
<>रीयकशतावरीगृध्रनख्य इति कण्टकसंज्ञः ४ । रक्तपि-
<>हरौ ह्येतौ शोफत्रयविनाशनौ । सर्वमेहहरौ चैव शुक्र-
<>दोषविनाशनौ ३५ । ३६ कुशकाशानलदर्भकाण्डेक्षुका इति
<>तृणसंज्ञकः ५ । मूत्रदोषविकारश्च रक्तपित्तं तथैव च ।
<>अन्त्यः प्रयुक्तः क्षीरेण शीघ्रमेव विनाशयेत् । एषां वा-
<>तहरावाद्यावन्त्यः पित्त विनाशनः । पञ्चकौ श्लेष्मशमना-
<>वितरौ परिकीर्तितौ” ३७ त्रिवृतादिकमन्यत्रोपदेक्ष्यामः ।
<>“समासेन गणा ह्येते प्रोक्तास्तेषान्तु विस्तरम् । चिकित्-
<>सितेषु वक्ष्यामि ज्ञात्वा दोषबलाबलम् । एभिर्लेपान्
<>कषायञ्च तैलं सर्पींषि पानकान् । प्रविभज्य यथान्यायं
<>कुर्वीत मतिमान् भिषक् । धूमवर्षानिलक्लेदैः सर्वर्तुष्वन-
<>भिद्रुते । ग्राहयित्वा गृहे न्यस्येद्विधिनौषधसंग्रहम् ।
<>समीक्ष्य दोषभेदांश्च गणान् भिन्नान् प्रयोजयेत् । पृथङ्-
<>मिश्रान् समस्तान्वा गणं वा व्यस्तसंहतम्” ।
<LEND>
