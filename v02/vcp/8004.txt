<L>8004<pc>0903,a<k1>आहारशुद्धि<k2>आहारशुद्धि
आहारशुद्धि¦ स्त्री आहारस्य भक्ष्यादेः शुद्धिः । १ भक्ष्यादि-
द्रव्यस्य १ शुद्धौ सा च शुद्धिः स्मृत्युक्तदिशाऽवसेया । सा च
अभक्ष्यमर्ज्जनेन भक्ष्यभोजनएप भवति । अभक्ष्याणि च
[Page0903-b+ 38]
अभक्ष्यशब्दे २७४ पृष्ठे उक्तानि । आहारदोषनिवारणार्था
शुद्धिः । २ दुष्टाहारजन्यदोषनिवारणार्थायां शुद्धौ प्रायश्चित्ते ।
“आहारशुद्धि वक्ष्यामि तन्मे निगदतः शृणु । अक्षारलवणं
भैक्ष्यं पिबेद्ब्राह्मीं सुर्व्वसम्” इत्यादिना अत्रिस०
दर्शिता । ३ शब्दादिविषयज्ञानशुद्धौ च “आहारशुद्धौ
सत्त्वशुद्धिः सत्त्वशुद्धौ ध्रुवा स्मृतिः” छा० उ० । “आह्रि-
यते इत्याहारः शब्दादिविषयज्ञानम् तद्धि भोक्तुर्भोगाया-
ह्रियते तस्य विषयोपलब्धिलक्षणस्य विज्ञानस्य शुद्धि
राहारशुद्धिः रागद्वेषमोहदोषैरसंसृष्टविषयविज्ञान-
मित्यनर्थान्तरं तस्याहारस्य शुद्धौ सत्यां तद्वतोऽन्तःकरण
सत्त्वस्य शुद्धिर्नैर्मल्यं भवति” भाष्यम् । आहारशब्दस्य
भक्ष्यार्थतामपहाय तथा व्याख्यानं तु “रागद्वेषवि-
मुक्तैस्तु विषयानिन्द्रियैश्चरन्” इति गीतोक्तिमनुसृ-
त्यैवेति आनन्दगिरिः ।
<LEND>
