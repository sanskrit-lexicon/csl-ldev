<L>5976<pc>0566,b<k1>अस्त्रचिकित्सा<k2>अस्त्रचिकित्सा
अस्त्रचिकित्सा¦ स्त्री अस्त्रेण चिकित्सा । सुश्रुतोक्ते अस्त्रेण
<>चिकित्साभेदे सा च यथा । “अस्मिन् शास्त्रे शस्त्रकर्म्म-
<>प्राधान्याच्छस्त्रकर्म्मैव तावत् पूर्व्वमुपदेक्ष्यामस्तत्सम्भा-
<>रांश्च ॥ तच्च शस्त्रकर्म्माऽष्टविधम् । तद्यथा । छेद्यं भेद्यं
<>लेख्यं वेध्यमेष्यमाहार्य्यं विस्राव्यं सीव्यमिति ॥ अतोऽ-
<>न्यतमं कर्म्म चिकीर्षता वैद्येन पूर्व्वमेवोपकल्पयितव्यानि
<>तद्यथा यन्त्रशस्त्रक्षाराग्निशलाकाशृङ्गजलौकालावूजाम्ब-
<>वोष्ठपिचुप्लोतसूत्रपत्रपदृमधुघृतवसापयस्तैलतर्पणकषायालेप-
<>नकल्कव्यजनशीतोष्णोदककटाहादीनि परिकर्म्मिणस्तु
<>स्निग्धाः स्थिरा बलवन्तः ॥ ततः प्रशस्तेषु तिथि-
<>करणमुहूर्त्तनक्षत्रेषु दध्यक्षतान्नपानरत्नैरग्निं विप्रान्
<>भिषजश्चार्च्चयित्वा कृतबलिमङ्गलस्वस्तिवाचनं लघु भुक्त-
<>वन्तं प्राङ्मुखमातुरमुपवेश्य यन्त्रयित्वा प्रत्यङ्मुखो वैद्यो
<>मर्म्मसिरास्नायुसन्ध्यस्थिघमनीः परिहरन्ननुलीमं शस्त्रं
<>निदध्यादापूयदर्शनात् सकृदेवापहरेच्छस्त्रमाशु च ।
<>महत्स्वपि च पाकेषु द्व्यङ्गुलं त्र्यङ्गुलं वा शस्त्रपदमुक्तं
<>तत्रायतो विशालः समः सुविभक्त इति ब्रणगुणाः
<>भवतस्तात्र ॥ आयतस्तु विशालस्तु सुविभक्तो निराश्रयः ।
<>प्राप्तकालकृतश्चापि व्रण कर्म्मणि शस्यते ॥ शौर्य्यमा-
<>शुक्रिया शस्त्रतैक्ष्ण्यमस्वेदवेपथू । असंमोहश्च वैद्यस्य
<>शस्त्रकर्म्मणि शस्यते ॥ एकेन वा व्रणेनाशुध्यमानेनान्तरा-
<>बुद्ध्यावेक्ष्यापरान् व्रणान् कुर्य्यात् । भवति चात्र ॥
<>यतो यतो गतिं विद्यादुत्सङ्गो यत्र यत्र च । तत्र तत्र
<>व्रणं कुर्य्याद्यथा दोषो न तिष्ठति ॥ तत्र भ्रूगण्ड-
<>शङ्खललाटाक्षिपुटौष्ठदन्तवेष्टकक्षाकुक्षिवङ्क्षणेषु तिर्य्यक्छेद
<>उक्तः । चन्द्रमण्डलवच्छेदान् पाणिपादेषु कारयेत् ।
<>अर्द्धचन्द्राकृतींश्चापि गुदे मेढेऋ च बुद्धिमान् ॥ अन्यथा
[Page0567-a+ 38]
<>तु सिरास्नायुच्छेदन । दतिमात्रं वेदना चिराद्व्रणसंरोहो
<>मांसकन्दीप्रादुर्भावश्चेति । मूढगर्भोदरार्शोऽश्मरीभगन्द-
<>रमुखरोगेष्वभुक्तवतः कर्म्म कुर्व्वीत । ततः शस्त्र-
<>मवचार्य्य शीताभिरद्भिरातुरमाश्वास्य समन्तात्परिपीड्या-
<>ङ्गुल्या व्रणमभिमृज्य प्रक्षाल्य कषायेण प्लोतेनोदक-
<>मादाय तिलकल्कमधुसर्पिःप्रगाढामौषधयुक्तां वर्त्तिं प्रणि-
<>दध्यात् । ततः कल्केनाच्छाद्य नातिस्निन्धां नातिरूक्षां
<>घनाङ्कवलिकान्दत्त्वा वस्त्रपट्टेन बघ्नीयाद्वेदनारक्षोघ्नैर्धूपै
<>र्धूपयेद्रक्षोघ्नैश्च मन्त्रैरक्षां कुर्वीत । ततोगुग्गुल्वगु-
<>रुसर्जरसवचागौरसर्षपचूर्णैर्लवणनिम्बपत्रव्यामिश्रैराज्ययुक्तै
<>र्धूपैर्धूपयेत् । आज्यशेषेण चास्य प्राणान् समा-
<>लभेत” । “ततः कृतरक्षमातुरमागारं प्रवेश्याचारिकमा-
<>दिशेत् । ततस्तृतीयेऽहनि विमुच्यैवं बघ्नीयाद्वस्त्र-
<>पट्टेन नचैनं त्वरमाणोऽपरेद्युर्म्मोक्षयेत् । द्वितीयदिवसे
<>परिमोक्षणाद्विग्रथितो व्रणश्चिरादुपसंरोहति तोव्ररु-
<>जश्च भवन्ति । अत ऊर्द्ध्वं देशकालबलादीनवेक्ष्य कषा-
<>यालेपनबन्धाहाराचारान्विध्यात् । नचैनं त्वरमाणः
<>सान्तर्दोषं रोपयेत् स ह्यल्पेनाप्यपचारेणाभ्यन्तरमुत्सङ्गं
<>कृत्वा भूयोऽपि विकरोति ॥ भवन्ति चात्र । तस्मादन्त-
<>र्ब्बहिश्चैव सुशुद्धं रोपयेद्व्रणम् । रूढेऽप्यजीर्ण्णव्यायामव्य-
<>घायादीन् विवर्जयेत् । हर्षं क्रोधं भयञ्चापि यावदास्थैर्य्य
<>सम्भवात् ॥ हेमन्ते शिशिरे चैव वसन्तेचापि मोक्षयेत् ।
<>त्र्यहाद्द्व्यहाच्छरद्ग्रीष्मवर्षास्वपि च बुद्धिमान् ॥ प्रदीप्तागा-
<>रवच्छीघ्रं तत्र कुर्य्यात् प्रतिक्रियाम् ॥ या वेदना शस्त्र-
<>निपानजाता तीव्रा शरीरं प्रदुनोति जन्तोः । घृतेन सा
<>शान्तिमुपैति सिक्ता कोष्णेन यष्टीमधुकान्वितेन ॥ अतिपातिषु
<>रोगेषु नेच्छेद्विधिमिसं भिषक्” अस्त्राकारादि विवरणं तत्रैव
<>“विंशतिः शस्त्राणि ॥ तद्यथा । लण्डलाग्रकरपत्रवृद्धि-
<>पत्रनखशस्त्रमुद्रिकोत्पलपत्रकार्द्धधारसूचीकुशपत्राटीमुखश-
<>रारीमुखान्तर्मुखत्रिकूर्चकुठारिकाव्रीहिमुखारावेतसपत्रक-
<>वडिशदन्तशङ्क्वेषण्य इति । तत्र मण्डलाग्रकरपत्रे
<>स्यातां छेदने लेखने च । वृद्धिपत्रनखशस्त्रमुद्रिकोत्पल-
<>पत्रकार्द्धधाराणि छेदने भेदने च । सूचीकुशपत्राटी-
<>मुखशरारीमुखान्तर्मूखत्रिकूर्चकानि विस्रावणे । कुठा
<>रिकाव्रीहिमुस्वारावेतसपत्रकाणि व्यधने सूची च ।
<>वडिशोदन्तशङ्कुश्चाहरणे । एषण्येबणे आनुलोभ्ये
<>च । सूच्यः सेवने । इत्यष्टबिघे कर्म्मण्युपयोगः शस्त्राणां
<>व्याख्यातः । तेषामथ यथायोगग्रहणसमासोपायः कर्म्मसु
[Page0567-b+ 38]
<>वक्ष्यते । तत्र वृद्धिपत्रं वृन्तफलसाधारणे भागे गृह्णी-
<>याद्भेदनान्येवं सर्वाणि । वृद्धिपत्रं मण्डलाग्रञ्च किञ्चि-
<>दुत्तानपाणिना लेखने वहुशोऽवचार्य्य वृन्ताग्रे
<>विस्रावणानि । विशेषेण बालवृद्धसुकुमारभीरुनारीणां
<>राज्ञां राजपुत्त्राणाञ्च त्रिकूर्चकेन विस्रावयेत् । सल-
<>प्रच्छादितवृन्तमङ्गुष्टप्रदेशिनीभ्यां व्रीहिमुखम् । कुठारिका
<>वामहस्तन्यस्तामितरहस्तमध्यमाङ्गल्याऽङ्गुष्ठविष्टब्धयाभिह-
<>न्यात् । आराकरपत्रैषण्यो मूले । शेषाणि तु
<>यथायोगं गृह्णीयात् । तेषां नामभिरेवाकृतयः प्रायेण
<>व्याख्याताः । तत्र नखशस्त्रैषण्यावष्टाङ्गुले सूच्यो वक्ष्यन्ते
<>वडिशो दन्तशङ्कुश्चानताग्रे तीक्ष्णकण्टकप्रथमयवपत्र खे ।
<>एषणी गण्डूपदाकारमुखी । प्रदेशिन्यग्रप्रर्व्य प्रदश्म्प्रमांणा
<>मुद्रिका । दशाङ्गुला शरारीमुखी साकर्कर्शोति कथ्यते!
<>शेषाणि तु षडङ्गुलानि । तानि सुग्रहाणि सुलोहाति
<>सुघाराणि सुरूपाणि सुसमाहितमुखाग्राण्यकरालानि
<>चेति शस्त्रसम्पत् । तत्र वक्रं कुण्ठं खण्डं खरधार-
<>मतिस्थूलमत्यल्पमतिदीर्घमतिह्रस्वमित्यष्टौ शस्त्रदोषाः ।
<>अतो विपरीतगुणमाददीतान्यत्र करपत्रात्तद्धि खरधार-
<>मस्थिच्छेदनार्थम् । तत्र धारा भेदनानां मासूरी । लेख
<>नानामर्द्धमासूरी । व्यधनानां विस्रावणानाञ्च कैशिकी ।
<>छेदनानामर्द्धकैशिकीति । तेषां पायना त्रिविधा क्षारो-
<>दकतैलेषु । तत्र क्षारपायितं शरशल्यास्थिच्छेदनेषु ।
<>उदकपायितं मांसच्छेदनभेदनपाटनेषु तैलपायितं सिरा-
<>घनस्नायुच्छेदनेषु । तेषां निशानार्थं श्लक्ष्णशिला माष-
<>वर्ण्णा । धारासंस्थापनार्थं शाल्मलीफलकमितिं । भवति
<>चात्र । यदा सुनिशितं शस्त्रं रोमच्छेदि सुसंस्थितम् ।
<>सुगृहीतं प्रमाणेन तदा कर्म्मसु योजयेत् ॥ अनुशस्त्राणि
<>तु त्वक्सारस्फटिककाचकुरुविन्दजलौकाग्निक्षारनखगोजी
<>शेफालिकाशाकपत्रकरीरबालाङ्गुलय इति । शिशूनां
<>शस्त्रभीरूणां शस्त्राभावे च योजयेत् । त्वक्सारादि
<>चतुर्व्वर्गं छेद्ये भेद्ये च बुद्धिमान् ॥ आहार्य्यच्छेद्य-
<>भेद्येषु नखं शक्येषु योजयेत् । विधिः प्रवक्ष्यते पश्चात्
<>क्षारवह्निजलौकसाम् ॥ ये स्युर्मुखगता रोगा नेत्रवर्त्मगताश्च
<>ये । गोजीसेफालिकाशाकप्रत्रैर्व्वि स्रावयेत्तु तान् ॥ एष्वे-
<>ष्वेषण्यलाभे तु बालाङ्गुल्यङ्कुरा हिताः । शस्त्राण्येतानि
<>मतिमान् शुद्धशैक्यायसानि तु । कारयेत्करणैः प्राप्तं
<>कर्म्भारं कर्म्मकोविदम् ॥ प्रयोगज्ञस्य वैद्यस्य सिद्धिर्भवति
<>नित्यशः । तस्मात्परिचयः कार्य्यः शस्त्राणामादितः सदा” ॥
<LEND>
