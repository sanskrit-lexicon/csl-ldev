<L>19139<pc>2849,b<k1>चण्डी<k2>चण्डी
चण्डी¦ स्त्री चण्ड--बह्वा० वा ङीष् । १ दुर्गायां सप्तशती
<>व्याख्यायां गुप्तवत्यां तु तन्नामनिरुक्त्यदिमुक्तं यथा
<>“प्रसादो निष्फलो यस्य कोपोऽपि च निरर्थकः । न
<>तं भर्त्तारमिच्छन्ति षण्डं पतिमिव स्त्रियः” इत्यादिना
<>महाभयजनकत्वेनैव कोपस्य साफल्योक्तेस्तादृश एव
<>कोपे चडिधातोर्मुख्यवृत्त्या प्रवृत्तेस्तद्वशादेव “नमस्ते
<>रुद्र मन्यव” इत्यादिना प्रथमं मन्यव एव नमस्कार दर्श-
<>नात् “भीषास्माद्वातः पवते भीषोदेति सूर्य्यः भीषास्माद-
<>ग्निश्चेन्द्रश्च मृत्युर्धावति पञ्चमः” इत्यादिश्रुत्या वाय्वादि
<>भयजनककोपस्यापि परब्रह्मलिङ्गत्वमक्षतमेव अतएव “मह-
<>द्भयं वज्रमुद्यतमिति श्रुतौ वज्रपदेन ब्रह्मैवोच्यते नायुध
<>विशेषो भयजनकत्वलिङ्गादित्युक्तमुत्तरमीमांसायाम् । “क-
<>म्पनादित्यधिकरण । तस्माच्छब्दात्पुंयोगलक्षणे ङीषि च-
<>ण्डीति पदनिष्पत्तिः । तत्स्वरूपं चोक्तं रत्नत्रयपरीक्षायाम्
[Page2850-a+ 38]
<>दीक्षितैः “नित्यं निर्दोषगन्धं निरतिशयसुखं ब्रह्मचैतन्य
<>मेकं धर्मोधर्मीति भेदद्वितयमिति पृथग्भूय माया-
<>वशेन । धर्मस्तत्रानुभूतिः सकलविषयिणी सर्वकार्य्यानु
<>कूला शक्तिश्चेच्छादिरूपा भवति गुणगणश्चाश्रयस्त्वेक
<>एव । कर्त्तृत्वं तत्र धर्मी कलयति जगतां पञ्चसृष्ट्यादि
<>कृत्ये धर्मः पुंरूपमाप्त्वा सकलजगदुपादानभावं बिभर्त्ति ।
<>स्त्रीरूपं प्राप्य दिव्या भवति च महिषी स्वाश्रयस्यादि
<>कर्त्तु प्रोक्तौ धर्मप्रभेदावपि निगमविदां धर्मिवत् ब्रह्मकोटी
<>इति ॥” वृहद्वासिष्ठे उत्पत्तिप्रकरणे द्वादशे स्वर्गे सृष्ट्या-
<>रम्भकालिकं ब्रक्षसत्तामात्रं प्रक्रम्य “तदात्मनि स्वयं
<>किञ्चिच्चेंत्यतामिव गच्छति । अगृहीतात्मकं संविदहं-
<>मर्शनपूर्वकम् । भाविनामार्थकलनैः किञ्चिदूहितरूपकम् ।
<>आकाशादणु शुद्धं च सर्वस्मिन् भाति बोधनम् । ततः सा
<>परमा सत्ता सचेतश्चेतनोन्मुखी । चिन्नामयोग्या भवति
<>किञ्चिल्लभ्यतया तदा । घनसंवेदना पश्चाद्भाविजीवा-
<>दिनामिका । सम्भवत्यात्तकलना यदोज्झति परं पद-
<>मित्यादि” । तट्टीकायामपि सन्मात्रस्य ब्रह्मणः “स ईक्षत
<>लोकान्नुसृजै” इति श्रुतिसिद्धमीक्षणभावं दर्शयति तदि-
<>ति त्रिभिः । अगृहीतात्मकम् अहङ्काराध्यासरहि-
<>तम् । अतएव संविन्मात्रेणाहन्ताविमर्शः । सर्वस्मिन्नपि
<>सृज्यविषये भाविनामरूपानुसन्धानांशेऽपि किञ्चिदेव
<>संपृक्तमिव । अतएवाकाशादप्यण्वेव न तु घनम् ।
<>अतएव च शुद्धमेव घनमालिन्याभावाद्ब्रह्मैव । चेत्यतां
<>गच्छन्तीव सती सचेतश्चेतना ईक्षणवृत्त्यभिव्यक्तचैतन्यं
<>तदुन्मुखी तत्प्रधाना सती किञ्चिल्लभ्यतया याक्प्रवृत्ति
<>विषय धर्म्म लाभेन तदा चिन्नामयोग्या भवतीत्यर्थः । प-
<>श्चात्तु सैव वृत्तिश्चिरावृत्त्या घनीभूता सम्यगेवात्तकलना
<>मूक्ष्मप्रपञ्चात्मभावलक्षणपरिच्छेदग्राहिणी सती परं
<>पदमपरिच्छिन्नभूमानन्दात्मभावं यदा विस्मरति तदा-
<>हिरण्यमर्भाख्यसमष्टिजीवादिनामिका भवतीत्याह ।
<>धनेति । ईदृशेक्षणाद्यात्मिका चण्डी चिदादि
<>नामकसमष्टिवृत्तिरूपधर्म्मात्मकशुद्धब्रह्माभिन्नानां ज्ञाने-
<>च्छाक्रियाणां तिसृणां व्यष्टीनां महासरस्वतीमहा-
<>कालीमहालक्ष्मीरितिप्रवृत्तिनिमित्तवैलक्षण्येन नाम-
<>रूपान्तराणि तादृशनामरूपविशिष्टदेवतात्रयसम-
<>ष्टित्वं प्रवृत्तिनिमित्तीकृत्य धर्म्मे चण्डिकेति व्यव-
<>हारः । एवं व्यष्टीनां वामाज्येष्ठारौद्रीति पश्यन्तीमध्य
<>मम् यैखरीति ब्रह्मा विष्णुः रुद्र इति रूपभेदेन समष्टे-
[Page2850-b+ 38]
<>रपि अम्बिका शान्ता परेत्यादि संज्ञा अनन्ताः
<>तन्त्रान्तरादवगन्तव्याः द्वितीयसमष्टित्वादेवैषा तुरीयेति
<>शक्ति निर्दिश्यते आचार्य्यभगबत्पादैरप्युक्तं “गिरा-
<>माहुर्देवीं द्रुहिणगृहिणीमागमविदो हरेः पत्नीं
<>पद्मां हरसहचरीमद्रितनयाम् । तुरीया कापि त्वं
<>दुरधिगमनिःसीममहिमा महामाये! विश्वम्भ्रमयसि
<>परब्रह्ममहिषीति” । २ हिंस्रायां ३ कोपनायाञ्च
<>मेदिनी । “मल्लिकामुकुले चण्डि!” सा० द० “नयु-
<>गसयुगगुरुभिः किल चण्डी” वृत्त० र० उक्ते ४ छन्दो-
<>भेदे उपचारात् दुर्गामाहात्म्यावेदके मार्कण्डे-
<>यपुराणान्तर्गते सप्तशतीमालामन्त्रात्मके ५ स्तवभेदे ।
<>तत्पाठप्रकारादि यथा वाराहीत० “अर्गलं कीलक-
<>ञ्चादौ पठित्वा कवचं पठेत् । जपेत् सप्तशतीं
<>पश्चात् क्रम एष शिवोदितः । अर्गलं दुरितं हन्ति कीलकं
<>फलदं तथा । कवचं रक्षयेन्नित्यं चण्डिका त्रितयं तथा”
<>तिथित० मत्स्यसू० । “जप्त्वा च प्रणवं चादौ
<>स्तोत्रं वा संहितां पठेत् । अन्ते च प्रणवं दद्यादित्यु
<>वाचादिपूरुषः । सर्वत्र पाठे विज्ञेयो ह्यन्यथा विफलं
<>भवेत् । शुद्धेनाऽनन्यचित्तेन पठितव्यं प्रयत्नतः ।
<>न कार्य्यासक्तमनसा कार्य्यं स्तोत्रस्य वाचनम् । आधारे
<>स्थापयित्वा तु पुस्तकं वाचयेत् सुधीः । हस्तसंस्थापना-
<>देव यस्मादल्पफलं लभेत् । स्वयञ्च लिखितं यत्तु
<>कृतिना लिखितं न यत् । अब्राह्मणेन लिखितं तच्चापि
<>विफलं भवेत् । ऋषिच्छन्दादिकं न्यस्य पठेत् स्तोत्रं
<>विचक्षणः । स्तीत्रे न दृश्यते यत्र प्रणवन्यासमाचरेत् ।
<>सङ्कल्पिते स्तोत्रपाटे संख्यां कृत्वा पठेत् सुधीः । अध्यायं
<>प्राप्य विरमेन्नतु मध्ये कदाचन । कृते विरामे मध्ये
<>तु अध्यायादिं पठेन्नरः” तत्रैव भविष्यपु० । “ब्राह्मणं वा-
<>चकं विद्यान्नान्य वर्णजमादरात् । श्रुत्वान्यवर्णजाद्राजन्!”
<>वाचकान्नरकं व्रजेत् । देवार्च्चामग्रतः कृत्वा ब्राह्मणानां
<>विशेषतः । ग्रन्थिञ्च शिथिलं कुर्य्याद्वाचकः कुरुनन्दन! ।
<>पुनर्बध्नीत तत्सूत्रं न मुक्त्वा धारयेत् क्वचित् । विस्पष्टम-
<>द्रुतं शान्तं स्पष्टाक्षरपदन्तथा । कलस्वरसमायुक्तं रस-
<>भावसमन्वितम् । बुध्यमानः सदर्थं वै ग्रन्थार्थं कृत्स्नशो
<>नृप! । ब्रह्मणादिषु सर्वेषु ग्रन्थार्थञ्चार्पयन्निव । य एबं
<>वाचयेद्व्रह्मन्! स विप्रो व्यास उच्यते । सप्तस्वरसमायुक्त
<>काले काले विशाम्पते! । प्रदर्शयन् रसान् सर्वात् वाचये-
<>द्वाचको नृप!” । तस्य फलं यथा “चण्डीपाष्ट
[Page2851-a+ 38]
<>फलं देवि! शृणुष्व गदतो मम । एकावृत्तादिपाठानां
<>यथावत् कथयामि त । संकल्पपूर्वं संपूज्य न्यस्याङ्गेषु मनून्
<>सकृत् । पाठाद्बलिप्रदानाद्धि सिद्धिमाप्तोति मानवः ।
<>उपसर्गस्य शान्त्यर्थं त्रिरावृत्तं पठेन्नरः । ग्रहोपशान्त्यै
<>कर्त्तव्यं पञ्चावृत्तं वरानने! । महाभये समुत्पन्ने सप्ता-
<>वृत्तं समुन्नयेत् । नवावृत्त्या भवेच्छान्तिर्वाजपेयफलं
<>लभेत् । राजवश्याय भूत्यै च रुद्रावृत्तमुदीरयेत् ।
<>अर्कावृत्त्या काम्यसिद्धिर्वैरहानिश्च जायते । मन्वा-
<>वृत्त्या रिपुर्वश्यस्तथा स्त्री वश्यतामियात् । सौख्यं
<>पञ्चदशादृत्त्या श्रियमाप्नोति मानवः । कलावृत्त्या पुत्र-
<>पौत्रधनधान्यागमं विदुः । राज्ञां भीतिविमोक्षाय
<>वैरस्योच्चाटनाय च । कुर्य्यात् सप्तदशावृत्तं तथाष्टादशकं
<>प्रिये! । महाव्रणविमोक्षाय त्रिंशावृत्तं पठेत्
<>सुधीः । पञ्चविंशावर्त्तनात्तु भवेद्बन्धविमोक्षणम् ।
<>सङ्कटे समनुप्राप्ते दुश्चिकित्स्यामये तथा । जातिध्वंसे
<>कुलोच्छेदे आयुषो नाश आगते । वैरिवृद्धौ व्याधिवृद्धौ
<>धननाशे तथा क्षये । तथैव त्रिविधोत्पाते तथा चैवाति-
<>पातके । कुर्य्याद् यत्नात् शतावृत्तं ततः सम्पदाते
<>शुभम् । श्रियोवृद्धिः शतावृत्ताद्राज्यवृद्धिस्तथापरे । मनसा
<>चिन्तितं देवि! सिध्येदष्टोत्तराच्छतात् । शताश्वमेधय-
<>ज्ञानां फलमाप्तोति सुव्रते! । सहस्रावर्त्तनात् लक्ष्मी-
<>रावृणोति स्वयं स्थिरा । भुक्त्वा मनोरथान् कामान्
<>नरोमोक्षमवाप्नुयात् । यथाश्वमेधः क्रतुराट् देवानाञ्च
<>यथा हरिः । स्तवानामपि सर्वेषां तथा सप्तशतीस्तवः ।
<>अथ वा वहुनोक्तेन किमेतेन वरानने! । चण्ड्याः शता-
<>वृत्तपाठात् सर्वाः सिद्ध्यन्ति सिद्धयः” तिथित० मत्स्यसूक्तादि
<>“सकामैः संपुटो जाप्यो निष्कामैः संपुटं विना । शत-
<>मादौ शतञ्चान्ते संपुटोऽयमुदाहृतः” इत्याद्युक्तेः कामना
<>भेदेन नबार्ण्ण (ऐँ ह्रीँ क्लीँ चामुण्डायै विच्चे)
<>मन्त्रादिभिरस्या संपुटता, अनया वा नवार्ण्णस्य संपुटता
<>कार्य्येति मतद्वयं तत्र गुप्तवत्यां सप्तशतीस्तोत्रेण नवा-
<>र्ण्णस्य संपुटतोक्ता यथाह डामरतन्त्रे “मार्कण्डेय
<>पुराणोक्तं नित्यं चण्डीस्तवं पठन् । पुटितं मूलमन्त्रस्य
<>जपेनाप्नोतिवाञ्छितमिति” । पुटितमिति पाठक्रिया-
<>विशेषणम् । पुटितत्वं संपुटाकारता । तथा च स्तवोयथा
<>मूलमन्त्रजपस्य संपुटाकारोभवति तथा पठनान्मूलजपस्य
<>यद्वाञ्छितम्फलन्तत्सिध्यतीत्यर्थः । ततस्तवीयर्प्यादिन्यास-
<>पूर्बकञ्चरित्रत्रयम्पठित्वा मध्ये स्वसङ्कल्पितसंख्यानुसारेण
[Page2851-b+ 38]
<>सहस्रादिसंख्याकं नवार्णञ्जपित्वा पुनश्चण्डीस्तवं पूर्षवत्प-
<>ठेत् । परंत्वेतदन्ते पुनर्मूलमष्टोत्तरशतमात्रं जप्त्वाऽऽत्मनि-
<>वेदनादिकं कुर्यात् । अयं च जपोऽङ्गभूतोन प्रधानसंख्या-
<>याभुपयुज्यते इति विशेषः । तदप्युक्तं तत्रैव चरित्रत्रयस्य
<>ऋष्यादीनुक्त्वा “एवं संस्मृत्य ऋष्यादीन्ध्यात्वा पूर्वोक्त-
<>मार्गतः । सार्थस्मृतिः पठेच्चण्डीस्तवं स्पष्टपदाक्षरम् ।
<>समाप्तौ तु महालक्ष्मीं ध्यात्वा कृत्वा षडङ्गकम् । जपे-
<>दष्टशतं मूलं देवतायै निवेदयेदित्यादि” । केचित्तु मूल
<>मन्त्रजपेन पुटितं चण्डीस्तवं पठन्निति प्रथम श्लोकं योज
<>यन्तश्चरमश्लोके पुनर्विधानं संख्यामात्रपरमिति मन्य-
<>मानाः सप्तशतीस्तोत्रस्यैव मूलेन संपुटीकारोविधीयत-
<>इत्यङ्गाङ्गीभाववैपरीत्यमिच्छन्ति । तदयुक्तं “बहुषु
<>तन्त्रेषु नवार्ण्णं प्रकृत्य तत्प्रकरणे सप्तशतीपाठविधानेन
<>नवार्ण्णजपस्य प्राकरणिकत्वेनान्याङ्गत्वायोगात् । तत्र-
<>विद्यमानाया अपि स्तोत्रे फलश्रुतेः प्रयाजफलश्रुतेः
<>“वसन्तमेवर्त्तूनामवरुन्धे” इत्यस्याइवाविवक्षितार्थ-
<>कत्वात् । मरीचिकल्पे “रात्रिसूक्तं जपेदादौ मध्ये
<>चण्डीस्तवम्पठेत् । प्रान्ते तु जपनीयं वै देवीसूक्तमिति
<>क्रमः । एवं संपुटितं स्तोत्रं पूर्वोक्तफलदायकम्” इत्य-
<>नेन वैदिकमूक्तद्वयेन संपुटिततायाः सप्तशत्यां विधा-
<>नाच्च । सच स्तवः मार्कण्डेयपुराणस्थत्रिसप्तत्यध्यायो-
<>त्तरं षडशीतितमाध्यायान्तमभिव्याप्तः । “सावर्णिः
<>सूर्यतनयः” इत्यारभ्य साबर्णिर्भविता मनुरित्यन्तस्त्रयो-
<>दशभिरध्यायैः परिच्छिन्नः श्लोकसमूहात्मको माला-
<>मन्त्रत्वेन प्रसिद्धः । अस्य सप्तशतीत्वव्यवहारस्तु न
<>श्लोकसंख्यया तेषां षट्शतीतोऽपि न्यूनत्वात् । नापि
<>कवचादित्रयरहस्यत्रययोर्मेलनेन, संख्याधिक्यापत्तेः ।
<>“जपेत् सप्तशतीं चण्डीं कृत्वा तु कवचं पुरः” इत्यनेन
<>कवचख सप्तशत्याः पृथङ्निर्द्देशाच्च । तस्माप्जपे एक-
<>मन्त्रात्मकस्यापि मालामन्त्रस्य होमाङ्गत्वेन संपुटार्थत्वेन
<>च सप्तशतधा विभजनात् शतरुद्रियस्येवैकातेकमन्त्रात्मक-
<>त्वे विरोधाभावात्तथा व्यवहारोपपत्तिः । एतस्योत्तम-
<>त्वन्तु तन्त्रान्तरे “यथाश्वमेधः क्रतुषु देवानाञ्च यथा
<>हरिः । स्तवानामपि सर्वेषान्तथा सप्तशतीस्तवः” ।
<>तत्रापि कलावतिप्रशस्तः “कलौ चण्डीविनायकाविति”
<>वचनात् । वाराहीतन्त्रे सर्वेषां स्तोत्राणां परशुराम-
<>शापमुक्त्वा तद्विरहितानि कतिचिद्वर्णितानि “भीष्म-
<>पर्वणि या गीता सा प्रशस्ता कलौ युगे । विष्णोर्नाम
[Page2852-a+ 38]
<>सहस्राख्यं महाभारतमध्यगम् । चण्ड्याः सप्तशती-
<>स्तोत्रंतथा नामसहस्रकम्” इत्यादिना “भार्गवाख्योन
<>रामेण शप्तान्यन्यानि कारणात्” इत्यन्तेन । यद्यपि तन्त्रा-
<>न्तरेऽस्यापिं स्तोत्रस्य शिवशापः कीलनं चेति सिद्भिनिरोध-
<>कावुक्तौ तथापि तत्रैव शापोद्धारोत्कीलनयोः कर्मविशे-
<>षयोस्तदङ्गत्वेन सकृत्करणविधानात्तदकरणे सिद्धिविर-
<>होक्त्या तदावश्यकत्वपरौ तावर्थवादौ । तत्र शापोद्धा-
<>रोयथा त्रयोदशप्रथमौ, द्वादशद्वितीयौ, एकादशवृतीयौ,
<>दशमचतुर्थौ, नवमपञ्चमौ, अष्टमषष्ठौ, अध्यायौ
<>पठित्वा सप्तममध्यायं द्विः पठेदित्याकारकः प्रयोगः ।
<>उत्कीलनं यथा । आदौ मध्यमचरित्रं पठित्वा ततः
<>प्रथमचरित्रन्ततस्तृतीयचरित्रंपठेदित्याकारकः । “अ-
<>न्त्याद्यार्कद्विरुद्रत्रिदिगब्ध्यङ्केप्विभर्तवः । अश्वोऽश्व इति
<>सर्गाणां शापोद्ध्वारे मनोः क्रमः । उत्कीलने चरि-
<>त्राणां मध्याद्यान्त्यमिति क्रमः” । अङ्कोनवमः इषुः
<>पञ्चमः इभोऽष्टमः । “ददाति प्रतिगृह्णाति नान्यथैषा
<>प्रसिद्ध्यति” इति विहितं दानप्रतिग्रहनामकमहोत्की
<>लनं तु कीलकाध्यायव्याख्यावसरे विशदीकरिष्यते ।
<>एवं सम्प्रदायज्ञस्य निर्दोषमुत्तमङ्कलौ शीघ्रसिद्धिदमिद
<>मिति सिद्धम् । एतद्वाचनक्रमो वाराहोतन्त्रे
<>“यावन्न पूर्यतेऽध्या स्तावन्न विरमेत्पठन् । यदि प्रमा-
<>दादध्याये विरामोभवति प्रिये! । पुनरध्यायमारभ्य-
<>पठेत्सर्वं मुहुर्मुहुः । अनुक्रमात्पठेदेव शिरःकम्पादि-
<>कं त्यजेत् । न मानसं पठेत्स्तोत्रं वाचिकन्तु प्रशस्यते ।
<>कण्ठतः पाठाभावे तु पुस्तकोपरि वाचयेत्” । तल्लेखने-
<>ऽपि तत्र विशेषः “न खयं लिखितं स्तोत्रं नाब्राह्मण
<>लिपिम्पठेत् । न च स्वयंकृतं स्तोत्रं तथान्येन च यत्-
<>कृतम् । यतः कलौ प्रशंसन्ति ऋषिभिर्भाषितंतु यत्” ।
<>यत्तु “आधारे स्थापयित्वा तु पुस्तकं वाचयेत्ततः । हस्त
<>संस्थापनादेव भवेदर्द्धफलं ध्रुवमिति” । तस्य व्यवस्थापि
<>तत्रैव “पुस्तके वाचनं हस्ते सहस्रादधिकं यदि ।
<>ततोन्यूनस्य तु भवेद्वाचनं पुस्तकं विना” । सहस्रान्त्यून
<>मन्त्रस्य कण्ठे पाठसत्त्वे पुस्तकं विनैव वाचनं, तदभावे
<>आधारे पुस्तकस्थापतेनैव वाचनं सहस्राधिकस्य तु
<>पाठसत्त्वऽप्याधारस्थापितपुस्तकोपर्येव वाचनमिति वच-
<>नार्थः । प्रकृतस्तोत्रस्य सहस्रान्न्यूनत्वात् “ततः कृता-
<>ञ्जसिपुटः स्तुवीत चरितैरिमैरिति” वैकृतिकरहस्ये विधा-
<>द्धाच्च कण्ठपाठाभावे पुस्तकस्याधारे स्थापनेवैव वाचनम्ं ।
[Page2852-b+ 38]
<>कण्ठपाठीकृत्य पुस्तकं विनैव तु कृताञ्जलितया पठन-
<>मुत्तम मिति द्रष्टव्यम् । अत्रंसहस्रशब्देन द्वात्रिंश-
<>त्स्वरात्मकस्यैकैकानुष्टुप्त्वकल्पनेन तादृशानुष्टुप्छन्दः
<>सहस्रं ज्ञेयमिति स्पष्टम् शक्तिसङ्गमतन्त्रराजे “द्वात्रि-
<>शता स्वरैर्युक्त एकोग्रन्थो निगद्यते । सएव गदितः
<>श्लोक स्तारानेत्रसमुद्भवः” इत्यादिना । तेन गद्यात्मक-
<>मालामन्त्रेष्वप्यस्य नियमस्य प्रसरो ज्ञेयः । स्तोत्रपूर्व्वो-
<>त्तरभागपाठाभावे नैष्फल्यादिवचनानि शक्तिसङ्गमएव
<>द्रष्टव्यानि । “ऋषिच्छन्दोदेवतादि पठेत् स्तोत्रे समाहि-
<>तः । यत्र स्तोत्रे न दृश्येत प्रणवन्यासमाचरेत्” । डामरे
<>“सप्तशत्याश्चरित्रे तु प्रथमे पद्मभूर्मुनिः । छन्दो गायत्र-
<>मुदितं महाकाली तु देवता । वाग्बीजं पावकस्तत्त्वं
<>धर्मार्थे विनियोजनम् । मध्यमस्य चरित्रस्य मुनिर्विष्णु-
<>रुदाहृतः । उष्णिक्छन्दो महालक्ष्मीर्देवता बीज-
<>मद्रिजा । वायुस्तत्त्वं भवेत्तत्र मोक्षार्थे विनियोजनम् ।
<>उत्तरस्य चरित्रस्य ऋषिः शङ्कर ईरितः । त्रिष्टुप् छन्दो
<>देवतास्य महापूर्वा सरस्वती । कामोवीजं रविस्तत्त्वं
<>कामार्थे विनियोजनम् । ह्रीं चण्डिकायै व्यस्तेन सम-
<>स्तेन षडङ्गकौ । वागैँअद्रिजा ह्रीँ कामः क्लीँ इति
<>नवार्णप्रथम वीजत्रयम् ध्यानादिकं नवार्णवत् । अस्य पुर-
<>श्चरणस्वरूपं मरीचिकल्पे “कृष्णाष्टमीं समारभ्य यावत्-
<>कृष्णचतुर्दशीम् । वृद्ध्यैकोत्तरमाजाप्यं पूर्वसंपुटितन्तु तत् ।
<>एवं देवि! मया प्रोक्तः पौरश्चरणिकः क्रमः । तदन्ते
<>हवनं कुर्य्यात्प्रतिश्लोकेन पायसम् । रात्रिसूक्तं प्रति-
<>ऋचं तथा देव्याश्च सूक्तकम् । हुत्वान्ते प्रजपेत्स्तोत्र
<>मादौ पूजादिकं मुने!” इति । पूर्वाभ्यां पूर्व्वोक्ताभ्यां
<>रात्रिसूक्तदेवीसूक्ताभ्यां संपुटितम् । प्रतिल्लोकेनेति
<>मन्त्रविभागोपलक्षणम् कात्यायन्यादितन्त्रोक्तसप्त-
<>शतीविभागग्रन्थस्य हवनादिविधिं प्रति वाक्यशेषत्वेन
<>तेनैव वेद्यपदार्थनिर्णयावश्यम्भावात् “यन्न दुःखेनेत्या-
<>देः स्थलान्तरस्थस्याप्यग्निहोत्रादिविधिशेषत्वेन स्वीका-
<>रेण स्वर्गपदार्थनिर्णयस्य वैदिकसंमतत्वात् । होम
<>संख्या तु स्तोत्रस्य त्रिरावृत्तिरूपेति वृद्धाः । रात्रि
<>सूक्तदेवीसूक्ते च ऋग्वेदशाकलसंहितायां प्रसिद्धे तथे-
<>त्यनेन जपे कॢप्तक्रमः संपुटाकारो निर्दिश्यते । तच्छ-
<>ब्दस्य पूर्व्वपरामर्शितत्वात् । तस्य श्लोकपूरणमात्रार्थत्वे
<>तु द्वाभ्यामपि सूक्ताभ्यां त्रिरावृत्तसप्तशतीहोमोत्तर-
<>मेव पाठक्रमानुसारेण होमः । “विश्वेश्वरीं जगद्धात्रीम्”
[Page2853-a+ 38]
<>इति स्तवोरात्रिसूक्तम् । “नमो देव्यै महादेव्यै” इति
<>स्तवो देवीसूक्तमिति कश्चित् । तन्न । प्रतिश्लोकेन
<>प्रतिऋधमिति प्रतिनियतनिर्देशविरोधात् । ऋक्-
<>सूक्तादिशब्दानां वैदिकमन्त्रेष्वेव रूढ्या प्रसिद्धेः ।
<>मत्स्यसूक्तमित्यादिक्वाचित्कतान्त्रिकव्यवहारस्य केवल
<>यौगिकत्वेनोपपत्तेः । तेन ऋक्पदस्य श्लोके लक्षणे-
<>त्युक्तिरपि साहसमात्रम् । समुद्रमनोध्यानादिविधौ
<>वृहद्रथन्तरपदयोः प्रतिनियतनिर्देशबलादेव लक्षणा-
<>व्यवस्थाया इव प्रकृते क्लप्ताया एव शक्तर्व्यवस्थादार्ढ्य-
<>स्य कैमुतिकन्यायेनैव सिद्धेः । यदि त्वेवमालोच्यते
<>“विश्वेश्वर्य्यादिकं सूक्तं दृष्टं यद्ब्रह्मणा पुरा । स्तुतये
<>योगनिद्राया मम देव्याः पुरन्दर! । महिषान्तकरी
<>सूक्तं सर्वसिद्धिप्रदन्तथा । देव्या ययादिकं दिव्यं दृष्टं
<>देवैः महर्षिभिः । देवि! प्रपन्नार्त्तिहरे प्रसीदेत्यादिकं
<>तथा । नारायणीस्तुतिर्नाम सूक्तं परमशोभनम् ।
<>अमुष्यास्तुतये दृष्टं ब्रह्माद्यैः सकलैः सुरैः । नमो
<>देव्यादिकं सूक्तं सर्वकामफलप्रदमिति” विशकलितवेषेण
<>पाञ्चरात्रलक्ष्मीतन्त्रे व्यवहारदर्शनादेतेषां स्तोत्राणा-
<>मपौरुषेयसिद्धान्तत्वाच्च सूक्तर्चव्यवहारो युज्यत
<>एवेति, तदा कात्यायनीतन्त्रमते विश्वेश्वरीमिति श्लो-
<>कात् पूर्वं ब्रह्मोवाचेत्यस्य पाठाभावात्तदुत्तरमेव तत्पाठाच्च
<>त्वं स्वाहेत्यारभ्यैव स्तोत्रारम्भः तस्य च योगनिद्रा-
<>त्मकरात्रिदेवतात्वान्मरीचितन्त्रे रात्रिसूक्तपदेन निर्देश
<>इति समाधेयम् । परन्तु तत्तन्त्रमनुसरता विश्वेश्वरी-
<>मिति श्लोकाङ्गहोमदशायां न होतव्यम् । स्तोत्रान्तिम
<>श्लोकस्य द्वधा विभागोऽपि न कार्य्यः । देवीसूक्तेऽपि
<>त्रेधा विभागोऽङ्गहोमे न विधेयः प्रधानविघिशेषस्याङ्ग-
<>विधावन्वयेन प्रतिऋचमिति पदे लक्षणाकल्पने माना-
<>भावादित्यवधेयम् । क्रीडतन्त्रे “प्रत्येकावर्त्तनं देवि!
<>त्वश्वमेधेन संमितम् । त्रिरावृत्त्या लभेत्कामान् पञ्चावृत्त्या
<>रिपून् जयेत्” । काम्ये तु प्रयोगे विशेषः । कात्यायनी
<>तन्त्रे “एकाश्चत्तादिपाठानां प्रत्यहं पठतां नृणाम् ।
<>सङ्कल्पपूर्व्वं संपूज्य न्यस्याङ्गेषु मनून् सकृत् । पश्चाद्बलि-
<>प्रदानेन फलं प्राप्तोति मानवः” । बलिश्च ब्राह्मणादिभेदेन
<>व्यवस्थयोक्तः कालिकापुराणे विशेषः द्रष्टव्यः । तत्राशक्ता-
<>नामपि तत्रैव “कुष्माण्डमिक्षुदण्डश्च मद्यसासव
<>मेव च । एते बलिसमाः प्रोक्तास्तृप्तौ छागसमाः सदा” ।
<>छागसमाः पञ्चविंशतिवर्षावधितृप्तिजनकाः “अजा-
[Page2853-b+ 38]
<>विकानां रुधिरैः पञ्चविंशतिवार्षिकीम् । तृप्तिमाप्नोति
<>परमां शार्दूलरुधिरैस्तथेति” तत्रैवोक्तेः । वस्तुतस्तु
<>“न हिंस्या दिति” निषेघस्य संकोचमन्तरेणैव छागसमा-
<>नतृप्तिसम्भवे छागबलिर्ब्राह्मणैर्न कार्यएव । एवं
<>मद्यासवे अपि न देये । “वरं प्राणाः प्रगच्छन्तु ब्राह्मणो
<>नार्पयेत्सुरामिति” “ब्राह्मणो मदिरां दत्त्वा ब्राह्मण्या-
<>देवहीयते” इति च वृहत्सङ्गमतन्त्ववचनात् । अत-
<>एव तत्प्रतिनिधिरपि कालिकापुराणे स्मर्यते
<>“अवश्यं विहितं यत्रं मद्यं तत्र द्विजः पुनः । नारिकेल
<>जलङ्कांस्ये, ताम्रे चैवोत्सृजेन्मधु” । कात्यायनी
<>तन्त्रे “उपसर्गोपशान्त्यर्थं त्रिरावृत्तिं पठेन्नरः ।
<>ग्रहदोषोपशान्त्यर्थं पञ्चावृत्तं वारनने! । महाभये
<>समुत्पन्ने सप्तावृत्तमुदीरयेत्” इत्यादिना फलभेदेन
<>संख्याभेदाननेकानुक्त्वोपसंहृतम् “अथ वा बहुनोक्तेन
<>किमन्येन वरानने! । चण्ड्याः शतावृत्तपाठात्सर्वाः
<>सिध्यन्ति सिद्धयः” इति । इतोऽप्यधिकाः सहस्रसख्या-
<>दयोऽत्र द्रष्टव्याः । हरगौरीतन्त्रे “श्रीकामः पुत्रका
<>मोवा सृष्टिमार्गक्रमेण तु । जपेच्छक्रादिमारभ्य शुम्भ-
<>दैत्यबधावधि । आदिमारभ्य प्रजपेत्पश्चाच्छेषं समा-
<>पयेत् । शान्त्यादिकामः सर्वत्र स्थितिमार्गक्रमेण तु ।
<>सावर्णिः सूर्यतनयः सावर्णिर्भविता मनुः । सङ्कटे चा-
<>न्त्यमारभ्य पश्चादादि समापयेत्” । इत्यादिकस्य कामना-
<>भेदेन पाठवैचित्र्यस्य कतिपयश्लोकमात्रपाठेन तत्तत्-
<>प्रयोगवैचित्र्यस्य च विस्तरो डामरादितन्त्रस्थोग्रन्थान्त-
<>रेभ्य एवावगन्तव्यः । केरलास्तु एकैकस्मिन्दिवसे एकैकमेव
<>चरित्नं पठेदिति दिनत्रयेणैकावृत्तिरित्येकः पक्षः ।
<>“चन्द्राक्षिभूवेदकरेन्दुदस्रसङ्ख्याकानध्यायान् क्रमेण
<>दिनभेदेन पठेदिति सप्तभिर्दिनैरेका वृत्तिरित्यन्यः
<>पक्षः इत्याहुः । अत्र द्वितीयमेव पक्ष पाटोऽयंद्वि-
<>प्रकारः । इति सप्ताक्षर्यां संगृह्णन्त बहवस्तदनुया-
<>यिनोऽनुतिष्ठन्ति कचटतपयशवर्गवैरिहभपिण्डान्त्येरक्ष
<>रैरङ्गाः नेत्रे शून्यं ज्ञेयं तथा स्वरे केवले कथिते”
<>इति प्रसिद्धपरिभाषया पकारयकारककारा एकस्मिन्
<>ठप्ररेफा द्वयो र्द्विशब्दश्चतुर्षु संकेतित इति । तत्रमूलत-
<>न्त्राणि त एव जानन्ति । सन्त्यऽपि तानि तन्त्रवचनानि
<>एकदिनेनैकावृत्त्यशक्तपराणि । अस्ति हि तादृशोऽप्यस्य
<>प्रयोगः कात्यायनीतन्त्रे मन्त्रविभजनान्ते” होमे स्वाहा-
<>न्तिमा एते पूजायां तु नमोऽन्तिमाः । तर्पणे तर्पया-
[Page2854-a+ 38]
<>म्यन्ता ऊहनीयाबुधैर्मताः” इति वचनात् सप्तशत-
<>ब्राह्मणभोजने प्रतिव्यक्त्येकैकमन्त्रेण काण्डानुसमयेन
<>षोडशोपचाराणां पदार्थनुसमयेन वा पञ्चोपचारा-
<>णां वा कर्त्तुमशक्यतया स्वेच्छयाऽध्यायभेदेन वाऽनेक
<>दिनसाध्यैकप्रयोगप्रसक्तौ उक्तवचनैर्विभजननियमो-
<>विधीयत इति । अत्र स्वयं पठितुमसमर्थस्य वा प्रभोर्वा
<>ब्राह्मणद्वाराऽपि प्रयोग इष्टः । तत्पक्षे दक्षिणा
<>नियमस्तन्त्रेषु “पञ्चस्वर्णा शतावृत्तेः पक्षावृत्तेस्तु त-
<>त्त्रयम् । पञ्चावृत्तेः स्वर्णमेकं त्रिरावृत्तेस्तदर्धकम् ।
<>एवावृत्तौ पादमेकं दद्याद्वा शक्तितो बुधः” इति गुप्त-
<>वती । पाठे इतिबधशब्दौ न पाट्यौ अध्यायान्ते विधा-
<>नपारिजाते स्थितम् ।
<>नन्दादिशक्तिभेदाम्रामर्य्यादिवीजभेदाश्च अन्यत्रोक्ता द्रष्टव्याः ।
<>चण्ड्याः होमाङ्गत्वेन संपुटार्थत्वेन च सप्तशतमन्त्रवि-
<>भागः कात्यायनीतन्त्रे दर्शितः गुप्तवत्यां च तद्वाक्यव्या-
<>ख्यानपूर्वकं मन्त्रविभागे विशेषं युक्त्या निर्णीय संग्रह-
<>श्लौकैर्यथा निर्ण्णीतं तथात्र प्रदर्श्यते । तत्र एकाध्यायात्मक्
<>प्रथम चरितस्य मन्त्रविभागसूचकास्तत्रत्याः श्लोका यथा
<>“मार्कण्डेय उवाचेति मन्त्रः प्राथमिकोमतः । सावर्ण्याद्या
<>मुनिवराश्रमान्ताः श्लोकका दश । सोऽचिन्तयत् तदा तत्रे-
<>त्यर्धश्लोकात्मकोमनुः । मत्पूर्व्वैरित्युपक्रम्य सप्त श्लोका
<>नृपान्तिमाः । अथ वैश्यः, समाध्याद्याःसंस्थितान्तास्तत-
<>स्त्रयः । किं नु तेषां कथं ते किम् इत्यर्धश्लोककौ मनू ।
<>राजोवाच ततोयैस्तेष्वित्यर्धश्लोकमन्त्रकौ । मार्कण्डेयस्त
<>तस्तौ समाधिः श्लोकार्धमन्त्रकौ । वैश्योक्तिरेवमित्याद्या
<>बन्धुष्वन्तास्ततस्त्रयः । तेषां कृते करोमीति द्वावर्द्धश्लोकम-
<>न्त्रकौ । कृत्वा तु ताविति श्लोको राजोक्तिर्भगवन्निति ।
<>दुःखायेति च मन्त्रौ द्वावर्धश्लोकात्मकौ मतौ । ममत्वा-
<>द्यामूढतान्ताश्चत्वारोऽथ ऋषर्वचः । ज्ञानमस्तीत्युपक्रम्य
<>मुक्तयेऽन्तास्ततोदश । सा विद्येति च संसारेत्यप्यर्धश्लोक
<>कौ मनू । राजोक्ति र्भगवन् केतिं श्लोको यत्तदिति द्वयम् ।
<>अर्द्धश्लोकात्मकमृषिर्नत्यैवेति तथापि तत् । द्वावर्धश्लोक-
<>मन्त्रौ स्तो देवानां कार्य्यमादितः । तेजसः प्रभुरित्यन्ता
<>श्लोकाः षड् व्रह्मणोऽथ वाक् । त्वंस्वाहा त्वं खधेत्याद्याः
<>श्लोकमन्त्रास्त्रयोदश । प्रबोधं चेति बोधश्चेत्यर्धश्लोका-
<>त्मकौ मनू । ऋषिरेवं स्तुतेत्यादि विभ्वन्तं श्लोकपञ्चकम् ।
<>तावपीत्युक्तवन्तावित्यर्द्ध श्लोकमनुद्वयम् । भगवांश्च भवेतां
<>किमन्येनेत्यर्धयुग्मकम् । ऋषिवाक्यं वञ्चिताभ्यामित्येकः
[Page2854-b+ 38]
<>श्लोकमन्त्रकः । आवां जहीत्यर्धमृषिस्तथेति श्लोक-
<>योर्युगम् । इत्यष्टसप्ततिश्लोकै ७८ रध्यायप्रथमात्मनः । प्रथ-
<>मस्य चरित्रस्य सर्व्वे मन्त्राश्चतुःशतम्ः १०४ । तेषूवाचा
<>ङ्कितामन्त्राद्व्येकद्व्येकत्रिपञ्चभिः । मृकुण्डपुत्रभगद्वैश्य
<>व्रह्मनृपर्षिभिः । चतुर्द्दश स्युः श्लोकार्द्धाश्चतुर्विंशतिरी-
<>रिताः । अवशिष्टास्तु षट्षष्टिःश्लोकमन्त्रा इति स्थितिः” ।
<>अध्यायत्रयात्मकस्य द्वितीयचरितस्य मन्त्रविभागसूचका
<>स्त्रत्रत्याः संग्रहश्लोका यथा
<>“ऋषिवागष्टषष्टिः स्युः प्लोकादेवासुरादयः । एवं द्वि-
<>तीयकेऽध्याये मन्त्रा एकोन सप्ततिः ६९ । ऋषिर्निहन्य-
<>मानाद्याः पञ्चत्रिंशत्तु मन्त्रकाः । देव्युक्तिर्गर्ज गर्जेति
<>श्लोक एक ऋषेर्वचः । पञ्च श्लोका इति चतुश्चत्वारिं-
<>शत् ४४ तृतीयके । ऋषिः शक्रादयः श्लोकाः षड्विंशति
<>रथर्षिवाक् । श्लोकद्वयमथो देवी श्लोकार्धं व्रियतामिति ।
<>देवा उचुस्त्रयः श्लोका भगवत्या कृतादिकाः । वृद्व्रयेऽस्मत्
<>प्रपन्ना त्वमित्यर्धश्लोककोमनुः । ऋषेर्वचश्चतुःश्लोकीत्य-
<>ध्याये तु चतुर्थके । मन्त्राद्विचत्वारिंशत् ४२ स्युरध्याय
<>त्रितयात्मनः । मध्यमस्य चरित्रस्य पञ्चपञ्चाशदुत्तराः ।
<>शतं १५५ मन्त्रा स्तेषु देव्या वचसीद्वे ऋषेस्तु षट् । देव-
<>नामेकमर्धे द्वे अन्ये श्लोका इति स्थितिः” ।
<>नवाध्यायात्मकस्य तृतीयचरित्रस्य मन्त्रविभागसूचकाः
<>तत्रत्याः संग्रह श्लोका यथा
<>“अथर्षि वाक्पुराशुम्भेत्यादयः श्लोककास्तु षट् । देवा
<>ऊचुर्नमोदेव्या इत्यादिश्लोकपञ्चकम् । ततःश्लोकैकबिंशत्या
<>प्रतिश्लोकं त्रिशस्त्रिशः । विभागादनुषङ्गाभ्यां त्रिषष्ट्या
<>हुतयो यथा । महाकाल्याद्यर्थभेदान्नमस्तस्या इति त्रयः
<>मन्त्राः पूर्वोत्तरौ शेषौ या देव्यर्धं नमोनमः । तेषामाद्य-
<>न्तयोर्योज्यौप्रतिप्तन्त्रक्रमेण तौ । तेन पर्य्यवसानं स्या-
<>देकैकोमन्त्र ईदृशः । या देवीत्यर्धमुच्चार्य्य नमस्तस्यै
<>नमोनमः । इत्युच्चरेत् त्रिपाद्गायत्र्येषा त्वर्धावसनिका ।
<>एते पूर्वार्धतुर्य्याङिव्रयोगोत्था एकविंशतिः । भवन्ति वि-
<>ष्णुमायादिभ्रान्त्यन्तपदर्गार्भताः । प्रथमा विष्णुमायोक्ता
<>द्वितीया चेतना ततः । बुद्धिर्निद्रा क्षुधा छाया शक्तिस्तृष्णा
<>तथाष्टमी । क्षान्तिर्जातिरथो लज्जा शान्तिः श्रद्धा-
<>त्रयोदशी । कान्तिर्लक्ष्मीस्ततोवृत्तिः स्मृतिरूपेण
<>संस्थिता । दया तुष्टिस्ततोमाता भ्रान्तिरित्येकविंशतिः ।
<>स्वस्थानवृद्ध्या त्रिः प्रोक्ता स्त्रिषष्टिर्मनवः स्मृताः
<>इन्द्रियाणामितिश्लीक एकमन्त्रस्तदुत्तरः । चिति-
[Page2855-a+ 38]
<>रूपेण यत्येष प्राग्वन् मन्त्रत्रयात्मकः । स्तुता सुरै
<>रिति श्लोकावृषिरेवं स्तवादिकाः । श्लोकाः सप्तदशाथर्षि
<>र्निशम्येति मनुत्रयम् । दूतोक्तिर्देवि! दैत्येति नव-
<>श्लोका ऋषर्वचः । इत्युक्ता सा तदेत्येकः श्लोको
<>देवीवचस्ततः । सत्यमुक्तमिति श्लोकचतुष्कमथ दूत-
<>बाक् । अवलिप्तेति चत्वारः श्लोका देव्यास्ततोवचः ।
<>एवमेतदिति द्वावित्येकोनत्रिंशदुत्तरम् । शतं १२९ मन्त्राः
<>पञ्चमे षट्सप्तति ७६ श्लोकमण्डिते । अथर्षिरित्या-
<>कर्ण्येति चतुःश्लोकी ऋषेर्वचः । तेनाज्ञप्तैति श्लोक
<>त्रयं देवीवचस्ततः । दैत्येश्वरेणेत्येकोऽथ ऋषिरित्युक्त
<>इत्यमी । द्वादशेति मताः षष्ठे चतुर्विंशतिमन्त्रकाः २४ ।
<>अथर्षिवाक् मयाज्ञप्ता इत्याद्यास्त्र्याढ्यविंशतिः २३ ।
<>ऋषिस्तावित्युभावित्थं सप्तमे सप्तविंशतिः २७ । अथर्षिवाणी
<>चण्डे चेत्यारभ्याभिजंघान तम् । इत्यन्तः पञ्च पञ्चा-
<>शच्छ्लोकामन्त्रास्ततःःपरम् । मुखेन काली जगृहे
<>इत्यर्धश्लोकमन्त्रकः । ततोऽसाविति षट् श्लोकास्त्रि-
<>षष्टिश्चेत्थमष्टमे ६३ । राजा विचित्रमित्यादि श्लोक
<>द्वयमथो ऋषिः । चकार कोपमित्याद्याः सप्तत्रिंश
<>दुदीरिताः । इत्येकचत्वारिंशत् ४१ स्युर्नवमाध्यायमन्त्र-
<>काः । ऋषिर्निशुम्भं निहतमिति द्वावम्बिका-
<>बचः । ऐकैवेति द्वयं देवी तत एकोऽहमित्यृषिः ।
<>ततः प्रववृते युद्धमिति श्लोकास्त्रयोदश । तत्रापि सा नि-
<>राधारेत्यर्धश्लोकात्मकोमनुः । नियुद्धं स्ये तदा दैत्य
<>इत्याद्या मनवोनव । इत्येवं दशमेऽध्याये द्वात्रिंशन्
<>मनवोमताः ३२ । ऋषेर्देव्याहते तत्रेत्याद्यास्त्रिंशच्चतु-
<>र्युता ३४ । देवीवाग् वरदेत्योको देवाः सर्वेति चैककः ।
<>देवी वैवस्वतेत्यष्टावथ शाकम्भरी मनुः । अर्धश्लोका-
<>त्मकः पश्चाच्छ्लोकास्तत्रैव चेति षट् । एवमेकादशे
<>मन्त्राः पञ्चपञ्चाशदीरिताः ५५ । देवीवागेभिरित्याद्याः
<>श्लोका अष्टादशोदिताः । सर्वं ममैतदित्यर्धं पश्वाद्याः
<>श्लोकका दश । ऋषेर्वचनमित्युक्तेत्याद्याः श्लोका-
<>स्ततस्त्रयः । निशुम्भे चेत्यर्धमनुरेवं भगवतीति षट् ।
<>इत्येकचत्वारिंशत् ४१ स्यु र्द्वादशाध्यायमध्यकाः । ऋषिरे
<>तत्त इत्यर्धश्लोको मन्त्रस्ततस्त्रयः । एवंप्रभावा से
<>त्याद्या मार्कण्डेय उवाच ह । इति तस्येति षट् श्लोका-
<>देवी यदिति चैककः । मार्कण्डेय उवाचाथ ततो वव्रे
<>मनुद्वयम् । देव्युवाच ततः स्वल्पैरहोभिरिति षण्म-
<>ताः । अर्धश्लोकात्मका मन्त्रा मार्कण्डेयवचस्ततः । इति
[Page2855-b+ 37]
<>दत्त्वा तयोरेवं देव्यावरमिति द्वयम् । द्विर्दण्डकलितन्या-
<>यादावृत्तं स्याच्चतुष्टयम् । इत्येवमेकोनत्रिशन् २९ मनवः-
<>स्युः त्रयोदश । अत्रापरे नवार्धानि केचिदेकादशाभ्यधुः ।
<>न तत् कात्यायनीतन्त्रजल्पितं किन्तु कल्पितम् । इत्यु-
<>त्तरचरित्रेऽस्मिन्नध्यायत्रिधना ९ त्मनि । सम्भूय मन्त्र
<>संख्यैकचत्वारिंशच्चतुःशती ४४१ । अर्धश्लोकात्मका मन्त्र०
<>स्तेषु द्वादश कीर्त्तिताः । त्रिपाद् मन्त्रास्तु षट्षष्टिर्द्वौ-
<>श्लोकौ पुनरुक्तकौ । श्लोका अपुनरुक्तास्तु त्रिशती सप्त-
<>विंशतिः ३२७ । राजैको देवदूतोक्ती द्वे द्वे देव्युक्तयो-
<>दश । मार्कण्डेयोक्तयस्त्रिस्रऋषिवाक्यानि षोडश ।
<>इत्युवाचाङ्कितामन्त्राश्चतुस्त्रिंशदिति ३४ स्यितिः । अथ-
<>सर्वे मिलितास्तदध्यायेषु त्रयोदशसु । पञ्च शतानि
<>श्लोका अष्टसप्ततियुतानि ५७८ । तेष्वन्त्यौ श्लोकौ द्विपुणौ
<>भवतस्त्रेधा द्वाविंशतिर्भागः । एकोनविंशतेश्च द्वेध ते
<>पञ्चषष्टिरतिरिक्ताः । ब्रह्मा भगवान्दूतोवैश्यो देवा
<>नृपो मृकण्डुसुतः । देव्यृषयश्चैकैकद्विद्वित्रिचतुः
<>शरार्कऋक्षमिताः । इति सप्ताधिकपञ्चाशदुवाच
<>पदाङिकता अमी अधिकाः । द्वाविंशतिशतमेषां
<>श्लोकैर्य्योगेन मन्त्रसप्तशती । इति विभजनमुदित
<>प्रतिमन्त्रं कात्यायनीतन्त्रे । तस्मादेतत् प्रकृतिकम-
<>पूर्णमन्यत्तु यामलप्रभृति । एकमन्त्रस्त्रिपान्मन्त्रः पुन
<>रुक्तोऽर्धमन्त्रकः । उवाचाङ्कितैत्येवं मन्त्रः प्रोक्तोऽत्र
<>पञ्चधा । मन्त्रपिण्डः श्लोकपिण्डो ऽध्यायपिण्ड इति
<>त्रिधा ।” गुप्तवती
<>नागोजीभट्टकृतविभागस्त्वन्यादृशः विस्तरभयान्नोक्तः उ-
<>भयोश्च युक्तायुक्तत्वमुभयग्रन्थदर्शनेन सुधीभिर्विचिन्त्यम् ।
<>तदयं संक्षेपः ।
<>अध्यायः श्लोकः श्लोकात्मा अर्द्धश्लोकात्मा त्रिपाद् उवाचाङ्कितःमन्त्रः
<>१ च० १ ७८ ६६ २४ ० १४ १०४
<>२ ६८ ६८ ० ० १ ६९
<>३ ४१ ४१ ० ० ३ ४४
<>४ ३६ ३५ २ ० ५ ४२
<>२ च० ३ १४५ १४४ २ ० ९ १५५
<>५ ७६ ५४ ० ६६ ९ १२९
<>६ २० २० ० ० ४ २४
<>७ २५ २५ ० ० २ २७
<>८ ६१ ॥ ६१ १ ० १ ६३
[Page2856-a+ 37]
<>अध्यायः श्लोकः श्लोकात्मा अर्द्धश्लोकात्मा त्रिपाद् उवाचाङ्कितः मन्त्रः
<>९ ३९ ३९ ० ० २ ४१
<>१० २७ ॥ २७ १ ० ४ ३२
<>११ ५० ॥ ५० १ ० ४ ५५
<>१२ ३८ ३७ २ ० २ ४१
<>१३ १७ ॥ १४ ७ ० ६ पुनरुक्त २२९
<>३ च० ९ ३५५ ३२७ १२ ६६ ३४ पुनरुक्त २४४१
<>समष्टिः १३ ५७८ ५३७ ३८ ६६ ५७ पुनरुक्त २७००
<>अस्या रहस्यमुक्तं मार्कण्डेय पु० प्राधानिकादिरहस्ये
<>“राजोवाच । भगवन्नवतारा मे चण्डिकायास्त्वयोदिताः ।
<>एतेषां प्रकृतिम्ब्रह्मन्! प्रधानं वक्तुमर्हसि । आराध्यं
<>यन्मया देव्याः स्वरूपं येन च द्विज! । विधिना! ब्रूहि
<>सकलं यथावत् प्रणतस्य मे । ऋषिरु० “इदं रहस्यं परम-
<>मनाख्येयं प्रचक्षते । भक्तोऽसीति न मे किञ्चित्तवावाच्यं
<>नराधिप! । सर्वस्याद्या महालक्ष्मीस्त्रिगुणा परमेश्वरी ।
<>लक्ष्यालक्ष्यस्वरूपा सा व्याप्य कृत्स्नं व्यवस्थिता । मातु-
<>लिङ्गङ्गदां खेटं पानपात्रं च बिभ्रती । नागं लिङ्गं च
<>योनिञ्च बिभ्रती नृप मूर्धनि । तप्तकाञ्चनवर्णाभा तप्त-
<>काञ्चनभूषणा । शून्यं तदखिलं स्वेन पूरयामास
<>तेजसा । शून्यं तदखिलं लोकं विलोक्य परमेश्वरी ।
<>बभार रूपमपरन्तमसा केवलेन हि । सा भिन्नाञ्जनसं-
<>काशा दष्ट्रार्चितवरानना । षिशाललोचना नारी बभूव
<>तनुमध्यमा । खड्गपात्रशिरःखेटैरलङ्कृतचतुर्भुजा ।
<>कबन्धहारं शिरसा बिभ्राणा हि शिरःस्रजम् ।
<>ताम्प्रोवाच महालक्ष्मीस्तामसीं प्रमदोत्तमाम् । ददामि
<>तव नामानि यानि कर्म्माणि तानि ते । महामाया म-
<>हाकाली महामारी क्षुधा तृषा । निद्रा तृष्णा चैकवीरा
<>कालरात्रिर्दुरत्यया । इमानि तव नामानि प्रतिपाद्यानि
<>कर्म्मभिः । एमिः कर्माणि ते ज्ञात्वा योऽधीते सोऽऽश्नुते
<>सुखम् । तामित्युक्त्वा महालक्ष्मीः स्वरूपमपरन्नृप ।
<>सत्वाख्येनातिशुद्धेन गुणेनेन्दुपभन्दधौ । अक्षमालाङ्कुश-
<>धरा वीणापुस्तकधारिणी । सा बभूव वरौ नारी नामा-
<>न्यस्यै व सा ददौ । महाविद्या महावाणी भारती वाक्-
<>सरस्वती । आर्य्या व्राह्मी सहाधेनुर्वेदगर्भा सुरेश्वरी ।
<>अथोवाच महालक्ष्मीर्महाकालीं सरस्वतीम् । युवां
<>जनयतान्देव्यौ मिथुने स्वानुरूपतः । इत्युक्त्वा ते महा-
<>लक्ष्मीः ससर्ज मिथुनं स्वयम् । हिरण्यगर्भौ रुचिरौ
[Page2856-b+ 38]
<>स्त्रीपुंसौ कमलासनौ । ब्रह्मन्विधे विरिञ्चेति धा-
<>तरित्याह तं वरम् । श्रीःपद्मे कमले लक्ष्मीत्याह-
<>माता स्त्रियञ्च ताम् । महाकाली भारती च मिथुने
<>सृजति स्म ह । एतयोरपि रूपाणि नामानि च वदा-
<>मि ते । नीलकण्ठं रक्तबाहुं श्वेताङ्गं चन्द्रशेखरम् ।
<>जनयासास पुरुषं महाकाली सितां स्त्रियम् । स रुद्रः
<>शङ्करः स्थाणुः कपर्द्दीं च त्रिलोचनः । त्रयी विद्या
<>कामधेनुः शास्त्रीभाषाक्षरास्वरा । सरस्वती स्त्रियङ्गौरीं
<>कृष्णं च पुरुषं नृपः । जनयामास नामानि तयोरपि
<>वदामि ते । विष्णुः कृष्णो हृषीकेशो वासुदेवो जनार्दनः ।
<>उमा गौरी सती चण्डी सुन्दरी सुभगा शिवा । एवं
<>युवतयः सत्यःपुरुषत्वं प्रपेदिरे । चक्षुष्मन्तोऽनुपश्यन्ति
<>नेतरेऽतद्विदो जनाः । ब्रह्मणे प्रददौ पत्नीं महालक्ष्मी-
<>र्नृप त्रयीम् । रुद्राय गौरीं वरदां वासुदेवाय च
<>श्रियम् । स्वरया सह सम्भूय विरिञ्चोऽण्डमजीजनत् ।
<>बिभेद भगवान्नुद्रस्तद्गौर्या सह वीर्यवान् । अण्डमध्ये
<>प्रधानादि कार्य्यजातमभून्नृप! । महाभूतात्मकं सर्वं
<>जगत्स्थावरजङ्गमम् । पुपोषपालयामास तं लक्ष्म्या सह
<>केशवः । महालक्ष्मीरेवमजा राजन्! सर्वेश्वरेश्वरी ।
<>निराकारा च साकारा सैव नानाभिधानभृत् । नाभा-
<>न्तरैर्निरूप्यौषा नाम्ना नान्येन केनचित्” १४ अ० ।
<>“ऋषिरुवाच । त्रिगुणा तामसी देवी सात्विकी या
<>त्रिधोदिता । सा शर्वा चण्डिका दुर्गा भद्रा
<>भगवतीर्यंते । योगनिद्रा हरेरुक्ता महाकाली तमो-
<>गुणा । मधुकैटभनाशार्थं यान्तुष्टावाम्बुजासनः ।
<>दशवक्त्रा दशभुजा दशपादाञ्जनप्रभा । विशालया राज-
<>माना त्रिंशल्लोचनमालया । स्पुरद्दशनदंष्ट्राढ्या भीम
<>रूपापि भूमिष! । रूपसौभाग्यकान्तीनां सा प्रतिष्ठा
<>महाश्रियाम् । खड्गबाणगदाशूलचक्रशङ्खभुशुण्डिभृत् ।
<>परिथं कार्मुकं शीर्षं निश्चोतद्रुधिरे दधौ । एषा
<>सा वैष्णवी माया महाकाली दुरत्यया । आराधिता
<>वशीकुर्य्यात्पूजाकर्त्तुश्चराचरम् । सर्वदेवशरीरेभ्यो याऽऽ
<>विर्भूताऽसितप्रभा । त्रिगुणा सा महालक्ष्मीः साक्षान्म-
<>हिषमर्द्दिनी । श्वेतानना नीलभुजा सुश्वेतेस्तनमण्ड-
<>ला । रक्तमध्या रक्तपादा नीलजङ्घोरुरुन्मदा । सुचित्र
<>जघना चित्रमाल्याम्बरबिभूषणा । चित्रानुलेपना कान्ति
<>रूपसौगाग्यशालिनी । अष्टादशभुजा पूज्या सा सहस्र
<>भुजा सती । आयुधान्यत्र वक्ष्यन्ते दक्षिणाधःकर-
[Page2857-a+ 38]
<>क्रमात् । अक्षमाला च कमलं वाणोऽसिः कुलिशङ्गदा ।
<>चक्रं त्रिशूलं परशुः शङ्खोघण्टा च पाशकः । शक्ति-
<>र्दण्डश्चर्म्मचापं पानपात्रं कमण्डलुः । अलङ्कृत भुजा-
<>मेभिरायुधैः कमलासनाम् । सर्वदेवमयीमीशां महा-
<>लक्ष्मीमिमां नृप! । पूजयेत्सर्वदेवानां स्वर्लोकानां प्रभु-
<>र्भवेत् । गौरीदेहात्समुद्भूता या सत्वैकगुणाश्रया ।
<>साक्षात्सरस्वती प्रोक्ता शुम्भासुरनिबर्हिणी । दधौ
<>चाष्टभुजा वाणमुषले शूलचक्रभृत् । शङ्खं घण्टां लाङ्ग-
<>लञ्च कार्मुकं वमुधाधिप! । एषा संपूजिता भक्त्या सर्व-
<>ज्ञत्वं प्रयच्छति । निशुम्भमथिनी देवी शुम्भासुरनिब-
<>र्हिणी । इत्युक्तानि स्वरूपाणि मूर्त्तीनान्तव पार्थि-
<>व! स्वरूपाणि जगन्मातुः, पृथगर्चां निशामय । महा-
<>लक्ष्मीर्यदा पूज्या महाकाली सरस्वती । दक्षिणोत्तरयोः
<>पूज्ये पृष्ठतो मिथुनत्रथम् । विरिञ्चिः स्वरया मध्ये रु-
<>द्वोगौर्या च दक्षिणे । वामे लक्ष्म्या हृषीकेश इत्येवन्दे-
<>वतात्रयम् । अष्टादशभुजा मध्ये वामे चास्या दशानना ।
<>दक्षिणेऽष्टभुजा लक्ष्मीर्महती तां समर्चयेत्! अष्टादशभुजा-
<>चैषा यदा पूज्या नराधिप! । दशानना चाष्टभुजा दक्षि-
<>णोत्तरयोस्तदा । कालमृत्यू च संपूज्यौ सर्वारिष्ट
<>प्रशान्तये । यदा चाष्टभुजा पूज्या शुम्भासुरनिबर्हिणी ।
<>नवास्याः शक्तयः पूज्यास्तदा रुद्रविनायकौ । नमो
<>देव्या इति स्तोत्रैर्महालक्ष्मीं समर्चयेत् । अवतार-
<>त्रयार्चायां स्तोत्रमन्त्रास्तदाश्रयाः । अष्टादशभुजा चैषा
<>पूज्या महिषमर्द्दिनी । महालक्ष्मीर्महाकाली महती च
<>सरस्वती । ईश्वरी पुण्यपापानां सर्वलोकमहेश्वरी ।
<>महिषान्तकरी येन पूजितासौ जगत्प्रभुः । पूजयेज्ज-
<>गतां घात्रीं चण्डिकाम्भक्तवत्सलाम् । अर्घ्यादिभिरलङ्का-
<>रैर्गन्धपुष्पैस्तथोत्तमैः । धूपैर्दीपैः सनैवेद्यैः नानाभक्ष्य
<>समन्वितैः । रुधिराक्तेन बलिना मांसेन सुरया नृप! !
<>सुरभिणा स्नानीयेन चन्दनेन सुगन्धिना । सकर्पूरैश्च
<>ताम्बूलैर्भक्तिभावसमन्वितैः । वामभागेऽग्रतो देव्याः
<>छिन्नशीर्षं महासुरम् । पूजयेन्महिषं येन गतं सा-
<>युज्यमोशया । दक्षिणे पुरतः सिंहमत्युग्रं धर्म्ममीश्व-
<>रम् । ततः कृताञ्जलिर्भूत्वा स्तुवीत चरितैस्त्रिभिः । एके-
<>न वा मध्यमेन नैकेनेतरयोरिह । चरितार्द्धञ्च न जपे-
<>ज्जपन् छिद्रमवाप्नुयात् । स्तोत्रमन्त्रैस्तुवीतेमां यदि वा
<>जगदम्बिकाम् । प्रदक्षिणनमस्कारं कृत्वा मूर्घ्नि कृ-
<>ताञ्जलिः । क्षमापयेज्जगद्धात्रीं मुहुर्मुहुरतन्द्रितः ।
[Page2857-b+ 38]
<>प्रतिश्लोकञ्च जुहुयात्पायसं तिलसर्पिषा । जुहुयात्स्तोत्र
<>मन्त्रैर्वा चण्डिकायै शुभं हबिः । न मोनमः पदैर्देवीं
<>पूजयेत् सुसमाहितः । प्रयतः प्राञ्जलिः प्रह्वः प्राणाना
<>रोप्य चात्मनि । सुचिरम्भावयेदीशां चण्डिकान्तन्मयो
<>भवेत् । एवं यः पूजयेद्भक्त्या प्रत्यहं परमेश्वरीम् ।
<>भुक्त्वा भोगान्यथाकामं देवीसायुज्यमाप्नुयात् । योन
<>पूजयते नित्यं चण्डिकां भक्तवत्सलाम् । भस्मीकृत्यास्य
<>पुण्यानि निर्दहेत्परमेश्वरी । तस्मात्पूजय भूपाल!
<>सर्वलोकमहेश्वरीम् । यथोक्तेन विधानेन चण्डिकां
<>सुखमाप्स्यसि” १५ अ० ।
<>“ऋषिरुवाच । नन्दा १ भगवती नाम या मविष्यति नन्द-
<>जा । संस्तुता पूजिता ध्याता वशीकुर्य्याज्जगत्रयम् ।
<>कनकोत्तमकान्तिः सा सुकान्तिकनकाम्बरा । देवी क-
<>नकदामाढ्या कनकोत्तमभूषणा । कमलाङ्गुशपाशा-
<>ब्जैरलङ्कृतचतुर्भुजा । इन्द्रिरा कमला लक्ष्मीः सा-
<>श्रीरुक्माम्बुजासना १ । या रक्तदन्तिका २ नाम देवी प्रोक्ता
<>मयानघा । तस्याः स्वरूपं वक्ष्यामि शृणु सर्वभया-
<>पहम् । रक्ताम्बरा रक्तवर्णा रक्तसर्वाङ्गभूषणा ।
<>रक्तायुधा रक्तनेत्रा रक्तकेशाऽतिभीषणा । रक्ततीक्ष्ण
<>नखा रक्तदशना रक्त दंष्ट्रिका । पतिं नारीवानुरक्ता देवी
<>भक्तं भजेज्जनम् । वसुधाभनितम्बा सा सुमेरुयुगल
<>स्तनी । दीर्धौ लम्बावतिस्थूलौ तावतीव मनोहरौ ।
<>कर्कशावतिकान्तौ तौ सर्वानन्दपयोनिधी । भक्तान्
<>सम्पाययेद्देवी सर्वकामदुघौ स्तनौ । खड्गपात्रं च मु-
<>सलं लाङ्गलञ्च बिभर्त्ति सा । आख्याता रक्तचामुण्डा
<>देवी योगेश्वरीतिसा । अनया व्याप्तमखिलं जगत्स्था
<>वरजङ्गमम् । इमां यः पूजयेद्भक्त्या स व्याप्तोति च-
<>राचरम् । अधीते य इमं नित्यं रक्तदन्तीवपुस्तबम् ।
<>तं सा परिचरेद्देवी पतिम्प्रियमिवाङ्गना २ । शाकम्भरी ३
<>नीलवर्णा नीलोत्पलविभूषणा । गम्भीरनाभिस्त्रिवली
<>बिभूषिततनूदरी । सुकर्कशसमोत्तुङ्गवृत्तपीनघनस्तनी ।
<>मुष्टौ शिलीमुखैः पूर्णं कमलं कमलालया । पुष्प-
<>पल्लवमूलादिफलादिशाकसञ्चयान् । काम्यानन्तरसै-
<>र्युक्तं क्षुत्तृण्मृत्युजरापहम् । कार्मुकञ्च स्फुरत्-
<>कान्तिर्बिभर्त्ति परमेश्वरी । शाकम्भरी शताक्षी स्या-
<>त्सैव दुर्गा ४ प्रकीर्त्तिता । शाकम्भरीं स्तुवन्ध्यायन् जप-
<>नसंपूजयन्नमन् । अक्षय्यमश्नुते शीथ्रमन्नपानादि सर्व-
<>शः । भीमाऽपि ३ नीलवर्णा सा दंष्ट्रादशनभासुरा ।
[Page2858-a+ 38]
<>विशाललोचना नारी वृत्तपीनघनस्तनी । चन्द्रहासं
<>च डमरुं शरं पात्रञ्च बिभ्रती । एकवीरा काल-
<>रात्रिः सैवोक्ता कासदा स्तुता ५ । तेजोमण्डलदुर्धर्षा-
<>भ्रामरी ६ चित्रकान्तिभृत् । चित्रभ्रमरपाणिः सा महा-
<>मारीति गीयते ६ । इत्येतामूर्त्तयोदेव्या व्याख्याता वसु-
<>धाधिप! । जगन्मातुश्चण्डिकायाः कीर्त्तिताः कामधेनवः ।
<>इदं रहस्यं परमं न वाच्यं कस्यचित्वया । व्याख्यानं
<>दिव्यमूर्त्तीनामधीप्वावहितः स्वयम् । देव्याध्यानं मया
<>प्रोक्तं गुह्यात्गुह्यतरम्महत् । तस्मात्सर्वप्रयत्नेन सर्वकाम
<>फलप्रदम् । १६ अ० ।
<>शतचण्डीविधानं मन्त्रमहोदधौ १८ तरङ्गे नवार्ण्ण
<>प्रयोगानन्तरं प्रतिपादितं यथा
<>“शतचण्डीविधानन्तु प्रवक्ष्ये प्रीतये नृणाम् । नृपो-
<>पद्रवआपन्ने दुर्भिक्षे भूमिकम्पने । अतिवृष्टावना-
<>वृष्टौ परचक्रभये क्षये । सर्व्वे विघ्ना विनश्यन्ति शत-
<>चण्डीविधौ कृते । रोगाणां वैरिणां नाशो धनपुत्र
<>समृद्धयः । शङ्करस्य भवान्या वा प्रासादनिकटे शुभम् ।
<>मण्डपं द्वारवेद्याढ्यं कुर्य्यात् सध्वजतोरणम् । तत्र
<>कुण्डं प्रकुर्व्वीत प्रतीच्यां मध्यतोऽपि वा । स्नात्वा नित्य
<>कृतिं कृत्वा वृणुयाद्दश बाडवान् । जितेन्द्रियान् सदा-
<>चारान् कुलीनान् सत्यवादिनः । व्युत्पन्नांश्चण्डिका-
<>पाठरताल्लँज्जादयावतः । मधुपर्कविधानेन वस्त्रस्व-
<>र्णादिदानतः । जपार्थमासनं मालां दद्यात्तेभ्योऽपि
<>भोजनम् । ते हविष्यान्नमश्नन्तो मन्त्रार्थगतमानसाः ।
<>भूमौ शयानाः प्रत्येकं जपेयुश्चण्डिकास्तवम् । मार्कण्डेय-
<>पुराणोक्तं दशकृत्वः सचेतसः । नवार्णं चण्डिकामन्त्रं
<>जपेयुश्चाऽयुतं पृथक् । यजमानः पूजयेच्च कन्यानां
<>नवकं शुभम् । द्विवर्षाद्यादशाव्दान्ताः कुमारीः परि-
<>पूजयेत् । नाधिकाङ्गां न हीनाङ्गीं कुष्ठिनीञ्च व्रणा-
<>ङ्किताम् । अन्धां काणां केकराञ्च कुरूपां रोमयुक्-
<>तनुम् । दासीजातां रोगयुक्तां दुष्टां कन्यां न पूज-
<>येत् । विप्रां सर्व्वेष्टसंसिद्ध्यै यशसे क्षत्रियोद्भवाम् ।
<>वैश्यजां धनलाभाय पुत्राप्तौ शूद्रजां यजेत् । द्विवर्षा
<>सा कुमार्य्युक्ता त्रिमूर्त्तिर्हायनत्रिका । चतुरव्दा तु
<>कल्याणी पञ्चवर्षातु रोहिणी । षडव्दा कालिका प्रोक्ता
<>चाण्डका सप्तहायनी । अष्टवर्षा शाम्भवी स्याद्दुर्गा च
<>नवहायनी । सुभद्रा दशवर्षोक्ता ता मन्त्रैः परिपूज-
<>येत् । एकाव्दायाः प्रीत्यभावो रुद्रावदा तु विवर्जिता ।
[Page2858-b+ 38]
<>तासामावाहने मन्त्रः प्रोच्यते शङ्करोदितः । मन्त्रा-
<>क्षरमयीं लक्ष्मीं मातृणां रूपधारिणीम् । नवदुर्गा-
<>त्मिकां साक्षात् कन्यामावाहयाम्यहम् । कुमारिकादि
<>कन्यानां पूजामन्त्रान् ब्रुवेऽधुना । जगत्पूज्ये! जग-
<>द्वन्द्ये! सर्व्वदेवस्वरूपिणि । पूजां गृहाण कौमारि! १
<>जगन्मातर्नमोऽस्तु ते । त्रिपुरां २ त्रिपुराधारां त्रिवर्गज्ञान-
<>रूपिणीम् । त्रैलोक्यवन्दितां देवीं त्रिमूर्त्तिं पूज-
<>याम्यहम् । कालात्मिकां कलातीतां कारुण्यहृदयां
<>शिवाम् । कल्याणजननीं देवीं कल्याणीं ३ पूजयाम्य
<>हम् । अणिमादिगुणाधारामकाराद्यक्षरात्मिकाम् ।
<>अनन्तशक्तिकां लक्ष्मीं रोहिणीं ४ पूजयाम्यहम् । काम-
<>चारां शुभां कान्तां कालचक्रस्वरूपिणीम् । कामदां
<>करुणोदारां कालिकां ५ पूजयाम्यहम् । चण्डवीरां च-
<>ण्डमायां चण्डमुण्डप्रमञ्जिनीम् । पूजयामि महादेवीं
<>चण्डिकां ६ चण्डविक्रमाम् । सदानन्दकरीं शान्तां स-
<>र्व्वदेवनमस्कृताम् । सर्व्वभूतात्मिकां देवीं शाम्भर्वी ७ पूज-
<>याम्यहम् । दुर्गमे दुस्तरे कार्ये भवार्णवविनाशिनीम् ।
<>पूजयामि सदा भक्त्या दुर्गां ८ दुर्गार्त्तिनाशिनीम् ।
<>सुन्दरीं स्वर्णवर्णाभां सुखसौभाग्यदायिनीम् । सु-
<>भद्रजननीं देवीं सुभद्रां ९ पूजयाम्यहम् । एतैर्मन्त्रैः
<>पुराणोक्तैस्तां तां कन्यां प्रपूजयेत् । गन्धैः पुष्पैर्भक्ष्य-
<>भोज्यैर्वस्त्रैराभरणैरपि । वेद्यां विरचिते रम्ये सर्व्वतो
<>भद्रमण्डले । घटं संस्थाप्य विधिवत्तत्रावाह्यार्च्चयोच्छि-
<>वाम् । तदग्रे कन्यकाश्चापि पूजयेद्ब्राह्मणानपि ।
<>उपचारैस्तु विविधैः पूर्व्वोक्तावरणान्यपि । एवं चतु-
<>र्द्दिनं कृत्वा पञ्चमे होममाचरेत् । पायसान्नैस्त्रि-
<>मध्वक्तैर्द्राक्षारम्भाफलैरपि । मातुलाङ्गैरिक्षुखण्डै-
<>र्नारिकेलैः पुरैस्तिलैः । जातिफलैराम्रफलैरन्यैर्मधु-
<>रवस्तुभिः । सप्तशत्या दशावृत्त्या प्रतिश्लोकं हुतञ्चरेत् ।
<>अयुतञ्च नवार्णेन स्थापितेऽग्नौ विधानतः । कृत्वाऽऽ-
<>वरणदेवानां होमं तन्नाममन्त्रतः । कृत्वा पूर्णाहुतिं
<>सम्यग्देवमग्निं विसृज्य च । अभिषिञ्चेच्च यष्टारं वि-
<>प्रौघः कलसोदकैः । निष्कं सुवर्णमथ वा प्रत्येकं द-
<>क्षिणां दिशेत् । भोजयेच्च शतं विप्रान् भक्ष्यभोज्यैः
<>पृथग्विधैः । तेभ्योऽपि दक्षिणान्दत्त्वा गृह्णीयादाशिष-
<>स्ततः । एवं कृते जगद्वश्यं सर्व्वेनश्यन्त्युपद्रवाः । राज्यं
<>धनं यशः पुत्रान्निष्टमन्यं लभेत सः” ।
<>सहस्रचण्डीविधानं तत्रैव १८ तरङ्गे
[Page2859-a+ 38]
<>“एतद्दशगुणं कुर्य्याच्चण्डीसाहस्रिकं विधिम् । विद्या-
<>वतः सदाचारान् ब्राह्मणान् वृणुयाच्छतम् । प्रत्येकं
<>चण्डिकापाठान् विदध्युस्ते दिशा १० मितान् । अयुतं
<>प्रजपेयुस्ते प्रत्येकं च नवार्णकम् । पूर्व्वोक्ताः कन्यकाः
<>पूज्याः पूर्व्वमन्त्रेः शतं शुभाः । दशाहमेवं संपाद्य-
<>होमं कुर्य्युः प्रयत्नतः । सप्तशत्याः शतावृत्त्या प्रति-
<>श्लोकं विधानतः । लक्षसंख्यं नवार्णेन पूर्व्वोक्तैर्द्रव्य-
<>सञ्चयैः । होतृभ्यो दक्षिणान्दत्त्वा पूर्व्वोक्तान् भोजये-
<>द्द्विजान् । सहस्रसंमितान् साधून् देव्याराधनतत्-
<>परान् । एवं सहस्रसंख्याके कृते चण्डीविधौ नृणाम् ।
<>सिध्यत्यभीप्सितं सर्वं दुःखौघश्च विनश्यति । मारी-
<>दुर्भिक्षरोगाद्या नश्यन्ति व्यसनोञ्चयाः । नेमं विधिं व-
<>देद्दुष्टे खले चौरे गुरुद्रुहि । साधौ जितेन्द्रिये दान्ते
<>वदेद्विधिमिमं परम् । एवं सा चण्डिका तुष्टा वक्तृन्
<>श्रोतॄंश्च रक्षति” ।
<>चण्डीनवाक्षरविधानं तत्रैव १८ तरङ्गे
<>“अथोनवाक्षरम्मन्त्रं वक्ष्ये चण्डीप्रसत्तये । वाङ्माया
<>मदनो दीर्घलक्ष्मीस्तन्द्रा श्रुतीन्दुयुक् । डायै सदृक्
<>जलं कूर्म्मद्वयं झिण्टीशसंयुतम् । (एँ ह्रोँ क्लीँ चामु-
<>ण्डायै विच्चे) नवाक्षरोऽस्य ऋषयो व्रह्मविष्णुमहेश्वराः ।
<>छन्दांस्युक्तानि मुनिभिर्गाय त्र्युष्णिगनुष्टुभः । देव्यः प्रोक्ता
<>महापूर्व्वा काली लक्ष्मीः सरस्वती । नन्दाशाकम्भरी
<>भीमाः शक्तयोऽस्य मनोः स्मृताः । स्याद्रक्तदन्तिकादुर्गा
<>भ्रामर्य्योवीजसञ्चयः । अग्निवायुभगास्तत्त्वम्फलं वेदत्रयो-
<>दितम् । सर्व्वाभीष्टप्रसिद्ध्यर्थं विनियोगौदाहृतः ।
<>ऋषिच्छन्दोदैवतानि शिरोमुखहृदि न्यसेत् । शक्तिवीजानि
<>स्तनंयोस्तत्त्वानि हृदये पुनः । एकेनैकेन चैकेन चतुर्भि-
<>र्युगलेन च । समस्तेन च मन्त्रेण कुर्य्यादङ्गानि षट्
<>सुधीः । ततएकादश न्यासान् कुर्वीतेष्टफलप्रदान् ।
<>प्रथमोमातृकान्यासः कार्य्यः पूर्व्वोक्तमार्गतः । कृतेन
<>येन देवस्य सारूप्यं याति मानवः । अथ द्वितीयं कुर्व्वीत
<>न्यासं सारस्वताभिधम् । वीजत्रयन्तु मन्त्राद्यं तारादि
<>हृदयान्तिकम् । क्रमादङ्गुलिषु न्यस्येत् कनिष्ठाद्यासु
<>पञ्चसु । करयोर्मध्यतः पृष्ठे मणिवन्धे च कुर्परे । हृद-
<>यादिषडङ्गेषु विन्यसेत् जातिसंयुतम् । अस्मिन् सारस्वते-
<>म्यासे कृते जाड्यं विनश्यति । ततस्तृतीयं कुर्व्वीत न्यासं
<>मातृगणान्वितम् । मायावीजादिका ब्राह्मी पूर्व्वतः पातु
<>मां सदा । माहेश्वरी तथाग्नेय्यां कौमारी दक्षिणेऽवतु
[Page2859-b+ 38]
<>वैष्णवी पातु नैरृत्ये वाराही पश्चिमेऽवतु । इन्द्राणी
<>वायुकाणे च चामुण्डा चोत्तरेऽवतु । ऐशाने तु महा-
<>लक्ष्मीरूर्द्ध्वं व्योमेश्वरी तथा । सप्तद्वीपेश्वरी भूमौ रक्षे-
<>न्नागेश्वरी तले । तृतीयेऽस्मिन् कृते न्यासे त्रैलोक्यविज-
<>यी भवेत् । न्यासं चतुर्थं कुर्व्वीत नन्दजादिसमन्वितम् ।
<>नन्दजा पातु पूर्व्वाङ्गे कमलाङ्कुशमण्डिता । खङ्गपात्र-
<>करा पातु दक्षिणे रक्तदन्तिका । पृष्ठे शाकम्भरी पातु
<>पुष्पपल्लवसंयुता । धनुर्वाणकरा दुर्गा वामे पातु सदैव
<>माम् । शिरःपात्रकरा भीमा मस्तकाच्चरणावधि ।
<>पादादि मस्तकं यावद्भ्रामरी चित्रकान्तिभृत् । तुर्य्यं
<>न्यासं नरः कुर्वन् जरामृत्यू व्यपोहति । अथ कुर्वीत
<>ब्रह्माद्यं न्यासं पञ्चममुत्तमम् । पादादिनाभिपर्य्यन्तं
<>ब्रह्मा पातु सनातनः । नाभेर्विशुद्धिपर्य्यत्तं पातु नित्यं
<>जनार्द्दनः । विशुद्धेर्ब्रह्मरन्ध्रान्तं पातु रुद्रस्त्रिलोचनः ।
<>हंसः पातु पदद्वन्द्वं वैनतेयः करद्वयम् । चक्षुषी-
<>वृषभः पातु सर्वाङ्गाणि गजाननः । परापरौ देहभा-
<>गौ पात्वानन्दमयोहरिः । कृतेऽस्मिन् पञ्चमे न्यासे
<>सर्वान् कामानवाप्नुयात् । षष्ठं न्यासंततः कुर्य्यान्महाल-
<>क्ष्म्यादिसंयुतम् । मध्यं पातु महालक्ष्मीरष्टादशभुजा-
<>न्विता । ऊर्द्ध्वं सरस्वती पातु भुजैरष्टाभिरूर्जिता ।
<>अधः पातु महाकाली दशबाहुसमन्विता । सिंहोहस्त
<>द्वयं पातु मम हंसोऽक्षियुग्मकम् । महिषं दिव्यमारू-
<>ढोयमः पातु पदद्वयम् । महेशश्चण्डिकायुक्तः सर्वा-
<>ङ्गाणि ममावतु । षष्ठेऽस्मिन् विहिते न्यासे सद्गतिं
<>प्राप्नुयान्नरः । मूलाक्षरन्यासरूपं न्यासं कुर्वीत
<>सप्तमम् । ब्रह्मरन्ध्रे नेत्रयुगे श्रुत्योर्नासिकयोर्मुखे ।
<>पायौ मूलमनोर्वर्णांस्ताराद्यान्नभसाऽन्वितान् । विन्यसेत्
<>सप्तमे न्यासे कृते रोगक्षयोभवेत् । पायुतो ब्रह्मर-
<>न्ध्रान्तं पुनस्तानेव विन्यसेत् । कृतेऽस्मिन्नष्टमे न्यासे
<>सर्वदुःखं विनश्यति । कुर्वीत नवमं न्यासं मन्त्रव्याप्त
<>स्वरूपकम् । मस्तकाच्चरणं याववरणान्मस्तकावधि ।
<>पुरोदक्षे पृष्ठदेशे वामभागे ऽष्टशो न्यसेत् । मूलमन्त्र छतो-
<>न्यासो नवमो देवताप्तिकृत् । ततः कुर्वीत दशमं पड्ङ-
<>न्यासमुत्तमम् । मूलमन्त्रं जातियुक्तं (दीर्घस्वरयुक्तम्) हट-
<>यादिषु विन्यसेत् । कृतेऽणिन् दशमे न्यासे त्रैलोक्यं
<>वशगं भवेत् । दशन्यासोक्तफलदं कुर्य्यादेकादशं ततः ।
<>खङ्किनी शूलिनीत्यादि (१ अ० ६१--६५) पठित्वा श्लोकपज्ञ-
<>कम् । आद्यं(ऐँ)कृखतरं वीजं ध्यात्वा गर्वाङ्गके न्यसेष्ट ।
[Page2860-a+ 38]
<>शूलेन पाहि नो देवीत्यादि (४ अ० २३--२६) श्लोक-
<>चतुष्टयम् । पठित्वा सूर्य्यसदृशं द्वितीयं (ह्रीँ) सर्वतो-
<>न्यसेत् । सर्वस्वरूपे सर्वेशे इत्यादि (११ अ० २३--२७)
<>श्लोकपञ्चकम् । पठित्वा स्फटिकाभासं तृतीयं (क्लीँ)
<>स्वतनौ न्यसेत् । ततः षडङ्गं कुवींत विभक्तैर्मूलवर्णकैः ।
<>एकेनैकेन चैकेन चतुर्भिर्युगलेन च । समस्तेन च
<>मन्त्रेण कुर्य्यादङ्गानि षट् सुधीः । शिखायां नेत्रयोः
<>शुत्योर्नसोर्वक्त्रे गुदे न्यसेत् । मन्त्रवर्णान् समस्तेन
<>व्यापकं त्वष्टशश्चरेत् । खड्गं चक्रगदेषुचापपरिघान्
<>शूलं मुशुण्डीं शिरः शङ्खं सन्दधतीं करैस्त्रिनयनां
<>सर्वाङ्गभूषाभृतम् । नीलाश्मद्युतिमास्यपाददशकां सेवे
<>महाकालिकां यामस्तौत् शयिते हरौ कमलजोहन्तुं
<>मधुकैटभौ । अक्षस्रक्परशू गदेषुकुलिशं पद्मं धनुः कु-
<>ण्डिकां दण्डं शक्तिमसिञ्च चर्म्म जलजं घण्टां सुरा-
<>भाजनम् । शूल पाशसुदर्शने च दधतीं हस्तैः प्रबाल
<>प्रभां सेवे सैरिभमर्द्दिनीमिह महालक्ष्मीं सरोजस्थि-
<>ताम् । घण्टाशूलहलानि शङ्खमुसले चक्रं धनुः
<>सायकं हस्ताब्जैर्दधतीं घनान्तविलसच्छीतांशुतुल्य
<>प्रभाम् । गौरीदेहसमुद्भवां त्रिजगतामाधारभूतां
<>महापूर्व्वामत्र सरस्यतीमनभजे शुम्भादिदैत्यार्द्दिनीम् ।
<>एवं ध्यात्वा जपेल्लक्षचतुष्क तद्दशांशतः । पायसान्नेन
<>जुहुयात् पूजिते हेमरेतसि । जयादिशक्तिभिर्युक्ते पीठे
<>देवीं जयेत्ततः । तत्त्व २५ पत्रावृतत्र्यश्रे षट्कोणाष्टदला-
<>न्विते । त्रिकोणमध्ये संपूज्य ध्यात्वा तां मूलमन्त्रतः ।
<>पूर्व्वकोणे विधातारं स्वशक्त्या सह पूजयेत् । विष्णुं
<>श्रिया च नैरृत्ये, वायव्ये तूमया शिवम् । उदग्दक्षिणयोः
<>सिंहं महिषञ्च क्रमाद्यजेत् । षट्कोणेषु च पूर्वादौ
<>नन्दजां रक्तदन्तिकाम् । शाकम्भरीं तथा दुर्गां मीमाश्च
<>भ्रामरीं यजेत् । सविन्दुनामवर्णाद्यास्ताराद्याश्च
<>नमोऽन्तिमाः । नन्दजाद्या यजेच्छक्तीर्वक्ष्यमाणा अपी-
<>दृशीः । अष्टपत्रेषु ब्रह्माणी पूज्या माहेश्वरी परा ।
<>कौमारी वैष्णवी चाथ वाराही नारसिंह्यपि । प-
<>श्चादैन्द्री च चामुण्डा तथा तत्त्व २५ दलेष्विमाः ।
<>विष्णुमाया चेतना च बुद्धिर्निद्रा क्षुधा ततः । छाया
<>शक्तिः परा तृष्णा क्षान्तिर्ज्जातिश्च लज्जया । शान्तिः
<>श्रद्धा कान्तिलक्ष्म्यौ धृतिर्वृत्तिः श्रुतिः स्मृतिः ।
<>दया तुष्टिस्ततः पुष्टिर्माता भ्रान्तिरिति क्रमात् ।
<>बहिर्भूगृहकोणेषु गणेशः क्षेत्रपालकः । वटुकश्चापि
[Page2860-b+ 38]
<>योगिन्यः पूज्या इन्द्रादिका अपि । एवं सिद्धे मनौ
<>मन्त्रो भनेत् सौभाग्यभाजनम् । मार्कण्डेयपुराणोक्तं
<>नित्यं चण्डीस्तवं पठन् । पुटितं मूलमन्त्रेण जपन्ना-
<>प्नोति वाञ्छितम् । आश्विनस्य सिते पक्षे आरभ्याग्नितिर्थि
<>सुधीः । अष्टम्यन्तं जपेल्लक्षं दशांशं होममाचरेत् ।
<>प्रत्यहं पूजयेद्देवीं पठेत् सप्तशतीमपि । विप्रानाराध्य
<>मन्त्री स्वमिष्टार्थं लमतेऽचिरात् । सप्तशत्याश्चरित्रे तु
<>प्रथमे पद्मभूर्मुनिः । छन्दो गायत्रमुदितं महाकाली
<>तु देवता । वाग्वीजं (ऐँ) पावकस्तत्त्वं धर्म्मार्थे विनियो-
<>जनम् । मध्यमे च चरित्रे तु मुनिर्विष्णुण्दाहृतः । उ-
<>ष्णिक्छन्दो महालक्ष्मीर्देवता वीजमद्रिजा(ह्रीँ) । वायु-
<>स्तत्त्वं धनप्राप्त्यै विनियोग उदाहृतः । उत्तरस्य चरित्रस्य
<>ऋषिः शङ्कर ईरितः । त्रिष्टुप्छन्दो देवता च महा-
<>पूर्व्वा सरस्वती । कामोवीजं (क्लीँ) रविस्तत्त्वं कामाप्त्यै
<>विनियोजनम् । एवं संस्मृत्य ऋष्यादीन् ध्यात्वा पूर्वोक्त
<>मार्गतः । सार्थख्यति पठेच्चण्डीस्तवं स्पष्टपदाक्षरम् ।
<>समाप्तौ तु मक्षालक्ष्मीं ध्यात्वा कृत्वा षडङ्गकम् । जपे-
<>दष्टशतं १०८ मूलं देवतायै निवेदयेत् । एवं यः कुरुते
<>सोऽत्र नावसीदति जातुचित् । चण्डिकां प्रभजन्मत्यो-
<>धनैर्धान्यैर्यशश्चयैः । पुत्रैः पौत्रैरुचाऽऽरोग्यैर्युक्तो
<>जीवेद्बहूः समाः” ।
<>निर्ण्णयसि० २ परि० शतचण्डीविधौ विशेष उक्तो यथा
<>रुद्रयामले “शतचण्डीविधानञ्च प्रोच्यमानं शृणुष्व तत्
<>सर्वोपद्रव्यनाशार्थं शतचण्डीं समारभेत् । षोडशस्तम्भ
<>संयुक्तं मण्डपं पल्लवोज्ज्वलम् । वसुकोणयुतां वेदीं मध्ये
<>कुर्यात्त्रिभागतः । पक्वेष्टकचितां रम्यामुच्छ्राये हस्तस-
<>ष्मिताम् । पञ्चवर्णरजोभिश्च कुर्यान्मण्डलकं शुभम् ।
<>पञ्चवर्णवितानञ्च किङ्किणीजालमण्डितम् । आच र्केण
<>समं विप्रान् वरयेद्दश सुव्रतान् । ऐशान्यां स्थापयेत्कुम्भं
<>पूर्वोक्तविधिनाचरेत् । वारुण्याञ्च प्रकर्तव्यं कुण्डं
<>लक्षणलक्षितम् । मूर्तिं देव्याः प्रकुर्वीत सुवर्णस्य पलेन
<>वै । तदर्धेन तदर्धेन तदर्धेन महामते! । अष्टादशभुजा-
<>न्देवीं कुर्याद्वाष्टकरामपि । पट्टकूलयुगच्छन्नान्देवीं मध्ये
<>निधापयेत् । देवीं संपूज्य विधिवज्जपं कुर्युर्दश द्विजाः ।
<>शतमादौ शतञ्चान्ते जपेन्मन्त्रं नवार्णकम् । चण्डीं
<>सप्तशतीम्मध्ये संपुटोऽयमुदाहृतः । एकं द्वे त्रीणि च-
<>त्वारि जपेद्दिनचतुष्टयम् । रूपाणि क्रमशस्तद्वत् पूज-
<>नादिकमाचरेत् । पञ्चमे दिवसे प्रातर्होमं कुर्य्याद्विधा-
[Page2861-a+ 38]
<>नतः । गुडुचीम्पायसन्दूर्वान्तिलान् शुक्लान् यवानपि ।
<>चण्डीपाठस्य होमन्तु प्रतिश्लोकन्दशांशतः । होमं कु-
<>र्य्याद्ग्रहादिभ्यः समिदाज्यचरून् क्रमात् । हुत्वा पूर्णा-
<>हुतिन्दद्यात्विप्रेभ्यो दक्षिणां क्रमात् । कपिलाङ्गां
<>नीलमणिं श्वेताश्वं छत्रचामरे । अभिषेकन्ततः कुर्युर्यज-
<>मानस्य ऋत्विजः । एवङ्कृतेऽमरेशान! सर्वसिद्धिः
<>प्रजायते” । “सहस्रचण्डीं विधिवच्छृणु विष्णो
<>महामते! । राज्यभ्रंशे महोत्पाते जनमारे महाभये ।
<>गजमारेऽश्वमारे च परचक्रभये तथा । इत्यादिवि-
<>विधे दुःखे क्षयरोगादिजे भये । सहस्रचण्डिकापाठं
<>कुर्य्याद्वा कारयेत्तथा । जापकास्तु शतम्प्रोक्ता विंशद्ध-
<>स्तश्च मण्डपः । भोज्याः सहस्रं विप्रेन्द्रा गोशतं दक्षिणा-
<>न्दिशेत् । गुरवे द्विगुणन्देयं शय्यादानन्तथैव च । सप्त-
<>धान्यं च भूदानं श्वेताश्वं च मनोहरम् । पञ्चनिष्क-
<>मिता मूर्त्तिः कर्त्तव्या वाऽर्धमानतः । अष्टादशभुजा देवी
<>सर्वायुधविभूषिता । अवारितान्नं दातव्यं सहस्रं
<>प्रत्यहम्प्रभो! । शतं वा नियताहारः पयःपानेन
<>वर्त्तयेत् । एवं यश्चण्डिकापाठं सहस्रं तु समाचरेत् ।
<>तस्य स्यात्कार्यसिद्धिस्तु नात्र कार्या विचारणेति” । एत-
<>द्द्वयं यद्यपि महानिबन्धेषु नास्ति तथापि प्रचरद्रूप
<>त्वादुक्तमिति दिक् । वाराहीतन्त्रे “सङ्कटे समनुप्राप्ते
<>दुश्चिकित्स्यामये तथा । जातिभ्रंशे कुलोच्छेदेऽप्यायुषो
<>नाश आगते । वैरिदृद्धौ व्याधिवृद्धौ धननाशे तथा-
<>क्षये । तथैव त्रिविधोत्पाते तथा चैवातिपातके । कु-
<>र्य्याच्चण्ड्याःशतावृत्तिन्ततः सम्पद्यते शुभम् । श्रेयोवृद्धिः
<>शतावृत्ताद्राज्यवृद्धिस्तथा परा । मनसा चिन्तितन्देवि!
<>सिध्येदष्टोत्तराच्छतात् । सहस्रावर्त्तनाल्लक्ष्मीरावृणोति
<>स्वयं स्थिरा । भुक्त्वा मनोरथान् कामान्नरो मोक्षमवा-
<>प्नुयात् । चण्ड्याः शतावृत्तपाठात्सर्वाः सिध्यन्ति सिद्धयः” ।
<>२ काल्या भैरवभेदे पु० । “असिताङ्गोरुरुश्चण्ड उन्मत्तः
<>क्रोधनस्तथा” तन्त्रसा० । श्यामावरणाष्टभैरवोक्तौ ।
<>संज्ञायां कन् । चण्डिका सप्तवर्षायां कुमार्य्याम् अत्रैव
<>शब्दे मन्त्रमहोदधिवाक्यम् दृश्यम् ।
<LEND>
