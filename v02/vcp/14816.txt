<L>14816<pc>2213,b<k1>कृष्णगतरोग<k2>कृष्णगतरोग
कृष्णगतरोग¦ पु० नेत्रावयवभेदकृष्णगतरोगभेदे । तद्विज्ञा-
नादि सुश्रुते उक्तंयथा ।
“अथातः कृष्णगतरोगविज्ञानीयमध्यायं व्याख्यास्यामः ।
यत्सव्रणं शुक्रमथाव्रणं वा पाकात्ययश्चायजका तथैव ।
चत्वार एतेऽभिहिताः विकाराः कृष्णाश्रयाः संग्रहतः
पुरस्तात् । निमग्नरूपं हि भवेत्तु कृष्णे सूच्येव विद्धं
प्रतिभाति यद्वै । स्रावं स्रवेदुष्णमतीव रुक् च
तत्सव्रणं शुक्रमुदाहरन्ति । दृष्टेः समीपे न भवे-
त्तु यच्च न चावगाढं न च संस्रवेद्धि । अवेदनावन्न
च युग्मशुक्रं तत्सिद्धिमाप्नोति कदाचिदेव । सितं यदा
भात्यसितप्रदेशे स्यन्दात्मकं नातिरुगश्रुयुक्तम् । विहा-
यसीवाभ्रदलानुकारि तदव्रणं साध्यतमं वदन्ति । ग-
म्भीरजातं बहलञ्च शुक्लं चिरोत्थितञ्चापि वदन्ति कृ-
च्छ्रम् । विच्छिन्नमध्यं पिशितावृतं वा चलं सिरासक्त-
मदृष्टिकृच्च । द्वित्वग्गतं लोहितमन्ततश्च चिरोत्थितञ्चापि
विवर्ज्जनीयम् । उष्णाश्रुपातः पिडका च कृष्णे यस्मि-
न् भवेन्मुद्गनिभञ्च शुक्लम् । तदप्यसाध्यं प्रवदन्ति केचि-
दन्यच्च यत्तित्तिरिपक्षतुल्यम् । संछाद्यते श्वेतनिभेन
सर्वदोषेण यस्यासितमण्डलन्तु । अजापुरीषप्रतिमो
रुजावान् सलोहितो लोहितपिच्छिलास्रः । विदार्य्य
कृष्णं प्रचयोऽभ्युपैति तञ्चाजकाजातमिति व्यवस्येत्” ।
<LEND>
