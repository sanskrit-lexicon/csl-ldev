<L>6235<pc>0589,a<k1>आकाङ्क्षा<k2>आकाङ्क्षा
आकाङ्क्षा¦ स्त्री आ + काङ्क्ष--अङ् । १ अभिलाषे, न्यायमते
<>२ वाक्यार्थज्ञानहेतौ यत्पदं विना यत्पदस्यानन्वयस्तत्पदे
<>तत्पदवत्त्वरूपे, संबन्धे ३ पदान्तरव्यतिरेकेणान्वयाभावे च
<>“यत्पदेन विना यस्यानुभावकता भवेत् आकाङ्क्षा” भाषा०
<>शब्दचिन्ताणौ तु “अथ केयमाकाङ्क्षेत्याक्षिप्य “उच्यते अभि-
<>धानापर्य्यवसानमाकाङ्क्षेति” लक्षयित्वा स्वयमेव तद्विवृतंयथा
<>“यस्य येन विनास्वार्थान्वयाननुभावकत्वं तस्य तदपर्य्यसानं ना-
<>म, विभक्तिधात्वाख्यातक्रियाकारकपदानां परस्परं विना पर-
<>स्परस्य न स्वार्थान्वयानुभावकत्वम् । परमते नीलोघटोनास्तीति
<>नीलं घटमानयेत्यादौ नामार्थानां कारकाणाञ्च न पर-
<>स्परमन्वयबोघः । विशेषणान्वितविभक्त्यर्थानन्वयादिति वि-
<>शिष्टवैशिष्ट्येनैवान्वयः । किन्त्वार्थः समाजः । अस्माकन्तु
<>नीलघटयोरभेदानुभवबलादभेद एव संसर्गः । विशेषणविभक्तिः
<>साधुत्वार्था । यद्वा समानविभक्तिकयोरभेदानुभवबला-
<>द्विशेषणान्वितविभक्तेरभेदार्थकत्वम् अतोविशेषणविशेष्यभा-
<>वानुभावकत्वं तत्तत्पदयीर्न परस्परं विना । द्वारमित्यध्या-
<>हारं विना प्रतियोग्यलाभान्न स्वार्थान्वयानुभावकत्वम् विश्व-
<>जिता यजेत” मयेदं कार्य्य मिति प्रवर्त्तकं तात्पर्य्यविषयज्ञानं
<>नाधिकारिणं विनेति तदाकाङ्क्षा । यद्वा कर्त्तुरिवाधिका-
<>रिणोऽप्याक्षेपादेव लाभ इति तदन्वयोन शाब्दः किन्त्वानु-
<>मानिकः । गौणलाक्षणिकयोरननुभावकत्वपक्षे तदुपस्थापि-
<>तस्वाप्यध्याहृतस्येवेतरपदं विना नानुभावकत्वम् घटः कर्मत्व-
<>मानयनं कृतिरित्यादावभेदेन नान्वयबोधोऽयोग्यत्वात् तत्तत्
<>पदेभ्यस्तात्पर्य्यविषयतत्तत्पदार्थस्वरूपज्ञानञ्च पदान्तरं
<>विनैव घटमानयतीत्यत्रेव क्रमेण तथान्वयतात्पर्य्येऽपि
<>क्रियाकारकभावेन नान्वयबोधः नामविभक्तिधात्वा-
<>ख्यातक्रियाकारकपदार्थानामन्वयबोधे तान्येव समर्थानि
<>न तु तदर्थकानि पदान्तराणि अग्निः करणत्वमोदनः
<>कर्म्मता पाकः कृतिरिष्टसाधनता इति पदेभ्योऽग्निनौ-
<>दनं पचेतेत्यत्रेवान्वयाबोधनात् अग्निकरणकौदनकर्मक-
<>पाकविषयकृतिरिष्टसाधनमिति वाक्यं न पदम् । अतएव
<>द्वारभित्यत्र पिधेहीति पदाध्याहारः । क्रियापदार्थस्यान्यत
[Page0589-b+ 38]
<>उपस्थितावपि कारकानन्वयात् । असामर्थ्यन्तु स्वभावात् ।
<>अनासन्नमप्यासन्नदशायामासन्नभ्रमेणैवान्वयबोधसमर्थमेव । व-
<>ह्निना सिञ्चतीत्यत्र क्रियाकारकपदयोरन्वयबोधसामर्थ्ये-
<>ऽप्ययोग्यताज्ञानं प्रतिबन्धकं दाहे समर्थस्याग्नेर्मणिरिव ।
<>अतएव योग्यताभ्रमात् प्रतिबन्धकाभावे ततोऽप्यन्वयबोधः ।
<>न हि स्वभावतोऽसमर्थमारोपितसामर्थ्यमिह भवति पचति-
<>वेति प्रकृते तु पदार्थस्वरूपज्ञानं न त्वन्वयभ्रमोऽपि । पुरु-
<>षपदं विनापि राज्ञ इत्यस्य पुत्रेण समं स्वार्थानुभावकत्वमिति
<>न तदाकाङ्क्षा यद्वा त्रयाणां स्मरणेऽजनितान्वयबोध-
<>दशायां पुरुषान्वयतात्पर्य्याभावान्नान्वयबोध इत्यग्रेऽपि
<>तथा । न च पुत्रस्योत्थिताकाङ्क्षत्वात्तेनैवान्वयबोध इति
<>वाच्यं तात्पर्य्यवशात् क्वचित् पुरुषेणैव प्रथमसन्वयबोधात्
<>अतएवान्वयबोधसमर्थत्वे सत्यजनिततात्पर्य्यविषयान्वय-
<>बोधकत्वमाकाङ्क्षेति केचित् । प्रकृतिपत्ययाभ्यामन्वयबोधे
<>जनितेऽपि वाक्यैकवाक्यतावत् क्रियाकारकपदयोरजनिता-
<>न्वयबोधकत्वमाकाङ्क्षा । नव्यास्तु पदविशेषजन्या पदार्थो-
<>पस्थितिः, घटः कर्मत्वमानयनं कृतिरित्येवंविधपदाजन्य-
<>पदार्थोपस्थितिर्वाऽऽसत्तिरन्वयबोधाङ्गमित्यासत्त्यभावादेवं
<>विघशब्दान्नान्वयबोधः त्वयाप्येवंविधपदार्थोपस्थितेना-
<>काङ्क्षाहेतुत्वेनावश्यमुपेयत्वात् जनितान्वयबोधान्नान्वया-
<>न्तरबीधस्तात्पर्य्याभावादित्याकाङ्क्षायाः कारणत्वमेव नास्ति
<>किन्तु स्वजनकोपस्थितेः परिचायकत्वमिति” । अत्र दिङ्-
<>मात्रं माथुरी व्याख्या प्रदर्श्यते प्रपञ्चस्तु तत एवावगन्तव्यः ।
<>“सिद्धान्तयति अभिधानेति अभिधानपदं करणव्युत्पत्त्या-
<>शब्दोच्चारणपरम् अभिधत्तेयतस्तस्यापर्य्यवसानं फलानुत्-
<>पादस्तथा च तदुच्चारणजन्यतादृशशाब्दबुद्धौ तदुच्चारण-
<>जन्यतादृशशाब्दधीप्रागभाव आकाङ्क्षा इति फलितं
<>तच्च पूर्व्वोक्तरूपेण दुष्टम् । न चाभिधानपदं भावव्युत्-
<>पत्त्या शाब्दबोधपरं तस्यापर्य्यससानम् अभावः तथा
<>च तादृशशाब्दबोधे तादृशशाब्दबोधाभाव आकाङ्क्षा इति
<>फलितमिति वाच्यं घटः कर्मत्वमित्यादावतिव्याप्ते रित्यतः
<>पारिभाषिकमभिधानापर्य्य वसानपदार्थमाह यस्येति । यत्
<>पदतिष्ठं यत्पदं विनेत्यर्थः । न स्वार्थान्वयानुभावकत्वमिति
<>न यादृशान्वयबोध इत्यर्थः तस्य तदिति तत्पदस्य तत्-
<>पदवत्त्वमित्यर्थः । अपर्य्यवसानं तादृशान्वयबोधेऽभिधाना-
<>पर्य्यावसानं तथा च यत्पदनिष्ठयत् पदव्यतिरेकप्रयु-
<>क्तयादृशबुद्ध्यभावः तत्पदस्य तत्पदवत्त्वं तादृशान्वयबुद्धे
<>रभिधानापर्य्यवसानमिति फलितार्थः । पदत्वमत्र शब्दत्वम् ।
[Page0590-a+ 38]
<>प्रयुक्तत्वञ्च कारणाभावात् कार्य्याभाव इति प्रतीतिसाक्षिकः
<>स्वरूपसम्बन्धविशेषः तत्प्रतियोगिजन्यतादृशप्रतियोगिकत्वं
<>तत्प्रयुक्तत्वम् । भवति चाव्यवहितपूर्व्ववर्त्तितारूपसमभि-
<>व्याहारसम्बन्धेन घटपदनिष्ठस्यानुस्वारपदस्य व्यतिरेक प्रयुक्तो
<>घटवत्कर्मत्वमिति भेदान्वयबुद्ध्यभाव इति । घटपदस्यानु-
<>स्वारपदवत्त्वं तादृशान्वयबोधस्याकाङ्क्षा । एवं विनिगमना
<>विरहेणाव्यवहितोत्तरवर्त्तितारूपसमभिव्याहारसम्बन्धेना-
<>नुस्वारपदनिष्ठस्य घटपदव्यतिरेकप्रयुक्तोऽपि घटवत्
<>कर्भत्वमिति भेदान्वयबुद्ध्यभाव इति तादृशशाब्दबोधेऽनुस्वा-
<>रपदस्य घटपदवत्त्वमपि आकाङ्क्षा । अव्यवहित पूर्व्ववर्त्तिता
<>रूपसमभिभ्याहारसम्बन्धेन घटपदस्य कर्मत्वपदवत्त्वम्, अ-
<>व्यवहितोत्तरवर्त्तितारूपसमभिव्याहारसम्बन्धेन कर्मत्वपदस्य
<>घटपदवत्त्वञ्च न घटवत् कर्म त्वमिति भेदान्वयबोधे आकाङ्क्षा-
<>अव्यवहितपूर्व्ववर्त्तितारूपसमभिव्याहारसम्बन्धेन घटपद-
<>निष्ठस्य कर्मत्वपदस्याव्यवहितोत्तरवर्त्तितारूपसमभिव्याहा-
<>रसम्बन्धेन कर्मत्वपदनिष्ठस्य घटपदस्य च व्यतिरेकयोर्घटवत्
<>कर्मत्वमिति भेदान्वयबुद्ध्यभावाप्रयोजकत्वात् । कारणाभाव-
<>स्यैव कार्य्याभावप्रयोजकत्वात् अव्यवहितपूर्व्ववर्त्तिता-
<>सम्बन्धेन घटपदनिष्ठस्य कर्मत्वपदस्याव्यवहितोत्तरवर्त्तिता
<>सम्बन्धेन कर्मत्वपदनिष्ठस्य घटपदस्य भेदान्वयबुद्धाव-
<>हेतुत्वात्” ।
<P>“वेदान्तपरिभाषायान्तु अन्यथोक्तं यथा तत्र
<>पदार्थानां परस्परजिज्ञासाविषयत्वयोग्यत्वमाकाङ्क्षा क्रिया-
<>श्रवणे कारकस्य कारकश्रवणे क्रियायाः करणश्रवणे
<>इतिकर्त्तव्यतायाश्च जिज्ञासाविषयत्वःत् । अजिज्ञासो-
<>रपि वाक्यार्थबोधात् योग्यत्वमुपात्तं तदवच्छेदकञ्च क्रि-
<>यात्वकारकत्वादिकमिति नातिव्याप्तिः । अभेदान्वये च
<>सनानविभक्तिकपदप्रतिपाद्यत्वं तद । च्छेदकमिति तत्त्वमस्यादि
<>वाक्येषु नाव्याप्तिः । एतादृशाभिप्रायेणैव बलाबलाधिकरणे
<>“सा वैश्वदेव्यामिक्षा वाजिभ्यो वाजिन” मित्यत्र वैश्वदेव-
<>यागस्यामिक्षान्वितत्वेन न वाजिनाकाङ्क्षेत्यादिव्यवहारः ।
<>ननु तत्रापि वाजिनस्य जिज्ञासाविषयत्वेऽपि तद्योग्यत्व-
<>मस्त्येव, प्रदेयद्रव्यत्वस्य यागनिरूपितजिज्ञासाविषयताव-
<>च्छेदकत्वात् इति चेन्न स्वसमानजातीयपदार्थान्वयबोध-
<>विरहसहकृतप्रदेयद्रव्यत्वस्यैव तदवच्छेदकत्वेन वाजिन-
<>द्रव्यस्य स्वसमानजातीयामिक्षाद्रव्यान्वयबोधसहकृतत्वेन
<>तादृशावच्छेदकत्वाभावात् । आमिक्षायान्तु नैवं, वाजिना-
<>म्वयस्य तदानुपस्थानात् । उदाहरणान्तरेष्वपि दुर्ब्बलत्व
[Page0590-b+ 38]
<>प्रयोजकाकाङ्क्षाविरह एवमेव द्रष्टव्यः” । “आकाङ्क्षेयं
<>तगुरुतया नैव गन्तुं समर्थेति” पदाङ्कदूतम् “साकाङ्क्ष
<>शब्दैर्योबोधः पदार्थान्वयगीचरः” इति “योग्यतार्थगता-
<>काङ्क्षा शब्दनिष्ठानुभाविका” इति शब्दशक्ति० “वाक्यं स्याद्यो-
<>ग्यताकाङ्क्षासत्तियुक्तः पदोच्चयः” सा० द० “आकाङ्क्षाप्रतीति
<>पर्य्यवसानविरहः स च जिज्ञारूपः” सा० द० ।
<LEND>
