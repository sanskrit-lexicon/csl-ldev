<L>28176<pc>3988,b<k1>नवनवक<k2>नवनवक
नवनवक¦ न० नवगुणितं नवकम् । दक्षसंहितोक्ते ज्ञातव्ये
एकाशीतिपदार्थे
“सुधा नव गृहस्थस्येषद्देयानि नवैव तु । तथैव नव-
कर्माणि विकर्माणि तथा नव । प्रच्छन्नानि नवान्यानि
प्रकाश्यानि तथा नव । सफलानि नवान्यानि निष्फलानि
नवैव तु । अदेयानि नवान्यानि वस्तुजातानि सर्वदा ।
नवका नव निर्दिष्टा गृहस्थोन्नतिकारकाः । सुधा वस्तूनि
वक्ष्यामि विशिष्टे गृहमागते । मनश्चक्षुर्मुखं वाचं
सौम्यं दद्याच्चतुष्टयम् । अभ्युत्थानमिहागच्छ पृच्छा-
लापप्रियान्वितः । उपासनमनुव्रज्या कार्य्याण्येतानि
यत्नतः । ईषद्दानानि चान्यानि भूमिरापस्तृणानि च ।
पादशौचं तथाभ्यङ्ग आश्रयः शयनन्वथा । किञ्चिच्चान्नं
यथाशक्ति नास्यानश्नन् गृहे वसेत् । मृज्जलं चार्थिने
देयमेतान्यपि सदा गृहे । सन्ध्या स्नानं जपो होमः
स्वाध्यायो देवतार्चनम् । वैश्वदेवं तथातिथ्यमुद्धृतञ्चापि
शक्तितः । पितृदेवमनुष्याणां दीनानाथतपस्विनाम् ।
मातापितृगुरूणाञ्च संविभागो यथार्हतः । एतानि
नव कर्माणि विकर्माणि तथा पुनः । अनृतं पारदार्य्यञ्च
तथाऽभक्ष्यस्य भक्षणम् । अगम्यागमनापेयपानं स्तेयञ्च
हिंसनम् । अश्रौतकर्माचरणं स्मार्त्तधर्मबहिष्कृतम् ।
नवैतानि विकर्माणि तानि सर्वाणि वर्जयेत् । आयुर्वित्तं
गृहच्छिद्रं मन्त्रमैथुनभेषजम् । तपोदानावमानौ च
नव गोप्यानि यत्नतः । प्रायोग्यमृणशुद्धिश्च दानाध्ययन-
विक्रयाः । कन्यादानं वृषोत्सर्गोरहःपापमकुत्सनम् ।
प्रकाश्यानि नवैतानि गृहस्थाश्रमिणस्तधा । माता-
[Page3989-a+ 38]
पित्रोर्गुरौ मित्रे विनीते चोपकारिणि । दीनानार्थ-
विशिष्टेभ्यो दत्तन्तु सफलं भवेत् । धूर्त्ते वन्दिनि मन्दे
च कुवैद्ये कितवे शठे । चाटुचारणचौरेभ्यो दत्तं
भवति निष्फलम् । सामान्यं याचितं न्यास आधि-
र्दाराश्च तद्धनम् । क्रमायातञ्च निक्षेपः सर्वस्वञ्चान्वये
सति । आपत्स्वपि न देयानि नव वस्तूनि सर्वदा । यो
ददाति स मूढात्मा प्रायश्चित्तीयते नरः । नवनवक-
येत्तारमनुष्ठानपरं नरम् । इह लोके परे च श्रीः
स्वर्गस्थञ्च न मुञ्चति” ।
<LEND>
