<L>14692<pc>2180,b<k1>कृतान्न<k2>कृतान्न
कृतान्न¦ न० कृतं पक्वं तदन्नञ्च । लड्डुकादौ पक्वान्ने, “कृ-
तान्नमुदकं स्त्रियः” इति अविभाज्ये स्मतिः । पाश्चात्त्य
[Page2181-a+ 38]
भाषानामकाः कृतान्नभेदास्तत्साधनप्रकाराश्च भावप्र०
दर्शिता यथा
<ःई>अथ कृतान्नवर्गः तत्रान्नाना साधनप्रकारः सिद्धानां गुणाश्च
तत्र परिभाषा । समवायिनि हेतौ ये मुनिभिर्भणिता
गुणाः । कार्य्येऽपि तेऽखिला ज्ञेयाः परिभाषेति
भाषिता । क्वचित्संस्कारभेदेन गुणभेदो भवेद्यतः ।
भक्तं लघु पुराणस्य शालेस्तच्चिपिटो गुरुः । क्वचिद्यो-
गप्रभावेन गुणान्तरमपेक्षते । कदन्नं गुरु सर्पिश्चलघू-
क्तंसुहितं भवेत् ।
<ःई>अथ भक्तस्य नामानि साधनं गुणाश्च । भक्तमन्नं तथान्धश्च
क्वचित्कूरञ्च कीर्त्तितम् । ओदनोऽस्त्री स्त्रियां भित्सा-
दोदिवः पुंसि भाषितः । सुधौतास्तण्डुलाः स्फीतास्तोये
पञ्चगुणे पचेत् । तद्भक्तं प्रस्तुतं चोष्णं विशदं गुण-
वन्मतम् । भक्तं वह्निकरं पथ्यं तर्पणं रोचनं लघु ।
अधौतमशृतं शीतं गुर्वरुच्यं कफप्रदम् ।
<ःई>अथ (दालि) । दलितन्तु शमीधान्यं दालिर्दाली स्त्रियामुभे ।
दाली तु सलिले सिद्धा लवणार्द्रकहिङ्गुभिः । संयुक्ता
सूपनाम्नी स्यात् कथ्यन्ते तद्गणा अथ । सूपो विष्टम्भको
रूक्षः शीतस्तु स विशेषतः । निस्तुषो भृष्टसंसिद्धः लाघवं
सुतरां व्रजेत् ।
<ःई>अथ (खिचिडी) । तण्डुला दालिसंमिश्रा लवणार्द्रकहि-
ङ्गुभिः । संयुक्ता सलिले सिद्धा कृशरा कथिता बुधैः ।
कृशरा शुक्रला बल्या गुरुः पित्तकफप्रदा । दुर्जरा
बुद्धिविष्टम्भमलमूत्रकरी स्मृता ।
<ःई>अथ तापहरी (ताताहरीति) लोके । घृते हरिद्रासंयुक्ते
माषजाम्भज्जयेद्वटीम् । तण्डुलांश्चापि निर्धौतान् सहैव
परिभजयेत् । सिद्धियोग्यं जलं तत्र प्रक्षिप्य कुशलः
पचेत् । लवर्णार्द्रकहिङ्गूनि मात्रया तत्र निःक्षिपेत् ।
एषा सिद्धिः समानज्ञा प्रोक्ता तापहरी बुधैः । एषा ता-
पहरो बल्या वृष्या श्लेष्माणमाहरेत् । वृंहणी तर्पणी
रुच्या गुर्वी पित्तहरी स्मृता ।
<ःई>अथ क्षीरिका । पायसः परमान्नं स्यात् क्षीरिकापि तदुच्यते ।
शुद्धेऽर्द्धपक्वे दुग्धे तु घृताक्तांस्तण्डुलान् पचेत् । ते
सिद्धा क्षीरिका ख्याता ससिताज्ययुतोत्तमा । क्षीरिका
दुर्जरा प्रोक्ता वृंहणी बलवर्द्धिनी । नालिकेलन्तनूकृत्य
च्छिन्नं पयसि गोः क्षिपेत् । सितागव्याज्यसंयुक्ते तत्पचे
न्मृदुनाऽग्निना । नारीकेलोद्भवा क्षीरी स्निग्धा शीताति-
पुष्टिदा । गुर्वी सुमधुरा वृष्या रक्तपित्तानिलापहा ।
[Page2181-b+ 38]
<ःई>अथ (सेवै) । समितां वर्त्तिकां कृत्वा सूक्ष्मां तु यवसन्नि-
भाम् । शुष्का क्षीरेण संसाध्या भोज्या घृतसितान्विता ।
सेविका तर्पणी बल्या गुर्वी पित्तानिलापहा । ग्राहिणी
सन्धिकृद्रुच्या तां खादेन्नातिमात्रया ।
<ःई>अथ (मण्डा) । गोधूमा धवला धौताः कुट्टिताः शोधितास्ततः ।
प्रोक्षिता यन्त्रनिषिष्टाश्चालिताः समिताः (मयदा) स्मॄताः ।
वारिणा कोमलां कृत्वा समितां साधु मर्द्दयेत् । हस्तला-
लनया तस्या लोप्त्रीं सम्यक प्रसारयेत् । अधोमुख-
घटस्यैतत् विस्तृतं प्रक्षिपेद्बहिः । मृदुना वह्निना
साध्यः सिद्धो मण्डक उच्यते । लोपत्री (लाइ) ।
दुग्धेन साज्यखण्डेन मण्डकं भक्षयेन्नरः । अथ वा
सिद्धमांसेन सतक्रवटकेन वा । मण्डको वृंहणो वृष्यो
बल्यो रुचिकरो भृशम् । पाकेऽपि मधुरो ग्राही लघु-
र्दोषत्रयापहः ।
<ःई>अथ (पोरी) कुत्रापि (दुनौरी) इति च । “कुर्य्यात्समितयाऽ-
तीव तन्वी पर्प्पटिका ततः । स्वेदयेत्तप्तके (ताओया)
तान्तु पोलिकां जगदुर्बुधाः । तां खादेल्लप्सिकायुक्तां
तस्या मण्डकवद्गुणाः ।
<ःई>अथ प्रसङ्गाल्लप्सी । समितां सर्पिषा भृष्टां शर्करां पयसि क्षि-
पेत् । तस्मिन् धनीकृते न्यस्येल्लवङ्गं मरिचादिकम् ।
लप्सिका वृंहणी वृष्या बल्या पित्तानिलापहा । स्निग्धा
श्लेष्मकरी गुर्वी रोचनी तर्पणी परम् ।
<ःई>(रोटि) । शुष्कगोधूमचूर्णेन किञ्चित्पुष्टाञ्च पोलिकाम् । तप्तके
(ताओया) । स्वेदयेत्कृत्वा भूर्य्यङ्गारेऽपि तां पचेत् ।
सिद्धैषा रोटिका प्रोक्ता गुणं तस्याः प्रचक्ष्महे । रो-
टिका बलकृद्रुच्या वृंहणी धातुवर्द्धनी । वातघ्नी कफ-
कृद्गुर्वी दीप्ताग्नीनां प्रपूजिता ।
<ःई>अथ (लिट्टी) शुष्कगोधूमचूर्णन्तु साम्बु गाढं विमर्द्दयेत् ।
विधाय वटकाकारं निर्धूमेऽग्नौ शनैः पचेत् । अङ्गार-
कर्कटी ह्येषा वृंहणो शुक्रला लघुः । दीपनी कफ-
कृद्बल्या पीनसश्वासकासजित् ।
अथ (यवरोटीं) । यवजा रोटिका रुच्या मधुरा विशदा
लघः । मलशुक्रानिलकरी बल्या हन्ति कफामयान् ।
<ःई>अथ माषरोटिका । माषाणां दालयस्तोये स्थापितास्त्यक्तक-
ञ्चुकाः । आतपे शोषिता यन्त्रे पिष्टास्ता धूमसी स्मृता ।
धूमसी रचिता चैव प्रोक्ता झर्झरिका बुधैः । झर्झरी
कफपित्तघ्नी किञ्चिद्वातकरी स्मृता ।
<ःई>अथ चनकरोटिका । चनक्यारोटिका रुक्षा श्लेष्मपित्तास्रनु-
[Page2182-a+ 38]
कुरुः । विष्टम्भिनी न चक्षुष्या तद्गुणा चातिशष्कुली” ।
<ःई>अथ पिष्टिका । दालिः संस्थापिता तोये ततोऽपहृतकञ्चुका ।
शिलायां साधु सम्पिष्टा पिष्टिका कथिता बुधैः
<ःई>अथ (वेठै) । माषपिष्टिकया पूर्णगर्भा गोधूमचूर्णतः । रचिता
रोटिका सैव प्रोक्ता वेटमिका बुधैः । भवेद्वेटमिका
वल्या वृष्या रुच्याऽनिलापहा । ऊष्मसन्तर्पणी गुर्वी वृं-
हणी शुक्रला परम् । भिन्नमूत्रमला स्तन्यमेदःपित्तकफ-
प्रदा । गुदकीलार्द्दितश्वासपङ्क्तिशूलानि नाशयेत् ।
<ःई>अथ (पापर) धूमसी रचिता हिङ्गुहरिद्रालवणैर्युता ।
जीरकस्वर्जिकाभ्याञ्च तनूकृत्य च वेल्लिता । पर्प्यटास्ते
सदाङ्गारभृष्टाः परमरोचकाः । दीपनाः पाचना रूक्षा
गुरवः किञ्चिदीरिताः । मौद्गाश्च तद्गुणाः प्रोक्ता विशे-
षाल्लघवो हिताः । चनकस्य गुणैर्युक्ताः पर्प्पटाश्चनकोद्भ-
वाः । स्नेहभृष्टास्तु ते सर्वे भवेयुर्मध्यमा गुणैः ।
<ःई>अथ (पूरी) । माषाणां पिष्टिका पूर्य्या लवणार्द्रकहिङ्गुभिः ।
तया पिष्टिकया पूर्णा समिताकृतपोलिका । ततस्तैलेन
पक्वा सा पूरीका कथिता बुधैः । रुच्या स्वाद्वी गुरुः
स्निग्धा बल्या पित्तास्रदूषिका । चक्षुस्तेजोहरी चोष्णा
पाके वातविनाशिनी । तथैव घृतपक्वापि चक्षुष्या रक्त-
पित्तहृत् ।
<ःई>अथ (वरा) । माषाणां पिष्टिका युक्तः लवणार्द्रकहिङ्गुभिः ।
कृत्वा विदध्याद्वटकास्तास्तैलेषु पच च्छनैः । विशुष्का
वटका बल्या वृंहणी वीर्य्यवर्द्धनी । वातामयहरा
रुच्या विशेषादर्द्दितापहा । विबन्धभेदिनी श्लेष्मकारिणो-
ऽत्यग्निपूजिता । संचूर्ण्य निक्षिपेत्तक्रेंभृष्टं जीरक-
हिङ्गुभिः । लवणं तत्र वटकान् सकलानाप मज्जयेत् ।
शुक्रलस्तत्र वटको बलकृद्रोचनो गुरुः । विबन्धहृद्वि-
दाही च श्लेष्मलः पवनापहः । राज्यक्तपातिनो वान्यान्
पाचनांस्तांस्तु भक्षयेत् राज्यक्ता (राइता) इति लोके ।
<ःई>अथ (काञ्जीवरा) । मन्थनी नूतना धार्य्या कटुतैलेन लेपि-
ता । निर्मलेनाम्बुनापूर्य्य तस्यां चूर्णं विनिःक्षिपेत् ।
राजिकाञ्जीरलवणहिङ्गुशुण्ठीनिशाकृतम् । निःक्षिपेद्वट-
कांस्तत्र भाण्डस्यास्यञ्च मुद्रयेत् । ततो दिनत्रयादूर्द्ध्व-
मम्लाः स्युर्वटका ध्रुवम् । काञ्जिको वटको रुच्यो
वातघ्नः श्लेष्मकारकः । शीतो दाहं शूलमजीर्णं
हरते दृगामयेष्वहितः ।
<ःई>(उरीदवडा) । अम्लिकां स्वेदयित्वा तु जलेन सह मर्द्दयेत् ।
तन्नीरे कृतसंस्कारे वटकान्मज्जयेज्जनः । अम्लिका वट-
[Page2182-b+ 38]
कास्ते तु रुच्या बह्निप्रदीपनाः । वटकस्य गुणैः पूर्वै
रेषोऽपि च समन्वितः ।
<ःई>अथ (सगवडा) मुद्गानां वटकास्तप्ते (ताओया) भर्जिता लघवो
हिमाः । संस्कारजप्रभावेन त्रिदोषशमना हिताः ।
<ःई>अथ (माषवडा) माषाणां पिष्टिका हिङ्गुलवणार्द्रकसंस्कृता ।
तया विरचिता वस्त्रे वटिकाः साधुशोषिताः । भर्जिता-
स्तप्ततैलैस्ता अथवान्धुप्रयोगतः । वटकस्य गुणैर्युक्ता
ज्ञातव्या रुचिदा भृशम् ।
<ःई>अथ (कोँहडावडी) । कूष्माण्डकवटी ज्ञेया पूर्वोक्तवटिकागु-
णाः । विशेषात्पित्तरक्तघ्नी लघ्वी च कथिता बुधैः ।
<ःई>अथ (मुद्गवटी) मुद्गानां वटिका तद्वद्रचिता साधिता तथा ।
पथ्या रुच्या तथा लघ्वी मुद्गसूपगुणा स्मृता ।
<ःई>(क्षरिकवच्छ) । माषापष्टिकया लिप्तं नागवल्लीदलं महत् । तत्तु
संस्वेदयेत् युक्त्या स्थाल्यामास्तारकोपरि । ततो नि-
ष्कास्य तं खण्डन्ततस्तैलेन भर्जयेत् । खण्ड्यं खण्डेन
योग्यमिति यावत् । अलीकमत्स्य उक्तोऽयं प्रकारः पाकप-
ण्डितैः । तं वृन्ताकभटित्रेण वास्तूकेन च भक्षयेत् ।
<ःई>अथ (कडी) । स्थाल्यां घृते वा तैले वा हरिद्राहिङ्गु भर्जयेत् ।
अवलेहनसंयुक्तं तक्रन्तत्रैव निःक्षिपेत् । एषा सिद्धा सम-
रीचा क्वथिता कथिता बुधैः । अवलेहनम् । (अरिहन)
इति लोके । क्वथिता पाचनी रुच्या लघ्वी वह्निप्रदीपनी ।
कफानिलविबन्धघ्नी किञ्चित्पित्तप्रकोपिणी । अलीकमत्स्याः
शुष्का वा किं वा क्वथितया पुनः । वृंहणा रोचना
वृष्या बल्या वातगदापहाः । कोष्ठशुद्धिकराः शुक्र्याः
किञ्चित्पित्तप्रकोपनाः । अर्द्दिते सहनुस्तम्भे विशेषेण
हिताः स्मृताः ।
<ःई>अथ (आदवरा) । मुद्गपिष्टाविरचितान् वटांस्तैलेन पाचितान् ।
हस्तेन चूर्णयेत्सम्यक् तस्मिंश्चूर्णे विनिःक्षिपेत् । भृष्टं
हिङ्ग्वार्द्रकं सूक्ष्मं मरीचं जीरकं तथा । निम्बूरसं
यवानीं च युक्त्या सर्वं विमिश्रवेत् । मुद्गपिष्टिं पचेत्स-
म्यक् स्थाल्यामास्तारकोपरि । तस्यास्तु गोलकं कुर्य्यात्
तन्मध्ये पूरणं क्षिपेत् । तैले तान् गोलकान् पक्त्रा क्व-
थितायां निमज्जयेत् । गोलकाः पाचकाः प्रोक्तास्ते त्वा-
र्द्रकवटा अपि । मुद्गार्द्रकवटा रुच्याः लघवो बलका-
रकाः । दीपनास्तर्पणाः पथ्यास्त्रिषु दोषेषु पूजताः ।
<ःई>(पकौरी) दालयश्चनकानान्तु निस्तुषा यन्त्रपेषिताः । तच्चूणं
वेशनं प्रोक्तं पाकशास्त्रविशारदैः । वटिका वेशनस्यापि
क्वथितायां निमज्जिताः । रुच्या विष्टम्भजननी बल्या
[Page2183-a+ 38]
पुष्टिकरी स्मृता । एवमन्येऽपि वेशनभवाः प्रकाराः
खण्डनखण्डप्रभृतयो बोद्धव्याः ।
<ःई>अथ मांसस्य प्रकाराः । तत्र शुद्धमांसम् । (सुधर्मास) इति
लोके । पाकपात्रे घृतं दद्यात् तैलञ्च तदभावतः । तत्र
हिङ्गु हरिद्रां च भर्जयेत्तदनन्तरम् । छागादेरस्थिरहितं
मांसं तत्स्वण्डितं ध्रुवम् । धौतं निर्गालितं तस्मिन्
घृते तद्भर्जयेच्छनैः । सिद्धियोग्यं जलं दत्त्वा लवणन्तु
पचेत्ततः । सिद्धे जलेन सम्पिष्य वेशवारं परिक्षिपेत् ।
वेशवारः (वेशम) इति लोके । द्रव्याणि वेशवारस्य नाग-
वल्लीदलानि च । तण्डुलाश्च लवङ्गानि मरीचानि समा-
सतः । अनेन विधिना सिद्धं शुद्धमांसमिति स्मृतम् ।
शुद्धमांसं परं वृष्यं बल्यं रुच्यञ्च वृंहणम् । त्रिदोष-
शमनं श्रेष्ठं दीपनं धातुवर्द्धनात् ।
<ःई>अथ सहार्द्रकम् (सहरमांस) इति लोके । छागादेर्भांसमू-
र्वादेः कुट्टितं खण्डितं पुनः । शुद्धमांसविधानेन पचेदे-
तत्सहार्द्रकम् । सहार्द्रकं गुणग्रन्थे शुद्धसांसगुणं स्मृतम् ।
<ःई>अथ तक्रमांसम् (अखनी) पाकपात्रे घृतं दत्त्वा हरिद्रा
हिङ्गु भर्जयेत् । छागादेः सकलस्यापि खण्डान्यपि च
भर्जयेत् । सिद्धियोग्यं जलं दत्त्वा पचेन्मृदुतरं यथा ।
जीरकादियुते तक्रे मांसखण्डानि तारयेत् । तक्रमांसन्तु
वातघ्नं लघु रुच्यं बलप्रदम् । कफघ्नं पित्तलं किञ्चित्
सर्वाहारस्य पाचनम् ।
<ःई>अथ हरीसा (आस) । पाकपात्रे तु वृहति मांसखण्डानि निः-
क्षेपेत् । पानीयं प्रचुरं सर्पिः प्रभूतं हिङ्गु जीरकम् ।
हरिद्रामार्द्रकं शुण्ठीं लबणं मरिचानि च । तण्डु-
लांश्चापि गोधूमात् जम्बीराणां रसान् बहून् । यथा
सर्व्वाणि वस्तूनि सुपक्वानि भवन्ति हि । तथा पचंत् तु
निपुणो बहुमांसस्थितिर्यथा । एषा हरीसा बक्षकृत् वा-
तपित्तापहा गुरुः । शीतोष्णा शुक्रदा स्निग्धा सरा स-
न्धानकारिणी ।
<ःई>तलितमांसम् । शुद्धमांसविधानेन मांसं सम्यक्पसाधितम् ।
पुनस्तदाज्ये सम्भृष्टं तलितं प्रोच्यते बुधैः । तलितं
बलमेधाग्निमांसौजःशुक्रवृद्धिकृत् । तर्पणं लघु सुस्निग्धं
रोचनं दृढताकरम् ।
<ःई>अथ शूल्यम् (सीख) कालखण्डादिमांसानि ग्रथितानि शला-
कया । तैलं सलवणं दत्त्वा निर्धूमे दहने पचेत् । तत्तु
शूल्यमिदं प्रोक्तं पाककर्मविचक्षणैः । शूल्यं पलं सुधा-
तुल्यं रुच्यं वह्निकरं लघु । कफवातहरं बल्यं किञ्चि-
[Page2183-b+ 38]
त्पित्तकरं हि तत् । (इदमेव शूलाकृतं भट्टित्रञ्चेत्युच्यते)
मांसशृङ्गाटिकम् । सिद्धमांसं तनूकृत्य कर्त्तितं स्वेदितं
जले । लवङ्कहिङ्गुलवणमरिचार्द्रकसंयुतम् । एलाजि-
रकधन्याकनिम्बूरससमन्वितम् । घृते सुगन्धे तद्भ्रष्टं
मांसशृङ्गाटिकोच्यते । मांसशृङ्गाटकं रुच्यं वृंहणं
बलकृद्गुरु । वातपित्तहरं वृष्यं कफघ्नं वीर्य्यवर्द्धनम् ।
<ःई>अथ मांसरसा । सिद्धमांसरसो रुच्यः श्रमश्वासक्षयापहः ।
प्रीणनो वातपित्तघ्नः क्षीणानामल्परेतसाम् । विश्लिष्टभग्न-
सन्धीनां कृशानां शुद्धिकाङ्क्षिणाम् । स्मृत्योजोबल-
हीनानां ज्वरक्षीणक्षतोरसाम् । शस्यते स्वरहीनानां
दृष्ट्यायुःश्रवणार्थिनाम् । प्रकाराः कथिताः सन्ति बहवो
मांससम्भवाः । ग्रन्थविस्तारभीतेस्ते मया नात्र प्रकी-
र्त्तिताः । (ते च सुश्रुतेक्तगुणकथानऽनुपदं वक्ष्यन्त्ये)
<ःई>शाकपाकविधिः । हिङ्गु जीरयुते तैले क्षिपेच्छाकं सुखण्डि-
तम् । लवणं चाम्लचूर्णादि सिद्धे हिङ्गूदकं क्षिपेत् ।
इत्येवं सर्वशाकानां साधनोऽभिहितो विधिः ।
<ःई>अथ मठकः (माठ) इति लोके । समितामर्द्दयेदन्यजलेनापि
च सन्नयेत् । तस्यास्तु वटिकां कृत्वा पचेत्सर्पिषि नीर-
सम् । एलालवङ्गकर्पूरमरीचाद्यैरलङ्कृते । मज्जयित्वा
सितापाके ततस्तञ्च समुद्धरेत् । अयं प्रकारः संसिद्वौ
मठ इत्यभिधीयते । सन्नयेत् मर्द्दयेत् । मठस्तु वृंहणो
वृष्यो बल्यः सुमधुरो गुरुः । पित्तानिलहरो रुच्यो
दीप्ताग्नीनां सुपूजितः । समिताः शर्करासर्पिर्निर्मिता
अपरेऽपि ये । प्रकारा अमुना तुल्यास्तेऽपि चेत्तद्गुणाः
स्मृताः ।
<ःई>अथ सम्पावः (पेराकी) पर्पट्यः साज्यसमिता निर्मिता घृतमर्जि-
ताः । कुट्टिताश्चालिताः शुद्धशर्कराभिर्विमर्द्दिताः । तत्र
चूर्णें क्षिपेदेलालवङ्गमरिचानि च । नालिकेलं सकर्पू-
रञ्चारवीजान्यनेकधा । घृताक्तसमिता पुष्टरोटिका रचिता
ततः । तदन्तः पूरणं तस्याः कुर्य्यान्मुद्रां दृढां सुधीः ।
सर्पिषि प्रचुरे तान्तु सुपचेन्निपुणो जनः । प्रकारज्ञैः
प्रकारोऽयं सम्पाव इति कीर्त्तितः ।
<ःई>अथ कर्पूरनालिका । घृताट्यया समितया लम्बं कृत्वा पुटं ततः ।
लवङ्गोल्वणकर्पूरयुतया सितयाऽन्वितम् । पचेदाज्येन
सिद्धैषा ज्ञेया कर्पूरनालिका । सम्पावसदृशी ज्ञेया गुणैः
कर्पूरनालिका ।
<ःई>फेनिका (फेनी) समिताया घृताद्याया वर्त्ति दीर्घा समा
चरेत् । तास्तु सन्निहिता दीर्घाः पीठस्योपरि धारयेत्
[Page2184-a+ 38]
वेल्लयेद्वेल्लतेनैता यथैका पर्पटी भवेत् । ततश्छुरिकया
तान्तु सलग्नामेव कर्त्तयेत् । ततस्तु वेल्लयेद्भूयः शट्टकेन
च लेपयेत् । शालिचूर्णं वृतं तोयं मिश्रितं शट्टकं वदेत् ।
ततः संवृत्य तल्लोप्त्रीं विदधीत पृथक् पृथक् । पुनस्तां
वेल्लयेल्लोपत्रीं यथा स्यान्मण्डलाकृतिः । ततस्तां सुपचे-
दाज्ये भवेयुश्च पुटाः स्पुटाः । सुगन्धया शर्क्करया
तदुद्धूलनमाचरेत् । सिद्धैषा फेनिका नाम्ना मण्डकेन
समा गुणैः । ततः किञ्चिल्लघुरियं विशेषोऽयमुदाहृतः ।
वेल्लयेत् प्रसारयेत् वेल्लनम् (वेलन) इति लोके । पर्प्यटी
रोटी । लोपत्री (लाइ) इति लोके ।
<ःई>अथ शष्कुली (सोहाली) इति लोके । समिताया घृताक्ताया
लोप्त्रीं कृत्वा च वेल्लयेत् । आज्ये तां भर्जयेत्सिद्धां
शष्कुली फेनिकागुणा
<ःई>अथ मोदकः (लाडू) । घृयाद्यया समितया कृत्वा सूत्रा-
णि तानि तु । निपुणो भर्जयेदाज्ये खण्डपाकेन योजयेत् ।
युक्तेन मोदकान् कुर्य्यात् ते गुणैर्मण्डका यथा ।
<ःई>अथ मुद्गमोदकः (मोतिचुरलाडू) । मुद्गानां धूमसी सम्यक्
घोलयेन्निर्मलाऽम्बुना । कटाहस्य वृतेरूर्द्ध्वं झर्झरं स्थाप-
येत्ततः । धूमसीन्तुद्रवीभूतां प्रक्षिपेत् झर्झरोपरि । पतन्ति
विन्दवस्तस्मात् तान् सुपक्कान् समुद्धरेत् । सितापाकेन
संयोज्य कुर्य्याद्धस्तेन मोदकान् । झर्झरं (झाझरा) इति
लोके । लघुर्ग्राही त्रिदोषघ्नः स्वादुः शीतो रुचिप्रदः ।
चक्षुष्यो ज्वरहृद्वल्यस्तर्पणो मुद्गमोदकः ।
<ःई>अथ सेवनमोदकः (सेओकालडुआ) । एवमेव प्रकारेण काय्यांः
सेवनमोदकाः । ते बल्या लघवः शीता किञ्चिद्वातकरा-
स्तथा । विष्टम्मिनो ज्वरघ्नाश्च पित्तरक्तकफापहाः
<ःई>दुग्धकूपिका । तण्डुलचूर्णविमिश्रितनष्टक्षीरेण सान्द्रपिष्टेन ।
दृढकूपिकां विदध्यात्ताञ्च पचेत्सर्पिषा सम्यक् । अथ तां
पूरितमध्यां घनपयसा पूर्णगर्भाञ्च । शट्टकमुदितवदनां
सर्पिषि सुपक्वबदनाञ्च । अथ पाण्डुखण्डपाके स्नापयेत्
कर्पूरवासिते कुशलः । अथ दुग्धकूपिका सा बल्या
पित्तानिलापहा कथिता । वृष्या शीता गुर्वी शुक्रकरी
बृंहणी रुच्या । विदवाति कायपुष्टिं दृष्टिं दूरप्रसा-
रिणीं सुचिरम् ।
<ःई>कुण्डलिनी (जिलेवी) नूतनं घटमानीय तस्यान्तः कशलो
जनः । प्रस्थान्नचूर्ण्णदमानेन ध्नाऽम्लेन प्रलेपयेत् । द्वि-
प्रस्थां समितां तत्र दध्यम्लं प्रस्थसम्मितम् । घृतमर्द्ध्व
शरावच्च घोलयित्वा वृते क्षिपेत् । आतपे स्थापयेत्ता-
[Page2184-b+ 38]
वद्याबद्याति तदम्लताम् । ततस्तत्प्रक्षिपेत्पात्रे सच्छिद्रे-
भाजने तु तत् । परिभ्राम्य परिभ्राम्य तत्सन्तप्ते घृते
क्षिप्रेत् । पुनः पुनस्तदावृत्त्या विदध्यान्मण्डलाकृतिम् । तां
सुपक्वां घृतान्नीत्वा सितापाके तनुद्रवे । कर्पूरादि सुगन्धञ्च
स्नापयित्वोद्धरेत्ततः । एषा कुण्डलिनी नाम्ना पृष्टिकान्ति
बलप्रदा । धातुवृद्धिकरी वृष्या रुच्या च क्षिप्रतर्पणी ।
<ःई>अथ पश्चात्परिवेश्या रसाला । (शिखरिणी) आदौ माहि-
षमम्लमम्बुरहितं दध्याढकं शर्करां शुभ्रां प्रस्थयुगो-
न्मितां शुचिपटे किञ्चिच्च किञ्चित् क्षिपेत् । दुग्धेनार्द्ध्व
घटेन मृण्मयनवस्थाल्या दृढं साधयेत् ऐलावीजलवङ्ग-
चन्द्रमरिचैर्योग्यैश्च तद्योजयेत् । भीमेन प्रियभोजनेन
रचिता नाम्ना रसाला स्वयम् श्रीकृष्णेन पुरा पुनः
पुनरियं प्रीत्या समास्वादिता । एषा येन वसन्तवर्जि-
तदिने संसेव्यते नित्यशः तस्य स्यादतिवीर्य्यवृद्धिरनि-
शं सर्वेन्द्रियाणां बलम् । ग्रीष्मे तथा शरदि ये रवि-
शोषिताङ्गाः ये च प्रमत्तवनितासुरतातिखिन्नाः । ये
चापि मार्गपरिसर्पणशीर्णगात्रास्तेषामियं वपुषि पोषण-
माशु कुर्य्यात् । रसाला शुक्रला बल्या रोचनी वातपि-
त्तजित् । दीपनी वृंहणी स्निग्धा मधुरा शिशिरा सरा ।
रक्तपित्तं तृषादाहं प्रतिश्यायं विनाशयेत् ।
<ःई>अथ शर्करोदकम् (सरवत्) जलेन शीतलेनैव घोलिता शुभ्रश-
र्करा । एला लवङ्गकर्पूरमरिचैश्च समन्विता । श-
र्क्वरोदकनाम्ना तत् प्रसिद्धं विदुषां मुखे । शर्करो-
दकमाख्यातं शुक्रलं शिशिरं मरम् । बल्यं रुच्यं
लघु स्वादु वातपित्तप्रणाशनम् । मूर्च्छाच्छर्दितृषादाह-
ज्वरशान्तिकरं परम् ।
<ःई>अथ प्रपानकम् (पन्ना) । तत्र आम्रफलप्रपानकम् । आश्रमामं
जले स्विन्नं मर्द्दितं दृढपाणिना । सिताशीताम्बुसंयुक्तं
कर्पूरमरिचान्वितम् । प्रपानकमिदं श्रेष्ठं भीमसेनेन
निर्मितम् । सद्यो रुचिकरं बल्यं शीघ्रमिन्द्रियतर्पणम् ।
<ःई>अथाम्लिकाफलपानकम् । अम्लिकायाः फलं पक्वं मर्द्दयेत्
बारिणा दृढम् । शर्करामरिचै र्मिश्रं लवङ्गेन्दुसु-
वासितम् । अम्लिकाफलसम्भूतं पानकं वातनाशनम् ।
पित्तश्लेष्मकरं किञ्चित् सुरुच्यं वह्निबोधनम् ।
<ःई>निम्बूकफलपानकम् । भागैकं निम्बुजं तोयं षड्भागं शर्क-
रोदकम् । लवङ्गमरिचैर्मिश्रं पानं पानकमुत्तमम् ।
निम्बूफलभवं पानमत्यम्लं वातनाशनम् । बह्निदीप्तिकः
रुच्यं समस्ताहारपाचकम्
[Page2185-a+ 38]
<ःई>धान्याकपानकम् । शिलायां साधु सम्पिष्टं धान्यकं वस्त्रगा-
लितम् । शर्क्वरोदकसंयुक्तं कर्पूरादिसुसंस्कृतम् । नूतने
मृण्मये पात्रे स्थितं पित्तहरं परम् ।
<ःई>अथ काञ्जी । काञ्जीविविर्वटकावसरे लिखितः । काञ्जीकं रोचनं
रुच्यं पाचनं वह्निदीपनम् । शूलजीर्णविबन्धघ्नं
कोष्ठशुद्धिकरं परम् । न भवेत् काञ्जिकं यत्र तत्र जालिः
प्रदोयते ।
<ःई>अथ जालिः । आममाम्रफलं पिष्टं राजीकालवणान्वितम् ।
भृष्टहिङ्गुयुतं पूतं घोलितं जालिरुच्यते । जालि-
र्हरति जिह्वायाः कुण्ठत्वं कण्ठशोधनी । मन्दमन्दन्तु
पीता सा रोचनी बह्निबेधिनी ।
<ःई>अथ तक्रम् । तूर्य्यांशेन जलेन संयुतमतिस्थूलं सदम्लं दधि
प्रायो माहिषमम्बुकेन विमले मृद्भाजने घोलयेत् । भृष्टं
हिङ्गु च जीरकञ्च लवणं राजीञ्च किञ्चित्मिताम् पिष्टा-
न्तत्र विमिश्रयेद्भवति तत्तक्रं न कस्य प्रियम् । तक्रं
रुचिकरं वह्निदीपनं पाचनं परम् । उदरे ये गदा-
स्तेषां नाशनं तृप्तिकारकम् ।
<ःई>अथ दुग्धम् । विदाहीन्यन्नपानानि यानि भुङ्क्ते हि
मानवः । तद्विदाहप्रशान्त्यर्थं भोजनान्ते पयः पिवेत् ।
दुग्धस्यापरे गुणा उक्ता एव दुग्धवर्गे ।
<ःई>अथ सक्तवः । धान्यानि भ्राष्ट्रभृष्टानि यन्त्रपिष्टानि सक्तवः ।
<ःई>तत्र यवसक्तवः । यवजाः सक्तवः शीता दीपना लघवः सुराः ।
कफपित्तहरा रूक्षा लेखनाश्च प्रकीर्त्तिताः । तै पीता
बलदा दृष्या वृंहणा भेदनास्तथा । तर्पणा मधुरा
रुच्याः परिणामे बलाबहाः । कफपित्तश्रमक्षुत्तृड्-
बुद्धिनेत्रामयापहाः । प्रशस्ता घर्मदाहाढ्यव्यायामार्त्तश-
रीरिणाम् ।
<ःई>चमकयबसक्तवः । निस्तुषैश्चनकैर्भृष्टैस्तुर्य्यांशेन यवैः कृ-
ताः । सक्तवः शर्क्वरासर्पिर्युक्ता ग्रीष्मेऽतिपूजिताः ।
<ःई>शालिसक्तवः । सक्तवः शालिसम्भूता वह्निदा लघवो हिमाः ।
मधुरा ग्राहिणो रुच्याः पथ्याश्च बलशुक्रदाः । न भुक्त्वा
न रदैश्छित्त्वा न निशायां न वा बहून् ।
न जसान्तरितान् तद्धि सक्तूनद्यान्न केवलान् । पृथक् पान
पुनार्द्दानं आमिषं पयसा निशि । दन्तच्छेदनमुस्रञ्च
सप्त सक्तुषु वर्जयेत् ।
<ःई>अथ धाना (बहुरी) यवास्तु निस्तुषा भृष्टाः स्मृता धाना इति
स्त्रियाम् । धानाः स्युर्दुर्जरा रूक्षास्तृट्प्रदा गुरवश्च
ताः । तथा मेहकफच्छर्दिनाशिन्यः सम्प्रकीर्त्तिताः ।
[Page2185-b+ 38]
<ःई>अय लाजाः । येषां स्यु स्तण्डुलास्तानिंघान्यानि सतुषाणि च ।
भृष्टानि स्फुटितान्याहुर्लाजा इति मनीषिणः । लाजाः
स्युर्मधुराः शीता लघवो दीपनाश्च ते । स्वल्पमूत्रमला
रूक्षा बल्याः पित्तकफच्छिदः । छर्द्यतीसारदाहास्रमेह-
मेदस्तृषापहाः ।
<ःई>अथ पृथुकाः (चिडुआ) । शालयः सतुषा आर्द्रा भृष्टा अस्फु-
टिताश्च ते । कुट्टिताश्चिपिटाः प्रोक्तास्ते स्मृताः पृथुका
अपि । पृथुका गुरवो वातनाशनाः श्लेष्मला अपि ।
सक्षीरा वृंहणा वृष्या बल्या भिन्नमलाश्च ते ।
<ःई>अथ होलकः (होरहा) । अर्द्धपक्वैः शमीधान्यैस्तृणभृष्टैश्च
होलकः । होलकोऽल्पानिलोमेदःकफदोषत्रयापहः ।
भवेद्यो होलकोयस्य सच तत्तदुगुणो भवेत् ।
<ःई>अथ ऊची । मञ्जरी त्वर्द्ध्वपक्वा या यवगोधूमयोर्भवेत् । तृणा-
नलेन संभृष्टा बुधैरूचीति सा स्मृता । (उमिया) इति
लोके । ऊची कफपदा बल्या लघ्वी पित्तानिलापहा ।
<ःई>अथ कुल्माषाः (युवुनी) अर्द्ध्वस्विन्नास्तु गोधूमा अन्येऽपि च-
नकादयः । कुल्माषा इति कथ्यन्ते शब्दशास्त्रेषु
पण्डितैः । कुल्माषा गुरवो रूक्षा वातला भिन्नवर्चसः ।
<ःई>अथ पललम् (तिलकुट) पललन्तु समाख्यातं सैक्षवन्तिलपिष्ट-
कम् । पललं मलकृद्वृष्यं वातघ्रं कफपित्तकृत् । वृंहणञ्च
गुरु स्निग्धं मूत्राधिक्यनिवर्त्तकम् ।
<ःई>अथ पिन्याकः (पीना) । तिलकुट्टन्तु पिन्याकस्तथा तिलस्विलः
स्मृतः । पिन्याको लेखनो रूक्षो विष्टम्भी दृष्टिदृषणः ।
<ःई>अथ (चाउर) तण्डुलो मेहजन्तुघ्नः स नवस्त्वतिदुर्जरः” ।
अन्येऽपि कृतान्नप्रकराः पाकशास्त्रे दृश्याः
कृतान्नविशेषगुणाश्च सुश्रुते दर्शिता यथा
“अतः परं प्रवक्ष्यामि कृतान्नगुणविस्तरम् । लाजमण्डो
विशुद्ध्वानां पथ्यः पाचनदीपनः । वातानुलोमनो हृद्यः
पिप्पलीनागरायुतः । स्वेदाग्निजननी लध्वी दीपनी वस्ति-
शोधनी । क्षुत्तृट्श्रमग्लानिहरी पेया वातानुलोमनी ।
विलेपी तर्पणी हृद्या ग्राहिणी बलवर्द्धनो । पथ्या
स्वादुरसा लध्वी दीपनी क्षुत्तृषापहा । हृद्या सन्तर्पणी
वृष्या वृंहणी बलवर्द्धनो । शाकमांसफलैर्युक्ता यवाग्व-
स्ताश्च दुर्जराः । सिक्थैर्व्विरहितो मण्डः, पेया सि-
कथसमन्विता । विलेपी बहुमिक्था स्याद्यवागूर्विरल-
द्रवा । विष्टम्भी पायसो बल्यो मेदःकफकरो गुरुः ।
कफपित्तलरी बल्या कृशराऽनिलनाशनी । धौतस्तु वि-
मलः शुद्धो मनोज्ञः सुरभिः समः । स्विन्नः सुप्रस्रुत
[Page2186-a+ 38]
स्तूष्णौ विशदस्त्वोदनो लघुः । अधौतोऽप्रस्रुतोऽस्विन्नः
शीतश्चाप्योदनो गुरुः । लघुः सुगन्धिः कफहा विज्ञेयो
भृष्टतण्डुलः । स्नेहैर्मांसैः फलैः कन्दैर्वैदलाम्लैश्च सं-
युताः । गुरवो वृंहणा बल्या ये च क्षीरोपसाधिताः ।
सुस्विन्नो निस्तुषो भृष्ट ईषत्सूपो लघुर्हितः । स्विन्नं
निःपीडितं शाकं हितं स्यात् स्नेहसंस्कृतम् । अस्विन्नं
स्नेहरहिततमपीडितमतोऽन्यथा । मांसं स्वभावतो वृष्यं
स्नेहनं बलवर्द्धनम् । स्नेहगोरसधान्याम्लफलाम्लक-
टुकैः सह । सिद्धं मांसं हितं बल्यं रोचनं वृंहणं
गुरु । तदेव गोरसादानं सुरभिद्रव्यसंस्कृतम् । विद्या-
त्पित्तकफोद्रेकि बलमांसाग्निबर्द्धनम् । परिशुष्कं स्थिरं
स्निग्धं हर्षणं प्रीणनं गुरु । रोचनं बलमेधा-
ग्निमांसौजःशुक्रवर्द्धनम् । तदेवोल्लुप्तपिष्टत्वादुल्लप्तमिति
पाचकाः । परिशुष्कगुणैर्युक्तं वह्नेः पक्वमतो लघु ।
तदेव शूलिकाप्रोतमङ्गारे परिपाचितम् । ज्ञेयं गुरुतरं
किञ्चित् प्रदिग्धं गुरुपाकतः । उल्लुप्तं भर्जितं पिष्टं
प्रतप्तं कन्दुपाचितम् । परिशुष्कं प्रदग्धञ्च शूल्यं यच्चा-
म्यदीदृशम् । मांसं यत्तलसिद्धन्तु वीर्य्योनं पित्तकृद्गुरु ।
लध्वग्निदीपनं हृद्यं रुच्यं दृष्टिप्रसादनम् । अनुष्णवीर्य्यं
पित्तघ्नं मनोज्ञं घृतसाधितम् । प्रीणनः प्राणजननः श्वा-
सकासक्षयापहः । वातपित्तश्रमहरो हृद्यो मांसरसः
स्मृतः । स्मृत्योजःस्वरहीनानां ज्वरक्षीणक्षतोरसाम् ।
भग्नविश्लिष्टसन्धीनां कृशानामल्परेतसाम् । आप्यायनः
संहननः श्रुक्रौजोबलवर्द्धनः । सदाडिमयुतो वृष्यः
संस्कृतो दोषनाशनः । यन्मांसमुद्धृतरसं न तत्पुष्टिब-
लाहम् । विष्टम्भि दुर्जरं रूक्षं विरसं मारुतावहम् ।
दीप्ताग्नीनां सदा पथ्यः खालिकस्तु परं गुरुः ।
मांसं निरस्थि सुस्विन्नं पुनर्दृषदि चृर्णितम् । पिप्पली-
शुण्ठिमरिचगुडसर्पिःसमन्वितम् । एकध्यं पाचयेत्सम्यक्
वेशवार इति स्मृतः । वेशवारो गुरुः स्निग्धो बल्यो
वातरुजापहः । प्रीणनः सर्वधातूनां विशेषान्मुखशो-
षिणाम् । क्षुत्तृट्तापहरः श्रेष्ठः सौरावः स्वादुशीतलः ।
कफघ्नो दीपनो हृद्यः शुद्धानां प्राणिनामपि । ज्ञेयः
पथ्यतमश्चापि मुद्गयूषः कृताकृतः । स तु दाडिममृद्वी-
कायुक्तः स्याद्रागषाडवः । रुचिष्यो लघुपाकश्च दोषाणा-
मविरोधकृत् । मसूरमुद्गगोधूमकुलत्थलवणैः कृतः । कफ-
पित्ताविरोधी स्याद्वातव्याधौ च शुस्यते । मृद्वीकादा-
द्विभैर्युक्तः स एवोक्तोऽनिलार्दिते । रोचनो दीपनो
[Page2186-b+ 38]
हृद्यो लघुपाक्युपदिश्यते । पटोलनिम्बयूषौ तु कफ-
मेदोविशोषिणौ । पित्तघ्नौ दीपनौ हृद्यौ कृमिकुष्ठज्व-
रापहौ । श्वासकासप्रतिश्यायप्रसेकारोचकज्वरान् ।
हन्ति मूलकयूषस्तु कफमेदोगलामयान् । कुलत्थयूषोऽ-
निलहा श्वासपीनसनाशनः । तूणीप्रतूणीकासार्शोगुल्मो-
दावर्त्तनाशनः । दाडिमामलकैर्यूषो हृद्यः संशमनो
लघुः । प्राणाग्निजननो मूर्च्छामेदोघ्नः पित्तवातजित् ।
मुद्गामलकयूषस्तु ग्राही पित्तकफे हितः । यवकोलकु-
लत्थानां यूषः कण्ठ्योऽनिलापहः । सर्व्वधान्यकृतस्तद्वद्वृ-
हणः प्राणवर्द्धनः । खलकाम्बलिकौ हृद्यौ तथा वात-
कफे हितौ । बल्यः कफानिलौ हन्ति दाडिमाम्लोऽग्नि-
दीपनः । दध्यम्लः कफकृद्बल्यः स्निग्धो वातहरो गुरुः ।
तक्राम्लपित्तकृत् प्रोक्तो विषरक्तप्रदूषणः । खडाः खङ
यवाग्वश्च षाडवाः पानकानि च । एवमादीनि चान्यानि
क्रियन्ते वैद्यवाक्यतः । अस्नेहलवणं सर्व्वमकृतं कटुकै-
र्विना । विज्ञेयं लवणस्नेहकटुकैर्हि युतं कृतम् । अथ
गोरसधान्याम्लफलाम्लैरन्वितञ्च यत् । यथोत्तरं लघु
हितं संस्कृतासंस्कृतं रसे । दधिमस्त्वम्लसिद्धस्तु यूषः
काम्बलिकः स्मृतः । तिलपिन्याकविकृतिः शुष्कशाकं
विरूढकम् । सिण्डाकी च गुरूणि स्युः कफपित्तक-
राणि च । तद्वच्च वटकान्याहुर्विदाहीनि गुरूणि च ।
लघवो वृंहणा वृष्या हृद्या रोचनदीपनाः । तृष्णामू-
र्च्छाभ्रमच्छर्दिश्रमघ्ना रागषाडवाः । रसाला वृंहणी
बल्या स्निग्धा वृष्या च रोचनी । स्नेहनं गुडसंयुक्तं
हृद्यं दध्यनिलापहम् । सक्तवः सर्पिषाभ्यक्ताः शीत-
वारिपरिप्लुताः । नातिद्रवा नातिसान्द्रा मन्थ इत्युप-
दिश्यते । मन्थः सद्योबलकरः पिपासाश्रमनाशनः ।
साम्लस्नेहगुडो मूत्रकृच्छ्रोदावर्त्तनाशनः । शर्करेक्षुरभद्रा-
क्षायुक्तः पित्तविकारनुत् । द्राक्षामधूकसंयुक्तः कफरो-
गनिवर्हणः । वर्गत्रयेणोपहितो मलदोषानुलोमनः ।
गौडमम्लमनम्लं वा पानकं गुरु मूत्रलम् । तदेव खण्ड-
मृद्वीकाशर्करासहितं पुनः । साम्ल सुतौक्ष्णं सुहिमं
पानकं स्यान्निरत्ययम् । मार्द्वीकं तु श्रमहरं मूर्च्छा-
दाहतृषापहम् । परूषकाणां कोलानां हृद्यं विष्टम्भि
पानकम् । द्रव्यसंयोगसंस्कारं ज्ञात्वा भात्राञ्च सर्वतः ।
पानकानां यथायोगं गुरुलाघवमादिशेत्” ।
२ कृतं साधितमन्न येन । साधितान्ने पाचके त्रि०
<LEND>
