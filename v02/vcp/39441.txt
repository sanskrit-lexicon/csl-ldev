<L>39441<pc>4798,b<k1>रसेश्वर<k2>रसेश्वर
रसेश्वर¦ पु० रसः पारद ईश्वर इव तद्देहरसजातत्वात् ।
१ ईश्वरतुल्ये रसे । तत्त्वज्ञानार्थं देहस्थैर्य्यसम्पादनद्वारा
मुक्तिहेतुत्वमस्य माहेश्वरभेदाः प्रतिपेदिरे तन्मतञ्च सर्व-
दर्शनसंग्रहे प्रदर्शितं यथा
“अपरे माहेश्वराः परमेश्वरतादात्म्यबादिनोऽपि पिण्ड-
स्थैर्य्ये सर्वामिमता जीवन्मक्तिः सेत्स्यतीत्यास्थाय पिण्ड-
स्थैर्य्योपाय पारदादिपदवेदनीयं रसमेव सङ्गिरन्ते रसस्य
पारदत्वं संसारपरपारप्रापणहेतुत्वेन तदुक्तम्
[Page4799-a+ 38]
इतःपरः ग्रन्थः पारदशब्दे ४३१३ पृष्ठे प्रदर्शितः ।
“प्रकारान्तरेणापि जीवन्मुक्तौ नेयं वाचोयुक्ति-
र्युक्तिमतीति चेन्न षट्स्वपि दर्शनेषु देहपातानन्तरं
मुक्तेरुक्ततया तत्र विश्वासानुपपत्त्या निर्विचिकित्स-
प्रवृत्तेरनुपपत्तैः । तदप्युक्तं तत्रैव “षड्दर्शनेऽपि
मुक्तिस्त दीर्शता पिण्डपातने । करामलकवत्सापि प्रत्यक्षा
नोपलभ्यते । तस्मात्तं रक्षयेत्पिण्डं रसैश्चैव रसा-
यनैरिति” । गोविन्दभगवत् पादाचर्य्यैरपि “इति धन-
शरीरभोगान्मत्वाऽनित्यान् सदैव यतनीयम् । मुक्तौ सा
च ज्ञानात् तच्चाभ्यासात् स च स्थिरे देहे” इत्युक्तम् । ननु
विनश्वरतया वृश्यमानस्य देहस्य कथं नित्यत्वमवसीयते
इति चेन्मैवं मंस्थाः, षाट्कौशिकस्य शरीरस्यानित्यत्वेऽपि
रसाभ्रकपदाभिलप्यहरगौरीसृष्टिजातस्य नित्यत्वोपपत्तेः
तथाच रसहृदये “ये चात्यक्तशरीरा हरगौरीसूष्टि-
जान्तरं प्राप्ताः । वन्द्यास्ते रससिद्धा मन्त्रगणः किङ्करो
येषामिति” । तस्माज्जीवन्मुक्तिं समीहमानेन योगिना
प्रथमं दिव्यतनुर्विधेया । हरगौरीसृष्टिसंयोगजनितत्वञ्च
रसस्य हरजत्वेनाभ्रकस्य गोरीसम्भवत्वेन तत्तदात्म-
कत्वमुक्तम् “अभ्रकस्तव वीजन्तु मम वीजन्तु पारदः ।
अनयोर्मेलनं देवि! मृत्युदारिद्र्यनाशनमिति” । अत्यल्प-
मिदमुच्यते देवदैत्यमुनिमानवादिषु बहवो रससामर्थ्याद्दिव्यं
देहमाश्रित्य जीवन्मुक्तिमाश्रिताः श्रूयन्ते रसेश्वरसि-
द्धान्ते “देवाः केचिस्महेशाद्या दैत्याः काव्यपुरःसराः ।
मुनयो बालखिल्याद्या नृपाः सोमेश्वरादयः । गोविन्द-
भगवत्पादाचार्य्यो गोविन्दनामकः । चर्वटिः कपिलो
व्याडिः कापालिः कन्दलायनः । एतेऽन्ये बहवः सिद्धा
जीवन्मुक्ताश्चरन्ति हि । तनुं रसमयीमाप्य तदात्मक
कथाचणाः” इति । अयमेवास्यार्थः परमेश्वरेण परमेश्वरीं
प्रति प्रपञ्चितःऽ ।
इतःपरो ग्रन्थः पारदशब्दे ४३१३ पृ० दर्शितः ।
तत्प्रपञ्चस्तु गोविन्दभगवत्पादाचार्य्यसर्वज्ञरामेश्वरभट्टा-
रकप्रभृतिमिः प्राचीनैराचार्य्यैर्निरूपित इति ग्रन्थ-
भूयस्त्वभयादुदास्यते । न च रसशास्त्रं धातुवादार्थ-
मेवेति मन्तव्यं देहबन्धद्वारा मुक्तेरेव परमपयोजनत्वात्
तदुक्तं रसार्णवे “लोहवन्धस्त्वया देव! यद्दत्तं परमी-
शितः! । तं देहबन्धमाचक्ष्व येन स्यात् खेचरी गतिः ।
यथा लोहे तथा देहे कर्त्तव्यः सूतकः सता । समानं
कुरुते देवि! प्रत्ययं देहलोहयोः । पूर्वं लोहे परी-
[Page4799-b+ 38]
क्षेत पश्चाद्देहे प्रयोजयेत्” इति । ननु सच्चिदानन्दात्मक-
परतत्त्वस्फुरणादेव मुक्तिसिद्धौ किमनेन दिव्यदेहसम्पा-
दनप्रयासेनेति चेत्तदेतदवार्त्तं वार्त्तशरीरालाभे तद्वा-
र्त्ताया अयोगात् । तदुक्तं रसहृदये “गलितानल्पवि-
कल्पः सर्वाध्वविवर्जितश्चिदानन्दः । स्फुरितोऽप्यस्फुरित-
तनोः करोति किं जन्तुवर्गस्येति । यं जरया जर्जरितं
कासश्वासादिदुःखविशदञ्च । योग्यं तं न समाधौ
प्रतिहतबुद्धीन्द्रियप्रसरम् । बालः षोडशवर्षो विषय-
रसाखादलम्पटः परतः । यातविवेको वृद्धो मर्त्यः
कथमाप्नुयान्मुक्तिमिति” । ननु जीवत्वं नाम संसारित्वं
तद्विपरीतत्वं मुक्तत्वं तथाच परस्परविरुद्धयोः कथ-
मेकायतनत्वमुपपन्नं स्यादिति चेत्तदनुपपन्नं विकल्पानुप-
पत्तेः मुक्तिस्तावत् सर्वतीर्थकरसम्मता सा किं ज्ञेयपदे
निविशते न वा चरमे शशविषाणकल्पा स्यात् प्रथमे न
जीवनं वर्जनीयमजीवतो ज्ञातृत्वानुपपत्तेः । तदुक्तं
रसेश्वरसिद्धान्ते “रसाङ्कमेयमार्गोक्ते जीवमोक्षोऽस्त्यधो-
मनाः । प्रमाणान्तरवादेषु युक्तिभेदावलम्बिषु । ज्ञान-
ज्ञेयमिदं विद्धि सर्वतन्त्रेषु सम्मतम् । नाजीवन् ज्ञा-
स्यति ज्ञेयं यदतोऽस्त्येव जीवनम्” इति । न चेदमदृष्ट-
चरमिति मन्तव्यं विष्णुत्वामिमतानुसारिभिः नृपञ्चास्य-
शरीरस्य नित्यत्वोपपादनात् । तदुक्तम् साकारसिद्धौ
“सच्चिन्नित्यनिजाचिन्त्यपूर्णानन्दैकविग्रहम् । नृपञ्चास्य-
महं वन्दे श्रीविष्णुस्वामिसम्मतम्” इति । नन्वेतत्
सावयवं रूपवदवभासमानं नृकण्ठीरवाङ्गं सदिति न
सङ्गच्छत इत्यादिनाक्षेपपुरःसरं सनकादिप्रत्यक्षेण “सहस्र-
शीर्षा पुरुषः” इत्यादिश्रुत्या “तमद्भुतं बालकमम्बुजेक्षणं
चतुर्भुजं शङ्खगदाद्यदायुधम्” इत्यादिपुराणलक्षणेन प्र-
माणत्रयेण सिद्धं नृपञ्चाननाङ्गं कथमसत् स्यादिति ।
सदादीनि विशेषणानि गर्भश्रीकान्तमिश्रैः विष्णुस्वामि-
चरणपरिणतान्तःकरणैः प्रतिपादितानि । तस्मादस्म-
दिष्टदेहनित्यत्वमत्यन्तादृष्टं न भवतीति पुरुषार्थकामुकैः
पुरुषैरेष्टव्यम् । अत एवोक्तम् “आयतनं विद्यानां-
मूलं धर्मार्थकाममोक्षाणाम् । श्रेयः परं किमन्य-
च्छरीरमजरामरं विहायैकमिति” । अजरामरीकरण-
समर्थश्च रसेन्द्र एव तदाह “एकोऽसौ रसराजः शरीर-
मजरामरं कुरुते” इति । किं वर्ण्यते रसस्य माहात्म्यं
यस्य दर्शनस्पर्शनादिनापि महत् फलं भवति । तदुक्तं रसा-
र्णवे “दर्शनात् स्पर्शनात्तस्य भक्षणात् स्मरणादपि । पूजना-
[Page4800-a+ 38]
द्रसदानाच्च दृश्यते षड्विधं फलम् । केदारादीनि लि-
ङ्गानि पृथिव्यां यानि कानिचित् । तानि दृष्ट्वा तु यत्-
पुण्यं तत् पुण्यं रसदर्शनादित्यादिना” । अन्यत्रापि
“काश्यादिसर्वलिङ्गेभ्यो रसलिङ्गार्चनं शिवम् । प्राप्यते
येन तल्लिङ्गं भोगारोग्यामृताजरम्” इति । रसनि०
न्दायाः प्रत्यवायोऽपि दर्शितः “प्रमादाद्रसनिन्दायाः
श्रुतावेनं स्मरेत् सुधीः । द्राक् त्यजेन्निन्दकं नित्यं नि-
न्दया पूरिताशुभम्” इति । तस्मादस्मदुक्तया रीत्या
दिव्यं देहं सम्पाद्य योगाभ्यासवशात् परतत्त्वे दृष्टे
पुरुषार्थप्राप्तिर्भवति । तदा “भ्रूयुगमध्यगतं यत् शिखि-
विद्युत्सूर्य्यवज्जगद्भासि । केषाञ्चित् पुण्यदृशामुन्मीलति
चिन्मयं ज्योतिः । परमानन्दैकरसं परमं ज्योतिः-
स्वभावमविकल्पम् । विगलितसकलक्लेशं ज्ञेयं शान्तं
स्वसंवेद्यम् । तस्मिन्नाधाय मनः स्फुरदखिलं चिन्मयं
जगत् पश्यन् । उत्सन्नकर्मबन्धो ब्रह्मत्वमिहैव चाप्नो-
तीति” । श्रुतिश्च “रसो वै सः रसं ह्येवायं लब्ध्वानन्दी
भवतीति” । तदित्थं भवे नान्योदुःखभरतरणोपायो रस
एवेति सिद्धम् । तथाच रसस्य परब्रह्मणा साम्यमिति
प्रतिपादकः श्लोकः “यः स्यात् प्रावरणाविमोचनधियां
साध्यः प्रकृत्या पुनः सम्पन्नो सहते न दीव्यति परं
वैश्वानरे जाग्रति । जातो यद्यपरं न वेदयति च स्व-
स्मात् स्वयं द्योतते यो ब्रह्मैव स दैन्यसंसृतिभयात्
पायादसौ पारदः” इति ।
<LEND>
