<L>31721<pc>4-316<k1>वह्निबीजं<k2>वह्निबीजं
वह्निबीजं¦, क्ली, (वह्नेर्बीजम् ।) रंबीजम् । इति
<>तन्त्रम् ॥ (वह्निदायकं बीजमस्य ।) निम्बू-
<>कम् । इति राजनिर्घण्टः ॥ (वह्नेर्बीजं वीर्य्यम् ।)
<>स्वर्णम् । इति हेमचन्द्रः ॥ तस्योत्पत्तिर्यथा, --
<>“एकदा सर्व्वदेवाश्च समूषुः स्वर्गसंसदि ।
<>तत्र कृत्वा च नृत्यञ्च गायन्त्यप्सरसां गणाः ॥
<>विलोक्य रम्भां सुश्रोणीं सकामो वह्निरेव च ।
<>पपात वीर्य्यं चच्छाद लज्जया वाससा तथा ॥
<>उत्तस्थौ स्वर्णपुञ्जश्च वस्त्रं क्षिप्त्वा ज्वलत्प्रभः ।
<>क्षणेन वर्द्धयामास स सुमेरुर्बभूव ह ॥
<>हिरण्यरेतसं वह्निं प्रवदन्ति मनीषिणः ।
<>इति ते कथितं सर्व्वं किं भूयः श्रोतुमिच्छसि ॥”
<>इति ब्रह्मवैवर्त्ते श्रीकृष्णजन्मखण्डे हिरण्योत्पत्ति-
<>र्नाम १३० अध्यायः ॥
<LEND>
