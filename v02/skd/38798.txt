<L>38798<pc>5-337<k1>सायुज्यं<k2>सायुज्यं
सायुज्यं¦, क्ली, (सयुजो सहयोगस्य भावः ।
<>ब्राह्मणादित्वात् ष्यञ् ।) सहयोगः । एकत्वम् ।
<>तत्तु पञ्चधामुक्त्यन्तर्गतमुक्तिविशेषः । यथा, --
<>“सालोक्यसार्ष्टिसामीप्यसारूप्यैकत्वमप्युत ।
<>दीयमानं न गृह्णन्ति विना मत्सेवनं जनाः ॥”
<>इति श्रीभागवते । ३ । २९ । १३ ॥
<>“भक्तानां निष्कामतां कैमुतिकन्यायेनाह ।
<>सालोक्यं मया सह एकस्मिन् लोके वासम् ।
<>सार्ष्टिं समानैश्वर्य्यम् । सामीप्यं निकटवर्त्ति-
<>त्वम् । सारूप्यं समानरूपताम् । एकत्वं
<>सायुज्यम् । उत अपि दीयमानमपि न गृह्णन्ति
<>कुतस्तत्कामना इत्यर्थः ।” इति श्रीधरस्वामी ॥
<>“एकत्वं भगवत्सायुज्यं ब्रह्म सायुज्यञ्च । अनयो-
<>स्तल्लीलात्मकत्वेन तत्सेवनार्थत्वाभावात् ग्रह-
<>णावश्यकत्वमेवेति भावः ।” इति क्रमंसन्दर्भः ॥
<LEND>
