<L>13863<pc>2-547<k1>ज्ञानयोगः<k2>ज्ञानयोगः
ज्ञानयोगः¦, पुं, (युज्यते ब्रह्मणानेनेति । युज +
<>करणे घञ् । ज्ञानमेव योगः ।) ब्रह्मज्ञान-
<>प्राप्त्युपायः । यथा, --
<>“सर्व्वभूतेषु गोविन्दो बहुरूपो व्यवस्थितः ।
<>इति मत्वा महाप्राज्ञः प्रतिकूलं न कारयेत् ॥
[Page2-548-a+ 52]
<>शब्दादयो ये विषया विषयी चाथ पूरुषः ।
<>जानीयात्तदशेषं वै स्वरूपं परमात्मनः ॥
<>परमात्मा च भगवान् विष्वक्सेनो जनार्द्दनः ।
<>तद्भक्तिमान् भगवतो नाल्पपुण्यैर्हि जायते ॥
<>भगवच्छासनालम्बी भगवच्छासनप्रियः ।
<>भगवद्भक्तिमास्थाय वत्स ! भागवतो भव ॥
<>भगवान् भूतभव्येशो भूतादिप्रभवोऽव्ययः ।
<>भावेन तं भजस्वेशं भवभङ्गकरं हरिम् ॥
<>भजस्व भावेन विभु भगवन्तं भवेश्वरम् ।
<>ततो भागवतो भूत्वा भवबन्धात् प्रमोक्ष्यसि ॥
<>तत्र चित्तं समाधातुं न शक्नोति भवान् यदि ।
<>तदभ्यासपरस्तस्मिन् कुरु योगं दिवानिशम् ॥
<>तत्र यद्यसमर्थस्त्वं ज्ञानयोगे महामते ! ।
<>क्रियायोगे दिवारात्रौ तत्परः सततं भव ॥”
<>इत्याद्ये वह्निपुराणे वैष्णवक्रियायोगे यमानु-
<>शासनो नामाध्यायः । विस्तारस्तु श्रीभगवद्-
<>गीतायां ७ अध्याये द्रष्टव्यः ॥
<LEND>
