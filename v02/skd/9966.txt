<L>9966<pc>2-273<k1>खट्वारूढः<k2>खट्वारूढः
खट्वारूढः¦, त्रि, (खट्वामारूढः । “खट्वा क्षेपे ।”
२ । १ । २६ । इति निन्दायां द्वितीयान्तस्य क्तान्तेन
नित्यसमासः ।) अविनीतः । प्रमादवान् । इति
त्रिकाण्डशेषभूरिप्रयोगौ ॥ (यथा, भट्टौ । ५ । १० ।
“वृतस्त्वं पात्रेसमितैः खट्वारूढः प्रमादवान् ।
पानशौण्डः श्रियं नेता नात्यन्तीनत्वमुन्मनाः ॥”
“खट्वारूढः उत्पथस्थितः । खट्वा क्षेपे इति
द्वितीया ।” इति जयमङ्गलटीका ॥) खट्वारूढो
नरो जाल्मः । इति कलापव्याकरणम् ॥ (वेदं
व्रतानि च समाप्य समावृत्तेन हि खट्वा रोढव्या
ब्रह्मचर्य्य एव भूमिशयनार्होऽपि यः खट्वामारो-
हति स जाल्मः । रूढश्चायं तेन खट्वामारोहतु मा
वा निषिद्धानुष्ठानपरः सर्व्वोऽपि खट्वारूढ उच्यतो
इति शब्दार्थचिन्तामणिः ॥) खट्वोपरिस्थितश्च ॥
<LEND>
