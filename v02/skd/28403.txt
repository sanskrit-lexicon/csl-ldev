<L>28403<pc>4-020<k1>यमदूतः<k2>यमदूतः
यमदूतः¦, पुं, (यमस्य दूतः ।) यमस्य चरः ।
यथा, --
“यमदूतपिशाचाद्यैर्यत् परासुरुपास्यते ।
सद्भिरौषधवीर्य्याणि तस्मात्तं परिवर्ज्जयेत् ॥”
इति वाग्भटे शरीरस्थाने पञ्चमेऽध्याये ॥)
धर्म्मस्व उवाच ।
“के यूयं विकृताकाराः पाशमुद्गरपाणयः ।
दंष्ट्राकरालवदना अङ्गारसदृशप्रभाः ॥
यूयं सर्व्वे महावीराः ज्वलत्पावकलोचनाः ।
कृता तथापि युष्माकमियं केन सुदुर्गतिः ॥”
यमदूता ऊचुः ।
यमदूता वयं सर्व्वे यमाज्ञाकारिणः सदा ।
त्वद्दत्तोऽयं द्विजास्माकं सुमहान् कश्मलो-
दयः ॥”
इति पद्मपुराणे क्रियायोगसारे ६ अध्यायः ॥
<LEND>
