<L>29333<pc>4-108<k1>रसोनकः<k2>रसोनकः
रसोनकः¦, पुं, (रसोन + स्वार्थे कन् ।) रसुनः ।
<>तत्पर्य्यायः ।
<>“लशुनस्तु रसोनः स्यादुग्रगन्धो महौषधम् ।
<>अरिष्टो म्लेच्छकन्दश्च यवनेष्टो रसोनकः ॥”
<>तस्योत्पत्तिर्यथा, --
<>“यदामृतं वैनतेयो जहार सुरसत्तमात् ।
<>तदा ततोऽपतद्बिन्दुः भुरसोनोऽभवद्भुवि ॥
<>पञ्चभिश्च रसैर्युक्तो रसेनाम्लेन वर्ज्जितः ।
<>तस्माद्रसोन इत्युक्तो द्रव्याणां गुणवेदिभिः ॥”
<>अस्यावयवगुणाः ।
<>“कटुकश्चापि मूलेषु तिक्तः पत्रेषु संस्थितः ।
<>नाले कषाय उद्दिष्टो नालाग्रे लवणः स्मृतः ।
<>बीजे तु मधुरः प्रोक्तो रसस्तद्गुणवेदिभिः ॥”
<>अस्य भक्षणगुणाः ।
<>“रसोनो बृंहणो वृष्यो स्निग्धोष्णः पाचनः सरः ।
<>रसे पाके च कटुकस्तीक्ष्णो मधुरको मतः ॥
<>भग्नसन्धानकृत् कण्ठ्यो गुरुः पित्तास्रवृद्धिदः ।
<>बलवर्णकरो मेधाहितो नेत्र्यो रसायनः ॥
<>हृद्रोगजीर्णज्वरकुक्षिशूल-
<>विबन्धगुल्मारुचिकासशोफान् ।
<>दुर्नामकुष्ठानलसादजन्तु-
<>समीरणश्वासकफांश्च हन्ति ॥
<>मद्यं मांसं तथाम्लञ्च हितं लशुनसेविनाम् ॥
<>व्यायाममातपं रोषमतिनीरपयो गुडम् ।
<>रसोनमश्नन् पुरुषस्त्यजेदेतन्निरन्तरम् ॥”
<>इति भावप्रकाशः ॥
<>(तथास्यान्या विवृतिर्यथा, --
<>“अमृतमथने जातः सुरासुरग्रहो महान् ।
[Page4-109-a+ 52]
<>जहार वैनतेयश्च चञ्चुना त्रिदिवं गतः ॥
<>संग्रामश्रमसम्प्राप्ते श्रमवेगप्रधाविते ।
<>आरूढे वैक्लवं प्राप्ते च्युता ह्यमृतबिन्दवः ॥
<>सकृत् सन्दूषिते देहे पतितास्तत्र संस्थिताः ।
<>तस्मात् कालवशाज्जातं दुर्भिक्षं द्बादशाब्दि-
<>कम् ॥
<>विशुष्काः कानने सर्व्वा वृक्षकाण्डप्रतानिकाः ।
<>तस्माच्च कानने सर्व्वे प्रकृष्टं गहनं गताः ॥
<>तेषां मध्ये जराग्रस्तो गतिहीनोऽतिजर्ज्जरः ।
<>सयष्टिः सरणिक्षुण्णः शीर्णदन्तावलीमुखः ॥
<>सव्यक्तस्थैः क्षुधापन्नैः ऋषिभिस्तत्र विश्रुतः ।
<>सोऽपि क्षुधातुरः सर्व्वां पर्य्यट्त्युर्व्वरां महीम् ॥
<>कुत्रचित् पुण्ययोगेन दृष्टवान् विटपान् शुभान् ।
<>नीलशैवालसङ्काशान् शाद्बलान् बहुलान्
<>भुवि ।
<>क्षुधासंपीडनेनापि भुक्तवान् साद्वलानपि ॥
<>षण्मासानन्तरे शुष्कान् विटपान् तदनन्तरम् ।
<>भुक्तवान् कन्दकान् सोऽपि मासमेकं तथा
<>ऋषिः ॥
<>पश्चात् सुभिक्षे सञ्जाते सर्व्वे चैकत्र संस्थिताः ।
<>सोऽपि वृद्धो युवा भूत्वा गतस्तत्र च यत्र ते ॥
<>तं दृष्ट्वा विस्मयापन्नाः पप्रच्छुः किं कृतं त्वया ।
<>नोक्तवान् सोऽपि किञ्चिच्च रुषा तैः शापित-
<>स्ततः ॥
<>यत्त्वया स्वादितं द्रव्यं तदभक्ष्यं द्बिजातिभिः ।
<>दुर्गन्धमपि चित्रञ्च तस्माज्जातं रसोनकम् ॥”
<>“तेन रसोनकं नाम विख्यातं भुवनत्रये ।
<>कुक्कुटाण्डनिभं ग्रीष्मे शीर्णपर्णं समुद्धरेत् ॥
<>बद्ध्वा पुटे सुनिर्गुप्तं धारयेत्तन्महामते ।
<>दीप्ताग्निदर्शनात्तेन म्रियते दीर्य्यते भुवि ॥
<>वर्षासु शिशिरे चैव कारयेन्मात्रया युतम् ।
<>रामठं जीरके द्वे च अजमोदाकटुत्रयम् ॥
<>घृतसौवर्च्चलोपेतं वातरोगे विशेषतः ।
<>मातुलुङ्गरसेनापि शूलानाहे प्रकीर्त्तितः ॥”
<>इति हारीते कल्पस्थाने तृतीयेऽध्याये ॥
<>अस्यान्यत् द्विजाभक्ष्यत्वकारणादिकं रसोनशब्दे
<>द्रष्टव्यम् ॥)
<LEND>
