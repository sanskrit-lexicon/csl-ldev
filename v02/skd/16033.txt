<L>16033<pc>2-687<k1>दर्पः<k2>दर्पः
दर्पः¦, पुं, (दृप्यते इति । दृप् + भावे घञ् ।)
<>उच्छृङ्खलत्वम् । इति नीलकण्ठः । कस्तूरी ।
<>इति मेदिनी । पे, ७ ॥ उष्मा । इति त्रिकाण्ड-
<>शेषः ॥ अहङ्कृतिः । तत्पर्य्यायः । गर्व्वः २ अह-
<>ङ्कारः ३ अवलिप्तता ४ अभिमानः ५ ममता ६
<>मानः ७ चित्तोन्नतिः ८ स्मयः ९ । इति हेम-
<>चन्द्रः । २ । २३१ ॥ * ॥
<>“अहङ्कारश्च सर्व्वेषां पापबीजममङ्गलम् ।
<>ब्रह्माण्डेषु च सर्व्वेषां गर्व्वपर्य्यन्तमुन्नतिः ॥
<>येषां येषां भवेद्दर्पो ब्रह्माण्डेषु परात्परे ।
<>विज्ञाय सर्व्वं सर्व्वात्मा तेषां शास्ताहमेव च ॥
<>क्षुद्राणां महताञ्चैव येषां गर्व्वो भवेत् प्रिये ! ।
<>एवंविधमहं तेषां चूर्णीभूतं करोमि च ॥
<>चकार दर्पभङ्गञ्च महाविष्णोः पुरा विभुः ।
<>ब्रह्मणश्च तथा विष्णोः शेषस्य च शिवस्य च ॥
<>धर्म्मस्य च यमस्यापि शाम्बस्य चन्द्रसूर्य्ययोः ।
<>गरुडस्य च वह्नेश्च गुरोर्दूर्व्वाससस्तथा ॥
<>दौवारिकस्य भक्तस्य जयस्य विजयस्य च ।
[Page2-688-a+ 52]
<>सुराणामसुराणाञ्च भवतः कामशक्रयोः ॥
<>लक्ष्मणस्यार्ज्जुनस्यापि बाणस्य च भृगोस्तथा ।
<>सुमेरोश्च समुद्राणां वायोश्च वरुणस्य च ॥
<>सरस्वत्याश्च दुर्गायाः पद्मायाश्च भुवस्तथा ।
<>सावित्र्याश्चैव गङ्गाया मनसायास्तथैव च ॥
<>प्राणाधिष्ठातृदेव्याश्च प्रियायाः प्राणतोऽपि च ।
<>प्राणाधिकाया राधाया अन्येषामपि का कथा ।
<>हत्वा दर्पञ्च सर्व्वेषां प्रसादञ्च चकार सः ॥”
<>इति ब्रह्मवैवर्त्ते श्रीकृष्णजन्मखण्डम् ॥
<LEND>
