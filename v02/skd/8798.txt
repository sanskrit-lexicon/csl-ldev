<L>8798<pc>2-194<k1>केन्द्रं<k2>केन्द्रं
केन्द्रं¦, क्ली, लग्नम् । लग्नात् चतुर्थसप्तमदशम-
<>स्थानानि । तत्पर्य्यायः । कण्टकम् २ । यथा, --
<>“लग्नाम्बुद्व्यूनकर्म्माणि केन्द्रमुक्तञ्च कण्टकम् ।
<>चतुष्टयञ्चात्र खेटो बली लग्ने विशेषतः” ॥
<>इति नीलकण्ठकृतवर्षतन्त्राख्यजातकम् ॥ स्पष्ट-
<>ग्रहानयनार्थं शीघ्रमन्दसंज्ञकाङ्कद्वयम् । यथा, --
<>“मृदूच्चेन हीनो ग्रहो मन्दकेन्द्रं
<>चलोच्चं ग्रहाणां भवेच्छीघ्रकेन्द्रम्” ॥
<>इति भास्करीयसिद्धान्तशिरोमणौ स्पष्टाधिकारः ॥
<>ग्रहं संशोध्य मन्दोच्चात् तथा शीघ्रात् विशोध्य
<>च शिष्टं केन्द्रम् । इति सूर्य्यसिद्धान्तः ॥ गोलस्य
<>मध्यस्थानम् । यथा, --
<>“वृत्तस्य मध्यं किल केन्द्रमुक्तम्
<>केन्द्रं ग्रहोच्चान्तरसुच्यतेऽतः ।
<>यवोऽन्तरे तावति तुङ्गदेशा-
<>न्नीचोच्चवृत्तस्य सदैव केन्द्रम्” ॥
<>इति सिद्धान्तशिरोमणौ गोलाध्यायः ॥ (यात्रा-
<>योगविषेषः । यथा, शब्दार्थचिन्तामणिधृतवचने ।
<>“आपोक्लिमगते चन्द्रे केन्द्रस्थे सुरपूजिते ।
<>योगः केन्द्र इति ख्यातो यातुरिष्टार्थसिद्धिदा” ॥
<>प्रान्तसीमा । यथा, योगशास्त्रे ।
<>“पृथिव्या उभयोः केन्द्रयोः स्थितौ द्वावेव योगिनौ ।
<>एकत्र सान्निध्यस्थितिवत् सन्निकर्षस्थिताविव वा
<>अन्योन्यमालपति” ॥)
<LEND>
