<L>8740<pc>2-185<k1>कृष्णसारथिः<k2>कृष्णसारथिः
कृष्णसारथिः¦, पुं, (अर्ज्जुनवृक्षः । इति राजनिर्घण्टः ॥
<>(कृष्णः सारथिः युद्धे सहायोऽस्य इति विग्रहे ।)
<>पार्थः । (स तु तृतीयपाण्डवः । भारतीयमहायुद्धे
<>पार्थप्रार्थनया श्रीकृष्णस्य तत्सारथ्याङ्गीकारः ।
<>यथा, महाभारते । ५ । ७ । ३५-३८ ।
<>अर्ज्जुन उवाच ।
<>“भवान् समर्थस्तान् सर्व्वान् निहन्तु नात्र संशयः ।
<>निहन्तुमहमप्येकः समर्थः पुरुषर्षम ! ॥
<>भवांस्तु कीर्त्तिमान् लोके तद्यशस्त्वां गमिष्यति ।
<>यशसा चाहमप्यर्थी तस्मादसि मया वृतः ॥
<>सारथ्यन्तु त्वया कार्य्यं इति मे मानसं सदा ।
<>चिररात्रेप्सितं कामं तद्भवान् कर्तुमर्हति ॥
<>वासुदेव उवाच ।
<>उपपन्नमिदं पार्थ ! यत् स्पर्द्धेथा मया सह ।
<>सारथ्यं ते करिष्यामि कामः सम्पद्यतां तव” ॥)
<LEND>
