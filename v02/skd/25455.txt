<L>25455<pc>3-543<k1>भेषजं<k2>भेषजं
भेषजं¦, क्ली, (भिषजोवैद्यस्येदमित्यण् निपा-
<>तनादेत्वम् । यद्वा, भेषं रोगं जयतीति । जि +
<>डः । औषधम् । इत्यमरः । २ । ६ । ५० ॥
<>(“अस्ति भेषजोजलाषः ।” इति ऋक्संहिता ।
<>२ । ३३ । ७ ।) अथ भेषजभक्षणसमयाः ।
<>“भैषज्यमभ्यवहरेत् प्रभाते प्रायशो बुधः ।
<>कषायांस्तु विशेषेण तत्र भेदस्तु दर्शितः ॥
<>ज्ञेयः पञ्चविधः कालो भैषज्यग्रहणे नृणाम् ।
<>किञ्चित् सूर्य्योदये जाते तथा दिवसभोजने ।
<>सायन्तने भोजने च मुहुश्चापि तथा निशि ॥”
[Page3-543-b+ 52]
<>तत्र प्रथमः कालः ।
<>‘प्रायः पित्तकफोद्रेके विरेकवमनार्थयोः ।
<>लेखनार्थे च भैषज्यं प्रभाते नान्नमाहरेत् ॥’
<>अथ द्वितीयः कालः ।
<>‘भैषज्यं विगुणेऽपाने भोजनाग्रे प्रशस्यते ।
<>अरुचौ चित्रभोज्यैश्च मित्रं रुचिरमाहरेत् ॥
<>समानवाते विगुणे मन्देऽग्नौ वह्निदीपनम् ।
<>दद्याद्भोजनमध्ये च भैषज्यं कुशलो भिषक् ॥
<>व्यानकोपे तु भैषज्यं भोजनान्ते समाहरेत् ।
<>हिक्काक्षेपककम्पेषु पूर्व्वमन्ते च भोजनात् ॥’
<>अथ तृतीयः कालः ।
<>‘उदाने कुपिते वाते स्वरभङ्गादिकारिणि ।
<>ग्रासग्रासादिकं देयं भैषज्यं साध्यभोजने ॥
<>प्राणे प्रदुष्टे साध्यस्य भुक्तस्यान्ते प्रदीयते ।
<>औषधं प्रायशो धीरैः कालोऽयं स्यात् तृती-
<>यकः ॥’
<>अथ चतुर्थः कालः ।
<>मुहुर्मुहुश्च तृट्छर्द्दिहिक्काश्वासगदेषु च ।
<>सान्नञ्च भेषजं दद्यादिति कालचतुर्थकः ॥’
<>अथ पञ्चमः कालः ।
<>‘ऊर्द्ध्वगन्तु विकारेषु लेखने वृंहणे तथा ।
<>पाचने शयने देयमनन्तं भेषजं निशि ॥’
<>इति पञ्चमः कालः ॥
<>निरन्नस्य भेषजस्य गुणमाह ।
<>‘वीर्य्याधिकं भवति भेषजमन्नहीनं
<>हन्यात्तदामयमसंशयमाशु चैव ॥
<>तद्बालवृद्धयुवतीमृदुभिश्च पीतं
<>ग्लानिं परां नयति चाशु बलक्षयञ्च ॥’
<>सान्नस्य भेषजस्य गुणमाह ।
<>‘शीघ्रं विपाकमुपपत्तिबलंन हिंस्या-
<>दन्नावृतं न च मुहुर्वदनान्निरेति ।
<>एतद्धितं स्थविरबालकृशाङ्गनाभ्यः
<>प्राग्भोजनाद्यदशितं किल तच्च तद्वत् ॥’
<>तद्वत् अन्नावृतवत् भेषजमिति शेषः ।
<>‘औषधशेषे भुक्तं भोजनशेषे यदौषधं पीतम् ।
<>न करोति गदोपशमं प्रकोपयत्यन्यरोगांश्च ॥’
<>पीतमित्युपलक्षणम् । लीढादि च ।
<>‘अनुलोमोऽनिलः स्वास्थ्यं क्षुत्तृष्णासुमनः कुतः ।
<>लघुत्वमिन्द्रियोद्गारशुद्धिजीर्णौषधाकृतिः ॥
<>क्लमो दाहोऽङ्गसदनं भ्रममूर्च्छाशिरोरुजः ।
<>अरतिर्बलहानिश्च सावशेषौषधाकृतिः ॥’
<>अथ भेषजभक्षणविधिमाह चरकः ।
<>‘देवान् गुरूंस्तथा विप्रान् पूजयित्वा प्रणम्य च ।
<>आशिषश्च समादाय श्रद्धया भेषजं भजेत् ॥
<>रसायनमिवर्षीणां देवानामिव चामृतम् ।
<>सुधैवोत्तमनागानां भैषज्यमिदमस्तु ते ॥
<>ब्रह्मदक्षाश्विरुद्रेन्द्रभूचन्द्रार्कानिलानलाः ।
<>ऋषयः सौषधिग्रामा भूमिदेवाश्च पान्तु वः ॥’
<>इत्याद्याशिषः ॥
<>‘औषधं हेमरजतमृद्भाजनपरिस्थितम् ।
<>पिबेदात्मजनस्याग्रे प्रसन्नवदनेक्षणः ॥
<>प्रशान्तस्तूपविश्याथ पीत्वा पात्रमधोमुखम् ।
[Page3-543-c+ 52]
<>निःक्षिप्याचम्य सलिलं ताम्बूलाद्युपयोजयेत् ॥’
<>अथ भेषजानां विधानानि ।
<>‘स्वरसश्च तथा कल्कः क्वाथश्च हिमफाण्टकौ ।
<>ज्ञेयाः कषायाः पञ्चैते लघवः स्युर्यथोत्तरम् ॥’
<>तत्रादौ स्वरसविधिः ।
<>‘आहतात्तत्क्षणाकृष्टात् द्रव्यात् क्षुण्णात् समु-
<>द्भवे ।
<>वस्त्रनिष्पीडितो यश्च स्वरसो रस उच्यते ॥’
<>अथ कल्कविधिः ।
<>‘द्रव्यमार्द्रं शिलापिष्टं शुष्कं वा सजलं भवेत् ।
<>प्रक्षिप्य गालयेद्वस्त्रे तन्मानं कर्षसम्मितम् ॥
<>कल्के मधु घृतं तैलं देयं द्विगुणमात्रया ।
<>सितां गुडं समं दद्याद्द्रवा देयाश्चतुर्गुणाः ॥’
<>अथ क्वाथविधिः ।
<>‘पानीयं षोडशगुणं क्षुण्णे द्रव्यपले क्षिपेत् ।
<>मृत्पात्रे क्वाथयेद्ग्राह्यमष्टमांशावशेषितम् ॥
<>कर्षादौ तु पलं यावद्दद्यात् षोडशिकं जलम् ॥
<>षोडशिकं षोडशगुणम् ॥ * ॥
<>अथ हिमविधिः ।
<>‘क्षुण्णं द्रव्यपलं सम्यक् षड्भिर्नीरपलैः प्लुतम् ।
<>निशोषितं हिमः स स्यात्तथा शीतकषायकः ॥
<>अथ फाण्टविधिः ।
<>‘क्षुण्णद्रव्यपले सम्यक् जलमुष्णं विनिःक्षिपेत् ।
<>मृत्पात्रे कुडवोन्मानं ततस्तु श्रावयेत् पुटात् ॥
<>स स्यात् चूर्णद्रवः फाण्टस्तन्मानं द्विपलोन्मितम् ।
<>क्षौद्रं सिता गुडादींस्तु कर्षमात्रान् विनिः-
<>क्षिपेत् ॥’ * ॥
<>अथ तण्डुलजलविधिः ।
<>‘कण्डितं तण्डुलपलं जलेऽष्टगुणिते क्षिपेत् ।
<>भावयित्वा जलं ग्राह्यं देयं सर्व्वत्र कर्म्ममु ॥’
<>अथ मन्थविधिः ।
<>‘जले चतुष्पले शीते क्षुण्णं द्रव्यपलं क्षिपेत् ।
<>मृत्पात्रे मन्थयेत् सम्यक तस्माच्च द्विगुणं
<>पिबेत् ॥’
<>अथ चूर्णविधिः ।
<>‘अत्यन्तशुष्कं यद्द्रव्यं सुपिष्टं वस्त्रगालितम् ।
<>तत् स्याच्चूर्णं रजःक्षोदस्तन्मात्राकर्षसम्मिता ॥
<>चूर्णे गुडः समो देयः शर्करा द्बिगुणा मता ।
<>चूर्णेषु भर्जितं हिङ्गु देयं नोत्क्लेदकृद्भवेत् ॥’
<>अथ भावनाविधिः ।
<>‘द्रवेण यावता सम्यक् चूर्णं सर्व्वं प्लुतं भवेत् ।
<>भावनायाः प्रमाणन्तु चूर्णे प्रोक्तं भिषग्वरैः ॥’
<>अथ पुटपाकविधिः ।
<>‘पुटपक्वस्य कल्कस्य स्वरसो गृह्यते यतः ।
<>अतस्तु पुटपाकानां युक्तिरत्रोच्यते मया ॥
<>पुटपाकस्य पाकोऽयं लेपस्याङ्गारवर्णता ।
<>लेपञ्च द्व्यङ्गुलं स्थूलं कुर्य्याद्वाङ्गुष्ठमात्रकम् ॥
<>काश्मरीवटजम्ब्वादिपत्रैर्वेष्टनमुत्तमम् ।
<>पलमात्रो रसो ग्राह्यः कर्षमात्रं मधु क्षिपेत् ॥
<>कल्कचूर्णद्रवाद्यास्तु देयाः कोलमिता बुधैः ॥’
<>अथोष्णोदकविधिः ।
<>‘अष्टमेनांशशेषेण चतुर्थेनार्द्धकेन वा ।
[Page3-544-a+ 52]
<>अथवा क्वाथनेनैव सिद्धमुष्णोदकं वदेत् ॥’
<>अथ क्षीरपाकविधिः ।
<>‘क्षीरमष्टगुणं द्रव्यात् क्षीरान्नीरं चतुर्गुणम् ।
<>क्षीरावशेषं तत्पीतं शूलमामोद्भवं जयेत् ॥’
<>अथावलेहविधिः ।
<>‘क्वाथादेर्यत् पुनः पाकात् घनत्वं सा रसक्रिया ।
<>सोऽवलेहश्च लेहश्च तन्मात्रा स्यात् पलो-
<>न्मिता ॥’
<>अथ वटिकाविधिः ।
<>‘वटिका अथ कथ्यन्ते तन्नामवटिका वटी ।
<>मोदको गुटिका पिण्डी गुडो वर्त्तिस्तथोच्यते ॥
<>लेहवत् साध्यते वह्नौ गुडो वा शर्कराथवा ।
<>गुग्गुलुर्व्वा क्षिपेत्तत्र चूर्णं तन्निर्म्मिता वटी ॥’
<>अथ सन्धानविधिः ।
<>‘द्रवेषु चिरकालस्थं द्रव्यं यत् सन्धितं भवेत् ।
<>आसवारिष्टभेदैस्तत् प्रोच्यते भेषजोचितम् ॥’
<>अथ धातूनां शोधनमारणविधिः । तत्र
<>शोधनविधिः ।
<>‘पत्तलीकृत्य पत्राणि हेम्नो वह्नौ प्रतापयेत् ।
<>निषिञ्चेत्तप्ततप्तानि तैले तक्रे च काञ्जिके ॥
<>गोमूत्रे च कुलत्थानां कषाये तु त्रिधा त्रिधा ।
<>एवं हेम्नः परेषाञ्च धातूनां शोधनं भवेत् ॥’ * ॥
<>अथ स्वर्णस्य मारणविधिः ।
<>‘स्वर्णस्य द्विगुणं सूतमम्लेन सह मर्द्दयेत् ।
<>तद्गोलकसमं गन्धं निदध्यादधरोत्तरम् ॥
<>गोलकञ्च ततो रुद्ध्वा सरावदृढसंपुटे ।
<>त्रिंशद्वनोपलैर्दद्यात् पुटान्येवं चतुर्द्दश ।
<>निरुत्थं जायते भस्म गन्धो देयः पुनः पुनः ॥’
<>अथ स्नेहपानविधिः ।
<>स्नेहश्चतुर्विधः प्रोक्तो घृतं तैलं वसा तथा ।
<>मज्जा च तत् पिवेन्मर्त्यः किञ्चिदभ्युदिते रवौ ॥
<>अथ पञ्चकर्म्माणि ।
<>प्रथमं वमनं पश्चाद्विरेकश्चानुवासनम् ।
<>एतानि पञ्च कर्म्माणि निरूहेणोत्तरं तथा ॥
<>अथ फलवर्त्तिविधिः ।
<>घृताभ्यक्ते गुदे क्षिप्त्वा श्लक्ष्णा स्वाङ्गुष्ठसन्निभा ।
<>मलप्रवर्त्तिनी वर्त्तिः फलवर्त्तिश्च सा स्मृता ॥
<>अथ नस्यग्रहणविधिः ।
<>नस्यं तत् कथ्यते धीरैर्नासाग्राह्यं यदौषघम् ।
<>लावणं नस्तकर्म्मेति तस्य नाम द्वयं मतम् ॥
<>अथ धूमपानविधिः ।
<>धूमस्तु षड्विधः प्रोक्तः शमनो वृंहणस्तथा ।
<>रेचनः कासहा चैव वामनो ब्रणधूपनः ॥
<>अथ गण्डूषकवलप्रतिसारणविधिः ।
<>तत्र गण्डूषः ।
<>स्नेहक्षीरकषायादिद्रवैः सम्पूर्णमाननम् ।
<>आपूर्य्य स्थीयते तावद्विधिर्गण्डूषधारणे ॥
<>अथ कवलः ।
<>वातपित्तकफघ्नस्य द्रव्यस्य कवलं मुखे ।
<>अर्द्धे निःक्षिप्य संचर्व्य निष्ठीवेत् कवले विधिः ॥
<>अथ प्रतिसारणम् ।
<>दन्तजिह्वामुखानां यच्चूर्णकल्कावलेहकैः ।
[Page3-544-b+ 52]
<>शनैर्घर्षणमङ्गुल्या तदुक्तं प्रतिसारणम् ॥
<>अथ स्वेदविधिः ।
<>स्वेदश्चतुर्विधः प्रोक्तस्तापोष्णस्वेदसंज्ञितः ।
<>उपनाहो द्रवः स्वेदः सर्व्वे वातार्त्तिहारिणः ॥
<>अथ कर्णपूरणविधिः ।
<>स्वेदयेत् कर्णदेशन्तु किञ्चित्तु पार्श्वशायिनः ।
<>मूत्रैः स्नेहै रसैरुक्तैः कोष्णैः श्रोत्रं प्रपूरयेत् ॥
<>कर्णञ्च पूरितं रक्षेच्छतं पञ्चशतानि वा ।
<>सहस्रं वापि मात्राणां श्रोत्रकण्ठशिरोगदैः ॥
<>रसाद्यैः पूरणं कर्णे भोजनात् प्राक् प्रशस्यते ।
<>तैलाद्यैः पूरणं कर्णे भास्करेऽस्तमुपागते ॥ * ॥
<>अथालेपविधिः ।
<>अथालेपस्य नामानि लेपलेपनलिप्तयः ।
<>दोषघ्नो विषहा वर्ण्यः स च लेपस्त्रिधा मतः ।
<>न रात्रौ लेपनं कुर्य्यात् शुष्यमाणं न धारयेत् ॥
<>अथ शोणितस्रावणविधिः ।
<>शोणितं स्रावयेज्जन्तोरामयं प्रसमीक्ष्य च ।
<>प्रस्थं प्रस्थार्द्धमथवा प्रस्थार्द्धार्द्धमथापि वा ॥
<>शरत्काले स्वभावेन शोणितं स्रावयेन्नरः ।
<>त्वग्दोषग्रन्थिशोथाद्या न स्यू रुधिरपातनात् ॥
<>अथाश्च्योतनविधिः ।
<>क्वाथक्षौद्रासवस्नेहबिन्दूनां यत्तु पातनम् ।
<>द्व्यङ्गुलोन्मीलिते नेत्रे प्रोक्तमाश्च्योतनं हितम् ॥
<>अथ विडालकविधिः ।
<>विडालको वहिर्लेपो नेत्रे पक्ष्मविवर्ज्जिते ।
<>तस्य मात्रा परिज्ञेया मुखालेपविधानवत् ॥
<>अथ तर्पणविधिः ।
<>वातातपरजोहीने वेश्मन्युत्तानशायिनः ।
<>आधारौ माषचूर्णेन क्लिन्नेन परिमण्डितौ ॥
<>समौ दृढावसम्बाधौ कर्त्तव्यौ नेत्रकोषयोः ।
<>पूरयेद्घृतमण्डेन विलीनेन सुखोदके ॥
<>अथाञ्जनविधिः ।
<>“अथ सम्यगदोषस्य प्राप्तमञ्जनमाचरेत् ।
<>अञ्जनं क्रियते नेत्रे तद्द्रव्यञ्चाञ्जनं मतम् ॥
<>अथ प्रत्यञ्जनविधिः ।
<>गतदोषमपेताश्रु प्रपश्यत् सम्यगम्भसा ।
<>प्रक्षाल्याक्षि यथादोषं कार्य्यं प्रत्यञ्जनं ततः ॥
<>इति भावप्रकाशः ॥ * ॥
<>अथ भेषजकरणभक्षणदिनम् । तत्र तिथयः
<>विष्टिभिन्नाः शोभनाः । वाराः रविसोमबुध-
<>बृहस्पतिशुक्राणाम् । नक्षत्राणि पूर्व्वफल्गुनी-
<>पूर्व्वाषाढापूर्व्वभाद्रपन्मघाभरण्यश्लेषाविशाखा-
<>र्द्राभिन्नानि । जन्मर्क्षञ्च निषिद्धम् ।
<>“लग्नानि मिथुनकन्याधनुर्मीनसंज्ञकानि ।
<>तत्र गुरुबुधचन्द्रशुक्रेषु सत्सु प्रशस्तानि ॥”
<>इति ज्योतिषतत्त्वम् ॥
<>(करणं पुनर्भेषजम् । भेषजं नाम तत् यदुप-
<>करणाय उपकल्प्यते भिषजो धातुसाम्याभि-
<>निर्वृत्तौ प्रयतमानस्य विशेषतश्चोपायात्तेभ्यः ।
<>तद्द्विविधं व्यपाश्रयभेदात् दैवव्यपाश्रयं युक्ति-
<>व्यपाश्रयञ्च । तत्र दैवव्यपाश्रयं मन्त्रौषध-
<>मणिमङ्गलबल्युपहारहोमनियमप्रायश्चित्तोप-
[Page3-544-c+ 52]
<>वासस्वस्त्ययनप्रणिपातगमनादि । युक्तिव्यपा-
<>श्रयं संशोधनोपशमने चेष्टाश्च दृष्टफलाः ।
<>एतच्चैव भेषजमङ्गभेदादपि द्विविधं द्रव्यभूत-
<>मद्रव्यभूतञ्च, तत्र यद्द्रव्यभूतं तदुपायाभि-
<>प्लुतम् । उपायो नाम भयदर्शनविस्मापनक्षो-
<>भणहर्षणभर्त्सन वधबन्धस्वप्नसंवाहनादिरमूर्त्तो
<>भावः यथोक्ताः सिद्ध्युपायाश्च । यत्तु द्रव्य-
<>भूतं तद्वमनादिषु योगमुपैति । तस्यापीयं
<>परीक्षा, इदमेवं प्रकृत्या एवंगुणमेवंप्रभाव-
<>मस्मिन् देशे जातमस्मिन् ऋतौ एवं गृहीतमेवं
<>निहितमेवमुपस्कृतमनया मात्रया युक्तमस्मिन्
<>ऋतौ एवंविधस्य पुरुषस्यैतावन्तन्दोषमपकर्ष-
<>यति उपशमयति वा अन्यदपि चैवंविधं
<>भेषजमभूत्तच्चानेनानेन वा विशेषेण युक्तमिति ।
<>इति चरके विमानस्थानेऽष्टमेऽध्याये ॥)
<LEND>
