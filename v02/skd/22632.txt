<L>22632<pc>3-249<k1>प्रजापतिः<k2>प्रजापतिः
प्रजापतिः¦, पुं, (प्रजानां पतिः ।) ब्रह्मा । इत्य-
मरः । १ । १ । १७ ॥ (यथा, महाभारते ।
१ । १ । ३२ ।
“यस्मात् पितामहो जज्ञे प्रभुरेकः प्रजापतिः ।
ब्रह्मा सुरगुरुः स्थाणुर्म्मनुः कः परमेष्ठ्यथ ॥”)
दक्षादिः । (यथा, --
“द्वितीये हि युगे सर्व्वमक्रोधव्रतमास्थितम् ।
दिव्यं सहस्रवर्षाणामसुरा अभिदुद्रुवुः ॥
तपोविघ्नं शमीकर्त्तुन्तपोविघ्नं महात्मनाम् ।
पश्यन् समर्थश्चोपेक्षाञ्चक्रे दक्षः प्रजापतिः ॥
पुनर्माहेश्वरं भागं ध्रुवं दक्षप्रजापतिः ।
प्रायो न कल्पयामास प्रोच्यमानः सुरैरपि ॥”
इति चरके चिकित्सास्थाने तृतीयेऽध्याये ॥)
महीपालः । इति मेदिनी । ते, २०८ ॥ (इन्द्रः ।
यथा, महामारते । ३ । १८५ । १६ ।
“अयमेव विधाता हि तथैवेन्द्रः प्रजापतिः ॥”)
जामाता । दिवाकरः । वह्निः । त्वष्टा । इति हेम-
चन्द्रः ॥ (यथा, वाजसनेयसंहितायाम् । १२ । ६१ ।
“तां विश्वैर्देवैरृतुभिः संविदानः
प्रजापतिर्विश्वकर्म्मा विमुञ्चतु ॥”
मनुः । यथा, मनौ । १० । ७८ ।
“न तौ प्रति हि तान् धर्म्मान् मनुराह प्रजा-
पतिः ॥”)
दश प्रजापतयो यथा, आह्रिकतत्त्वे ।
“मरीचिमत्र्यङ्गिरसौ पुलस्त्यं पुलहं क्रतुम् ।
प्रचेतसं वशिष्ठञ्च भृगुं नारदमेव च ।
देवान् सर्व्वानृषीन् सर्व्वांस्तर्पयेदक्षतोदकैः ॥”
एकविंशतिप्रजापतयो यथा, --
“ब्रह्मा स्थाणुर्मनुर्दक्षो भृगुर्धर्म्मस्तथा व्यमः ।
मरीचिरङ्गिरात्रिश्च पुलस्त्यः पुलहः क्रतुः ॥
वशिष्ठः परमेष्ठी च विवस्वान् सोम एव च ।
कर्द्दमश्चापि यः प्रोक्तः क्रोधोऽर्व्वाक् क्रीत एव च ॥
एकविंशतिरुत्पन्नास्ते प्रजापतयः स्मृताः ॥”
इति महाभारते मोक्षधर्म्मः ॥ * ॥
[Page3-249-c+ 52]
पिता । यथा, --
“जनको जन्मदानाञ्च रक्षणाच्च पिता नृणाम् ।
ततो विस्तीर्णकरणात् कलया स प्रजापतिः ॥”
इति ब्रह्मवैवर्त्ते गणपतिखण्डे ४४ अध्यायः ॥ * ॥
स्वनामख्यातकीटविशेषश्च ॥
<LEND>
