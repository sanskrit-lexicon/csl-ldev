<L>22284<pc>3-225<k1>पृथक्त्वं<k2>पृथक्त्वं
पृथक्त्वं¦, क्ली, (पृथगित्यस्य भावः । पृथक् + भावे
त्व ।) चतुर्व्विंशतिगुणान्तर्गतसप्तमगुणः । तस्य
लक्षणम् । पृथक्प्रत्ययासाधारणकारणत्वम् ।
यथा, भाषापरिच्छेदे ।
“संख्यावच्च पृथक्त्वं स्यात् पृथक्प्रत्ययकारणम् ।
अन्योन्याभावतो नास्य चरितार्थत्वमुच्यते ॥
अस्मात् पृथगियं नेति प्रतीतिर्हि विलक्षणा ॥”
[Page3-225-b+ 52]
“पृथक्त्वं निरूपयति संख्यावदिति पृथक्प्रत्यया-
साधारणकारणं पृथक्त्वम् । तन्नित्यतादिकं
संख्यावत् यथा हि नित्येषु एकत्वं नित्यं अनित्ये
अनित्यम् आश्रयद्वितीयक्षणे चोत्पद्यते आश्रय-
नाशान्नश्यति तथा एकपृथक्त्वमपि द्वित्वादिवत्
द्विपृथक्त्वादिकमपीत्यर्थः ।” इति सिद्धान्तमुक्ता-
वली ॥
<LEND>
