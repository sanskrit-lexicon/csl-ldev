<L>10647<pc>2-310<k1>गरुडाग्रजः<k2>गरुडाग्रजः
गरुडाग्रजः¦, पुं, (गरुडस्य अग्रजो ज्येष्ठः ।)
<>अरुणः । इत्यमरः । १ । ३ । ३२ ॥ (अस्य गरुडा-
<>ग्रजत्वकथा यथा, महाभारते । १ । ३१ । २४-३४ ।
<>“विनता नाम कल्याणी पुत्त्रकामा यशस्विनी ।
<>तपस्तप्ता व्रतपरा स्नाता पुंसवने शुचिः ॥
<>उपचक्राम भर्त्तारं तामुवाचाथ कश्यपः ।
<>आरम्भः सफलो देवि ! भवितायं तवेप्सितः ॥
<>जनयिष्यसि पुत्त्रौ द्वौ वीरौ त्रिभुवनेश्वरौ ।
<>तपसा बालिखिल्यानां मम सङ्कल्पजौ तथा ॥
<>भविष्यतो महाभागौ पुत्त्रौ त्रैलोक्यपूजितौ ।
<>उवाच चैनं भगवान् कश्यपः पुनरेव ह ॥
<>धार्य्यतामप्रमादेन गर्भोऽयं सुमहोदयः ।
<>एतौ सर्व्वपतत्त्रीणामिन्द्रत्वं कारयिष्यतः ॥”
<>“विनता चापि सिद्धार्था बभूव मुदिता तथा ।
<>जनयामास पुत्त्रौ द्वावरुणं गरुडं तथा ॥
<>विकलाङ्गोऽरुणस्तत्र भास्करस्य पुरःसरः ।
<>पतत्त्रीणाञ्च गरुड इन्द्रत्वेनाभ्यषिच्यत ॥”)
<LEND>
