<L>34285<pc>4-520<k1>वैशाखः<k2>वैशाखः
वैशाखः¦, पुं, (विशाखा प्रयोजनमस्य । विशाखा
<>+ “विशाखाषाढादिति ।” ५ । १ । ११० ।
<>इति अण् ।) मन्थानदण्डः । (यथा, शिशुपाल-
<>वघे । ११ । ८ ।
<>“द्रुततरकरदक्षाः क्षिप्तवैशाखशैले ॥”
<>वैशाखी पौर्णमासी अस्मिन् । “सास्मिन्
<>पौर्णमासीति ।” ४ । २ । २१ । इति अण् ।)
[Page4-520-b+ 52]
<>द्बादशमासान्तर्गतप्रथममासः । तत्पर्य्यायः ।
<>माधवः २ राधः ३ । इत्यमरः ॥ चान्द्रस्य
<>तस्य लक्षणम् ।
<>“विशाखातारकायुक्ता वैशाखी पूर्णिमा भवेत् ।
<>सा वैशाखी यत्र मासे स वैशाखः प्रकीर्त्तितः ॥”
<>इति शब्दरत्नावली ॥
<>स तु मेषस्थरविकः सौरः । तत्र जातफलम् ।
<>“पुमान् विनीतो द्बिजदेवभक्तो
<>धर्म्मस्य कर्त्ता सुजनस्य भर्त्ता ।
<>गुणाभिरामोऽथ जगत्प्रियः स्यात्
<>वैशाखमासे खलु जन्म यस्य ॥”
<>इति कोष्ठीप्रदीपः ॥ * ॥
<>अथ वैशाखकृत्यम् । तत्र पद्मपुराणम् ।
<>“तुलामकरमेषेषु प्रातःस्नानं विधीयते ।
<>हविष्यं ब्रह्मचर्य्यञ्च महापातकनाशनम् ॥”
<>वैष्णवामृते ।
<>“गवामर्द्धप्रसूतानां लक्षं दत्त्वा तु यत् फलम् ।
<>तत् फलं लभते राजन् मेषे स्नात्वा तु जाह्र-
<>वीम् ॥”
<>पितामहः ।
<>“कार्त्तिकस्य तु यत् स्नानं माघे मासि विशेषतः ।
<>कृच्छ्रांदिनियमानाञ्च चान्द्रमानप्रमाणतः ॥”
<>आभ्यां कार्त्तिकादिस्नाने सौरचान्द्रयोर्व्विकल्पे-
<>नानुष्ठानम् । तत्र चान्द्रमपि द्बिविधम् । तथा
<>च विष्णुः ।
<>“दर्शं वा पौर्णमासीं वा प्रारभ्य स्नानमाचरेत् ।
<>पुण्यान्यहानि त्रिंशत्तु मकरस्थे दिवाकरे ॥”
<>दर्शं दर्शान्तयागसम्बन्धिनीं प्रतिपदमारभ्य
<>त्रिंशत्तिथिम् । नारायणोपाध्यायस्तु दर्शपोर्ण-
<>मासीति पूर्व्वदिनसङ्कल्पपरमिति । तत्र सौर-
<>कृत्ये राश्युल्लेखः कार्य्यः ।
<>“संक्रान्तिविहिते कार्य्ये संक्रान्तिः परि-
<>कीर्त्तिता ।
<>मासोल्लेखश्चेतरस्मिन् रविराशिस्थितिस्तथा ॥”
<>इति गारुडात् ॥ * ॥
<>ततश्चारुणोदयकाले मज्जनं कृत्वाचम्य उदङ्-
<>मुखः ओँ तत् सदित्युच्चार्य्य अद्य वैशाखे मासि
<>अमुकपक्षे अमुकतिथावारभ्य मेषस्थरविं यावत्
<>प्रत्यहं अमुकगोत्रः श्रीअमुकदेवशर्म्मा श्रीविष्णु-
<>प्रीतिकामः प्रातःस्नानमहं करिष्ये । इति ।
<>गङ्गायान्तु अर्द्धप्रसूतगवीलक्षदानजन्यफलसम-
<>फलप्राप्तिकामो विष्णुप्रीतिकामो वा इति
<>सङ्कल्प्य यथोक्तविघिना स्नायात् । प्रतिदिन-
<>सङ्कल्पे तु आरभ्य मेषस्थरविं यावत् प्रत्यह-
<>मिति न वक्तव्यं किन्तु मासीत्यनन्तरं मेष-
<>राशिस्थरवौ इत्यधिकं वक्तव्यम् । चान्द्रे तु
<>मास्यनन्तरं शुक्लपक्षे प्रतिपदि तिथावारभ्य
<>दर्शपर्य्यन्तमित्यूहनीयम् । प्रतिदिनसङ्कल्पे
<>त्वारभ्य प्रत्यहमित्यन्तं न वक्तव्यम् । एवं कृष्ण-
<>प्रतिपदारम्भे ऊहनीयम् । एवं मासान्तरे
<>चोहनीयम् । सङ्कल्पाकरणे फलहानिमाह
<>भविष्यपुराणम् ।
[Page4-520-c+ 52]
<>“सङ्कल्पेन विना राजन् यत्किञ्चित् कुरुते नरः ।
<>फलञ्चाल्पाल्पकं तस्य धर्म्मस्यार्द्धक्षयो भवेत् ॥” *
<>महार्णवे ।
<>“यो ददाति हि मेषादौ शक्तूनम्बुघटान्वितान् ।
<>पितॄनुद्दिश्य विप्रेभ्यः सर्व्वपापैः प्रमुच्यते ॥
<>विप्रेभ्यः पादुकां छत्रं पितृभ्यो विषुवे शुभम् ।”
<>पितृभ्यः पितॄनुद्दिश्य । अत्र विष्णुरहस्यम् ।
<>“अयने कोटिगुणितं लक्षं विष्णुपदीषु च ।
<>षढशीतिसहस्रन्तु षडशीत्यामुदाहृतम् ॥
<>शतमिन्दुक्षये पुण्यं सहस्रन्तु दिनक्षये ।
<>विषुवे शतसाहस्रमा-का-मा-वैष्वनन्तकम् ॥”
<>इति मत्स्यपुराणोक्तशतसहस्रगुणिततत्कर्म्मफल-
<>जनकत्वेन विवक्षणीयत्वान्मेषादावित्यपि विषुव-
<>संक्रान्तिपुण्यकालपरम् । अन्यथा कालद्बय-
<>कल्पनापत्तेः । व्यवहारोऽपि तथा ॥ * ॥ संक्र-
<>मणपुण्यकालस्तु दिनसंक्रमणे कृत्स्नं दिनम् ।
<>“षडशीतिमुखेऽतीते वृत्ते च विषुवद्वये ।
<>भविष्यत्ययने पुण्यमतीते चोत्तरायणे ॥”
<>इति तु पुण्यतरकालपरं दिनवृत्तोत्तरायणादि-
<>विहितविंशतिदण्डादीनां रात्रिप्रविष्टभाग-
<>स्यापि पुण्यत्वम् । रात्रिसंक्रमे तु दण्डन्यून-
<>प्रथमयामद्बयाभ्यन्तरे तद्दिवसीयशेषयामद्वयं
<>पुण्यम् । दण्डद्वयात्मकमध्यरात्रे तद्दिवसीय-
<>तिथेरभेदे तु तद्दिवसीयशेषयामद्वयं पुण्यम् ।
<>भेदे तु तद्दिवसीयशेषयामद्बयं पुण्यं परदिव-
<>सीयाद्ययामद्बयञ्च । तिथ्यभेदभेदयोर्दक्षिणायने
<>तद्दिवसीयशेषयामद्बयम् । उत्तरायणे पर-
<>दिवसीयशेषयामद्बयम् । दण्डाधिकशेषार्द्ध-
<>रात्रिसंक्रमणे परदिनाद्ययामद्बयम् । सन्ध्या-
<>संक्रमणे तु दिनदण्डे दिनस्य रात्रिदण्डे रात्रे-
<>र्व्यवस्थेति ॥ * ॥ संक्रान्त्यां स्नानमावश्यकम् ।
<>अनिष्टसंक्रमणे तु तद्दोषशान्त्यर्थं धुस्तूरबीज-
<>सलिलेन सर्व्वौषधिजलेन च स्नानं विष्णुपूजनं
<>तन्मन्त्रजपः । संक्रान्तिकाल एव स्त्रीतैलमांस-
<>वर्ज्यम् । इन्दुक्षयेऽमावास्यायाम् । दिनक्षये तिथि-
<>क्षये । आ-का-मा-वैषु आषाढकार्त्तिकमाघ-
<>वैशाखपौर्णमासीषु ॥ * ॥ ततः कृतस्नानादिः
<>प्राङ्मुख उदङ्मुखं ब्राह्मणं गन्धपुष्पाभ्यां पूज-
<>यित्वा जलघटान्वितशक्तूंश्च जलघटान्वित-
<>शक्तुभ्यो नमः इति पूजयित्वा ब्राह्मणहस्ते जलं
<>दत्त्वा घटं संप्रोक्ष्य वामहस्ते स्पृष्ट्वा कुशत्रय-
<>तिलजलान्यादाय ओँ तत् सदित्युच्चार्य्य ओम्
<>अद्यामुके मास्यमुकपक्षेऽमुकतिथौ महाविषुव-
<>संक्रान्त्यां अमुकगोत्रस्य पितुरमुकदेवशर्म्मणः
<>सर्व्वपापविमुक्तिकामः एतान् जलघटान्वित-
<>शक्तून् विष्णुदेवताकान् अमुकगोत्राय अमुक-
<>देवशर्म्मणे ब्राह्मणाय तुभ्यमहं संप्रददानीति
<>ब्राह्मणहस्ते जलं दद्यात् ब्राह्मणस्तु दक्षिण-
<>हस्ततलमध्यभागाग्नेयतीर्थेन ओमित्यनेन गृ-
<>हीत्वा स्वस्तीत्युक्त्वा गायत्त्रीं कामस्तुतिञ्च पठेत् ।
<>जलघटान्विताः शक्तवो विष्णुदेवताकाः । इति
<>वदेत् । ततो दक्षिणां दद्यात् । यथा ओँ अद्ये-
[Page4-521-a+ 52]
<>त्यादि कृतैतत् जलघटान्वितशक्तुदानकर्म्मणः
<>प्रतिष्ठार्थं दक्षिणां किञ्चित् काञ्चनमूल्यं ब्राह्म-
<>णायाहं ददानीति । ततः अच्छिद्रावधारणम् ।
<>ब्राह्मणविशेषानुपदेशे यथासम्भवगोत्रनाम्ने
<>ब्राह्मणायेति विशेषः । तत्र ब्राह्मणासन्निधाने
<>तुभ्यमिति न देयम् । भूमौ त्यागजलप्रक्षेपः ।
<>एवमन्यत्रापि सम्प्रददे इति वाक्ये विशेषः ।
<>सत्पात्राभावे तत्सत्त्वेऽपि तत्तत्कामो विष्णुप्रीति-
<>कामो वा विष्णवे दत्त्वा ब्राह्मणाय पश्चात्
<>प्रतिपादयेत् ।
<>“देवे दत्त्वा तु दानानि देवे दत्त्वा तु दक्षिणाम् ।
<>तत् सर्व्वं ब्राह्मणे दद्यादन्यथा निष्फलं भवेत् ॥”
<>इति मत्स्यसूक्तात् ॥
<>दत्त्वेत्यत्र देयानीति वाराहीये पाठः ॥ * ॥
<>“वैशाखे यो घटं पूर्णं सभोज्यं वै द्विजन्मने ।
<>ददात्यभुक्त्वा राजेन्द्र स याति परमां गतिम् ॥”
<>अत्रापि यथायोग्यं संपूज्य पूर्व्ववद्वाक्येन मनो-
<>रथफलार्थिना सभोज्यघटो देयः ॥ * ॥ स्मृतिः ।
<>“मेषादौ शक्तवो देया वारिपूर्णा च गर्गरी ॥”
<>तत्रापि यथायोग्यं संपूज्य पूर्व्ववत् वाक्यं कृत्वा
<>पठेत्
<>“ओँ एष धर्म्मघटो दत्तो ब्रह्मविष्णुशिवात्मकः ।
<>अस्य प्रदानात् सफला मम सन्तु मनोरथाः ॥”
<>इति मन्त्रलिङ्गान्मनोरथफलत्वं ज्ञेयम् ॥ * ॥
<>कृत्यचिन्तामणौ ।
<>“मसूरं निम्बपत्राभ्यां योऽत्ति मेषगते रवौ ।
<>अपि रोषान्वितस्तस्य तक्षकः किं करिष्यति ॥”
<>उत्तरार्द्धे तु ।
<>“मेषस्थे च विधौ तत्र नास्त्यङ्गे विषजं भयम् ॥”
<>इति संवत्सरप्रदीपे पाठः ॥
<>ततश्च मेषस्थरविस्थितिकाले मसूरं निम्बपत्र-
<>द्वयञ्च भक्षयेत् ॥ * ॥ भविष्ये ।
<>“या शुक्ला नरशार्दूल वैशाखे मासि वै तिथिः
<>तृतीया साक्षया ख्याता गीर्व्वाणैरपि वन्दिता ॥
<>योऽस्यां ददाति करकान् वारिवाजसमन्वितान् ।
<>स याति पुरुषो वीर लोकान् वै हेममालिनः ॥”
<>वाजमन्नम् । हेममालिनः सूर्य्यस्य । ततो जलान्न-
<>समन्वितकरकदाने सूर्य्यलोकगमनं फलम् ।
<>दानानुष्ठानं पूर्व्ववत् ॥ * ॥ ब्रह्मपुराणम् ।
<>“वैशाखे शुक्लपक्षे तु तृतीयायां कृतं युगम् ।
<>कार्त्तिके शुक्लपक्षे च त्रेता च नवमेऽहनि ॥
<>अथ भाद्रपदे मासि त्रयोदश्यान्तु द्बापरम् ।
<>माघे तु पौर्णमास्यान्तु घोरं कलियुगं स्मृतम् ॥
<>युगारम्भास्तु तिथयो युगाद्यास्तेन विश्रुताः ॥”
<>तत्र वैशाखादयः पौर्णमास्यन्ता एव तथैव
<>तिथिकृत्याभिधानात् । मुख्यवाचित्वे कार्त्तिके
<>नवमेऽहनीति सिद्धौ शुक्लपक्ष इति व्यर्थं
<>स्यात् ॥ * ॥ आसां प्रशंसामाह विष्णुपुराणम् ।
<>“एता युगाद्याः कथिताः पुराणै-
<>रनन्तपुण्यास्तिथयश्चतस्रः ।
<>उपप्लवे चन्द्रमसो रवेस्त्रि-
<>ष्वप्यष्टकास्वप्ययनद्बये च ॥
[Page4-521-b+ 52]
<>पानीयमप्यत्र तिलैश्च मिश्रं
<>दद्यात् पितृभ्यः प्रणतो मनुष्यः ।
<>श्राद्धं कृतं तेन समाः सहस्रं
<>रहस्यमेतत् पितरो वदन्ति ॥”
<>उपप्लवे ग्रहणे ॥ * ॥ देवीपुराणम् ।
<>“युगाद्या वर्षवृद्धिश्च सप्तमी पार्व्वतीप्रिया ।
<>रवेरुदयमीक्षन्ते न तत्र तिथियुग्मता ॥” * ॥
<>अक्षयतृतीयामधिकृत्य ब्रह्मपुराणम् ।
<>“तस्यां कार्य्यो यवैर्होमो यवैर्विष्णुं समर्च्चयेत् ।
<>यवान् दद्यात् द्बिजातिभ्यः प्रयतः प्राशयेद्-
<>यवान् ॥
<>पूजयेच्छङ्करं गङ्गां कैलासञ्च हिमालयम् ।
<>भगीरथञ्च नृपतिं सागराणां सुखावहम् ॥” * ॥
<>स्कान्दे ।
<>“वैशाखस्य सिते पक्षे तृतीयाक्षयसंज्ञिता ।
<>तत्र मां लेपयेद्गन्धैर्लेपनैरतिशोभनैः ॥”
<>मां जगन्नाथम् ॥ * ॥ अन्यत्रापि ।
<>तथा च जगन्नाथस्नानमधिकृत्य भविष्ये ।
<>“संवत्सरफलं राजन् नवम्यां कार्त्तिके तथा ।
<>मन्वादौ च युगादौ च मासत्रयफलं भवेत् ॥” *
<>मन्वादयस्तु भविष्यमात्स्ययोः ।
<>“अश्वयुक्शुक्लनवमी द्वादशी कार्त्तिकी तथा ।
<>तृतीया चैत्रमासस्य यथा भाद्रपदस्य च ॥
<>फाल्गुनस्याप्यमावास्या पौषस्यैकादशी तथा ।
<>आषाढस्यापि दशमी तथा माघस्य सप्तमी ॥
<>श्रावणस्याष्टमी कृष्णा तथाषाढस्य पूर्णिमा ।
<>कार्त्तिकी फाल्गुनी चैत्री ज्यैष्ठी पञ्चदशी
<>सिताः ॥
<>मन्वन्तरादयस्त्वेता दत्तस्याक्षयकारिकाः ॥”
<>अमावास्याष्टमीव्यतिरिक्ताः शुक्लाः उपक्रमोप-
<>संहारयोः शुक्लात्वकीर्त्तनात् ॥ * ॥ नारदीये ।
<>“वैशाखे शुक्लपक्षे तु द्वादशी वैष्णवी तिथिः ।
<>तस्यां शीतलतोयेन स्नापयेत् केशवं शुचिः ॥”
<>इयं पिपीतकद्वादशी । नात्र युग्मादरापेक्षा ।
<>तत्र विष्णुपूजने उपवासोत्तरविधानात् ॥ * ॥
<>अथ यवान्नश्राद्धम् । तत्र वैशाखशुक्लपक्षे कुज-
<>शनिशुक्रेतरवारे नन्दारिक्तात्रयोदशीतरतिथौ
<>जन्मचन्द्राष्टमचन्द्रजन्मतिथिजन्मनक्षत्रत्रयपञ्च-
<>मतारात्रयेतरेषु पूर्व्वफल्गुनीपूर्व्वभाद्रपदपूर्व्वा-
<>षाढामघाभरण्यश्लेषार्द्रेतरनक्षत्रेषु यवश्राद्धं
<>कर्त्तव्यम् । तच्छेषभोजनन्तु एतादृग्निषिद्धायां
<>विषुवसंक्रान्तौ अक्षयतृतीयायाञ्च विशेषतः
<>कर्त्तव्यम् । वैशाखाकरणे ज्यैष्ठशुक्लपक्षे
<>आषाढशुक्लपक्षे च हरिशयनेतरत्र कर्त्तव्यम् ।
<>इति कृत्यतत्त्वम् ॥ * ॥ * ॥ अथ वैशाख-
<>माहात्म्यम् ।
<>“ये कार्त्तिकव्रतपरा ये माघपरिनिष्ठिताः ।
<>ये वैशाखव्रतासक्तास्तेषां तुष्टः सदा हरिः ॥
<>सर्व्वेषामेव मासानां वैशाखः प्रवरः स्मृतः ।
<>पुरा हरिमुखे राजन् श्रुतमेतन्न संशयः ॥
<>तत्र स्नानं जपो होमः श्राद्धं दानादि यत्
<>कृतम् ।
[Page4-521-c+ 52]
<>तत् सर्व्वं भूपतिश्रेष्ठ सत्यमक्षयमुच्यते ॥
<>एकतः सर्व्वतीर्थानि सर्व्वे यज्ञाः सदक्षिणाः ।
<>भूप वैशाखमासाद्य कोट्यंशेनापि नो समाः ॥
<>मेरुतुल्यानि हेमानि सर्व्वदानानि चैकतः ।
<>एकतः सर्व्वदा भूप माधवो माधवप्रियः ॥
<>असंख्यानि च पापानि वहुजन्मार्ज्जितानि च ।
<>निमेषार्द्धेन राजेन्द्र विलयं यान्ति माधवे ॥
<>वैशाखमागतं दृष्ट्वा पितॄणामुत्सवो भवेत् ।
<>पुत्त्रो नियममाचर्य्य अस्मभ्यमुद्धरिष्यति ॥
<>आगतं माधवं दृष्ट्वा कम्पन्ते पापसञ्चयाः ।
<>अस्माकं नाशकालोऽयं भूपते ध्रुवमागतः ॥
<>वैशाखं परमं मासं माधवस्येति ह प्रियम् ।
<>नियमेन समाचर्य्य न भूयो जायते नरः ॥
<>मनसा संस्मरेद्यस्तु नियमं माधवोद्भवम् ।
<>पूयते पातकैः सर्व्वैः शक्रेण सह मोदते ॥
<>वचसा यो वदेद्भूप वैशाखं माधवप्रियम् ।
<>अहं समाचरिष्यामि स गच्छेद्ब्रह्मणः पुरम् ॥
<>यः समाचरते भूप नियमेन तु माधवम् ।
<>स विष्णो रूपमासाद्य विष्णुना सह मोदते ॥
<>नियनेन समाचर्य्य एकाहमपि भूपते ।
<>पितरस्तारितास्तेन यास्यन्ति परमां गतिम् ॥
<>तस्मिन् स्नात्वा विशुद्धात्मा दम्भमात्सर्य्यवर्ज्जितः ।
<>ईप्सितान् लभते कामान् श्रीविष्णोर्दयितो भवेत् ॥
<>ब्रह्मघ्नो वा कृतघ्नो वा मित्रघ्नस्त्रीविघातकः ।
<>नियमेन नयेन्मासं स मुक्तः सर्व्वपातकात् ॥
<>पातकानामेकमेव प्रायश्चित्तं विदुर्ब्बुधाः ।
<>सर्व्वपापसमुद्भूतौ नात्र कार्य्या विचारणा ॥
<>वैशाखस्नायिनो लोकाः श्रीविष्णुसेवनोत्सुकाः ।
<>पापं न तेषां मतिमन्निह लोके परत्र च ॥
<>सर्व्वस्वदानं विधिवत् सर्व्वदा परिशोधनम् ।
<>चान्द्रायणञ्च विधिना कृच्छ्रं चैवातिकृच्छ्रकम् ॥
<>पुण्यक्षेत्राभिगमनं सर्व्वपापप्रणाशनम् ।
<>देवताभ्यर्च्चनं चैव तथैवातिथिसेवनम् ॥
<>कदापि यैर्नाचरितं वाङ्मनःकायकर्म्मभिः ।
<>संप्राप्य ते तु कुर्व्वन्तु माधवे नियमं नराः ॥
<>समाचरन्ति ये मासं माधवं कृतबुद्धयः ।
<>सदा प्रीतिमनास्तेषां श्रीकृष्णो देवकीसुतः ॥
<>या नारी विधावा भूत्वा माधवे नियमं चरेत् ।
<>कुलायुतसहस्रन्तु नयते परमं पदम् ॥
<>पुत्त्रेणापीह किं कार्य्यं येन नाचरितं नृप ।
<>वैशाखं पुत्त्रशतकात् नारी घन्या हरिप्रिया ॥
<>यो माधवेऽर्च्चयेद्राजन् गोविन्दं गोपवल्लभम् ।
<>न तस्य विद्यते संख्या पूजनस्य फलस्य च ॥
<>वैष्णवस्य तु धर्म्मस्य पारं गन्तुं यदीच्छसि ।
<>नरेन्द्र माधवं मासं नियमेन समाचर ॥
<>किं करिष्यति सांख्येन योगेन नरनायक ।
<>मुक्तिमिच्छसि चेद्राजन् माधवं माधवेऽर्च्चय ॥
<>अभक्षसम्भवं राजन् कुप्रतिग्रहसम्भवम् ।
<>तत्पापं संक्षयं याति माधवे नियमे कृते ॥
<>रणे यदि रिपुं जेतुं त्वमिच्छसि नराधिप ।
<>नियमेन तदा विष्णोः प्रियं माधवमाचर् ॥
<>यदि सांसारिकं दुःखं हन्तुमिच्छसि भूमिप ।
[Page4-522-a+ 52]
<>तदा नियममास्थाय माधवे माधवं भज ॥
<>राज्यभोगांश्च विपुलान् पुत्त्रमित्रादिसम्पदम् ।
<>यदिच्छसि तदा विष्णोः प्रियं माधवमाचर ॥
<>त्यक्तुमिच्छसि राजेन्द्र जन्ममृत्युजरादिकम् ।
<>भयं यदि तदा विष्णोः प्रियं माधवमाचर ॥
<>यैर्नाचरितो मासो माधवः पापबुद्धिभिः ।
<>नरकान्न निवर्त्तन्ते दग्धाः कोपाग्निना हरेः ॥
<>न वैशाखसमो मासो विशेषः केशवप्रियः ।
<>अव्रतेन क्षिपेद्यस्तु तं विद्यान्निकषात्मज ॥
<>यतिश्च विधवा चैव विशेषेण वनाश्रमी ।
<>वैशाखे नरकं याति ह्यकृत्वा नियमं नरः ॥
<>तस्माद्राजन् प्रयत्नेन कुरु त्वं माधवव्रतम् ।
<>यस्याचरणमात्रेण हरिस्तुष्टो भविष्यति ॥
<>तावद्गर्जन्ति पुण्यानि स्वर्गे मर्त्ये रसातले ।
<>यावन्नायाति राजेन्द्र माधवो माधवप्रियः ॥
<>अणुमात्रन्तु यत्किञ्चिद्यो ददाति च माधवे ।
<>काले वा यदि वाकाले कोटिकोटिगुणं भवेत् ॥
<>ययोदधीनां राजर्षे ! क्षयो नैवोपपद्यते ।
<>तथैव माधवे मासि न क्षयं प्रापपुण्ययोः ॥
<>नाचारि धर्म्माचरणेन माधवं
<>नाराधितो यैः पुरुषप्रधानः ।
<>यैर्न श्रुता भूप कथा मुरारे-
<>स्तेषां वृथा जन्म नराधमानाम् ॥
<>न पीडयन्ति ग्रहराक्षसा गणा
<>यक्षाः पिशाचोरगभूतदानवाः ।
<>यो माधवे मासि नरेन्द्रवर्य्य
<>ध्रुवं मुरारेर्व्रतमाचरन्ति ह ॥”
<>इति पाद्मोत्तरखण्डे वैशाखमाहात्म्यकथने १६८
<>अध्यायः ॥
<LEND>
