<L>28380<pc>4-013<k1>यन्त्रं<k2>यन्त्रं
यन्त्रं¦, क्ली, (यच्छत्यत्रेति । यम + “गुधृवीपचिवचि-
<>यमिसदिक्षदिभ्यस्त्रः ।” उणा० ४ । १६६ ।
<>इति त्रः ।) देवाद्यधिष्ठानम् ॥ (यथा, देवी-
<>भागवते । ३ । २६ । २१ ।
<>“अर्च्चाभावे तथा यन्त्रं नवार्णमन्त्रसंयुतम् ।
<>स्थापयेत् पीठपूजार्थं कलसं तत्र पार्श्वतः ॥”)
<>पात्रभेदः । नियन्त्रणम् । इति हेमचन्द्रः ॥
<>अग्नियन्त्रम् । इति महाभारतटीकायां नील-
<>कण्ठः ॥ कामान् वन्दूक इत्यादि भाषा ॥ * ॥
<>वाद्यम् । यथा, --
<>“यन्त्रस्य गुणदोषौ न विचार्य्यौ मधुसूदन ! ।
<>अहं यन्त्रं भवान् यन्त्री न मे दोषा न मे गुणाः ॥”
<>इति महाभारतम् ॥
<>दारुयन्त्रादि । कल इति भाषा । यथा, --
<>“ईश्वरः सर्व्वभूतानां हृद्देशेऽर्ज्जुन ! तिष्ठति ।
[Page4-013-c+ 52]
<>भ्रामयन् सर्व्वभूतानि यन्त्रारूढानि मायया ॥”
<>इति श्रीभगवद्गीतायाम् । १८ । ६१ ॥
<>अस्यार्थः । “सर्व्वभूतानां हृन्मध्ये इश्वरोऽन्तर्यामी
<>तिष्ठति । किं कुर्व्वन् सर्व्वाणि भूतानि मायया
<>निजशक्त्या भ्रामयंस्तत्तत्कर्म्मसु प्रवर्त्तयन् यथा
<>दारुयन्त्रमारूढानि कृत्रिमाणि भूतानि सूत्र-
<>धारो लोके भ्रामयति तद्बदिति । यद्बा यन्त्राणि
<>शरीराणि आरूढानि भूतानि देहाभिभानिनो
<>जीवान् भ्रामयन्नित्यर्थः ।” इति श्रीधरस्वामी ॥
<>अथ पूजाधारयन्त्रम् । तत्र नारदीये ।
<>“आपोऽग्निर्हृदयं चक्रं विष्णोः क्षेत्रसमुद्भवम् ।
<>यन्त्रञ्च प्रतिमास्थानमर्च्चने सर्व्वदा हरेः ॥”
<>गौतमीये ।
<>“शालग्रामे मणौ यन्त्रे प्रतिमामण्डलेषु च ।
<>नित्यं पूजा हरेः कार्य्या न तु केवलभूतले ॥”
<>योगिनीतन्त्रे ।
<>“लिङ्गस्थां पूजयेद्देवीं पुस्तकंस्थां तथैव च ।
<>मण्डलस्थां महामायां यन्त्रस्थां प्रतिमासु च ।
<>जलस्थां वा शिलास्थां वा पूजयेत् परमेश्वरीम् ॥”
<>एतत् सर्व्वं यन्त्राभावे । कौलावलीये ।
<>“यत्रापराजितापुष्पं जवापुष्पञ्च विद्यते ।
<>करवीरे शुक्लरक्ते द्रोणं वा यत्र तिष्ठति ।
<>तत्र देवी वसेन्नित्यं तद्यन्त्रे चण्डिकार्च्चनम् ॥”
<>एतत् सर्व्वयन्त्राभावे । तथा च ।
<>“यन्त्रं मन्त्रमयं प्रोक्तं मन्त्रात्मा देवतैव हि ।
<>देहात्मनोर्यथा भेदो यन्त्रदेवतयोस्तथा ॥”
<>तथा ।
<>“आदौ लिखेद्यन्त्रराजं देवतायाश्च विग्रहम् ।
<>कामक्रोधादिदोषोत्थसर्व्वदुःखनियन्त्रणात् ॥
<>यन्त्रमित्याहुरेतस्मिन् देवः प्रीणाति पूजितः ।
<>विना यन्त्रेण पूजायां देवता न प्रसीदति ॥
<>दुःखनिर्यन्त्रणाद्यन्त्रमित्याहुस्तन्त्रवेदिनः ॥”
<>इति यन्त्रपूजाप्राधान्यम् ॥ * ॥
<>अथ धारणयन्त्राणि । तत्रादौ भुवनेश्वरी-
<>यन्त्रम् । शारदायाम् ।
<>“आलिख्याष्टदिगर्गलान्युदरगं पाशादिकं
<>त्र्यक्षरं
<>कोष्ठेष्वङ्गमनून् परेषु विलिखेदष्टार्णमन्त्रद्बयम् ।
<>अच्पूर्व्वापरषट्कयुग् लयवरान् व्योमास-
<>नानर्गले-
<>ष्वालिख्येन्द्रजलाधिपादिगुणशः पंक्तिद्वयात्तत्-
<>परम् ॥
<>कोष्ठेष्वष्टयुगार्णमात्मसहितां युग्मस्वरान्तर्गतां
<>मायां केशरगां दलेषु विलिखेन्मलं त्रिपंक्ति-
<>क्रमात् ।
<>त्रिः पाशाङ्कुशवेष्टितञ्च लिपिभिर्व्वीतं क्रमाद्-
<>व्युत्क्रमात्
<>पद्मस्थेन घटेन पङ्कजमुखेनावेष्टितं तद्बहिः ॥”
<>घटार्गलमिदं यन्त्रं मन्त्रिणां श्रीप्रदं महत् ।
<>पाशश्रीशक्तिकन्दर्पकामशक्तीन्दिराङ्कुशाः ॥
<>प्रथमोऽष्टाक्षरो मन्त्रस्ततः कामिनि रञ्जिनि ।
<>स्वाहान्तोऽष्टाक्षरः सद्भिरपरः परिकीर्त्तितः ॥
[Page4-014-a+ 52]
<>ह्रीं गौरि रुद्रदयिते योगेश्वरि सवर्म्मफट् ।
<>द्विठान्तः षोडशार्णोऽयं मन्त्रः सद्भिरुदीरितः ॥”
<>इति घटार्गलयन्त्रम् ॥ * ॥
<>“तारे हुँ विलिखेत् सरोजकुहरे साध्याभि-
<>धानान्वितं
<>मन्त्रार्णान् वसुसंख्यकान् वसुदलेष्वालिख्य
<>तद्बाह्यतः ।
<>शक्त्या त्रिः परिवेष्टितं घटगतं पद्मस्थमब्जा-
<>ननं
<>यन्त्रं वश्यकरं ग्रहादिभयहृल्लक्ष्मीप्रदं
<>कीर्त्तिदम् ॥”
<>इति त्वरितायन्त्रम् ॥ * ॥
<>“पद्मं भानुदलान्वितं प्रविलिखेत् तत्कर्णिकायां
<>पुन-
<>स्तारं शक्तिगबीजसाध्यसहितं तत्केशरेषु
<>क्रमात् ।
<>मर्दिन्यामनुसम्भवान् युगलशो वर्णान् पुनः
<>पत्रगान्
<>मन्त्रार्णान् गुणशो विधाय विलिखेदन्त्यं
<>तदन्त्ये दले ॥”
<>मन्त्रस्तु ।
<>“उत्तिष्ठ पुरुषि किं स्वपिषि भयं मे समुपस्थितम् ।
<>यदि शक्यमशक्यं वा तन्मे भगवति शमय
<>स्वाहा ॥
<>मातृकार्णेन संवीतं भूपुरद्वयमध्यगम् ।
<>यन्त्रञ्च विन्ध्यवासिन्याः प्रोक्तं सर्व्वसमृद्धिदम् ॥
<>रक्षाकरं विशेषेण क्षुद्रभूतादिनाशनम् ।
<>राज्यदं भ्रष्टराज्यानां वश्यदं वश्यमिच्छताम् ॥
<>सुतार्थिनीनां सुतदं रोगिणां रोगशान्तिदम् ।
<>बहुना किमिहोक्तेन यन्त्रं यत् कामदो मणिः ॥”
<>इति वनदुर्गायन्त्रम् ॥ * ॥
<>अथ लक्ष्मीयन्त्रम् ।
<>“वेदादिस्थितसाध्यनामयुगशः श्रीशक्ति-
<>मारान्वितं
<>किञ्जल्केषु दिनेशपत्रविलसन्मन्त्राक्षरं तद्बहिः ।
<>पद्मं व्यञ्जनकेशरं स्वरलसत्पत्राष्टयुग्मं धरा-
<>विम्बाभ्यां वषडन्तया त्वरितया यन्त्रं लिखेद्-
<>बेष्टितम् ।
<>भूपुरद्वयकोणेषु हक्षौ लेख्यौ पुनः पुनः ।
<>महालक्ष्मीयन्त्रमिदं सर्व्वैश्वर्य्यफलप्रदम् ॥
<>सर्व्वदुःखप्रशमनं सर्व्वापद्बिनिवारकम् ।
<>बहुना किमिहोक्तेन परमस्मान्न विद्यते ॥” * ॥
<>अथ त्रिपुरभैरवीयन्त्रम् ।
<>“मध्याद्यं नवयोनिषु प्रविलिखेद्बीजानि वर्णांस्त्रिशो
<>गायत्त्र्याः पुनरष्टपत्रविवरेष्वालिख्य लिप्या-
<>वृतम् ।
<>भूविम्बद्वितयेन मन्मथयुजा कोणेषु संवेष्टितं
<>यन्त्रं त्रैपुरमीरितं त्रिभुवनप्रक्षोभणं श्रीप्रदम् ॥”
<>गायत्त्री तु ।
<>“मन्मथं त्रिपुरादेवि विद्महे पदमुद्धरेत् ।
<>उक्त्वा कामेश्वरिपदं प्रवदेदथ धीमहि ॥
<>अन्ते च प्रवदेद्भूयस्तन्नः क्लिन्ने प्रचोदयात् ।
[Page4-014-b+ 52]
<>गायत्त्र्यषा समाख्याता त्रैपुरी सर्व्वसिद्धिदा ॥”
<>यन्त्रान्तरम् ।
<>“वह्नेर्गेहयुगान्तरस्थमदने मायां लिखेद्वाग्भवं
<>षट्कोणेष्वथ सन्धिषु प्रविलिखेत् हुंकार-
<>मावेष्टितम् ।
<>स्त्रींबीजेन समीरितं त्रिभुवनप्रक्षोभणं त्रैपुरं
<>यन्त्रं पञ्चमनोभवात्मकमिदं सौन्दर्य्यसम्पत्-
<>करम् ॥”
<>इति त्रिपुरायन्त्रम् ॥ * ॥
<>अथ श्रीविद्यायन्त्रम् ।
<>“विशेषं धारणं यन्त्रं प्रसङ्गात् कथयामि ते ॥
<>रेफहकारयोर्मध्ये देवीनामभिमुख्यकम् ।
<>साध्यनाम द्वितीयान्तं तस्योर्द्धे विलिखेन्मनुम् ॥
<>तत्रैव मातृकां सर्व्वां विलिखेच्चक्रबाह्यतः ।
<>पञ्चगव्यामृतेनैव मूलेन परिवेष्टयेत् ॥
<>तत्र प्राणं प्रतिष्ठाप्य विद्यामष्टोत्तरं शतम् ।
<>तत् स्पृष्ट्वा प्रजपेन्मन्त्रं देवीध्यानपरायणः ॥
<>हेम्नो मध्यगतं कृत्वा रजतस्याथवा पुनः ।
<>करे धृत्वा जगद्बश्यं हृदये स्त्रीषु वल्लभम् ॥
<>कण्ठे धनं लभेद्भाले स्तम्भनं जम्भनं भवेत् ।
<>शिखायां मोक्षमाप्नोति तस्माद्यत्नेन धार-
<>येत् ॥” * ॥
<>अथ गणेशयन्त्रम् ।
<>“बीजं षट्कोणमध्ये स्फुरदनलपुरे तारगं
<>दिक्षु लक्ष्मी-
<>मायाकन्दर्पभूमीस्तदनुरसपुटेष्वालिखेद्बीज-
<>षट्कम् ।
<>तत्सन्धिष्वङ्गमन्त्रान् वसुदलकमले मूलमन्त्रस्य
<>वर्णान्
<>शिष्टान् पत्रेषु विद्वान् विलिखतु गुणशश्चान्त्य-
<>मन्त्ये पलाशे ॥
<>आवीतं लिपिभिः क्रमोत्क्रमवशात् पाशा-
<>ङ्कुशाभ्यामपि
<>भूविम्बद्बितयेन विष्टितमिदं यन्त्रं गणाधीशितुः ।
<>लाक्षाकुङ्कुमरोचनामृगमदैर्भूर्जोदरे हेम्नि वा
<>संलिख्याभिवहन् लभेत सकलैः संप्रार्थनीयां
<>श्रियम् ॥
<>उक्तं महागणपतेर्व्विधानं सुरपूजितम् ।
<>सर्व्वसिद्धिकरं पुंसां समस्तपुरुषार्थदम् ॥” * ॥
<>अथ श्रीरामयन्त्रम् ।
<>“तारं मध्ये विलिखतु मनुं षट्सु कोणेषु सन्धि-
<>ष्वङ्गं मायां स्मरमपि लिखेत् कोणगण्डेषु
<>पश्चात् ।
<>किञ्जल्केषु स्वरगणमतो पत्रमध्येषु माला-
<>मन्त्रस्यार्णान् गुहमुखमितानष्टमे पञ्चवर्णान् ॥
<>दशाक्षरेण संवेष्ट्य कादिवर्णैश्च भूपुरे ।
<>दिग्विदिक्षु लिखेद्बीजे नरसिंहवराहयोः ॥
<>नमो भगवते ब्रूयाच्चतुर्थ्या रघुनन्दनम् ।
<>रक्षोघ्नविषदायान्ते मधुरादि समीरयेत् ॥
<>प्रसन्नवदनायेति पश्चादमिततेजसे ।
<>बलाय पश्चाद्रामाय विष्णवे तदनन्तरम् ।
<>प्रणवादिनमोऽन्तोऽयं मालामन्त्रः प्रकीर्त्तितः ॥”
[Page4-014-c+ 52]
<>अथ नृसिंहयन्त्रम् ।
<>“बीजं साध्यसमन्वितं प्रविलिखेन्मध्येऽष्टपत्रेष्वथो
<>मन्त्रार्णान् श्रुतिशो विभज्य विलिखेल्लिप्या
<>बहिर्व्वेष्टयेत् ।
<>बाह्ये कोणगबीजबद्धवसुधागेहद्वयेनावृतं
<>यन्त्रं क्षुद्रविषग्रहामयरिपुप्रध्वंसनं श्रीप्रदम् ॥” * ॥
<>अय गोपालयन्त्रम् ।
<>“पिण्डं मूलेन वीतं दहनपुरयुगे कोणराजत्षडर्णं
<>कुर्य्यात् पद्मं दशार्णस्फुरितदशदलं कामबीजेन
<>वीतम् ।
<>पद्मं किञ्जल्कसंस्थस्वरविकृतिदलप्रोल्लसत्-
<>षोडशार्णं
<>किञ्जल्कव्यञ्जनाढ्यं विकृतियुगदलेष्वर्पितानष्ट-
<>वर्णान् ॥
<>पाशाङ्कुशाभ्यामावीतं क्षौणीपुरयुगास्रिषु ।
<>अष्टाक्षरेण लसितं यन्त्रं गोपालदैवतम् ॥
<>धर्म्मार्थकामफलदं सर्व्वरक्षाकरं स्मृतम् ।
<>पञ्चान्तको धरासंस्थो मनुर्बिन्दुविभूषितः ॥
<>पिण्डबीजमिदं प्रोक्तं सर्व्वसिद्धिकरं परम् ।
<>स्मरः कृष्णाय ठद्वन्द्वं षडर्णो मनुरीरितः ॥
<>गोपीजनान्ते प्रददेद्बल्लभायाग्निवल्लभा ।
<>अयं दशाक्षरो मन्त्रो दृष्टादृष्टफलप्रदः ॥
<>प्रणवं हृदयं कृष्णं ङेऽन्तमुक्त्वा ततः परम् ।
<>तादृशं देवकीपुत्त्रं हुं फट्स्वाहासमन्वितम् ।
<>षोडशाक्षरमन्त्रोऽयं गोविन्दस्य जगत्पतेः ॥
<>पिण्डं रतिपतेर्ब्बीजं नमो भगवते ततः ।
<>नन्दपुत्त्राय बालादिवपुषे श्यामलाय च ॥
<>गोपीजनपदस्यान्ते वल्लभाय द्विठावधि ।
<>अनुष्टुप् मन्त्र आख्यातो गोपालस्य जगत्पतेः ॥
<>अनङ्गः कृष्णगोविन्दौ ङेऽन्तावष्टाक्षरो मनुः ॥”
<>इति गोपालयन्त्रम् ॥ * ॥
<>अथ गोपालस्य यन्त्रान्तरम् ।
<>“प्राक् प्रत्यक् दक्षिणोदक् विधिवदभिलिखेत्
<>स्पष्टरेखाचतुष्कं
<>कोणोद्यच्छूलयुक्तं बलययुगयुतं मध्यपूर्व्वं
<>तदन्तम् ।
<>श्लोकस्यार्णान् पुरस्ताद्बसुपदविवरेष्वष्टवर्णं
<>लिखित्वा
<>तद्बाह्य द्वादशार्णैस्तदनुपरिवृतं देवकीपुत्त्र-
<>यन्त्रम् ॥
<>तं सुकी देव देवेतं तं वेदे वरतो वतम् ।
<>तं वतो रूढतो ख्यातं तं ख्यातो देवकीसुतम् ॥
<>लिखितं भूर्ज्जपत्रादौ यन्त्रमेतद्यथाविधि ।
<>विधृतं बाहुना नित्यं सर्व्वकामफलप्रदम् ॥
<>पलाशवृक्षफलके लिखितं साधु साधितम् ।
<>गोस्थाने निखनेदेतत् गवां बृद्धिर्भवेत्तदा ॥” * ॥
<>अथ शिवयन्त्रम् । तत्रादौ षट्कोणमण्डलं
<>कृत्वा तदन्तः साध्यनामयुक्तं प्रासादबीजं
<>विलिख्य षट्कोणेषु प्रणवसहितपञ्चाक्षरवर्णान्
<>विलिख्य विवरेषु षडङ्गमन्त्रान् तद्बहिः पञ्च-
<>दलानि विरचय्य तद्दलेषु ओँ ईशानाय नमः
<>ओँ तत्पुरुषाय नमः ओँ अघोराय नमः
[Page4-015-a+ 52]
<>ओँ सद्योजाताय नमः ओँ वामदेवाय नमः ।
<>इति पञ्चमन्त्रान् प्रागादिक्रमेण लिखेत् ।
<>तद्बहिरष्टदलानि रचयित्वा तद्दलेषु मातृका-
<>घर्णान् लिखेत् । तद्बहिर्वृत्तं त्र्यम्बकेन वेष्टयेत् ।
<>एतद्यन्त्रं जपहोमादिना सम्पूज्य धारयेत् ।
<>आयुरारोग्यैश्वर्य्यादिसिद्धिर्भवति ॥ * ॥ अथ
<>मृत्युञ्जयस्य यन्त्रम् ।
<>“मध्ये साध्याक्षराढ्यं ध्रुवमभिविलिखेन्मध्यमं
<>दिग्दलेषु
<>कोणेष्वन्त्यं मनोस्तत् क्षितिभुवनमथो दिक्षु
<>चन्द्रं विदिक्षु ।
<>टान्तं यन्त्रं तदुक्तं सकलभयहरं क्षेडभूतापमृत्यु-
<>व्याधिव्यामोहदुःखप्रशमनमुदितं श्रीप्रदं
<>कीर्त्तिदायि ॥” * ॥
<>अथकालीयन्त्रम् । यामले ।
<>“आद्यं बीजं ससाध्यं प्रथमवसुगृहे तद्वहि-
<>श्चाष्टकोणे
<>पूर्व्वाद्यं चाष्टबीजं तदनु वसुगृहद्बन्द्बके
<>बीजषट्कम् ।
<>किञ्जल्कं तत् स्वराढ्यं वसुदलविवरे स्वाहया
<>बीजषट्कं
<>कूर्च्चाभ्यामेव वीतं क्षितिगृहयुगयोरन्तरे
<>यन्त्रराजम् ॥
<>देवीबीजत्रयं तत् प्रतिदिशमपरं शक्तिबीज-
<>द्बयं तत्
<>कोणे कोणे लिखेद्यस्त्रिजगति स गुरुः
<>शङ्करस्यापि विष्णोः ॥”
<>अथ शान्तिकादौ ताराधारणयन्त्रम् । तदुक्तं
<>फेत्कारीये ।
<>“योनियुग्मे लिखेन्मन्त्रं मन्त्री हेमशलाकया ।
<>क्लीवहीनान् दीर्घवर्णान् षट्कोणे विलिखेत्ततः ॥
<>अष्टपत्रेष्वष्टवर्णान् तद्बहिर्भूपुरद्वयम् ।
<>अष्टवज्रं भूपुरे च विलिख्य साधकोत्तमः ॥
<>सुवर्णपट्टे भूर्ज्जे वा रूप्ये वाप्यथ सुव्रते ।
<>विलिखेद्धेमलेखन्या गन्धाष्टकसमन्वितम् ॥
<>दूर्व्वाकाण्डेन वालिख्य कुशमूलेन वा पुनः ॥”
<>एकवीराकल्पे ।
<>“वेष्टितं पीतवस्त्रेण जतुना परिवेष्टयेत् ॥
<>बध्नीयात् पट्टसूत्रेण शिशूनां कण्ठभूषणम् ।
<>स्त्रीणां वामभुजे चैवमन्येषां दक्षिणे भुजे ।
<>बन्ध्यापि लभते पुत्त्रं निर्धनो धनवान् भवेत् ॥
<>इमां रक्षां पुरा बध्वा ज्ञानार्थं गौतमादिभिः ।
<>प्रीत्यर्थं पार्थिवैश्चान्यैः संग्रामे जयकाङ्खिभिः ॥”
<>अस्यार्थः । योनियुग्मे षट्कोणे । तस्य मध्ये
<>हेमशलाकादिना भूर्ज्जपत्रादौ कुङ्कुमरोचना-
<>रक्तचन्दनजटामांसीनां समांशं विधाय पङ्क्ति
<>क्रमेण मूलमन्त्रं लिखित्वा तस्य हृल्लेखारेफ-
<>मध्ये अमुकस्य रक्षां कुरु कुरु अमुकीनां शुभं
<>पुत्त्रमुत्पादयेति वा अस्य ज्ञानं कुरु कुरु
<>इत्यादि वा साध्यसहितं विलिख्य षट्कोणे
<>क्लीवभिन्नान् दीर्घवर्णान् आ ई ऊ ऐ औ अः
<>इत्येकैकं लिखेत् । तदुक्तम् ।
[Page4-015-b+ 52]
<>“स्वराणां मध्यगं यच्च तच्चतुष्कं नपुंसकमिति ।”
<>अष्टपत्रेष्वष्टवर्णान् । ऐं ह्रीं ओँ ऐं ह्रीं फट्
<>स्वाहेति लिखेत् । तदुक्तम् ।
<>“वाग्भवं कुलदेवीञ्च तारकं वाग्भवं तथा ।
<>हृल्लेखा चास्त्रमन्त्रान्ते वह्निजायावधिर्मनुः ॥
<>अष्टाक्षरो मनुः प्रोक्तो मन्त्राणां सार ईरितः ॥”
<>अथ यन्त्रलिखनद्रव्यम् ।
<>“काश्मीररोचनालाक्षामृगेभमदचन्दनैः ।
<>विलिखेद्धेमलेखन्या यन्त्राण्येतानि देशिकः ॥
<>भूमिस्पृष्टं शवस्पृष्टं यन्त्रं निर्म्माल्यसङ्गतम् ।
<>विदीर्णं लङ्घितं मन्त्री यन्त्रं नैव च धारयेत् ॥
<>सौवर्णे राजते पात्रे भूर्जे वा सम्यगालिखेत् ।
<>अथवा ताम्रपट्टे वा गुटिकां कृत्य धारयेम् ॥
<>यावज्जीवं सुवर्णे स्यात् रौप्ये विंशतिवार्षिकम् ।
<>भूर्ज्जे द्बादश वर्षाणि तदर्द्ध्वं ताम्रपट्टके ॥”
<>इति तन्त्रसारः ॥ * ॥
<>अन्यत् कालिकापुराणे ७७ । ७८ । ७९ अध्यायेषु
<>द्रष्टव्यम् ॥ * ॥ अथ यन्त्रसंस्कारः । वामके-
<>श्वरतन्त्रे ।
<>“स्नात्वा संकल्पयेन्मन्त्री गुरोरर्च्चनमाचरेत् ।
<>पञ्चगव्यं ततः कृत्वा शिवमन्त्रेण मन्त्रितम् ॥
<>तत्र चक्रं क्षिपेन्मन्त्री प्रणवेन समाकुलम् ।
<>तदुद्धृत्य ततश्चक्रं स्थापयेत् स्वर्णपात्रके ॥
<>पञ्चामृतेन दुग्धेन शीतलेन जलेन च ।
<>चन्दनेन सुगन्धेन कस्तूरीकुङ्कुमेन च ॥
<>पयोदधिघृतक्षौद्रशर्कराद्यैरनुक्रमात् ।
<>तोयधूपान्तरैः कुर्य्यात् पञ्चामृतविधिं बुधः ॥
<>हाटकैः कलसैर्देवीमष्टभिर्व्वारिपूरितैः ।
<>कषायजलसम्पन्नैः कारयेत् स्नानमुत्तमम् ॥
<>स्नानं समाप्य तां देवीं स्थापयेत् स्वर्णपाठके ।
<>यन्त्रराजाय विद्महे महायन्त्राय धीमहि तन्नो
<>यन्त्रं प्रचोदयात् ॥
<>स्पृष्ट्वा यन्त्रं कुशाग्रेण गायत्त्र्या चाभिमन्त्रयेत् ।
<>अष्टोत्तरशतं देवि ! देवताभावसिद्धये ॥
<>आत्मशुद्धिं ततः कृत्वा षडङ्गैर्द्देवतां यजेत् ।
<>तत्रावाह्य महादेवीं जीवन्यासञ्च कारयेत् ॥
<>उपचारैः षोढशभिर्महामुद्रादिभिः सदा ।
<>फलताम्बूलनैवेद्यैर्देवीं तत्र समर्च्चयेत् ॥
<>पट्टसूत्रादिकं दद्यात् वस्त्रालङ्कारमेव च ।
<>अगुरुं चामरं घण्टां यथायोग्यं महेश्वरि ! ।
<>सर्व्वमेतत् प्रयत्नेन दद्यादात्महिते रतः ॥
<>ततो जपेत् सहस्रञ्च सकलेप्सितसिद्धये ।
<>बलिदानं ततः कृत्वा प्रणमेच्चक्रराजकम् ॥
<>अष्टोत्तरशतं हुत्वा सम्पाताज्यं विनिःक्षिपेत् ।
<>होमकर्म्मण्यशक्तश्चेत् द्बिगुणं जपमाचरेत् ॥
<>धेनुमेकां समानीय स्वर्णशृङ्गाद्यलङ्कृताम् ।
<>गुरवे दक्षिणां दद्यात् ततो देव्या विसर्ज्जनम् ॥”
<>अस्य प्रयोगः । कृतनित्यक्रियः स्वस्तिवाचन-
<>पूर्व्वकं सङ्कल्पं कुर्य्यात् । आद्येत्यादि अमुक-
<>गोत्रः श्रीअमुकदेवशर्म्मा अमुकदेवतायाः
<>पूजार्थं अमुकयन्त्रसंस्कारमहं करिष्ये । इति
<>संकल्प्य पञ्चगव्यमानीय हौमितिमन्त्रेणाष्टोत्तर-
[Page4-015-c+ 52]
<>शतं अभिमन्त्र्य प्रणवेन यन्त्रं तत्र क्षिपेत् ।
<>तत उत्तोल्य स्थापयेत् । ततः शीतलजलचन्दन-
<>गन्धकस्तूकीकुङ्कुमैः स्नापयित्वा पञ्चगव्यमानीय
<>हौमिति मन्त्रेणाष्टोत्तरशतमभिमन्त्र्य प्रणवेन
<>पूर्व्ववत् शोधयित्वा स्नापयेत् । तत्र क्रमः ।
<>प्रथमं क्षीरेण स्नापयित्वा धूपं दद्यात् । एवं
<>दध्ना घृतेन मधुना शर्करया च । ततोऽष्टभिः
<>कलसैः कुङ्कुमगोरोचनाचन्दनमिश्रितैस्तोयैः
<>स्नापयेत् । सर्व्वत्र स्नानं मूलमन्त्रेण ततो
<>यन्त्रमुत्तोल्य कुशाग्रेण तत् स्पृष्ट्वा यन्त्रराजाय
<>विद्महे महायन्त्राय धीमहि तन्नो यन्त्रं प्रचो-
<>दयात् । इत्यष्टोत्तरशतमभिमन्त्र्य प्राणप्रतिष्ठां
<>कुर्य्यात् । अस्य प्राणप्रतिष्ठामन्त्रस्य ब्रह्मविष्णु-
<>महेश्वरा ऋषय ऋग्यजुःसामानि छन्दांसि
<>चैतन्यं देवता प्राणप्रतिष्ठायां विनियोगः ।
<>तद्यथा । आं ह्रीं क्र्ॐ यं रं लं वं शं षं सं हौं
<>हं सः अमुकदेवतायाः प्राणा इह प्राणाः ।
<>एवं आमित्यादि अमुकदेवतायाः जीव इह
<>स्थितः । एयं आमित्यादि अमुकदेवतायाः सर्व्वे-
<>न्द्रियाणि । एवं आमित्यादि अमुकदेवताया
<>वाङ्मनश्चक्षुःश्रोत्रघ्राणप्राणा इहागत्य सुखं चिरं
<>तिष्ठन्तु स्वाहा । इति प्राणान् प्रतिष्ठाप्य तत्र
<>प्रकृतदेवतामावाह्य षोडशोपचारैः पञ्चोप-
<>चारैर्व्वा पूजयेत् । ततः पट्टसूत्रादिकं दत्त्वा
<>अष्ठोत्तरशतं अप्त्वा शक्तश्चेत् बलिं दद्यात् ।
<>ततोऽष्टोत्तरशतहोमं कृत्वा प्रत्याहुतिसम्पातं
<>दद्यात् । होमाभावे द्बिगुणजपः कार्य्यः । ततो
<>दक्षिणां दत्त्वा अच्छिद्रावधारणं कुर्य्यात् ।
<>इति तन्त्रसारः ॥ * ॥ औषधपाकार्थयन्त्राणि
<>यथा, --
<>“भाण्डे वितस्तिगम्भीरे मध्ये निहितकूपिके ।
<>कूपिकाकण्ठपर्य्यन्तं बालुकाभिश्च पूरिते ॥
<>भेषजं कूपिकासंस्थं वह्निना यत्र पच्यते ।
<>बालुकायन्त्रमेतद्धि यन्त्रतन्त्रबुधैः स्मृतम् ॥”
<>इति बालुकायन्त्रम् ॥
<>“निबद्धमौषधं सूतं भूर्ज्जे तत्त्रिगुणान्तरे ।
<>रसपोटलिकां काष्ठे दृढं बद्ध्वा गुणेन हि ॥
<>सन्धानपूर्णं कुम्भान्तः स्वावलम्बनसंस्थितम् ।
<>अधस्ताज्ज्वालयेदग्निं तत्तदुक्तक्रमेण हि ।
<>दोलायन्त्रमिदं प्रोक्तं स्वेदनाख्यं तदेव हि ॥”
<>सन्धानं काञ्जिकादि । इति दोलायन्त्रम् ॥ * ॥
<>“साम्बुस्थालीमुखे बद्धे वस्त्रे स्वेद्यं निधाय च ।
<>पिधाय पच्यते यत्र तद्यन्त्रं स्वेदनं स्मृतम् ॥”
<>इति स्वेदनयन्त्रम् ॥
<>“अधःस्थाल्यां रसं क्षिप्त्वा निदध्यात्तन्मुखोपरि ।
<>स्थालीमूर्द्ध्वमुखीं सम्यक् निरुध्य मृदुमृत्सया ॥
<>ऊर्द्ध्वस्थाल्यां जलं क्षिप्त्वा चुल्ल्यामारोप्य यत्नतः ॥
<>अधस्ताज्ज्वालयेदग्निं यावत् प्रहरपञ्चकम् ।
<>स्वाङ्गशीतं ततो यन्त्राद्गृह्णीयाद्रसमुत्तमम् ।
<>विद्याधराभिधं यन्त्रमेतत्तज्ज्ञैरुदाहृतम् ॥”
<>इति विद्याधरयन्त्रम् ॥
<>“बालुकासु समस्ताङ्गं गर्त्ते मूषारसान्विता ।
[Page4-016-a+ 52]
<>दीप्तोपलैः मंवृणुयाद्यन्त्रं भूधरनामकम् ॥”
<>इति भूधरयन्त्रम् ॥
<>“यन्त्रं डमरुसंज्ञं स्यात्तत् स्थाल्योर्मुद्रिते मुखे ॥”
<>इति डमरुयन्त्रम् । इति भावप्रकाशः ॥ (तथाच ।
<>“अन्धमूषा तु कर्त्तव्या गोस्तनाकारसन्निभा ।
<>सैव छिद्रान्विता मध्ये गम्भीरामारणोचिता ॥”
<>इति अन्धमूषायन्त्रम् ॥
<>“द्बौ भागौ तु सदुग्धस्य एकावल्मीकमृत्तिका ।
<>लोहकिट्टस्य भागैकं श्वेतपाषाणभागिकम् ॥
<>नरकेशसमं किञ्चित् छागीदुग्धेन पेषयेत् ।
<>माषद्बयं दृढं मर्द्द्यं तेन मूषां सुसम्पुटाम् ॥
<>शोषयित्वा रसं क्षिप्त्वा तत्कल्कैः सन्धि लेपयेत् ।
<>रौद्रमूषा समाख्याता सम्यक्पारदसाधिका ॥”
<>इति मूषायन्त्रम् ॥ * ॥
<>“बालुकापूरितं भाण्डं तन्मध्ये सूतकं क्षिपेत् ।
<>रसं मूषागतञ्चैव भाण्डं स्रावेण रोधयेत् ॥
<>लिप्त्वा मृल्लवणैः सन्धिं पाचयेच्चुल्विकाग्निना ।
<>बालुकायन्त्रमेतद्धि योजयेद्रसकर्म्मणि ॥”
<>इति बालुकायन्त्रम् ॥
<>“तिर्य्यक्कण्ठं काचकुप्या गिलयेत् स्वल्पभाण्डकैः ।
<>तिर्य्यक्कृत्वा पचेत् भाण्डं वकयन्त्रमिति स्मृतम् ॥”
<>इति वकयन्त्रम् ॥
<>“ऊर्द्ध्वाधः संपुटाकारं तन्मध्ये रससंस्थितम् ।
<>कवचीयन्त्रमेतद्धि रसादिद्रव्यसाधनम् ॥”
<>इति कवचीयन्त्रम् ॥ * ॥
<>इति वैद्यकरसेन्द्रसारसंग्रहे जारणाद्यधिकारे ॥
<>चिकित्सोपयग्यपरयन्त्रविवृतिर्यथा, --
<P>“यन्त्रशतमेकोत्तरमत्र हस्तमेव प्रधानतमं
<>यन्त्राणामवगच्छ । किं कारणम् । यस्माद्धस्ता-
<>दृते यन्त्राणामप्रवृत्तिरेव तदधीनत्वाद्यन्त्रकर्म्म-
<>णाम् । तत्र मनःशरीरावाधकराणि शल्यानि
<>तेषामाहरणोपायो यन्त्राणि । तानि षट्प्रका-
<>राणि । तद्यथा । स्वस्तिकयन्त्राणि । सन्दंश-
<>यन्त्राणि । तालयन्त्राणि । नाडीयन्त्राणि ।
<>शलाकायन्त्राणि । उपयन्त्राणि चेति ॥
<>तत्र चतुर्व्विंशतिः स्वस्तिकयन्त्राणि । द्वे सन्दंश-
<>यन्त्रे । द्वे एव तालयन्त्रे । विंशतिर्नाड्यः । अष्टा-
<>विंशतिः शलाकाः । पञ्चविंशतिरुपयन्त्राणि ॥
<>तानि प्रायशो लौहानि भवन्ति तत्प्रतिरूप-
<>काणि वा तदलाभे । तत्र नानाप्रकाराणां
<>व्यालानां मृगपक्षिणां मुखैर्मुखानि यन्त्राणां
<>प्रायशः सदृशानि तस्मात् तत्सारूप्यादागमादु-
<>पदेशादन्ययन्त्रदर्शनाद्युक्तितश्च कारयेत् ।
<>समाहितानि यन्त्राणि खरश्लक्ष्णमुखानि च ।
<>सुदृढानि सुरूपाणि सुग्रहाणि च कारयेत् ॥
<P>तत्र स्वस्तिकयन्त्राण्यष्टादशाङ्गुलप्रमाणानि
<>सिंहव्याघ्रवृकतरक्षुऋक्षद्वीपिमार्जारशृगाल-
<>मृगैर्व्वारुककाककङ्ककुररचासभासशशघात्यु-
<>लूकचिल्लिश्येनगृध्रक्रौञ्चभृङ्गराजाञ्जलिकर्णाव-
<>भञ्जननन्दिमुखमुखानि मसूराकृतिभिः कीलै-
<>रवबद्धानि मूलेऽङ्कुशवदावृत्तवारङ्गाण्यस्थि-
<>विनष्टशल्योद्धरणार्थमुपदिश्यन्ते ॥ * ॥ सनिग्रहो-
[Page4-016-b+ 52]
<>ऽनिग्रहश्च सन्दंशौ षोडशाङ्गुलौ भवतस्त्वग्मांस-
<>सिरास्नायुगतशल्योद्धरणार्थमुपदिश्येते ।
<P>तालयन्त्रे द्बादशाङ्गुले मत्स्यतालुवदेकतालद्बि-
<>तालके कर्णनासानाडीशल्यानामाहरणार्थम् ।
<P>नाडीयन्त्राण्यनेकप्रकाराण्यनेकप्रयोजनान्येक-
<>तोमुखान्युभयतोमुखानि च तानि स्रोतोगत-
<>शल्योद्धरणार्थं रोगदर्शनार्थमाचूषणार्थं क्रिया-
<>सौकर्य्यार्थञ्चेति तानि स्रोतोद्वारपरिणाहानि
<>यथायोगपरिणाहदीर्घाणि च ।
<P>भगन्दरार्शोऽर्व्वुदव्रणवस्त्युत्तरवस्तिमूत्रवृद्धिद-
<>कोदरधूमनिरुद्धप्रकशसन्निरुद्धगुदयत्त्राण्यलावु-
<>शृङ्गयन्त्राणि चोपरिष्टाद्धक्ष्यामः ।
<P>शलाकायन्त्राण्यपि नानाप्रकाराणि नाना-
<>प्रयोजनानि यथायोगपरिणाहदीर्घाणि च तेषां
<>गण्डूपदशरपुङ्खसर्पफणवडिशमुखे द्वे द्वे एषण-
<>व्यूहनचालनाहरणार्थमुपपदिश्येते । मसूरदल-
<>मात्रमुखे द्वे किञ्चिदानताग्रे स्रोतोगतशल्योद्ध-
<>रणार्थम् । षट्कार्पासकृतोष्णीषाणि प्रमार्ज्जन-
<>क्रियासु । त्रीणि दर्व्याकृतीनि खल्लमुखानि
<>क्षारौषधप्रणिधानार्थम् । त्रीण्यन्यानि जाम्बव-
<>वदनानि त्रीण्यङ्कुशवदनानि षडवाग्निकर्म्मस्व-
<>भिप्रेतानि । नासार्वुदहरणार्थमेकं कोलास्थि-
<>दलमात्रमुखं खल्लतीक्ष्णोष्ठम् । अञ्जनार्थमेकं
<>कलायपरिमण्डलमुभयतो मुकुलाग्रम् । मूत्र-
<>मार्गविशोधनार्थमेकं मालतीपुष्पवृन्ताग्रप्रमाण-
<>परिमण्डलमिति ।
<P>उपयन्त्राण्यपि रज्जुवेणिकापट्टचर्म्मान्तवल्कल-
<>लतावस्त्राष्ठीलाश्म-मुद्गर-पाणिपाद-तलाङ्गुलि-
<>जिह्वा-दन्तनखमुख-बालाश्वकटकशाखाष्ठीवन-
<>प्रवाहणहर्षायस्कान्तमयानि क्षाराग्निभेषजानि
<>चेति ।
<>एतानि देहे सर्व्वस्मिन् देहस्यावयवे तथा ।
<>सन्धौ कोष्ठे धमन्याञ्च यथायोगं प्रयोजयेत् ॥
<>यन्त्रकर्म्माणि तु निर्घातनपूरणबन्धनव्यूहनवर्त्तन-
<>चालनविवर्त्तनविवरणपीडनमार्गविशोधनविक-
<>र्षणाहरणाञ्चनोन्नमनविनमनभञ्जनोन्मथना-
<>चूषणैषणदारणर्ज्जूकरणप्रक्षालनप्रधमनप्रमा-
<>र्ज्जनानि चतुर्विंशतिः ॥
<>स्वबुद्ध्या चापि विभजेद्यन्त्रकर्म्माणि बुद्धिमान् ।
<>असंख्येयविकल्पत्वाच्छल्यानामिति निश्चयः ॥
<P>तत्रातिस्थूलमसारमतिदीर्घमतिह्रस्वमग्राहि
<>विषमग्राहि वक्रं शिथिलमत्युन्नतं मृदुकीलं
<>मृदुमुखं मृदुपाशमिति द्वादश यन्त्रदोषाः ।
<>एतैर्दौषैर्विनिर्म्मुक्तं यन्त्रमष्टादशाङ्गुलम् ।
<>प्रशस्तं भिषजा ज्ञेयं तद्धि कर्म्मसु योजयेत् ॥
<>दृश्यं सिंहमुखाद्यैस्तु गूढं कङ्कमुखादिभिः ।
<>निर्हरेत्तु शनैः शल्यं शस्त्रयुक्तिव्यपेक्षया ॥
<>विवर्त्तते साध्ववगाहते च
<>शल्यं निगृह्योद्धरते च यस्मात् ।
<>यन्त्रेष्वतः कङ्कमुखं प्रधानं
<>स्थानेषु सर्व्वेष्वविकारि चैव ॥”
<>इति सुश्रुते सूत्रस्थाने सप्तमेऽध्याये ॥ * ॥
[Page4-016-c+ 52]
<>गोलाध्यायोक्तयन्त्राणि यथा, --
<>“अथ यन्त्राध्यायो व्याख्यायते । तत्रादौ तदा-
<>रम्भप्रयोजनमाह ।
<>दिनगतकालावयवा ज्ञातुमशक्या यतो विना
<>यन्त्रैः ।
<>वक्ष्ये यन्त्राणि ततः स्फुटानि संक्षेपतः कति-
<>चित् ॥
<>गोलो नाडीवलयं यष्टिः शङ्कुर्घटी चक्रम् ।
<>त्रापं तुर्यं फलकं धीरेकं पारमार्थिकं यन्त्रम् ॥”
<>“अथ प्रथमं गोलयन्त्रमाह ।
<>अपवृत्तगरविचिह्नं क्षितिजे धृत्वा कुजेन
<>संसक्ते ।
<>नाडीवृत्ते बिन्दुं कृत्वा धृत्वाथ जलसमं क्षिति-
<>जम् ॥
<>रविचिह्नस्य च्छाया पतति कुमध्य यथा तथा
<>विधृते ।
<>उडुगोले कुजबिन्द्वोर्मध्ये नाड्यो द्युयाताः स्युः ॥”
<>“अथ नाडीवलयमाह ।
<>अपवृत्ते कुजलग्ने लग्नं चाथो खगोलनलिकान्तः ।
<>भूस्थं ध्रुवयष्टिस्थं चक्रं षष्ट्या निजोदयैश्चाङ्क्यम् ॥
<>व्यस्तैर्यष्टीभायामुदयेऽर्कं न्यस्य नाडिका ज्ञेयाः ।
<>इष्टच्छायासूर्य्यान्तरेऽथ लग्नं प्रभायाञ्च ॥
<>केनचिदाधारेण ध्रुवाभिमुखकीलकेऽत्र धृते ।
<>अथवा कीलच्छायातलमध्ये स्युर्नता नाड्यः ॥”
<>घटिकायन्त्रलक्षणादिकं घटीयन्त्रशब्दे द्रष्टव्यम् ॥
<>“अथ शङ्कुमाह ।
<>समतलमस्तकपरिधिर्भ्रमसिद्धो दन्तिदन्तजः शङ्कुः ।
<>तच्छायातः प्रोक्तं ज्ञानं दिग्देशकालानाम् ॥
<>इति शङ्कुयन्त्रम् ॥
<>अथ चक्रमाह ।
<>चक्रं चक्रांशाङ्कं परिधौ श्लथशृङ्खलादिकाधारम् ।
<>धात्री त्रिभ आधारात् कल्प्या भार्द्धेऽत्र
<>स्वार्द्धञ्च ॥
<>तन्मध्ये सूक्ष्माक्षं क्षिप्त्वार्काभिमुखनेमिकं धार्य्यम् ।
<>भूमेरुन्नतभागास्तत्राक्षच्छायया भुक्तः ॥
<>तत्खार्द्धान्तश्च नता उन्नतलवसंगुणीकृतं द्युद-
<>लम् ।
<>द्युदलोन्नतांशभक्तं नाड्यः स्थूलाः परैः प्रोक्ताः ॥”
<>“अथ वेधेन ग्रहज्ञानमाह ।
<>“पैत्रर्क्षपुष्यान्तिमवारुणाना-
<>मृक्षद्वयं नेमिगतं यथा स्यात् ।
<>दूरेऽन्तरेऽल्पेषुभखेचरौ वा
<>तथात्र यन्त्रं सुधिया प्रधार्य्यम् ॥
<>नेमिस्थदृट्याक्षगतं प्रपश्येत्
<>खेटञ्च धिष्ण्यस्य च योगताराम् ।
<>नेम्यङ्कयोरक्षयुजोस्तु मध्ये
<>येऽंशाः स्थिता भध्नुवको युतस्तैः ॥
<>प्रत्यक् स्थिते भेऽथ पुरःस्थिते तै-
<>र्होनो ध्रुवः स्यात् खचरस्य भुक्तम् ॥”
<>“अथ चापं तुर्यगोलं चाह ।
<>दलीकृतं चक्रमुशन्ति चापं
<>कोदण्डखण्डं खलु तुर्यगोलम् ॥”
[Page4-017-a+ 52]
<>“अथ फलकयन्त्रार्थमाह ।
<>दृङ्मण्डलेऽत्र स्फुटकाल उक्तः
<>सुखेन नान्यैर्यतितं मयातः ।
<>सद्गोलयुक्तेर्गणितस्य सारं
<>स्पष्टं प्रवक्ष्ये फलकाख्ययन्त्रम् ॥”
<>“इदानीं यन्त्रलक्षणमाह ।
<>कर्त्तव्यं चतुरस्रकं सुफलकं खाङ्का-९० ङ्गुलै-
<>र्विस्तृतं
<>विस्ताराद्द्विगुणा-१८० यतं सुगणकेनायाममध्ये
<>तथा ।
<>आधारः श्लथशृङ्खलादिघटितः कार्य्या च
<>रेखा तत-
<>स्त्वाधारादवलम्बसूत्रसदृशी सा लम्बरेखोच्यते ॥
<>लम्बं नवत्य-९० ङ्गुलकैर्विभज्य
<>प्रत्यङ्गुलं तिर्य्यगतः प्रसार्य्य ।
<>सूत्राणि तत्रायतसूक्ष्मरेखा
<>जीवाभिधानाः सुधिया विधेयाः ॥
<>आधारतोऽधः खगुणा-३० ङ्गुलेषु
<>ज्यालम्बयोगे सुषिरञ्च सूक्ष्मम् ।
<>इष्टप्रमाणा सुषिरे शलाका
<>क्षेप्याक्षसंज्ञा खलु सा प्रकल्प्या ॥
<>षष्ट्यङ्गुलव्यासमतश्च रन्ध्रात्
<>कृत्वा सुवृत्तं परिधौ तदङ्क्यम् ।
<>षष्ट्या घटीनां भगणांश-३६० कैश्च
<>प्रत्यंशकं चाम्बुपलैञ्च दिग्भिः ॥
<>अग्रे सरन्ध्रा तनुपट्टिकैका
<>षष्ट्यङ्गुला दीर्घतया तथाङ्क्या ॥”
<>“इदानीं यन्त्रोपकरणमाह ।
<>यत् खण्डकैः स्थूलचरं पलाद्यं
<>तद्गोकु-१९ हृत् स्याच्चरशिञ्जिनीह ॥”
<>“इदानीं यष्टिसाधनमाह ।
<>वेदाः ४ भवाः ११ शैलभुवो १७ धृतिश्च १८
<>विश्वे १३ च बाणाः ५ पलकर्णनिघ्नाः ।
<>अर्कोद्धृताः स्युः क्रमशः स्वदेशे
<>राश्यर्द्धलभ्यानि हि खण्डकानि ॥
<>तैः क्रान्तिपाताढ्यरवेर्भुजज्या
<>षष्ट्युद्धृताक्षश्रवणेन युक्ता ।
<>दिग्ध्नी कृताप्ता भवतीह यष्टिः
<>सा पट्टिकायां सुषिरात् प्रदेया ॥”
<>“इदानीं यष्टिप्रयोजनमाह ।
<>धार्य्यं तथा फलकयन्त्रमिदं यथैव
<>तत्पार्श्वयोर्लगति तुल्यमिनस्य तेजः ।
<>छायाक्षजा स्पृशति तत्परिधौ यमंशं
<>तत्रांशके मतिमता तरणिः प्रकल्प्यः ॥
<>अक्षप्रोतां रविलवगतां पट्टिकां न्यस्य तस्माद्-
<>यष्टेरग्रादुपरि फलकेऽधश्च गोलक्रमेण ।
<>यत्नाद्देयश्चरदलगुणस्तत्र या ज्या तयात्र
<>छिन्ने वृत्ते तलगघटिकाः स्युर्नता लम्बकान्ताः ॥”
<>“अथ यष्टियन्त्रमाह ।
<>त्रिज्याविष्कम्भार्द्धं वृत्तं कृत्वा दिगङ्कितं तत्र ।
<>दत्त्वाग्रां प्राक् पश्चाद्युज्यावृत्तञ्च तन्मध्ये ॥
<>तत्परिधौ षष्ट्यङ्कं यष्टिर्नष्टद्युतिस्ततः केन्द्रे ।
[Page4-017-b+ 52]
<>त्रिज्याङ्गुला निधेया यष्ट्यग्राग्रान्तरं यावत् ॥
<>तावत्या मौर्व्या यद्द्बितीयवृत्ते धनुर्भवेत् तत्र ।
<>दिनगतशेषा नाड्यः प्राक् पश्चात् स्युः क्रमेणै-
<>वम् ॥”
<>“इदानीं धीयन्त्रं विवक्षुरादौ तत्प्रशंसामाह ।
<>अथ किमु पृथुतन्त्रैर्धीमतो भूरियन्त्रैः
<>स्वकरकलितयष्टेर्दत्तमूलाग्रदृष्टेः ।
<>न तदविदितमानं वस्तु यद्दृश्यमानं
<>दिवि भुवि च जलस्थं प्रोच्यतेऽथ स्थलस्थम् ॥
<>अत्र प्रश्नः ।
<>वंशस्य मूलं प्रविलोक्य चाग्रं
<>तत्स्वान्तरं तस्य समुच्छ्रयञ्च ।
<>यो वेत्ति यष्ट्यैव करस्थयासौ
<>धीयन्त्रवेदी वद किं न वेत्ति ॥”
<>“अथ यष्ट्या ध्रुववेधेन पलभामाह ।
<>यष्ट्यग्रमूलसंस्थं विद्ध्वा ध्रुवमग्रमूलयोर्लम्बी ।
<>बाहुर्लम्बान्तरभूर्लम्बोच्छ्रायान्तरं कोटिः ॥
<>कोटिर्द्बादशगुणिता बाहुविभक्ता पलप्रभा
<>ज्ञेया ॥”
<>“इदानीं वंशादिवेधमाह ।
<>विद्ध्वैवं वंशतलं दृष्ट्युच्छ्रायाहताद्बाहोः ।
<>कोट्या लब्धं ज्ञेयं स्ववंशमध्ये महीमानम् ॥
<>विद्ध्वाथो वंशाग्रं भूमानं कोटिसंगुणं भक्तम् ।
<>दोष्णा वंशोच्छ्रायो दृष्ट्युच्छ्रायेण संयुतोज्ञेयः ॥
<>उदाहरणम् ।
<>पञ्चशक्राङ्गुला १४५ यष्टिरष्टषष्टिर्दृगुच्छ्रयः ।
<>षट्करास्तलवेधे दोः कोटिः सप्तदशाङ्गुला ॥
<>अग्रवेधे रसेशा ११६ दोः कोटिस्तुरगकुञ्जराः ।
<>वंशस्य यस्य तन्मानं चात्मवंशान्तरं वद ॥”
<>“अथ केवलाग्रवेधेनाह ।
<>अग्रं विध्वोर्ध्वस्थः पुनरुपविष्टश्च तद्बिद्ध्येत् ॥
<>निजभुजभक्ते कोटी तदन्तरहृतो दृगौच्च्यविश्लेषः
<>भूमिर्वंशौच्च्यमतः पृथक् पृथक् पूर्व्ववज्ज्ञेयम् ॥
<>अत्र प्रश्नः ।
<>ऊर्ध्वस्थस्य गृहादिभिर्व्यवहितस्याप्यग्रमात्रं सखे !
<>वंशस्य प्रगुणस्य यस्य सुसमे देशे समालोक्यते ।
<>अत्रैव त्वमवस्थितो यदि वदस्यस्यान्तरं चोच्छ्रयं
<>मन्ये यन्त्रविदां वरिष्ठपदवीं यातोऽसि धीयन्त्र-
<>वित् ॥
<>उराहरणम् ।
<>इष्टयष्ट्योर्द्ध्वसंस्थेन वंशाग्रं विध्यता भुजः ।
<>दृष्टश्चतुष्करोऽथान्ययष्ट्या खाङ्काङ्गुलः सखे ॥
<>निविष्टेन तथा कोटिरङ्गुलं वेधयोरपि ।
<>आत्मवंशान्तरं ब्रूहि वंशोच्छ्रायञ्च वेधवित् ॥”
<>“अथ जलान्तर्वेधमाह ।
<>एवं तोयेऽप्यौच्च्यं तत्र दृगौच्च्योनितं भवति ।
<>किंवा यष्ट्या कोटी दृष्ट्युच्छ्रायौ जलान्तरे
<>बाहू ॥
<>अत्र प्रश्नः ।
<>दूरस्थस्य न दूरगस्य यदि वादृष्टस्य दृष्टस्य वा
<>वंशस्य प्रतिविम्बितस्य सलिले दृष्ट्वाग्रमात्रं सखे ।
<>अत्रैव त्वमवस्थितो यदि वदस्यस्यान्तरं चोच्छ्रयं
[Page4-017-c+ 52]
<>त्वां सर्वज्ञमतीन्द्रियज्ञमनुजव्याजेन मन्ये भुवि ॥
<>उदाहरणम् ।
<>दृष्टा चेत् व्यङ्गुला कोटिर्बाहुश्च चतुरङ्गुलः ।
<>ऊर्ध्वस्थेनोपविष्टेन बाहुरेकादशाङ्गुलः ॥
<>कोटिरष्टाङ्गुला तोये वंशाग्रं विध्यता सखे ! ।
<>त्र्यकहस्तौ दृगुच्छ्रायौ वंशौच्च्यं चान्तरं वद ॥”
<>“किंवा यष्ट्येत्यस्योदाहरणम् ।
<>षडङ्कैरमरैस्तुल्यान्यङ्गुलान्यथवा क्रमात् ।
<>आत्मतोयान्तरं दृष्ट्वा वंशौच्च्यं चान्तरं वद ॥”
<>“अथ स्वयंवहमाह ।
<>लघुदारुजसमचक्रे समसुषिराराः समान्तरा
<>नेम्याम् ।
<>किञ्चिद्बक्रातोज्याः सुषिरस्यार्धे पृथक् तासाम् ॥
<>रसपूर्णे तच्चक्रं द्व्याधाराक्षस्थितं स्वयं भ्रमति ॥”
<>“अथान्यदाह ।
<>उत्कीर्य नेमिमथवा परितो मदनेन संलग्नम् ।
<>तदुपरि तालदलाद्यं कृत्वा सुषिरे रसं क्षिपेत्
<>तावत् ॥
<>यावद्रसैकपार्श्वे क्षिप्तजलं नान्यतो याति ।
<>पिहितच्छिद्रं तदतश्चक्रं भ्रमति स्वयं जला-
<>कृष्टम् ॥”
<>“अथान्यदाह ।
<>ताम्रादिमयस्याङ्कुशरूपनलस्याम्बुपूर्णस्य ॥
<>एकं कुण्डजलान्तर्द्वितीयमग्रं त्वधोमुखञ्च
<>बहिः ।
<>युगपन्मुक्तं चेत् कं नलेन कुण्डाद्बहिः पतति ॥
<>नेम्यां बद्ध्वा घटिकाश्चक्रं जलयन्त्रवत् तथा
<>धार्य्यम् ।
<>नलकप्रच्युतसलिलं पतति यथा तद्घटीमध्ये ॥
<>भ्रमति ततस्तत् सततं पूर्णघटीभिः समाकृष्टम् ।
<>चक्रच्युतं तदुदकं कुण्डे याति प्रणालिकया ॥”
<>“इदानीमन्येषां स्वयंवहमुपहसन्नाह ।
<>यद्वधोरन्ध्रनलं तत् सापेक्षत्वात् स्वयंवहं ग्राम्यम् ।
<>चतुरचमत्कारकरी युक्तिर्यन्त्रं नहि ग्राम्या ॥
<>एवं बहुधा यन्त्रं स्वयंवहं कुहकविद्यया भवति ।
<>नेदं गोलाश्रितया पूर्बोक्तत्वान्मयाप्युक्तम् ॥”
<>इति सिद्धान्तशिरोमणौ गोले यन्त्राध्यायः ॥)
<LEND>
