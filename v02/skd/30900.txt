<L>30900<pc>4-251<k1>वञ्जुलः<k2>वञ्जुलः
वञ्जुलः¦, पुं, (वजतीति । वज गतौ + बाहुलकात् ।
उलच् नुम्च ।) तिनिशवृक्षः । (तथास्य
पर्य्यायः ।
“तिनिशः स्यन्दनो नेमी रथद्रुर्व्वञ्जुलस्तथा ॥”
इति भावप्रकाशस्य पूर्व्वखण्डे प्रथमे भागे ॥)
अशोकवृक्षः । इत्यमरः । २ । ४ । २७ ॥
स्थलपद्मवृक्षः । इति शब्दरत्नावली ॥ पक्षि-
विशेषः । इति हलायुधः ॥ वेतसवृक्षः । इति
मेदिनी । ले, १२९ ॥ (अस्य पर्य्यायो यथा, --
“वेतसो नम्रकः प्रोक्तो वानीरो वञ्जुलस्तथा ।
अभ्रपुष्पश्च विदुलो ह्यथ शीतश्च कीर्त्तितः ॥”
इति भावप्रकाशः ॥
यथा च रामायणे । ६ । ४ । ७९ ।
“चिरविल्वा मधूकाश्च वञ्जुला वकुलास्तथा ॥”)
<LEND>
