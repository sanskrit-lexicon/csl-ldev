<L>2670<pc>1-133<k1>अविशेषः<k2>अविशेषः
अविशेषः¦, त्रि, (न विशेषः । नञ्तत्पुरुषः ।)
<>विशेषरहितः । अभेदः । तुल्यः । विशेषाभावे,
<>पुं ॥ विशेषाभावः । यथा, --
<>“पितरो यत्र पूज्यन्ते तत्र मातामहा ध्रुवं ।
<>अविशेषेण कर्त्तव्यं विशेषान्नरकं व्रजेत्” ॥
<>इति श्राद्धतत्त्वं ॥ (“सांख्यादिमतसिद्धानि
<>तन्मात्राख्यानि सूक्ष्मभूतानि, तानि च इदमेतदेवं-
<>गुणकमिति व्यावृत्ततया नानुभूयन्ते इत्यविशेषाः
<>सूक्ष्माश्चोच्यन्ते” । तथा च विष्णुपुराणे, --
<>“तस्मिंस्तस्मिंस्तु तन्मात्रास्तेन तन्मात्रता स्मृता ।
<>न शान्ता नापि घोरास्ते न मूढाश्चाविशेषिणः” ॥
<>इति ।)
<LEND>
