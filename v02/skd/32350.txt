<L>32350<pc>4-372<k1>विकिरः<k2>विकिरः
विकिरः¦, पुं, (विकिरति मृत्तिकादीन् भोजनार्थ-
<>मिति । वि + कॄश विक्षेपे + इगुपधेति कः ।)
<>पक्षी । इत्यमरः ॥ (अस्य पर्य्यायो यथा, --
<>“पक्षी खगो विहङ्गश्च विहगश्च विहङ्गमः ।
<>शकुनिर्विः पतत्त्री च विष्किरो विकिरो-
<>ऽण्डजः ॥”
<>इति भावप्रकाशस्य पूर्व्वखण्डे द्वितीये भागे ॥)
<>कूपः । इति त्रिकाण्डशेषः ॥ (विकीर्य्यते इति ।
<>वि + कॄ + घञर्थे कः ।) पूजाकालीनविघ्नोत्-
<>सारणार्थक्षेपणीयतण्डुलादिः । यथा । फडिति
<>सप्त जप्तान् विकिरानादाय ।
<>“अपसर्पन्तु ते भूता ये भूता भुवि संस्थिताः ।
<>ये भूता विघ्नकर्त्तारस्ते नश्यन्तु शिवाज्ञया ॥”
<>इति विकिरेत् ॥
<>यथा, --
<>“लाजचन्दनसिद्धार्थभस्मदूर्व्वाकूशाक्षताः ।
<>विकिरा इति सन्दिष्टाः सर्व्वविघ्नौघनाशकाः ॥”
<>इति तन्त्रसारः ॥
[Page4-372-c+ 52]
<>अग्निदग्धादीनां पिण्डम् । यथा, मनुः । ३ । २४५ ।
<>“असंस्कृतप्रमीतानां योगिनां कुलयोषिताम् ।
<>उच्छिष्टं भागधेयं स्याद्दर्भेषु विकिरश्च यः ॥”
<>अपि च ।
<>“पिण्डनिर्व्वापरहितं यत्तु श्राद्धं विधीयते ।
<>स्वधावाचनलोपोऽत्र विकिरस्तु न लुप्यते ॥”
<>इति श्राद्धतत्त्वम् ॥
<>(यथा च मार्कण्डेये । ३१ । १२ ।
<>“ये वा दग्धाः कुले बालाः क्रियायोग्या
<>ह्यसंस्कृताः ।
<>विपन्नास्तेऽन्नविकिरसम्मार्ज्जनजलाशिनः ॥” * ॥
<>जलविशेषे, क्ली । तथा च चिन्तामणिधृतवच-
<>नम् ।
<>“नद्यादिनिकटे भूमिर्या भवेद्बालुकामयी ।
<>उद्भाव्यते ततो यत्तु तज्जलं विकिरं विदुः ॥
<>विकिरं शीतलं स्वच्छं निर्द्दोषं लघु च स्मृतम् ।
<>तुवरं स्वादु पित्तघ्नं मनाक् कफकरं स्मृतम् ॥”)
<LEND>
