<L>41168<pc>5-488<k1>स्वर्णमाक्षिकं<k2>स्वर्णमाक्षिकं
स्वर्णमाक्षिकं¦, क्ली, (स्वर्णवत् पीतं माक्षिकम् ।)
<>स्वनामख्यात उपधातुः । तस्य नामानि गुणाश्च ।
<>“स्वर्णमाक्षिकमाख्यातं तापिञ्जं मधुमाक्षिकम् ।
<>तीक्ष्णं माक्षिकधातुश्च मधुधातुश्च स स्मृतः ॥
<>किञ्चित्सुवर्णसाहित्यात् स्वर्णमाक्षिकमीरि-
<>तम् ।
<>उपधातुः सुवर्णस्य किञ्चित्स्वर्णगुणान्वितम् ॥
<>तथा च काञ्चनाभावे दीयते स्वर्णमाक्षिकम् ।
<>किन्तु तस्यानुकल्पत्वात् किञ्चिद्धीनगुणास्ततः ॥
<>न केवलं स्वर्णगुणा वर्त्तन्ते स्वर्णमाक्षिके ।
<>द्रव्यान्तरस्य संसर्गात् सन्त्यन्येऽपि गुणास्ततः ॥ *
<>सुवर्णमाक्षिकं स्वादु तिक्तं वृष्यं रसायनम् ।
<>चक्षुष्यं वस्तिरुक्कण्ठपाण्डुमेहविषोदरम् ।
<>अर्शः शोथं विषं कण्डुं त्रिदोषमपि नाश-
<>येत् ॥” * ॥
<>अशुद्धस्वर्णमाक्षिकस्य दोषमाह ।
<>“मन्दानलत्वं बलहानिमुग्रां
<>विष्टम्भितां नेत्रगदान् सकुष्ठान् ।
<>मालां तथैव व्रणपूर्बिकाञ्च
<>कुर्य्यादशुद्धं खलु माक्षिकञ्च ॥” * ॥
<>तद्दोषशान्त्यर्थं शोधनमाह ।
<>“माक्षिकस्य त्रयो भागा भागैकं सैन्धवस्य च ।
<>मातुलुङ्गद्रवैर्व्वाथ जम्बीरस्य द्रवैः पचेत् ॥
<>चालयेल्लोहजे पात्रे यावत् पात्रं सुलोहितम् ।
<>भवेत्ततस्तु संशुद्धिं स्वर्णमाक्षिकमृच्छति ॥” * ॥
<>तन्मारणं थथा, --
<>“कुलत्थस्य कषायेण घृष्ट्वा तैलेन वा पुटेत् ।”
<>तैलेनैवाजमूत्रेण म्रियते स्वर्णमाक्षिकम् ॥
<>इति भावप्रकाशः ॥
<>(तथास्य शोधनं यथा, --
<>“स्वर्णमाक्षिकचूर्णन्तु वस्ते बद्ध्वा विपाचयेत् ।
<>कालमाविषशालिञ्च क्वाथे दौलाविधानतः ।
<>तदधः पतितं शस्तमेवं शुध्यति माक्षिकम् ॥”
<>इति वैद्यकरसेन्द्रसारसंग्रहे जारणमारणाधि-
<>कारे ॥)
<LEND>
