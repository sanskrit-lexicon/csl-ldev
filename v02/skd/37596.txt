<L>37596<pc>5-231<k1>सदाचारः<k2>सदाचारः
सदाचारः¦, पुं, (सतां साधूनामाचारः ।) साधू-
<>नामाचरणम् । तल्लक्षणादि यथा, --
<>“सरस्वतीदृशद्वत्योर्देवनद्योर्यदन्तरम् ।
<>तद्देवनिर्म्मितं देशं ब्रह्मावर्त्तं प्रचक्षते ॥
<>तस्मिन् देशे य आचारः पारम्पर्य्यक्रमागतः ।
<>वर्णानां सान्तरालानां सदाचारः स उच्यते ॥”
<>इति मनुः ॥ * ॥
<>अन्यच्च ।
<>और्व्वौवाच ।
<>“सदाचारेषु राजेन्द्र विशेषान् शृणु संप्रति ।
<>यानवश्यं नृपः कुर्य्यात्तान्मत्तः सकलान् शृणु ॥
<>साधवः क्षीणदोषाश्च सच्छब्दः साधुवाचकः ।
<>तेषामाचरणं यत्तु सदाचारः स उच्यते ॥
<>आगमेषु पुराणेषु संहितासु यथोदितान् ।
<>समुद्दिष्टसदाचारांस्तान् गृह्णीयाद्गृहस्थवत् ॥
<>ऋषीन् यजेद्वेदपाठैर्द्देवान् होमैस्तु पूजयेत् ।
<>श्राद्धैः पितॄन् यजेदन्नैर्भूतानि बलिभिस्तथा ॥
<>मैत्रं प्रसाधनं स्नानं दन्तधावनमञ्जनम् ।
<>सर्व्वं गृहस्थवत् कुर्य्यात् निषेकाद्यं विधिं तथा ॥
<>षट्कर्म्मसु नियुञ्जीत राजा विप्रान् समन्ततः ।
<>तथैव क्षत्त्रियादीनि स्वे स्वे कर्म्मणि योजयेत् ॥
[Page5-232-a+ 52]
<>यः स्वधर्म्मं परित्यज्य परधर्मं समाचरेत् ।
<>तं शतेन नृपो दण्ड्यः पुनस्तस्मिन्नियोजयेत् ॥
<>सांवत्सरेषु कृत्येषु विशेष्यैतान् समाचरेत् ।
<>अवश्यं पार्थिवो राजन् विशेषांस्तु शृणुष्व मे ॥
<>शरत्काले महाष्टम्यां दुर्गायाः परिपूजनम् ।
<>नीराजनं दशम्यान्तु कुर्य्याद्वै बलवृद्धये ॥
<>पौषे मासि तृतीयायां कुर्य्यात् पुष्याभिषेचनम्
<>पूजयित्वा श्रियं देवीं श्रीपञ्चम्यां नृपश्चरेत् ॥
<>श्रीयज्ञं धनधान्यस्य वृद्धये नृपसत्तमः ।
<>ज्यैष्ठे दशहरायान्तु विष्णोरिष्टं समाचरेत् ॥
<>रवौ हरिस्थे द्वादश्यां शक्रपूजां समाचरेत् ।
<>विशेष्यैतांस्तु नृपतिः कुर्य्यात् सर्वं बहुव्ययैः ।
<>एभिः कृतैर्बलं राज्यं कोषश्चापि विवर्द्धते ॥
<>अकृतेष्वेषु यज्ञेषु दुर्भिक्षं मरकं तथां ।
<>जायते च नृपस्तस्मादेषु यज्ञं समाचरेत् ॥
<>शरत्काले महाष्टम्यां दुर्गायाः पूजने विधिः ।
<>पुरा प्रोक्तस्तु विधिना तेन कार्य्यन्तु पूजनम् ॥”
<>इति कालिकापुराणे ८६ अध्यायः ॥ * ॥
<>अपि च ।
<>“सदाचारे विशेषोऽयं कथितस्तव पार्थिव ! ।
<>निषेधेषु विशेषांस्तु शृणु येन श्रियेष्यते ॥
<>असंपूज्य तथा विष्णुं शिवामग्निं पुरन्दरम् ।
<>अदत्त्वा च तथा दानं न भुञ्जीयान्नृपः क्वचित् ॥
<>हावयेदग्निहोत्रन्तु नित्यमेव पुरोहितैः ।
<>अहुत्वा चाग्निहोत्रन्तु भुञ्जन्नरकमाप्नुयात् ॥
<>नारक्षिते गृहे राजा रत्नर्द्धिपरिवर्ज्जिते ।
<>स्वपेत्तथा स्त्रिया सार्द्धं न कदाचन संविशेत् ॥
<>भुक्त्वान्नं श्रीफलं नाद्यात्तथा धात्रीफलं नृपः ।
<>बुद्धिक्षयकरा एता माष आसवमृत्तिकाः ॥
<>निम्बाटरूषवृत्ताश्च बुद्धिवृद्धिकरा न ताः ।
<>बुद्धिवृद्धिहरान्नित्यं त्यजेद्राजा च भोजने ॥
<>भोजयेदन्वहं वुद्धिवृद्धिहेतुं नृपोत्तमः ।
<>न पर्य्यायविहीनन्तु प्रारोहेदासनं नृपः ॥
<>न यानं न गजानश्वमारोहेद्वीक्ष्य ब्राह्मणम् ।
<>नैकन्तु विचरेद्राजा कदाचिदपि निर्जने ॥
<>मदहेतुं न भुञ्जीयात् कदाचिदपि भोजने ॥
<>कदापि नोपसेवेत ह्यष्टम्यां मांसमैथुने ॥
<>अमास्नानं गयाश्राद्धं तिलैस्तर्पणमेव च ।
<>न जीवत्पितृको भूपः कुर्य्यात् कृत्वाघमाप्नुयात्
<>न क्षेत्रजादींस्तनयान् राजा राज्येऽभिषेचयेत् ।
<>पितॄणां श्राद्धयेन्नित्यमौरसे तनये सति ॥
<>औरसः क्षेत्रजश्चैव दत्तः कृत्रिम एव च ।
<>गूढोत्पन्नोऽपविद्धश्च भागार्हास्तनया इमे ॥
<>कानीनश्च सहोढश्च क्रीतः पौनर्भवस्तथा ।
<>स्वयंदत्तश्च पोष्यश्च षडिमे पुत्त्रपांशुलाः ॥
<>अभावे पूर्व्व पूर्व्वेषां परान् समभिषेचयेत् ।
<>पौनर्भवं स्वयं दत्तं दासं राज्ये न योजयेत् ॥
<>दत्ताद्याश्चापि तनया निजगोत्रेण संस्थिताः ।
<>आयान्ति पुत्त्रतां सम्यगन्यबीजसमुद्भवाः ॥
<>पितुर्गोत्रेण यः पुत्त्रः संस्कृतः पृथिवीपते ।
<>आचूडान्तं न पुत्त्रः सः पुत्त्रतां याति चान्यतः ॥
<>चूडाद्या यदि संस्कारा निजगोत्रेण वैकृताः ।
[Page5-232-b+ 52]
<>दत्ताद्यास्तनयास्ते स्युरन्यथा दास उच्यते ॥
<>ऊर्द्ध्वन्तु पञ्चमाद्वर्षद्दत्ताद्याश्च सुता नृप ।
<>गृहीत्वा पञ्चवर्षीयं पुत्त्रेष्टिं प्रथमं चरेत् ॥
<>पौनर्भवन्तु तनयं जातमात्रं समानयेत् ।
<>कृत्वा पौनर्भवं स्तोमं जातमात्रस्य तस्य वै ॥
<>सर्व्वांस्तु कुर्य्यात् संस्कारान्जातकर्म्मादिकान्नरः
<>कृते पुनर्भवस्तोमे सुतः पौनर्भवस्तथा ॥
<>एकोद्दिष्टं पितुः कुर्य्यान्न श्राद्धं पार्व्वणादिकम्
<>क्रीताद्या वनिता मूल्यैः सा दासीति निगद्यते ॥
<>तस्यां यो जायते पुत्त्रो दासः पुत्त्रस्तु स स्मृतः ।
<>न राज्ञो राज्यभाक् स्याद्विपुलानपि श्राद्धकृत् ।
<>अधमः सर्व्वपुत्त्रेभ्यस्तं तस्मात् परिवर्जयेत् ॥
<>पुराणधर्म्मशास्त्राणि संहिताञ्च मुनीरिताम् ।
<>नाध्यापयेन्नृपः शूद्रैर्व्विहितान्यत् यदृच्छया ॥
<>यस्य राज्ये सदा शूद्राः पुराणं संहितां तथा ।
<>पठन्ति स्यान्महीनाशो राजा राष्ट्रेण सान्वयः ।
<>मोहाद्वा कामतः शूद्रः पुराणं संहितां
<>स्मृतिम् ।
<>पठन्नरकमाप्नोति पितृभिः सह पापकृत् ॥
<>शूद्रोक्त्या विहितं यच्च यच्च मन्त्र उदाहृतः ।
<>तद्द्वयं विप्रवदानाद्ग्राह्यं शूद्रैः सदैव हि ॥
<>न योजयेन्नृपः शूद्रं व्यवहारस्य दर्शने ।
<>नियोज्य तत्र तं भूप ! तामिस्रे तेन पच्यते ।
<>हीनायुश्च भवेल्लोको राजा चापि सहान्वयः ॥
<>काणं व्यङ्गमन्धपुत्त्रं वानभिज्ञमजितेन्द्रियम् ।
<>न ह्रस्वं व्याधितं वापि नृपः कुर्य्यात्पुरोहितम् ॥
<>कृपणस्य धनं राजा न गृह्णीयात् कदाचन ।
<>न द्विजानां तथा दद्याद्धनानि विपुलान्यपि ॥
<>नारोहेत् कामुकोन्मत्तं गजं राजा कदाचन ।
<>आरुह्य कामुकं तन्तु परत्रेह विषीदति ॥
<>अनायुष्यं न कुर्य्यात्तु कर्म्म भूपः कदाचन ।
<>सततं आयुषो वृद्ध्यै यतेत सकलैर्बलैः ॥
<>न क्रूरवारे नाष्टम्यां न षष्ठ्यां नृपसत्तमः ।
<>अञ्जनाभ्यञ्जने कुर्य्यात्ताम्बूलस्यापि भोजनम् ॥
<>अतिसूक्ष्मं तथा पूर्णं ग्रहणं चन्द्रसूर्य्ययोः ।
<>नालोकयेत् स्वयं राजा रक्तं सूर्य्यं तथैव च ॥
<>उत्पातं जायते यत्तु दिव्यं भौमञ्च नाभसम् ।
<>नेक्षेत यत्नान्नृपतिर्दृष्ट्वा नाद्यात् त्र्यहं पनः ॥
<>सर्व्वदा मङ्गलं रत्नं धारयेत् सह दूर्व्वया ।
<>अवस्त्राच्छादितं गात्रं न विप्रेभ्यः प्रदर्शयेत् ॥
<>न तोये स्वं मुखं पश्ये न्नाद्यान्मांसानि पर्व्वसु ।
<>नारोहेत खरं चोष्ट्रं न वामीमपि गुर्व्विणीम् ॥
<>एवं नययुतो राजा चतुरङ्गं विवर्द्धयन् ।
<>आत्सानं सततं रक्षन् सदा वीर्य्यं विवर्द्धयेत् ॥
<>बीजक्षयकरं नित्यं भक्ष्यं भोज्यञ्च पानकम् ।
<>वर्ज्जयेत् क्षारशाकाद्यानत्यम्बु बहुतिक्तकम् ॥
<>कांस्यराजतरङ्गस्थं तोयं पानेऽप्यवर्द्धनम् ।
<>मूत्रवृद्धिकरं बीजक्षयकारि विवर्ज्जयेत् ॥
<>ताम्रायःस्वर्णसीसानां पात्रस्थं फलचर्म्मणोः ।
<>शुक्रवृद्धिकरं तोयं तदुपासीत यत्नतः ॥
<>सर्व्वमूलेषु कृत्येषु सदाचारेखनुष्ठितः ।
<>भुक्त्वेह विविधान् भोगानैन्द्रं स्थानं व्रजेत् परे ॥
[Page5-232-c+ 52]
<>श्रीमार्कण्डेय उवाच ।
<>एवमौर्व्वस्तु सगरं शशास मुनिपुङ्गवः ।
<>शास्त्राणि चैव सर्व्वाणि सदाचारान् संगुह्य-
<>कान् ।
<>बहुशः कथयामास सगराय महात्मने ॥
<>तन्नास्ति यत् पुरौर्व्वेण कथितं सगराय न ।
<>राजनीतिः सतां नीतिर्यच्चान्यच्छास्त्रसम्भवम् ॥
<>संहितासु पुराणेषु यच्चागमचये स्थितम् ।
<>सर्व्वं शुश्राव सगरो मुखादौर्व्वस्य धीमतः ॥
<>तेषान्तु कथितं किञ्चिदुद्धृत्य द्विजसत्तमाः ।
<>विष्णुधर्म्मोत्तरे पूर्वं मया रहसि भारते ॥
<>राजनीतिं सदाचारं वेदवेदाङ्गसङ्गतम् ।
<>रहस्यं सततं विष्णोर्वीक्षध्वं द्विजसत्तमाः ॥
<>यच्चानुदितमन्यत्र गदितं वा ससंशयम् ।
<>संशयच्छेदनं तेषु युष्मभ्यं कथितं त्विदम् ॥
<>अनुक्तं संशयच्छेदि पुराणं कालिकाह्वयम् ।
<>योऽभ्यसेत् सततं विप्रः स वेदानां फलं लभेत् ॥”
<>इति श्रीकाकिपुराणे ८९ अध्याये राजनीति-
<>सदाचारादिकं समाप्तम् ॥ * ॥ अन्यच्च ।
<>ऋषय ऊचुः ।
<>“सदाचारो निगदितस्तव योऽस्माभिरादरात् ।
<>लक्षणं तस्य वक्ष्यामस्तच्छृणुष्व निशाचर ॥
<>गृहस्थेन सदा कार्य्यमाचारपरिपालनम् ।
<>न ह्याचारविहीनस्य भद्रमत्र परत्र च ॥
<>यज्ञदानतपांसीह पुरुषस्य न भूतये ।
<>भवन्ति यः समुल्लङ्घ्य सदाचारं प्रवर्त्तते ॥
<>दुराचारो हि पुरुषो नेह नामुत्र नन्दति ।
<>कार्य्यो यत्नः सदाचारे आचारो हन्त्यलक्षणम् ॥
<>तस्य स्वरूपं वक्ष्यामः सदाचारस्य राक्षस ।
<>शृणुष्वैकमनास्त्वञ्च यदि श्रेयो हि वाञ्छसि ॥
<>धर्म्मोऽस्य मूलं धनमस्य शाखा
<>पुष्पञ्च कामः फलमस्य मोक्षः ।
<>असौ सदाचारतरुः सुकेशिन्
<>संसेवितो येन स पुण्यभोक्ता ॥
<>ब्राह्मे मुहुर्त्ते प्रथमे विबुध्ये
<>दनुस्मरेद्देववरं महर्षीन् ।
<>प्राभातिकं मङ्गलमेव वाक्यं
<>यदुक्तवान् देवपतिस्त्रिनेत्रः ॥
<>सुकेशी उवाच ।
<>किं तदुक्तं सुप्रभातं शङ्करेण महात्मना ।
<>प्रभाते यत् पठन् मर्त्यो मुच्यते पापबन्धनात् ॥
<>ऋषय ऊचुः ।
<>श्रूयतां राक्षसश्रेष्ठ सुप्रभात हरोदितम् ।
<>श्रुत्वा स्मृत्वा पठित्वा च सर्व्वपापैः प्रमुच्यते ॥
<>ब्रह्मा मुरारिस्त्रिपुरान्तकारी
<>भानुः शशी भूमिसुतो बुधश्च ।
<>गुरुः सशुक्रः सह भानुजेन
<>कुर्व्वन्तु सर्व्वे मम सुप्रभातम् ॥
<>भृगुर्वशिष्ठः क्रतुरङ्गिराश्च
<>मनुः पुलस्त्यः पुलहः सगोतमः ।
<>रैभ्यो मरीचिश्च्यवनो रिभुश्च
<>कुर्व्वन्तु सर्व्वे मम सुप्रभातम् ॥
[Page5-233-a+ 52]
<>सनत्कुमारः सनकः सनन्दनः
<>सनातनोऽप्यासुरिपिङ्गलौ च ।
<>सप्तस्वराः सप्त रसातलाश्च
<>कुर्व्वन्तु सर्व्वे मम सुप्रभातम् ॥
<>पृथ्वी सुगन्धा सरसास्तथापः
<>सस्यर्शवायुर्ज्वलितञ्च तेजः ।
<>नभः सशब्दं महता सहैव
<>कुर्व्वन्तु सर्व्वे मम सुप्रभातम् ॥
<>सप्तार्णवाः सप्त कुलाचलाश्च
<>सप्तर्षयो द्वीपवराश्च सप्त ।
<>भूरादि कृत्वा भुवनानि सप्त
<>कुर्व्वन्तु सर्व्वे मम सुप्रभातम् ॥
<>इत्थं प्रभाते परमं पवित्रं
<>यः संस्मरेद्वा शृणुयाच्च भक्त्या ।
<>दुःस्वप्ननाशो ननु सुप्रभाते
<>भवेच्च सत्यं भगवत्प्रसादात् ॥
<>ततः समुत्थाय विचिन्तयेच्च
<>धर्मं तथार्थञ्च विहाय शय्याम् ।
<>उत्थाय पश्चाद्धरिरित्युदीर्य्य
<>गच्छेत्तदोत्सर्गविधिं हि क्वर्त्तुम् ॥
<>न देवगोब्राह्मणवह्निमार्गे
<>न राजमार्गे न चतुष्पथे च ।
<>कुर्य्याद्यथोत्सर्गमपीह गोष्ठे
<>प्रच्छाद्य शीर्षं मुखनासिकञ्च ॥
<>ततश्च शौचार्थमुपाहरेन्मृदं
<>गुदे त्रयं पाणितले च सप्त ।
<>तथोभयोः पञ्च चतुस्तथैकां
<>लिङ्गे तथैकां मृदमाहरेच्च ॥
<>नान्तर्ज्जलाद्राक्षसमूषिकस्थला-
<>न्न चावशिष्टा सदनादिभग्ना ।
<>वल्मीकमृच्चैव हि शौचनाय
<>ग्राह्या सराचारविदा नरेण ।
<>उदङ्मुखः क्षाल्य पदौ भुविस्थः
<>समाचमेदद्भिरफेनिलाभिः ।
<>आचम्य च त्रिः परिमृज्य च द्वि-
<>स्ततः स्पृशेच्चात्मशिरः करेण ॥
<>सन्ध्यां स निर्वर्त्त्य ततः क्रमेण
<>केशांश्च संशोध्य च दन्तधावनम् ।
<>कृत्वा तथा दर्पणदर्शनञ्च
<>कृत्वा शिरःस्नानमथाह्निकञ्च ॥
<>संपूज्य तोयेन पितॄन् सदेवान्
<>होमञ्च कृत्वालभनं शुभानाम् ।
<>कृत्वा बहिर्निर्गमणं प्रशस्तं
<>दूर्व्वां दधि सर्पिरथोदकुम्भम् ॥
<>धेनुं सवत्सां वृषभं सुवर्णं
<>मृद्गोमयं स्वस्तिकमक्षतानि ।
<>लाजा मधु ब्राह्मणकन्यकाश्च
<>श्वेतानि पुप्पाण्यथ शोभनानि ॥
<>हुताशनं चन्दनमर्कविम्ब-
<>मश्वत्थवृक्षञ्च समालभेत ।
<>ततस्तु कुर्य्यान्निजजातिधर्म्मं
<>देशानुशिष्टं कुलधर्म्ममग्र्यम् ॥
[Page5-233-b+ 52]
<>स्वगोत्रधर्म्मं न हि सन्त्यजेत
<>तेनापि सिद्धिं समुपाचरेत ।
<>नासत्प्रलापं न च सत्यहीनं
<>न निष्ठुरं नागमशास्त्रहीनम् ॥
<>वाक्यं वदेत् साधुजनेन येन
<>निन्द्यो भवेन्नैव च धर्म्मभेदी ।
<>सङ्गं न चासत्सु जनेषु कुर्य्यात्
<>सन्ध्यासु भक्ष्यं सुरतं दिवा च ।
<>सर्व्वासु योनीषु पराबलासु
<>रजस्वलास्वेव जलेषु धीरः ॥
<>वृथाटनं वृथादानं वृथा च पशुमारणम् ।
<>न कर्त्तव्यं गृहस्थेन वृथा दारपरिग्रहम् ॥
<>वृथाटनान्नित्यहानिर्वृथादानाद्धनक्षयः ।
<>वृथापशुघ्नः प्राप्नोति घातनान्नरकं महत् ॥
<>सन्तत्या हानिरश्लाघ्या वर्णसङ्करतो भयम् ।
<>भेतव्यञ्च भवेल्लोके वृथादारपरिग्रहात् ॥
<>परस्वे परदारे च न कार्य्या बुद्धिरुत्तमैः ।
<>परस्वं नरकायैव परदाराश्च मृत्यवे ॥
<>नेक्षेत् परस्त्रियं नग्नां न सम्भाषेच्च तस्करान् ।
<>उदक्त्या दर्शनं स्पर्शं सम्भाषाञ्च विवर्जयेत् ॥
<>नैकासने तथा स्थेयं सुन्दर्य्या परजायया ।
<>तथैव् अस्यान्न मातुश्च तथैव दुहितुस्त्वपि ॥
<>न भार्य्या वीक्ष्यते नग्ना पुरुषेण कदाचन ।
<>न च स्नायीत वै नग्नो न शयीत कदाचने ॥
<>दिग्वाससोऽपि न तथा परिभ्रमणमिष्यते ।
<>भिन्नासनं भाजनादीन् दूरतः परिवर्जयेत् ॥
<>नन्दासु नाभ्यङ्गमुपाचरेत
<>क्षौरञ्च रिक्तासु जयासु माषम् ।
<>पूर्णासु योषित् परिवर्जनीया
<>भद्रासु सर्व्वाणि समालभेत ॥
<>नाभ्यङ्गमर्के न च भूमिपुत्त्रे
<>क्षौरञ्च शुक्रे रविजे च मांसम् ।
<>बुधेषु योषिन्न समाचरेत
<>शेषेषु सर्व्वाणि सदैव कुर्य्यात् ॥
<>चित्रासु हस्ते श्रवणेषु तैलं ।
<>क्षौरं विशाखास्वभिजित्सु वर्ज्यम् ।
<>मूले मृगे भाद्रपदासु मांसं
<>यौषिन्मघाकृत्तिकयोत्तरासु ॥
<>सदैव वर्ज्यं शयने ह्युदक्शिर-
<>स्तथा प्रतीच्यां रजनीचरेश ।
<>भुञ्जीत नैवेह च दक्षिणामुखो
<>न च प्रतीचीममिभोजनीयम् ॥
<>देवालयं चैत्यतरुं चतुष्पथं
<>विद्याधिकञ्चापि गुरुं प्रदक्षिणम् ।
<>कुर्य्यान्न वामं गमने च धीमान्
<>द्विजान् मृगान् गाश्च निशाचरेश ॥
<>माल्यानुलेपं वसनानि यत्नतो
<>नान्यैर्धृतान्येव हि धारयेत ।
<>स्नायाच्छिरःस्नानतया च नित्यं
<>निष्कारणं चैव विना निशामु ॥
<>ग्रहोपरागे स्वजनामिघाते
<>मुक्ता च जन्मर्क्षगते शशाङ्के ।
[Page5-233-c+ 52]
<>नाव्यङ्गितं कायमुपस्पृशेच्च
<>स्नातो न केशान् विधुनीत चापि ॥
<>गात्राणि चैवाम्बरपाणिना च
<>स्नातोऽवमृज्यद्रजनीचरेश ।
<>वसेच्च देशेषु सुराजकेषु
<>सुसंहितस्वीयजनेषु नित्यम् ॥
<>अक्रोधना न्यायपरा अमत्सराः
<>कृषीबला ह्यौषधिजातयश्च ।
<>न तेषु देशेषु वसेच्च बुद्धिमान्
<>यस्मिन्नृपो दण्डरुचिस्त्वशक्तः ।
<>जनोऽपि नित्योत्सवबद्धवैरः
<>सदा जिगीषुश्च निशाचरेन्द्र ॥
<>ऋचय ऊचुः ।
<>यन्न भोज्यं महाबाहो सदा धर्म्मस्थितैर्नरैः ।
<>यद्भोज्यञ्च समुद्दिष्टं कथयिष्यामहे वयम् ।
<>त्यज्यमन्नं पर्य्युषितं स्नेहाक्तं चिरसंभृतम् ।
<>अस्नेहा व्रीहयः श्लक्ष्णा विकाराः पायसा-
<>स्तथा ॥
<>शशकः शल्लको गोधा तथा खङ्गी च कच्छपः ।
<>तद्वद्द्विदलकादीनि भोज्यानि मनुरब्रवीत् ॥
<>मणिवस्त्रप्रबालानां तद्वन्मुक्ताफलस्ये च ।
<>शैलदारुमयानाञ्च तृणगुल्मौषधस्य च ॥
<>शाकधान्याजिनानाञ्च संहतानाञ्च वाससाम् ।
<>बल्कलानामशेषाणामम्बुना शुद्धिरिष्यते ॥
<>सस्नेहानामयोष्णेन तिलकल्केन चाविकम् ।
<>कार्पासिकानां वस्त्राणां शुद्धिः स्यात् सह
<>भस्मना ॥
<>नागदन्तास्थिशृङ्गाणां तक्षणाच्छुद्धिरिष्यत ।
<>पुनःपाकेन भाण्डानां मृण्मयानाञ्च शुद्धता ॥
<>शुद्धं भैक्ष्यं कारुहस्तः पुण्यं योषिन्मुखं तथा ।
<>रथ्यागतमविज्ञातं दासवर्गेण यत् कृतम् ॥
<>वाक्यपूतं चिरानीतमनेकान्तरितं लघु ।
<>चेष्टितं बालवृद्धानां बालस्य तु मुखं शुचि ॥
<>म्लेच्छानामपि गोशाला स्तनन्धयसुता स्त्रियः ।
<>वाग्विप्रुषो द्विजेन्द्राणां पाठे वागम्बुबिन्दवः ॥
<>भूमिर्व्विशुध्यते खातदाहगोक्रमसेचनैः ।
<>लेपादुल्लेखनात् सेकात् वेश्मसम्मार्ज्जनाज्जलात् ॥
<>केशकीटावपन्नेऽन्ने गोघ्राते मक्षिकान्विते ।
<>मृद्वारिभस्मक्षाराणि प्रक्षेप्तव्यानि शुद्धये ॥
<>उडुम्बराणाञ्चाम्लेन क्षारेण त्रपुसीसयोः ।
<>कांस्यानां भस्मना शुद्धिस्तोयाच्छुद्धिर्द्रवस्य च ॥
<>अमेध्याक्तस्य मृत्तोयैर्गन्धापहरणेन च ।
<>अन्येषामपि तद्द्रव्ये शुद्धिर्गन्धावहारतः ॥
<>मातुः प्रसवने वत्सः शकुनिः फलपातने ।
<>गर्द्दभो भारहारित्वे श्वा मृगग्रहणे शुचिः ॥
<>रथ्याकर्द्दमतोयानि गावः पथि तृणानि च ।
<>मारुतेनैव शुध्यन्ति पक्वेष्टकचितानि च ॥
<>शृतं द्रोणाढकस्यान्नममेध्याभिप्लुतं भवेत् ।
<>अग्रमुद्धृत्य सन्त्येज्यं शेषस्य प्रोक्षणं स्मृतम् ॥
<>उपवासं त्रिरात्रं वा दूषितान्नस्य भोजने ।
<>अज्ञाते ज्ञातपूर्व्वे च नैव शुद्धिर्व्विधीयते ॥
<>उदक्याश्च तु नग्नाश्च सूतिकान्तावशायिनः ।
[Page5-234-a+ 52]
<>स्पृष्ट्वा स्नायीत शौचार्थं तथैव मृतहारिणः ॥
<>सस्नेहमस्थि संस्पृश्य सवासाः स्नानमाचरेत् ।
<>आलभ्यैव तु निस्नेहं गामालभ्यार्कमीक्ष्य च ॥
<>न लङ्घयेत् नरं कृष्णवर्त्मानं दुर्ब्बलं तथा ।
<>गृहादुच्छिष्टविण्मूत्रपादाद्भांसि क्षिपेद्वहिः ॥
<>पञ्चपिण्डाननुद्धृत्य न स्नायात् परवारिणि ।
<>स्नायीत देवखातेषु सरोह्रदसरित्सु च ॥
<>नोद्यानादौ विकालेषु प्राज्ञस्तिष्ठेत् कदाचन ।
<>नालपेज्जनविद्विष्टं वीरहीनां तथा स्त्रियाम् ॥
<>देवतापितृसच्छास्त्रयज्ञसत्रादिनिन्दकैः ।
<>कृत्वा तु स्पर्शनालापं शुध्यतेऽर्कावलोकनात् ॥
<>अभोज्याः सूतिकाषण्ढमार्ज्याराखुश्वकुक्वुटाः
<>पतितापविद्धनग्नाश्च चाण्डालाश्चाधमाश्च ये ॥
<>सुकेशी उवाच ।
<>भवद्भिः कीर्त्तिता भोज्या य एते सूतिकादयः ।
<>अमीषां श्रोतुमिच्छामि तत्त्वतो लक्षणानि च ॥
<>ऋषय ऊचुः ।
<>ब्राह्मणी ब्राह्मणश्चैव यावच्छेषत्वमागतौ ।
<>ताबभौ सूतिकेत्युक्तौ तयोरन्नं विगर्हितम् ॥
<>न जुहोत्युचिते काले न स्नाति च ददाति च ।
<>पितृदेवार्च्चनाद्धीनः स षण्ढः परिगीयते ॥
<>दम्भार्थं जपते यश्च तप्यते यजते तथा ।
<>न परत्रार्थमुद्युक्तो मार्ज्जारः परिकीर्त्तितः ॥
<>विभवे सति नैवात्ति न ददाति जुहोति च ।
<>तमाहुराखुं तस्यान्नं भुक्त्वा कृच्छ्रेण शुध्यति ॥
<>सभागतानां यः सभ्यः पक्षपातं समाश्रयेत् ।
<>तामाहुः कुक्कुटं देवास्तस्याप्यन्नं विगर्हितम् ॥
<>स्वधर्म्मं यः समुत्सृज्य परधर्म्मं समाचरेत् ।
<>अनापदि स विद्वद्भिः पतितः परिकीर्त्त्यते ॥
<>वेदत्यागी पितृत्यामी गुरुवह्न्युह्यकस्तथा ।
<>गोब्राह्मणस्त्रीवधकृदपविद्धः स उच्यते ॥
<>येषां कुले न वेदोऽस्ति न शास्त्रं नैव च व्रतम् ।
<>ते नग्नाः कीर्त्तिताः सद्भिस्तेषामन्नं विगर्हितम् ॥
<>आशार्त्तानामदाता च दातुश्च प्रतिषेधकः ।
<>शरणागतं यस्त्यजति स चाण्डालाधमो नरः ॥
<>यो बान्धवैः परित्यक्तः साधुभिर्ब्राह्मणैरपि ।
<>कुण्डाशी यश्च अस्यान्नं भुक्त्वा चान्द्रायणं चरेत् ॥
<>यो नित्यकर्म्मणो हानिं कुर्य्यान्नैमित्तिकस्य च ।
<>भुक्त्वान्नं तस्य शुध्येत त्रिरात्रोपोषितो नरः ॥
<>नित्यस्य कर्म्मणो हानिः केवलं मृतजन्मसु ।
<>न तु नैमित्तिकोच्छेदः कर्त्तव्यो हि कथञ्चन ॥
<>जाते पुत्त्रे पितुः स्नानं सचेलस्य विधीयते ।
<>मृते च सर्व्वबन्धूनामित्याह भगवान् भृगुः ॥
<>प्रेताय सलिलं देयं बहिर्द्दग्ध्वा तु गोत्रजैः ।
<>प्रथमेऽह्नि चतुर्थे वा सप्तमे वास्थिसञ्चयम् ॥
<>ऊर्द्ध्वं सञ्चयनात्तेषामङ्गस्पर्शो विधीयते ।
<>सोदकैस्तु क्रिया कार्य्या अशुद्धैस्तु सपिण्डकैः ॥
<>विषोद्वन्धनशस्त्राम्बुवह्निपातमृतेषु च ।
<>तथा गृहीतसन्न्यासे देशान्तरमृते तथा ॥
<>मद्यःशौचं भवेद्विद्वन् तच्चाप्युक्तं चतुर्व्विधम् ।
<>गर्भम्रावे तदेवोक्तं पूर्णकाले न वै चरेत् ॥
<>ब्राह्मणानामहोरात्रं क्षत्त्रियाणां दिनत्रयम् ।
[Page5-234-b+ 52]
<>षड्रात्रं चैव वैश्यस्य शूद्राणां द्वादशाह्निकम् ॥
<>दशद्वादशमासार्द्धं माससंख्यादिनैश्च तैः ।
<>स्नात्वा कर्म्मक्रियाः कुर्य्युः सर्व्वे वर्णा यथाक्रमम् ॥
<>प्रेतमुद्दिश्य कर्त्तव्यमेकोद्दिष्टं विधानतः ।
<>सपिण्डीकरणं कार्य्यं प्रेतस्य वत्सरान्तरैः ॥
<>ततः पितृत्वमापन्ने दर्शपौर्णादिभिः शुभैः ।
<>प्रीणनन्तस्य कर्त्तव्यं यथाश्रुतिनिदर्शनम् ॥
<>पितुरर्थं समुद्दिश्य भूमिकोषादिकञ्च यत् ।
<>कुर्य्याद्येनास्य सुप्रीता पितरो यान्ति राक्षस ॥
<>यद्यदिष्टनमं किञ्चित् यच्चास्य दयितं गृहे ।
<>तत्तद्गुणवते देयं तदेवाक्षयमिच्छता ॥
<>अध्येतव्या त्रयी नित्यं भाव्यञ्च विदुषा सदा ।
<>धर्म्मतो धनमाहार्य्यं यष्टव्यञ्चापि शक्तितः ॥
<>आचारं कुर्व्वतो नात्मा जुगुप्सामेति राक्षस ।
<>तत् कर्त्तव्यमशङ्केन यत्न गोप्यं महाजने ॥
<>एवमाचर्तो लोके पुरुषस्य गृहे सतः ।
<>धर्म्मार्थकामसंप्राप्तिः परत्रेह च शोभना ॥
<>एष तूद्देशतः प्रोक्तो गृहस्थाश्रम उत्तमः ॥ * ॥
<>वानप्रस्थाश्रमं धर्म्मं ते वक्ष्यामोऽवधार्य्यताम् ।
<>अपत्यसन्ततिं दृष्ट्वा प्राज्ञो देहस्य चायतिम् ।
<>वानप्रस्थाश्रमं गच्छेदात्मनः शुद्धिकारणम् ॥
<>तत्रारण्योपभोगेन तपोभिश्चात्मकर्षणम् ।
<>भूमौ शय्या ब्रह्मचर्य्यं पितृदेवातिथिक्रिया ॥
<>होमस्त्रिसवनस्नानं जटावल्कलधारणम् ।
<>वन्यस्नेहनिषेवित्वं वानप्रस्थविधिस्त्वयम् ॥ * ॥
<>सर्व्वसङ्गपरित्यागो ब्रह्मचर्य्यममानिता ।
<>जितेन्द्रियत्वमावासे नैकस्मिन् वसते चिरम् ॥
<>अनारम्भस्तथाहारे भिक्षा विप्रे ह्यनिन्दिते ।
<>आत्मज्ञानं विवेकश्च तथाह्यात्मावबोधनम् ॥
<>चतुर्थे चाश्रमे धर्म्मा ह्यस्माभिस्ते प्रकीर्त्तिताः ॥
<>वर्णधर्म्माणि चान्यानि निशामय निशाचर ॥
<>गार्हस्थ्यं ब्रह्मचर्य्यञ्च वानप्रस्थं त्रयाश्रमाः ।
<>क्षत्त्रियस्यापि गदिता य आचारो द्विजस्य हि ॥
<>वैखानसत्वं गार्हस्थ्यमाश्रमद्वितयं विशः ।
<>गार्हस्थमुत्तमं त्वेकं शूद्रस्य क्षणदाचर ॥
<>स्वानि वर्णाश्रमोक्तानि धर्म्माणीह न हापयेत् ।
<>यो हापयति तस्यासौ परिकुप्यति भास्करः ॥
<>कुपितः कुलनाशाय देहरोगविवृर्द्धये ।
<>वर्ष्माशु पतते तस्य नरस्य क्षणदाचर ॥
<>तस्मात् स्वधर्म्मं न हि संत्यजेत
<>न हापयेच्चापि तथात्सवंशम् ।
<>यः संत्यजेच्चापि निजं हि धर्मं
<>तस्मै प्रकुप्येत दिवाकरश्च ॥
<>पुलस्त्य उवाच ।
<>इत्येवमुक्तो मुनिभिः सुकेशी
<>प्रणम्य तान् ब्रह्मऋषीन्महर्षीन् ।
<>जगाम चोत्पत्य पुरं स्वकीयं
<>मुहुर्मुहुर्धर्म्ममवेक्षमाणः ॥”
<>इति श्रीवामनपुराणे १४ अध्यायः ॥ * ॥
<>अन्यत् पाद्मे स्वर्गखण्डे २९ । ३० । ३१ अध्या-
<>येषु विष्णुपुराणे ३ अंशे ११ अध्याये मार्कण्डेय-
<>पुराणे सदाचारनामाध्याये चालोकनीयम् ।
[Page5-234-c+ 52]
<>(सन् साधुराचारो यस्य । सदाचारणशीले,
<>त्रि । यथा, कथासरित्सागरे । २ । ७ ।
<>“कात्थायनो जगादैनमुपविष्टः क्षणान्तरे ।
<>सदाचारो भवानेवं कथमेतां गतिं गता ॥”)
<LEND>
