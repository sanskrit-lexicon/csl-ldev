<L>10687<pc>2-312<k1>गर्भः<k2>गर्भः
गर्भः¦, पुं, (गीर्य्यते जीवसञ्चितकर्म्मफलदात्रा ईश्व-
<>रेण प्रकृतिबलात् जठरगह्वरे स्थाप्यते पुरुष-
<>शुक्रयोगेणासौ । गॄ + “अर्त्तिगॄभ्यां भन् ।”
<>उणां । ३ । १५२ । इति कर्म्मणि भन् ।)
<>भ्रूणः । तद्विवरणं यथा, --
<>“स्वर्गाच्च नरकान्मुक्तः स्त्रीणां गर्भो भवत्यपि ।
<>नाभिभूतञ्च तस्यैव याति बीजद्वयं हि तत् ॥
<>कलनं बुद्वुदत्वञ्च ततः पेशीत्वमेव च ।
<>पेश्यापलसमोऽण्डः स्यादङ्कुरस्तत उच्यते ॥
<>अङ्गानामथ चोत्पत्तिः पञ्चानामतुलांशकात् ।
<>उपाङ्गान्यङ्गुलीनेत्रनासास्यश्रवणानि च ॥
<>प्ररोहं यान्ति चाङ्गेभ्यस्तद्वत्तेभ्यो नखादिकम् ।
<>त्वचो रोमाणि जायन्ते केशाश्चैव ततः परम् ॥
<>नरश्चाधोमुखः स्थित्वा दशमे च स जायते ।
<>ततस्तु वैष्णवी माया समाश्रयति मोहिनी ॥
<>बालत्वन्तु कुमारत्वं यौवनं वृद्वतामपि ।
<>ततश्च मरणं तत्तद्धर्म्ममाप्नोति मानवः ॥
<>एवं संसारचक्रेऽस्मिन् भ्राम्यते घटियन्त्रवत् ।”
<>इति गारुडे २२९ अध्यायः ॥
<>तस्य लक्षणं यथा, --
<>“गर्भाशयगतं शुक्रमार्त्तवं जीवसंज्ञकम् ।
<>प्रकृतिः सविकारा च तत् सर्व्वं गर्भसंज्ञकम् ॥
<>कालेन वर्द्धितो गर्भो यद्यङ्गोपाङ्गसंयुतः ।
<>भवेत्तदा स मुनिभिः शरीरीति निगद्यते ॥” * ॥
<>तदन्यप्रकृतिर्यथा, --
<>“यदा नार्य्यावुपेतायां वृषस्यन्तौ कथञ्चन ।
<>मुञ्चन्त्यौ शुक्रमन्योऽन्यमनस्थिस्तत्र जायते ॥
<>ऋतुस्नाता तु या नारी स्वप्ने मैथुनमाचरेत् ।
<>आर्त्तवं वायुरादाय कुक्षौ गर्भं करोति हि ॥
<>मासि मासि प्रवर्द्धेत स गर्भो गर्मलक्षणः ।
<>करणं जायते तस्या वर्जितं पैतृकैर्गुणैः ॥”
<>इति भावप्रकाशः ॥ * ॥
<>अस्य द्बादशधा गतिर्यथा, --
<>“भुग्नोऽनिलेन विगुणेन ततः स गर्भः
<>संख्यामतीत्य बहुधा समुपैति योनिम् ।
<>द्वारं निरुध्य शिरसा जठरेण कश्चित्
<>कश्चिच्छरीरपरिवर्त्तितकुब्जदेहः ॥
<>एकेनं कश्चिदपरन्तु भुजद्वयेन
<>तिर्य्यग्गतो भवति कश्चिदवाङ्मुखोऽन्यः ।
<>“पार्श्वापवृत्तगतिरेति तथैव कश्चि-
<>दित्यष्टधा गतिरियं ह्यपरा चतुर्द्धा ॥
<>सङ्कीलकः प्रतिखुरः परिघोऽथ बीज-
<>स्तेषूर्द्ध्वबाहुचरणैः शिरसा च योनौ ।
<>सङ्गी च यो भवति कीलकवत् सकीलो
<>दृश्यैः खुरैः प्रतिखुरः स हि कायसङ्गी ॥
<>ग च्छेद्भुजद्वयशिराः स च बीजकाख्यो
<>योनौ स्थितः सपरिघः परिघेण तुल्यः ॥” * ॥
<>गर्भनाशलक्षणादि ।
<>“अपविद्धशिरा या तु शीताङ्गां निरपत्रपा ।
<>नीलोद्गतशिरा हन्ति सा गर्भं स च तां तथा ॥
<>मानसागन्तुभिर्मातुरुपतापैः प्रपीडितः ।
<>गर्भो व्यापद्यते कुक्षौ व्याधिभिश्च प्रपीडितः ॥” * ॥
[Page2-312-b+ 52]
<>अन्तर्मृतगर्भलक्षणं यथा, --
<>“गर्भास्पन्दनमाधीनां प्रणाशः श्याववर्णता ।
<>भवेदुच्छ्वासपूतित्वं शोथश्चान्तर्मृते शिशौ ॥”
<>इति माधवकरः ॥ * ॥
<>(“कामान्मिथुनसंयोगे शुद्धशोणितशुक्रजः ।
<>गर्भः सञ्जायते नार्य्याः सञ्जातो बाल उच्यते ॥
<>आधिक्ये रजसः कन्या पुत्त्रः शुक्राधिके भवेत् ।
<>नपुंसकं समत्वेन यथेच्छा पारमेश्वरी ॥”
<>इति पूर्व्वखण्डे चतुर्थेऽध्याये शार्ङ्गधरेणोक्तम् ॥
<>“शुद्धे शुक्रार्त्तवे सत्वः स्वकर्म्मक्लेशचोदितः ।
<>गर्भः सम्पद्यते युक्तिवशादग्निरिवारणौ ॥
<>बीजात्मकैर्महाभूतैः सूक्ष्मैः सत्त्वानुगैश्च सः ।
<>मातुश्चाहाररसजैः क्रमात् कुक्षौ विवर्द्धते ॥
<>तेजो यथार्करश्मीनां स्फटिकेन तिरस्कृतम् ।
<>नेन्धनं दृश्यते गच्छत् सत्वो गर्भाशयं तथा ॥
<>कारणानुविधायित्वात् कार्य्याणां तत्स्वभावता ।
<>नानायोन्याकृतीः सत्वो धत्तेऽतो द्रुतलोहवत् ॥
<>अतएव च शुक्रस्य बाहुल्याज्जायते पुमान् ।
<>रक्तस्य स्त्री तयोः साम्ये क्लीवः शुक्रार्त्तवे पुनः ॥
<>वायुना बहुशो भिन्ने यथास्वं बह्वपत्यता ।
<>वियोनिविकृताकारा जायन्ते विकृतैर्मलैः ॥”
<>“पूर्णषोडशवर्षा स्त्री पूर्णविंशेन सङ्गता ।
<>शुद्धे गर्भाशये मार्गे रक्ते शुक्रेऽनिले हृदि ॥
<>बीर्य्यवन्तं सुतं सूते ततो न्यूनाब्दयोः पुनः ।
<>रोग्यल्पायुरधन्यो वा गर्भो भवति नैव वा ॥”
<>“शुद्धशुक्रार्त्तवं स्वच्छं सरक्तं मिथुनं मिथः ।
<>स्नेहैः पुंसवनैः स्निग्धं शुद्धशीलितवस्तिकम् ॥
<>नरं विशेषात् क्षीराज्यैर्मधुरौषधसंस्कृतः ।
<>नारीं तैलेन माषैश्च पित्तलैः समुपाचरेत् ॥”
<>“मासेनोपचितं रक्तं धमनीभ्यामृतौ पुनः ।
<>ईषत् कृष्णं विगन्धञ्च वायुयोनिमुखान्नुदेत् ॥
<>ततः पुष्पे क्षणादेव कल्याणध्यायिनीत्र्यहम् ।
<>मृजालङ्काररहिता दर्भसंस्तरशायिनी ॥
<>क्षैरेययावकं स्तोकं कोष्ठशोधनकर्षणम् ।
<>पर्णे शरावे हस्ते वा भुञ्जीतब्रह्मचारिणी ।
<>चतुर्थेऽह्नि ततः स्नात्वा शुक्लमाल्याम्बरा शुचिः ॥
<>इच्छन्ती भर्त्तृसदृशं पुत्त्रं पश्येत् पुरः पतिम् ।
<>ऋतुस्तु द्बादशनिशाः पूर्व्वास्तिस्रश्च निन्दिताः ॥
<>एकादशी च युग्मासु स्यात् पुत्त्रोऽन्यासु कन्यका ।
<>उपाध्यायोऽथ पुत्त्रीयं कुर्व्वीत विधिवद्विधिम् ॥
<>नमस्कारपरायास्तु शूद्राया मन्त्रवर्ज्जितम् ।
<>अबन्ध्य एवं संयोगः स्यादपत्यञ्च कामतः ॥
<>सन्तोऽप्याहुरपत्यार्थं दम्पत्योः सङ्गतं रहः ।
<>दुरपत्यं कुलाङ्गारो गोत्रे जातं महत्यपि ॥
<>इच्छेतां यादृशं पुत्त्रं तद्रूपचरितांश्च तौ ।
<>त्तिन्तयेतां जनपदांस्तदाचारपरिच्छदौ ॥
<>कर्म्मान्ते च पुमान् सर्पिः क्षीरशाल्योदनाशितः ।
<>तैलमाषोत्तराहारा तत्र मन्त्रं प्रयोजयेत् ॥
<>अहिरसि आयुरसि सर्व्वतः प्रतिष्ठासि धाता
<>त्वाम् ।
<>दधातु विधाता त्वां दधातु ब्रह्मवर्च्चसा भवेति ॥
<>ब्रह्मा बृहस्पतिर्विष्णुः सोमः सूर्य्यस्तथाश्विनौ ।
[Page2-312-c+ 52]
<>भगोऽथ मित्रावरुणौ वीरं ददतु मे सुतम् ॥
<>सान्त्वयित्वा ततोऽन्योन्यं संविशेतां मुदा-
<>न्वितौ ।
<>उत्ताना तन्मना योषित् तिष्ठेदङ्गैः सुसंस्थितैः ॥
<>तथाहि बीजं गृह्णाति दोषैः स्वस्थानमास्थितैः ।
<>लिङ्गन्तु सद्यो गर्भाया योन्यां बीजस्य संग्रहः ॥
<>तृप्तिर्गुरुत्वं स्फुरणं शुक्रास्राननुबन्धनम् ।
<>हृदयस्पन्दनं तन्त्रा तृड्ग्लानिर्लोमहर्षणम् ॥
<>अव्यक्तः प्रथमे मासि सप्ताहात् कलली भवेत् ।
<>गर्भः पुंसवनान्यत्र पूर्व्वं व्यक्तेः प्रयोजयेत् ॥
<>बली पुरुषकारो हि दैवमप्यतिवर्त्तते ।
<>पुष्ये पुरुषकं हैमं राजतं वाथ वायसम् ॥
<>कृत्वाग्निवर्णं निर्व्वाप्य क्षीरे तस्याञ्जलिं पिबेत् ।
<>गोरदण्डमपामार्गं जीवकर्षभसैर्य्यकान् ॥
<>पिबेत् पुष्ये जले पिष्टान् एकद्वित्रिसमस्तशः ।
<>क्षीरेण श्वेतबृहतीमूलं नासापुटे स्वयम् ॥
<>पुत्त्रार्थं दक्षिणे सिञ्चेत् वामे दुहितृवाञ्छया ।
<>पयसा लक्षणमूलं पुत्त्रोत्पादस्थितिप्रदम् ॥
<>नासयास्येन वा पीतं वटशृङ्गाष्टकन्तथा ।
<>ओषघीर्जीवनीयाश्च बाह्यान्तरुपयोजयेत् ॥
<>उपचारः प्रियहितैर्भर्त्रा भृत्यैश्च गर्भधृक् ।
<>नवनीतघृतक्षीरैः सदा चैनामुपाचरेत् ॥
<>अतिव्यवायमायासं भारं प्रावरणं गुरु ।
<>अकालजागरस्वप्नकठिनोत्कटकासनम् ॥
<>शोकक्रोधभयोद्वेगवेगश्रद्धाविधारणम् ।
<>उपवासाध्वतीक्ष्णोष्णगुरुविष्टम्भिभोजनम् ॥
<>रक्तं निरसनं श्वभ्रकूपेक्षां मद्यमामिषम् ।
<>उत्तानशयनं यच्च स्त्रियो नेच्छन्ति तत् त्यजेत् ॥
<>तथा रक्तस्रुतिं शुद्धिं वस्तिमामासतोऽष्टमात् ।
<>एभिर्गर्भः स्रवेदामः कुक्षौ शुष्येत् म्रियेत वा ॥
<>वातलैश्च भवेद्गर्भः कुब्जान्धजडवामनः ।
<>पित्तलैः खलतिः पिङ्गः श्वित्री पाण्डुः कफा-
<>त्मभिः ॥
<>व्याधींश्चास्या मृदुसुखैरतीक्ष्णैरौषधैर्जयेत् ।
<>द्वितीये मासि कललाद्घनः पेश्यथवार्व्वुदम् ॥
<>पुंस्त्रीक्लीवाः क्रमात्तेभ्यस्तत्र व्यक्तस्य लक्षणम् ।
<>व्यक्तीभवति मासेऽस्य तृतीये गात्रपञ्चकम् ॥
<>मूर्द्वा द्वे सक्थिनी बाहू सर्व्वसूक्ष्माङ्गजन्म च ।
<>सममेव हि मूर्द्धाद्यैर्ज्ञानञ्च सुखदुःखयोः ॥
<>गर्भस्य नाभौ मातुश्च हृदि नाडी निबध्यते ।
<>यया स पुष्टिमाप्नोति केदार इव कुल्यया ॥
<>चतुर्थे व्यक्तताङ्गानाञ्चेतनायाश्च पञ्चमे ।
<>षष्ठे स्नायुशिरारोम-बल-वर्ण-नख-त्वचाम् ॥
<>सर्व्वैः सर्व्वाङ्गसम्पूर्णो भावैः पुष्यति सप्तमे ।
<>गर्भेणोत्पीडिता दोषास्तस्मिन् हृदयमाश्रिताः ॥
<>कण्डूं विदाहं कुर्व्वन्ति गर्भिण्याः किक्किसानि च ।
<>नवनीतं हितन्तत्र कोलाम्बुमधुरौषधः ॥
<>सिद्धमल्पपटुस्नेहं लघुखादु च भोजनम् ॥
<>चन्दनोशीरकल्केन लिम्पेदूरुस्तनोदरम् ।
<>ओजोऽष्टमे सञ्चरति माता पुत्त्रौ मुहुः क्रमात् ॥
<>तेन तौ म्लानमुदितौ तत्र जातो न जीवति ।
<>शिशुरोजोऽनवस्थानात् नारीसशयिता भवेत् ॥
[Page2-313-a+ 52]
<>क्षीरपेया च पेयात्र सघृतान्वासनं घृतम् ।
<>मधुरैः साधितं शुद्ध्यै पुराणशकृतस्तथा ॥
<>शुष्कमूलककोलाम्लकषायेण प्रशस्यते ।
<>शताह्वकल्कितो वस्तिः स तैलघृतसैन्धवः ॥
<>तस्मिंस्त्वेकाहयातेऽपि कालः सूतेरतः परम् ।
<>वर्षाद्विकारकारी स्यात् कुक्षौ वातेन धारितः ॥
<>शस्तश्च नवमे मासि स्निग्धो मांसरसौदनः ।
<>बहुस्नेहा यवार्गूवा पूर्व्वोक्तञ्चानुवासनम् ॥
<>तत एव पिचुञ्चास्या योनौ नित्यं निधापयेत् ।
<>वातघ्नपत्रभङ्गाम्भः शीतं स्नानेऽन्वहं हितम् ॥
<>निःस्नेहाङ्गी न नवम्रान्मासात् प्रभृति वासयेत् ।
<>प्राग्दक्षिणस्तनस्तन्या पूर्व्वं तत् पार्श्वचेष्टिनी ॥
<>पुन्नामदोहदप्रश्नरता पुंस्वप्रदर्शिनी ।
<>उन्नते दक्षिणे कुक्षौ गर्भे च परिमण्डले ॥
<>पुत्त्रं सूतेऽन्यथा कन्यां या चेच्छति नृसङ्गतिम् ।
<>नृत्यवादित्रगान्धर्व्व-गन्धमाल्यप्रिया च या ॥
<>क्लीवं तत् सङ्करे तत्र मध्यं कुक्षेः समुन्नतम् ।
<>यमौ पार्श्वद्वयोन्नामात् कुक्षौ द्रोण्यामिव स्थिते ॥
<>प्राक् चैव नवमान्मासात् सूतिका गृहमाश्रयेत् ।
<>देशे प्रशस्ते सम्भारैः सम्पन्नं साधकेऽहनि ॥
<>तत्रोदीक्षेत सा सूतिं सूतिका परिवारिता ।
<>अद्य श्वः प्रसवे ग्लानिः कुक्ष्यक्षिश्लथताक्लमः ॥
<>अधो गुरुत्वमरुचिः प्रसेको बहुमूत्रता ।
<>वेदनोरूदरकटीपृष्ठहृद्वस्तिवंक्षणे ॥
<>योनिभेदरुजातोदस्फुरणस्रवणानि च ।
<>आवीनामनुजन्मातस्ततो गर्भोदकस्रुतिः ॥
<>अथोपस्थितगर्भां तां कृतकौतुकमङ्गलाम् ।
<>हस्तस्थपुन्नांमफलां स्वभ्यक्तोष्णाम्बुसेचिताम् ॥
<>पाययेत् सघृतां पेयां तनौ भूशयने स्थिताम् ।
<>आभुग्नसक्थिमु त्तानामभ्यक्ताङ्गीं पुनः पुनः ॥
<>अधोनाभेर्विमृद्नीयात् कारयेज्जृम्भचंक्रमम् ।
<>गर्भः प्रयात्यवागेवन्तल्लिङ्गं हृद्विमोक्षतः ॥
<>आविश्य जठरं गर्भो वस्तेरुपरि तिष्ठति ।
<>आव्यो हि त्वरयन्त्येनां खट्वामारोपयेत्ततः ॥
<>अथ सम्पीडिते गर्भे योनिमस्याः प्रसाधयेत् ।
<>मृदुपूर्व्वं प्रवाहेत वाढमाप्रसवाच्च सा ॥
<>हर्षयेत्तां मुहुः पुत्त्रजन्मशब्दजलानिलैः ।
<>प्रत्यायान्ति तथाप्राणाः सूतिक्लेशावसादिताः ॥
<>घूपयेद्गर्भसङ्गे तु योनिं कृष्णाहिकञ्चुकैः ।
<>हिरण्यपुष्पीमूलञ्च पाणिपादेन धारयेत् ॥
<>सुवर्च्चलां विशल्य वा जराय्वपतनेऽपि च ।
<>कर्य्यिमेतत् तथोत्क्षिप्य बाह्वोरेनां विकम्पयेत् ॥
<>कटीमाकोटयेत् पार्ष्ण्या स्फिचौ गाढं निपी-
<>डयेत् ।
<>तालुकण्ठं स्पृशेद्वेण्या मूर्द्ध्नि दद्यात् स्नुहीपयः ॥
<>भूर्ज्जलाङ्गलिकीतुम्बी सर्पत्वक्कुष्ठसर्षपैः ।
<>पृथग् द्वाभ्यां समस्तैर्वा योनिलेपनधूपनम् ॥
<>कुष्ठतालीशकल्कं वा सुरामण्डेन पाययेत् ।
<>यूषेण वा कुलत्थानां विल्वजेनासवेन वा ॥
<>शताह्वासर्षपाजाजीशिग्रुतीक्ष्णकचित्रकैः ।
<>सहिङ्गुकुष्ठमदनैर्मूत्रे क्षीरे च सार्षपम् ॥
<>तैलं सिद्धं हितं पायौ योन्यां वाप्यनुवासनम् ।
[Page2-313-b+ 52]
<>शतपुष्पा वचाकुष्ठकणासर्षपकल्कितः ॥
<>निरूहः पातयत्याशु सस्नेहलवणोऽपराम् ।
<>तत्सङ्गे ह्यनिलो हेतुः सा निर्य्यात्याशु तज्जयात् ।
<>कुशला पाणिनाक्तेन हरेत्कॢप्तनखेन वा ।
<>मुक्तगर्भा परां योनिं तैलेनाङ्गञ्च मर्द्दयेत् ॥
<>मकल्लाख्ये शिरोवस्ति कोष्ठशूले तु पाययेत् ।
<>सचूर्णितं यवक्षारं घृतेनोष्णजलेन वा ॥
<>धान्याम्बु वा गुडव्योषत्रिजातकरजोऽन्वितम् ॥”
<>इति वाभटे शरीरस्थाने प्रथमोऽध्यायः ॥ * ॥
<>अथ गर्भोपचारः ।
<>आत्रेय उवाच ।
<>“प्रथमे मासि मधुकं मधुपुष्पाणि चैवहि ।
<>नवनीतेन पयसा मधुरं पाययेच्च सा ॥
<>द्वितीये मासि काकोली मधुरं पाययेत्तथा ।
<>तृतीये कृशरं श्रेष्ठं चतुर्थे च कृतौदनम् ॥
<>पञ्चमे पायसं दद्यात् षष्ठे च मधुरं दधि ।
<>सप्तमे घृतखण्डेन चाष्टमे घृतपूरकम् ॥
<>नवमे विविधान्नानि दशमे दोहदन्तथा ।
<>मासे तृतीये सम्प्राप्ते दोहदं भवति स्त्रियाः ॥
<>यद्यत् कामयते सा च तत्तद्दद्याद्भिषग्वरः ।
<>वर्ज्जयेद्द्विदलान्नानि विदाहीनि गुरूणि च ॥
<>अम्लानि सोष्णक्षीराणि गुर्व्विणीनां विवर्ज्जयेत् ।
<>मृत्तिका भक्षणीया न न च शूरणकन्दकाः ॥
<>रसोनश्च पलाण्डुश्च सन्त्यक्तो गुर्व्विणीस्त्रिया ।
<>शूरणानि प्रदेयानि गौल्यानि सरसानि च ॥
<>पथ्ये हितानि चैतानि गुर्व्विणीनां सदा भिषक् ।
<>व्यायामं मैथुनं रोषं शौर्य्यञ्चक्रमणन्तथा ॥
<>वर्ज्जयेद्गुर्व्विणीनाञ्च जायन्ते सुखसम्पदः ॥
<>अथोपपन्नं विहिंतमपि स्वकीयाचारेण पञ्च-
<>मासिकमष्टमासिकं वा । ब्राह्मणमङ्गलादिभि-
<>र्गोत्रभोजनमपि कर्त्तव्यम् । दोहदादिषु परि-
<>पूर्णेषु रूपवान् शूरः पण्डितः शीलवान् पुत्त्रो
<>जायते ॥” इति महर्ष्यात्रेयभाषिते हारीतोत्तरे
<>तृतीयस्थाने गर्भोपचारो नाम अष्टचत्त्वारिंशो
<>ऽध्यायः ॥ * ॥
<>अथ चलितगर्भत्तिकित्सा ।
<>आत्रेय उवाच ।
<>“प्रथमे मासि गर्भस्य चलनं दृश्यते यदि ।
<>तदा मधुकमृद्वीका चन्दनं रक्तचन्दनम् ॥
<>पयसा लोडितं पीतं तेन गर्भः स्थिरो भवेत् ।
<>द्वितीये मासि चलिते मृणाले नागकेशरम् ॥
<>तृतीये मासि गर्भस्य चलनं दृश्यते यदा ।
<>तदा मूषककीट्टन्तु शर्करां पयसा पिबेत् ॥
<>चतुर्थे मासि दाहश्च पिपासा शूलमेव च ॥
<>ज्वरेण स्त्रीणां यदि गर्भश्चलते तदोशीरचन्दन-
<>नागकेशरधातकीकुसुमशर्कराघृतमधुदधि पाय-
<>येत् । पञ्चमे मासे चलिते गर्भे दाडिमी-
<>पत्राणि चन्दनं दघि मधु च पाययेत् । षष्ठे-
<>मासि गैरिकं कृष्णमृत्तिकां गोमयभस्म उदकं
<>परिस्रुतं शीतलं चन्दनं शर्करया सह पिबेत् ।
<>सप्तमे मासि गोक्षुरसमङ्गापद्मकघनमुशीरं मधुरं
<>पाययेत् । अष्टमे मासि रोध्रं मधुमागधिकाञ्च
[Page2-313-c+ 52]
<>सह दुग्धेन पीतवतीनाञ्चलिते गर्भे स्त्रीणां
<>सुखं सम्पद्यते ।” इति महर्ष्यात्रेयभाषिते
<>हारीतोत्तरे तृतीये स्थाने चलितगर्भचिकित्सा
<>नामोनपञ्चाशत्तमोऽध्यायः ॥ * ॥
<>“नरो धातुबलेनापि जीवितश्चात्र दृश्यते ।
<>तस्माच्च मैथुनात् सम्यग्जायते गर्भसम्भवः ॥
<>हारीत उवाच ।
<>संयोगेन विना प्राज्ञ ! कथं गर्भो न जायते ।
<>संयोगेन विना पुष्पं फलं वा न कथं भवेत् ॥
<>वृक्षवन्न कथं स्त्रीणां फलोत्पत्तिः प्रदृश्यते ।
<>एतत् पृष्टो महाचार्य्यः प्रोवाच ऋषिपुङ्गवः ॥
<>आत्रेय उवाच ।
<>विरुद्धानाञ्च वल्लीनां स्थावराणाञ्च पुत्त्रक ! ।
<>तत्र धातुसमं बीजं सह योगेन वर्त्तते ॥
<>न भिन्नदृष्टिस्तस्येव दृश्यते शृणु पुत्त्रक ! ।
<>स्थावराणाञ्च सर्व्वेषां शिवशक्तिमयं विदुः ॥
<>निश्चलोऽपि शिवो ज्ञेयो वाप्तिशक्तिर्महामते ! ।
<>तत्र स्त्रीपूरुषगुणा वर्त्तन्ते समयोगतः ॥
<>आम्रपुष्पं फलं तद्बत् बीजं शुक्रमयं विदुः ।
<>स्त्रीणां रजोमयं रेतो बीजाढ्यमिन्द्रियं नरे ॥
<>तस्मात् संयोगतः पुत्त्रो जायते गर्भसम्भवः ।
<>प्रथमेऽहनि रेतश्च संयोगात् कललञ्च यत् ॥
<>जायते बुद्वुदाकारं शोणितञ्च दशाहनि ।
<>घनं पञ्चदशाहे स्यात् विंशाहे मांसपिण्डकम् ॥
<>मासैकेन च पिण्डस्य पञ्च तत्त्वं प्रजायते ।
<>पञ्चाशद्दिवसे प्राप्ते अङ्कराणाञ्च सम्भवः ॥
<>मासत्रये तु सम्प्राप्ते हस्तपादौ प्रवर्त्तितौ ।
<>सार्द्ध मासत्रये प्राप्ते शिरश्च सारवद्भवेत् ॥
<>चतुर्थके च लोमानां सम्भवश्चात्र दृश्यते ।
<>पञ्चमे च सुजीवः स्यात् षष्ठे प्रस्फुरणं भवेत् ॥
<>अष्टमे मासि याते च अग्नियोगः प्रवर्त्तते ।
<>मासे तु नवमे प्राप्ते जायते तस्य चेष्टितम् ॥
<>जायते तस्य वैराग्यं गर्भवासस्य कारणात् ।
<>दशमे च प्रसूयेत तथैकादशमासि वा ॥
<>अथ दोषबलेनापि गर्भो वापि प्रसूयते ।
<>वातसंप्रेरिते गर्भे अपूर्णे दिवसे यदि ॥
<>प्रसूतये वाप्यथ तद्गर्भे बालः प्रदृश्यते ॥”
<>इति हारीते शारीरस्थाने प्रथमोऽध्यायः ॥ * ॥)
<>शिशुः । (गीर्य्यते निगीर्य्यते निःक्षिप्यते वीर्य्य योनि-
<>रन्ध्रेणास्मिन् । गिरति सिञ्चति निषेकं करोति
<>रेतोऽत्र वा । गॄ गृ वा + भन् ।) कुक्षिः । (यथा,
<>महाभारते । १४ । १८ । ९ ।
<>“यथा लोहस्य निस्यन्दो निषिक्तो विम्बविग्रहम् ।
<>उपैति तद्विजानीहि गर्भे जीवप्रवेशनम् ॥”)
<>सन्धिः । पनसकण्टकम् । इति मेदिनी ॥ भे । ३ ॥
<>मध्यम् । (यथा, आर्य्यासप्तशत्याम् । १७६ ।
<>“केतकर्गर्भे गन्धादरेण दूरादमी द्रुतमुपेताः ॥”)
<>अपवरकः । इति हेमचन्द्रः ॥ गङ्गादिसन्निहित-
<>देशः । यथा, --
<>“भाद्रकृष्णचतुर्द्दश्यां यावदाक्रमते जलम् ।
<>तावद्गर्मं विजानीयात् तदूर्द्धं तीरमुच्यते ॥”
<>इति प्रायश्चित्ततत्त्वम् ॥
[Page2-314-a+ 52]
<>(आभ्यन्तरिकवस्तुमात्रम् । यथा, गोः रामा-
<>यणे । ४ । २७ । ३ ।
<>“अष्टमासधृतं गर्भं भास्करस्य गभस्तिभिः ।
<>रसं सर्व्वसमुद्राणां द्यौः प्रसूते रसायनम् ॥”)
<LEND>
