<L>18427<pc>2-835<k1>नलः<k2>नलः
नलः¦, पुं, (नल बन्धे + पचाद्यच् ।) तृणविशेषः ।
<>तत्पर्य्यायः । धमनः २ पोटगलः ३ । इत्यमरः ।
<>२ । ४ । १६२ ॥ नालः ४ नडः ५ कुक्षिरन्ध्रः ६
<>कीचकः ७ दीर्घवंशः ८ शून्यमध्यः ९ विभीषणः
<>१० छिद्रान्तः ११ मृदुपत्रः १२ वंशपत्रः १३
<>मृदुच्छदः १४ नालवंशः १५ । अस्य गुणाः ।
<>शीतत्वम् । कषायत्वम् । मधुरत्वम् । रुचिकारि-
<>त्वम् । रक्तपित्तप्रशमनत्वम् । दीपनत्वम् । वीर्य्य-
<>वृद्धिदत्वञ्च । इति राजनिर्घण्टः ॥ तन्नामगुणाः ।
<>“नलः पोटगलः शून्यमध्यश्च धमनस्तथा ।
<>नलस्तु मधुरस्तिक्तः कषायः कफरक्तजित् ॥
<>उष्णो हृद्बस्तियोन्यर्त्तिदाहपित्तविसर्पहृत् ॥”
<>इति भावप्रकाशः ॥
<>सूर्य्यवंशीयनिषधराजपुत्त्रः । यथा, --
<>“अतिथिस्तु कुशाज्जज्ञे निषधस्तस्य चात्मजः ।
<>नलस्तु नैषधस्तस्मान्नभस्तस्मादजायत ॥”
<>वीरसेनराजपुत्त्रः । यथा, मात्स्ये १२ अध्याये ।
<>“नलौ द्बावेव विख्यातौ वंशे कश्यपसम्भवे ।
<>वीरसेनसुतस्तद्वन्नैषधश्च नराधिपः ॥”
<>(तथा, हरिवंशे । १५ । ३४ ।
<>“नलौ द्ववेव विख्यातौ पुराणे भरतर्षभ ! ।
<>वीरसेनात्मजश्चैव यश्चैक्ष्वाकुकुलोद्बहः ॥”
<>एतौ द्वावेव सूर्य्यवंशीयौ ॥) चन्द्रवंशीयनिषध-
<>राजपुत्त्रः । (अयन्तु दमयन्तीपतिः ।) यथा,
<>दमयन्तीं प्रति नलवाक्यम् ।
<>“सुधांशुवंशस्य करीरमेव मां
<>निशम्य किन्नासि फलेग्रहि ग्रहा ॥”
<>इति नैषधः ॥
[Page2-835-b+ 52]
<>(यथा, महाभारते । ३ । ५३ । १ ।
<>“आसीद्राजा नलो नाम वीरसेनसुतो बली ।
<>उपपन्नो गुणैरिष्टै रूपवानश्वकोविदः ॥”
<>अयं वीरसेनस्तु सूर्य्यवंशीयवीरसेनाद्भिन्न एवे-
<>त्यवगन्तव्यम् ॥ * ॥
<>आसीत् पुरा निषधाधिपतिश्चन्द्रबंशीयो नलो
<>नाम राजा । गच्छति काले स हि हंसमुखात्
<>विदर्भेश्वरभीमराजकन्यां दमयन्तीं त्रिभुवनैक-
<>सुन्दरीमाकर्ण्य हंसमुखादेवावगतनलसौन्दर्य्यां
<>तन्मनस्कां दमयन्तीं स्वयंवरविधिना इन्द्रादि-
<>देवसन्निधावेव उपयेमे । अस्य इन्द्रसेननामा पुत्त्र
<>आसीत् । दमयन्तीपरिणयकामुकः कलिस्तु
<>दमयन्तीमलभमान एनं प्रति रुष्टः सञ्जातः ।
<>अथ कलिप्रविष्टशरीरोऽयं भ्रात्रा पुष्करेण सह
<>द्यूतक्रीडनात् सर्व्वस्वमहारयत् । ततः स राज्य-
<>च्युतो दमयन्त्या सह वनं गतवान् । कलिस्तु
<>अस्य दमयन्तीसहवाससुखमसहिष्णुः दमयन्त्या
<>सह एनं वियोजयितुमियेष । अथ कदाचित्
<>कल्यावेशितचित्तोऽयं नलः सुप्तां दमयन्तीं
<>निष्ठुरवत् परित्यज्य पलायाञ्चक्रे । दमयन्ती तु
<>प्रबुध्य बहु विलप्य च पथिकसार्थवाहेन सह
<>मातृश्वसृगृहं गतवती । नानाविधक्लेशात्
<>शीर्णदेहा सा मातृश्वस्रापि अविज्ञाता तद्भवने
<>तस्थौ । अथ दमयन्तीपिता भीमनृपतिर्दम-
<>यन्त्या अन्वेषणाय दूतान् नियोजयामास ।
<>दूतास्तु चिह्नविशेषैर्दमयन्तीं परिज्ञाय भीमाय
<>न्यवेदयन् । भीमस्तु तां स्वगृहमानयत् । नलस्तु
<>दमयन्तीं परित्यज्य गच्छन् दावानलमध्यगतं
<>कर्कोटकनागं विपद उज्जहार । कर्कोटकस्तु
<>नलस्य प्रत्युपकर्त्तुमिच्छन् शरीरस्थमस्य कलिं
<>दष्ट्वा कलिमेव भृशं सन्तापयामास । नलस्तु
<>केवलं रूपान्तरत्वमाप्तवान् । ततोऽसौ ऋतु-
<>पर्णस्य राज्ञः सारथ्ये नियुक्त आसीत् । अथ
<>गच्छति काले दमयन्ती पितृगेहस्था नला-
<>न्वेषणाय ब्राह्मणान् संप्रेष्य कथञ्चित् ऋतुपर्ण-
<>सारथिं नलत्वेनावगम्य पुनः स्वयंवरमिषेण
<>ससारथिं ऋतुपर्णं पितृवेश्मनि आनयामास ।
<>दमयन्ती तु पाकादिकौशलेनान्यजनावेद्येन
<>ऋतुपर्णसारथिं नलं विज्ञाय स्वसमीपमानया-
<>मास । अथ कलिपरित्यक्तेन नलेन स्वसौन्दर्य्ये
<>गृहीते भैम्या सह मेलनं सञ्जातम् । भीम-
<>नृपतिस्तु एतत् सर्व्वमाकर्ण्यातिशयसन्तोषम-
<>वाप्तवान् प्रेषयामास च तं बहुसमारोहेण
<>निषधदेशान् प्रति । ततोऽयं स्वदेशमागम्य
<>भ्रातरं पुष्करं पुनर्द्यूताय आहूय पराजित्य च
<>तं पुनर्लब्धराज्यो दमयन्त्या सह सुखमुवास ।
<>एतद्विवरणविस्तृतिस्तु महाभारते वनपर्व्वणि
<>५३ -- ७९ अध्यायेषु विशेषतो द्रष्टव्या ॥ * ॥)
<>वानरविशेषः । स तु ऋतध्वजमुनिशापात्
<>वानररूपविश्वकर्म्मण औरसेन घृताच्यप्सरसो-
<>गर्भे गोदावरीतीरे जातः । इति वामने ६२
<>अध्यायः ॥ (अयन्तु रामवाक्येन समुद्रमध्ये
[Page2-835-c+ 52]
<>सेतुं बबन्ध । यथा, अध्यात्मरामायणे । ६ । ३ ।
<>८४ -- ८६ ।
<>“ततोऽब्रवीत् रघुश्रेष्ठं सागरो विनयान्वितः ।
<>नलः सेतुं करोत्यस्मिन् जले मे विश्वकर्म्मणः ॥
<>सुतो धीमान् समर्थोऽस्मिन् कार्य्ये लब्धवरो
<>हरिः ।
<>कीर्त्तिं जानन्तु ते लोकाः सर्व्वलोकमलापहाम् ॥
<>इत्युक्त्रा राघवं नत्वा ययौ सिन्धुरदृश्यताम् ।
<>ततो रामस्तु सुग्रीवलक्ष्मणाभ्यां समन्वितः ।
<>नलमाज्ञापयच्छीघ्रं वानरैः सेतुबन्धने ॥”)
<>पितृदेवः । इति मेदिनी । ले, २७ ॥ दैत्य-
<>विशेषः । यथा, --
<>“दैत्यदानवसंयोगाज्जातास्तीव्रपराक्रमाः ।
<>सैंहिकाया इति ख्यातास्त्रयोदश महाबलाः ॥
<>वंश्यः शल्यश्च बलवान् नलश्चैव तथा बलः ।
<>वातापिर्न्नमुचिश्चैव इल्वलः स्वसृमस्तथा ॥
<>अञ्जको नरकश्चैव कालनाभस्तथैव च ।
<>सवमानस्तथा चैव सुरकल्पश्च वीर्य्यवान् ॥”
<>इति ब्रह्मपुराणे २ अध्यायः ॥
<LEND>
