<L>5254<pc>1-277<k1>उष्णोदकं<k2>उष्णोदकं
उष्णोदकं¦, क्ली, (उष्णञ्च तत् उदकञ्चेति ।) तप्तजलम् ।
<>क्वाथ्यमानपादावशेषार्द्धावशेषपादहीनं जलम् ।
<>तद्विधिर्यथा ।
<>“अष्टमेनांशशेषेण चतुर्थेनार्द्धकेन बा ।
<>अथवा क्वथनेनैव सिद्धमुष्णोदकं बदेत्” ॥
<>अस्य गुणाः । सदा पथ्यत्वम् । कासज्वरविबन्ध-
<>कफवाताममेदोनाशित्वम् । दीपनत्वम् । वस्ति-
<>शोधनत्वञ्च ।
[Page1-277-c+ 52]
<>“श्लेष्मामवातमेदोघ्नं वस्तिशोधनदीपनम् ।
<>कासश्वासज्वरान् हन्ति पीतमुष्णोदकं निशि” ॥
<>इति भावप्रकाशे प्रथमखण्डम् ॥ * ॥ अथोष्णो-
<>दकस्य लक्षणं गुणाश्च ।
<>“क्वाथ्यमानन्तु निर्व्वेगं निष्फेनं निर्म्मलन्तथा ।
<>अर्द्धावशिष्टं यत्तोयं तदुष्णोदकमुच्यते ॥
<>ज्वर-कास-कफ-श्वास-वात-पित्ताम-मेदसाम् ।
<>नाशनं वस्तिसंशोधि पथ्यमुष्णोदकं सदा ॥ * ॥
<>अथर्त्तुभेदे जलस्य पाकभेदः । यदाह,
<>त्रिपादशेषं सलिलं ग्रीष्मे शरदि शस्यते ।
<>“हिमेऽर्द्धशेषं शिशिरे तथा वर्षावसन्तयोः” ॥
<>अन्ये तु ।
<>“निदाघे त्वर्द्धपादोनं पादहीनन्तु शारदम् ।
<>शिशिरे च वसन्ते च हिमे चार्द्धावशेषितम् ॥
<>अष्टमांशावशेषन्तु वारि वर्षासु शस्यते ।
<>इति केचिद्बुधाः प्राहुर्जेज्जटागमदर्शनात्” ॥
<>केचित्त ।
<>“वसुष्वङ्गेषु बाणेषु वेदेषु त्रिषु पक्षयोः ।
<>एकभागावशेषं स्यादम्बु वर्षादिषु क्रमात्” ॥
<>अत्र दोषाणां यथोल्वणता हीनता वा तथा
<>व्यवस्था कल्पनीया ॥
<>“तत्पादहीनं पित्तघ्नमर्द्धहीनन्तु वातनुत् ।
<>त्रिपादहीनं श्लेष्मघ्नं संग्राह्यग्निप्रदं लघु” ॥ * ॥
<>त्रिपादहीनस्य तन्त्रान्तरे आरोग्याम्बुसंज्ञा ।
<>तस्य लक्षणगुणाः ।
<>“पादशेषन्तु यत्तोयमारोग्याम्बु तदुच्यते ।
<>आरोग्याम्बु सदा पथ्यं कास-श्वास-कफापहम् ॥
<>सद्यो ज्वरहरं ग्राहि दीपनं पाचनं लघु ।
<>आनाहपाण्डुशूलार्शोगुल्मशोथोदरापहम्” ॥
<>इति भावप्रकाशे मध्यमखण्डम् ॥ रात्रौ उष्णो-
<>दकपानगुणाः । श्लेष्मसङ्घातभेदकत्वम् । मारुताप-
<>कर्षित्वम् । आशु अजीर्णजारकत्वञ्च ।
<>“तत्पादहीनं वातघ्नं मध्यहीनं तु पित्तनुत् ।
<>कफघ्नं पादशेषस्थं पानीयं लघु दीपनम्” ॥
<>इति राजनिर्घण्टः ॥
<>(“शरदीह तथा ग्रीष्मे क्वाथे पादावशेषितम् ।
<>शिशिरे च वसन्ते च कुर्य्यादर्द्धावशेषितम्” ॥
<>विपरीतमृतुं दृष्ट्वा प्रावृषं वार्द्धभागिकम् ।
<>क्वाथ्यमानञ्च निर्व्वेगं निष्फेनं निर्म्मलञ्च यत् ॥
<>अर्द्धावशिष्टं भवति तदुष्णोदकमुच्यते ।
<>तत्पादहीनं वातघ्नञ्चार्द्धं पित्तविकारजित् ॥
<>कफघ्नं पादशेषन्तु पानीयं लघु पाचनम्” ।
<>“दिवसे क्वथितं तोयं रात्रौ तद्गुरुतां व्रजेत् ।
<>रात्रौ शृतन्तु दिवसे गुरुत्वमधिगच्छति” ॥
<>इति हारीते प्रथमस्थाने ७ अध्याये ।
<>“दीपनं पाचनं कण्ठ्यं लघूष्णं वस्तिशोधनम् ॥
<>हिक्काध्मानानिलश्लेष्म सद्यःशुद्धे नवज्वरे ।
<>कासामपीनसश्वासपार्श्वरुक्षुच शस्यते” ॥
<>“अनभिस्यन्दि लघु च तोयं क्वथितशीतलम् ।
<>पित्तयुक्ते हितं दोषे व्युषितं तन्त्रिदोषकृत् ॥
<>इति वाभटे सूत्रस्थाने ५ अध्याये ॥
<>“कफमेदोऽनिलामघ्नं दीपनं वस्तिशोधनम् ॥
[Page1-278-a+ 52]
<>श्वास-कास-ज्वर-हरं पथ्यमुष्णोदकं सदा ।
<>यत् क्वाथ्यमानं निर्व्वेगं निःफेनं निर्म्मलं लघु ॥
<>चतुर्भागावशेषन्तु तत्तोयं गुणवत् स्मृतम् ।
<>न च पर्य्युषितं देयं कदाचिद्वारि जानता ॥
<>अम्लीभूतं कफोत्क्लेशि न हितं तत् पिपासवे ।
<>मद्यपानात् समुद्भूते रोगे पित्तोत्थिते तथा ॥
<>सन्निपातसमुत्थे च शृतशीतं प्रशस्यते” ।
<>इति सुश्रुते सूत्रस्थाने ४५ अध्याये ॥)
<>तमुवाच भगवानात्रेयो ज्वरितस्य कायसमुत्थान-
<>देश-कालानभिसमीक्ष्य पाचनार्थं पानीयमुष्णं
<>प्रयच्छन्ति भिषजः । ज्वरो ह्यामाशयसमुत्थः प्रायो
<>भेषजानि चामाशयसमुत्थानां विकाराणां पाचन-
<>वमनापतर्पणानि शमनानि भवन्ति पाचनार्थञ्च
<>पानीयमुष्णं तस्मादेतज्ज्वरितेभ्यः प्रयच्छन्ति भि-
<>षजो भूयिष्ठम् । तद्ध्येषां पीतं वातमनुलोमयति
<>अग्निमुदर्य्यमुदीरयति । क्षिप्रं जरां गच्छति
<>श्लेष्माणञ्च परिशोषयति स्वल्पमपि च पीतं तृष्णा-
<>प्रशमनायोपपद्यते तथा युक्तमपि चैतन्नात्यर्थोत्-
<>सन्नपित्ते ज्वरे सदाहभ्रमप्रलापातिसारे वा
<>प्रदेयमुष्णेन हि दाह-भ्रम-प्रलापातिसारा भूयो-
<>ऽभिवर्द्धन्ते शीतेनोपशाम्यन्तीति” ।
<>इति चरके विमानस्थाने ३ अध्यायः ॥)
<LEND>
