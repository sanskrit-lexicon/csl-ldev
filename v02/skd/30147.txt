<L>30147<pc>4-203<k1>लङ्घनं<k2>लङ्घनं
लङ्घनं¦, क्ली, (लङ्घ + ल्युट् ।) उपवासः । (यथा,
<>सुश्रुते । १ । ४६ ।
<>“तत्रामे लङ्घनं कार्य्यं विदग्धे वमनं हितम् ।
<>विष्टब्धे स्वेदनं पथ्यं रसशेषे शयीत च ॥”
<>यथा च ।
<>“लङ्घनं बृंहणं काले रूक्षणं स्नेहनन्तथा ।
<>स्वेदनं स्तम्भनञ्चैव जानीते यः स वै भिषक् ॥”
<>“तदग्निवेशस्य वचो निशम्य गुरुरब्रवीत् ।
<>यत्किञ्चिल्लाघवकरं देहे तल्लङ्घनं स्मृतम् ॥”
<>“लघूष्णतीक्ष्णविषदं रूक्षं सूक्ष्मं खरं सरम् ।
<>कठिनञ्चैव यद्द्रव्यं प्रायस्तल्लङ्घनं स्मृतम् ॥”
<>“--पिपासा मारुतातपौ ।
<>पाचनान्युपवासाश्च व्यायामश्चेति लङ्घनम् ॥”
<>“प्रभूतश्लेष्मपित्तास्रमलाः सन्दुष्टमारुताः ।
<>बृहच्छरीरा बलिनो लङ्घनीया विशुद्धिभिः ॥”
<>“त्वग्दोषिणां प्रमीढानां स्निग्धाभिष्यन्दिबृंहि-
<>नाम् ।
<>शिशिरे लङ्घनं शस्तमपि वातविकारिणाम् ॥”
<>इति चरके सूत्रस्थाने द्वाविंशेऽध्याये ॥
<>“ज्वरे लङ्घनमेवादावुपदिष्टमृते ज्वरात् ।
<>क्षयानिलभयक्रोधकामशोकश्रमोद्भवात् ॥
<>आमाशयस्थो हत्वाग्निं सामो मार्गान् पिधा-
<>पयन् ।
<>विदधाति ज्वरं दोषस्तदा लङ्घनमाचरेत् ॥
<>अनवस्थितदोषाग्नेर्लङ्घनं दोषपाचनम् ।
<>ज्वरघ्नं दीपनं काङ्क्षारुचिलाघवकारकम् ॥
<>प्राणाविरोधिना चैनं लङ्घनेनोपपादयेत् ।
<>बलाधिष्ठानमारोग्यं यदर्थोऽयं क्रियाक्रमः ॥
<>तत्तु मारुतक्षुत्तृष्णामुखशोषभ्रमान्विते ।
<>कार्य्यं न बाले वृद्धे वा न गर्भिण्यां न दुर्ब्बले ॥
<>वातमूत्रपुरीषाणां विसर्गे गात्रलाघवे ।
<>हृदयोद्गारकण्ठास्यशुद्धौ तन्द्रा क्लमे गते ॥
<>स्वेदे जाते रुचौ चापि क्षुत्पिपासासहोदये ॥
<>कृतं लङ्घनमादेश्यं निर्व्यथे चान्तरात्मनि ॥
<>पर्व्वभेदोऽङ्गमर्द्दश्च कासः शोषो मुखस्य च ।
<>क्षुत्प्रणाशोऽरुचिस्तृष्णा दौर्ब्बल्यं श्रोत्रनेत्रयोः ॥
<>मनसः सम्भ्रमोऽभीक्ष्णमूर्द्ध्ववातस्तमो हृदि ।
<>देहाग्निबलहानिश्च लङ्घनेऽतिकृते भवेत् ॥”
<>इति वैद्यकचक्रपाणिसंग्रहे ज्वराधिकारे ॥)
<>क्रमणम् । (यथा, कुमारे । ५ । ६४ ।
<>“यथा श्रुतं वेदविदांवर त्वया
<>जनोऽयमुच्चैः पदलङ्घनोत्सुकः ।
<>तपः किलेदं तदवाप्तिसाधनं
<>मनोरथानामगतिर्न विद्यते ॥”)
<>प्लवनम् । इति मेदिनी । ने, १२० ॥ अग्नि-
<>लङ्घननिषेधो यथा, --
[Page4-203-c+ 52]
<>“न चाग्निं लङ्घयेद्धीमान्नोपदध्यादधः क्वचित् ।
<>न चैनं पादतः कुर्य्यात् मुखेन न धमेद्वधः ॥”
<>इति कौर्म्मे उपविभागे १५ अध्यायः ॥
<>(अतिक्रमः । यथा, महाभारते । १ । १५९ ।
<>३६ ।
<>“न चाप्यधर्म्मः कल्याण बहुपत्नीकता नृणाम् ।
<>स्त्रीणामधर्म्मः सुमहान् भर्त्तुः पूर्व्वस्य लङ्घने ॥”)
<>अश्वतृतीयगतिः । यथा, --
<>“प्लुतन्तु लङ्घनं पक्षिमृगगत्यनुहारकम् ।”
<>इति हेमचन्द्रः ॥ * ॥
<>(स्त्री, अवमानना । यथा, मार्कण्डेये ।
<>१३५ । ३३ ।
<>“अन्यस्यापि स्ववंशस्य लङ्घना क्रियते हि या ।
<>तां नालं क्षत्त्रियः सोढुं किं पुनः पितृमार-
<>णम् ॥”)
<LEND>
