<L>34833<pc>5-014<k1>शतद्रुः<k2>शतद्रुः
शतद्रुः¦, स्त्री, (शतधा द्रवतीति । शत + द्रु । “शतेच”
उणा० १ । ३६ । इति कुः ।) नदीविशेषः ।
शतलज् इति हिन्दी भाषा । सा हिमालया-
[Page5-015-a+ 52]
दुत्पन्ना विपाशायां मिलिता । (अस्या नाम-
निरुक्तिर्यथा, महाभारते । १ । १७८ । ९ ।
“शतधा विद्रुता यस्माच्छतद्रुरिति विश्रुता ॥”)
तत्पर्य्यायः । शितद्रुः २ । इत्यमरः ॥ शुतुद्रिः ३
शतद्रूः ४ । पुत्त्रशोकसन्तप्तो वशिष्ठः कण्ठे
शिलां बद्ध्वानद्यामस्यां प्रविष्टस्ततो भीत्या
इयं शतधा द्रुता इति शतद्रुः । इति तट्टीकायां
भरतः ॥ (एतद्वृत्तान्तस्तु महाभारते । १ । १७८ ।
अध्याये द्रष्टव्यः ॥) अस्या जलगुणाः ।
“शतद्रोर्विपाशायुजः सिन्धुनद्याः
सुशीतं लघु स्वादु सर्व्वामयघ्नम् ।
जलं निर्म्मलं दीपनं पाचनञ्च
प्रदत्ते बलं बुद्धिमेधायुषञ्च ॥”
इति राजनिर्घण्टः ॥
<LEND>
