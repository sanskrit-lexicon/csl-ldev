<L>36932<pc>5-187<k1>षट्चक्रं<k2>षट्चक्रं
षट्चक्रं¦, क्ली, (षण्णां चक्राणां समाहारः ।)
<>शरीरस्थपद्माकारषट्प्रकारचक्रम् । यथा, --
<>“सप्तपद्मानि तत्रैव सन्ति लोका इव प्रभो ।
<>गुदे पृथ्वीसमं चक्रं हरिद्वर्णं चतुर्द्दलम् ॥
<>लिङ्गेतु षड्दलं चक्रं स्वाधिष्ठानमिति स्मृतम् ।
<>त्रिलोकवह्निनिलयं तप्तचामीकरप्रभम् ॥
<>नाभौ दशदलं चक्रं कुण्डलिन्या समन्वितम् ।
<>नीलाञ्जननिभं ब्रह्मस्थानं पूर्व्वकमन्दिरम् ॥
<>मणिपूराभिधं स्वच्छं जलस्थानं प्रकीर्त्तितम् ।
<>उद्यदादित्यसंकाशं हृदि चक्रमनाहतम् ॥
<>कुम्भकाख्यं द्बादशारं वैष्णवं वायुमन्दिरम् ।
<>कण्ठे विशुद्धशरणं षोडशारं पुरोदयम् ॥
<>शाम्भवीवरचक्राख्यं चन्द्रबिन्दुविभूषितम् ।
<>षष्ठमाज्ञालयं चक्रं द्विदलं श्वेतमुत्तमम् ॥
<>राधाचक्रंमिति ख्यातं मनःस्थानं प्रकीर्त्तितम् ।
<>सहस्रदलमेकार्णं परमात्मप्रकाशकम् ॥
<>नित्यज्ञानमयं सत्यं सहस्रादित्यसन्निभम् ।
<>षट् चक्राणीह भेद्यानि नैतद्भेद्यं कथञ्चन ॥”
<>इति पाद्मे स्वर्गखण्डे २७ अध्यायः ॥ * ॥
<>अन्यच्च ।
<>“तत्त्वस्वरूपमेकं तत् षट्चक्रं प्रतिलक्षयेत् ।
<>षट्चक्रेऽपि महामायां क्षणं ध्यात्वा प्रयत्नतः ॥
<>लम्बयेन्मूलमन्त्रेण आदिषोडशचक्रकम् ।
<>आदिषोडशचक्रस्थां साधकानन्दकारिणीम् ॥
<>चिन्तयन् साधको देवीं जपकर्म्म सभारभेत् ।
<>भ्रुवोरुपरि नाडीनां त्रयाणां प्रान्त उच्यते ।
<>तत्प्रान्तं त्रिपथस्थानं षट्कोणं चतुरङ्गुलम् ॥
<>रक्तवर्णन्तु योगज्ञैराज्ञाचक्रमितीरितम् ॥
<>कण्ठे त्रयाणां नाडीनां वेष्टनं विद्यते नृणाम् ।
<>सुषुम्नेडापिङ्गलानां षट्कोणं तत् षडङ्ग्रुलम् ॥
<>तत् षट्चक्रमिति प्रोक्तं शुक्लं कण्ठस्य मध्य-
<>गम् ।
<>त्रयाणामथ नाडीनां हृदये चैकता भवेत् ॥
<>तत्स्थानं षोडशास्रं स्यात् सप्ताङ्गुलप्रमाणतः ।
<>तत् पीतमुक्तं योगज्ञैरादिषोडशचक्रकम् ॥
<>ध्यानानामथ मन्त्राणां चिन्तनस्य जपस्य च ।
<>यस्मादाद्यञ्च हृदयं तस्मादादीति गद्यते ॥”
<>इति कालिकापुराणे ५४ अध्यायः ॥ * ॥
<>अपरञ्च ।
<>“मूलाधारे त्रिकोणाख्ये इच्छाज्ञानक्रियात्मके
<>मध्ये स्वयम्भुलिङ्गन्तु कोटिसूर्य्यसमप्रभम् ॥
<>तदूर्द्धे कामबीजन्तु क-ल-शान्तीन्दूनादकम् ।
<>तदूर्द्धे तु शिखाकारा कुण्डली ब्रह्मविग्रहा ॥
<>तद्धाह्ये हेमवर्णाभं व-स-वर्णचतुर्द्दलम् ।
<>द्रुतहेमसमप्रख्यं पद्मं तत्र विभावयेत् ॥
<>तदूर्द्धेऽग्निसमप्रख्य षड्दलं हीरकप्रभम् ।
<>वादिलान्तषडर्णेन युक्ताधिष्ठानसंज्ञकम् ॥
[Page5-187-b+ 52]
<>मूलमाधारषट्कानां मूलाधारं ततो विदुः !
<>स्वशब्देन परं लिङ्गं स्वाधिष्ठानं ततो विदुः ॥
<>तदूर्द्ध्वे नाभिदेशे तु मणिपूरं महत्प्रभम् ।
<>मेघाभं विद्युदाभञ्च बहुतेजोमयं ततः ।
<>मणिवद्भिन्नं तत् पद्मं मणिपूरं तथोच्यते ॥
<>दशभिश्च दलैर्युक्तं डादिफान्ताक्षरान्वितम् ।
<>शिवेनाधिष्ठितं पद्मं विश्वलोकैककारणम् ॥
<>तदूर्द्ध्वेऽनाहतं पद्ममुद्यदादित्यसन्निभम् ।
<>कादिठान्ताक्षरैरर्कपत्रैश्च समधिष्ठितम् ॥
<>तन्मध्ये वाणलिङ्गन्तु सूर्य्यायुतसमप्रभम् ।
<>शब्दब्रह्ममयं शब्दोऽनाहतस्तत्र दृश्यते ॥
<>तेनाहताख्यं पद्मं तत् मुनिभिः परिकीर्त्त्यते ।
<>आनन्दसदनं तक्षु पुरुषाधिष्ठितं परम् ॥
<>तदूर्द्ध्वन्तु विशुद्धाख्यं दलषोडशपङ्कजम् ।
<>स्वरैः षोडशकैर्युक्तं धूम्रवर्णं महत्प्रभम् ॥
<>विशुद्धिं तनुते यस्मात् जीवस्य हंसलोकनात् ।
<>विशुद्धं पद्ममाख्यातं आकाशाख्यं महत् परम्
<>आज्ञाचक्रं तदूर्द्ध्वे तु आत्मनाधिष्ठितं परम् ।
<>आज्ञासंक्रमणं तत्र गुरोराज्ञेति कीर्त्तितम् ॥
<>कैलासाख्यं तदूर्द्धे तु बोधनीन्तु तदूर्द्धतः ।
<>एवञ्च शिवचक्राणि प्रोक्तानि तव सुव्रत ॥
<>सहस्राराम्बुजं बिन्दुस्थानं तदूर्द्ध्वमीरितम् ।
<>इत्येतत् कथितं सर्वं योगमार्गमनुत्तमम् ॥”
<>इति तन्त्रसारः ॥
<LEND>
