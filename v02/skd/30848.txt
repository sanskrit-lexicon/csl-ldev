<L>30848<pc>4-247<k1>वज्रं<k2>वज्रं
वज्रं¦, पुं, क्ली, (वजतीति । वज गतौ + “ऋज्रे-
<>न्द्राग्रवज्रविप्रेति ।” उणा० २ । २८ । इति रन्-
<>प्रत्ययेन निपातितः ।) इन्द्रस्यास्त्रविशेषः । वाज्
<>इति भाषा ॥ तत्पर्य्यायः । ह्रादिनी २ कुलिशम् ३
[Page4-248-a+ 52]
<>भिदुरम् ४ पविः ५ शतकोटिः ६ स्वरुः ७
<>शम्वः ८ दम्भोलिः ९ अशनिः १० । इत्यमरः ।
<>१ । १ । ५० ॥ कुलीशम् ११ भिदिरम् १२ भिदुः
<>१३ स्वरुस् १४ सम्बः १५ संवः १६ अशनी १७
<>वज्राशनिः १८ । इति तट्टीका ॥ जम्भारिः १९
<>त्रिदशायुधम् २० शतधारम् २१ शतारम् २२
<>आपोत्रम् २३ अक्षजम् २४ । इति पुरुषो-
<>त्तमः ॥ गिरिकण्टकः २५ गौः २६ अभ्रोत्थम्
<>२७ मेघभूतिः २८ गिरिज्वरः २९ । इति
<>शब्दरत्नावली ॥ जाम्बविः ३० दम्भः ३१ । इति
<>जटाधरः ॥ भिद्रः ३२ अम्बुजम् ३३ । इति
<>त्रिकाण्डशेषः ॥ (यथा, ऋग्वेदे । १ । ३२ । २ ।
<>“अहन्नहिं पर्व्वते शिश्रियाणं
<>त्वष्टास्मै वज्रं स्वर्य्यं ततक्ष ॥”)
<>अस्योत्पत्तिर्यथा, --
<>“तथेत्युक्तः स रविणा भ्रमौ कृत्वा दिवाकरम् ।
<>पृथक् चकार तत्तेजश्चक्रं विष्णोरकल्पयत् ॥
<>त्रिशूलञ्चापि रुद्रस्य वज्रमिन्द्रस्य चाधिकम् ।
<>दैत्यदानवसंहर्त्तुः सहस्रकिरणात्मकम् ॥
<>रूपञ्च प्रतिमञ्चक्रे त्वष्टा पादादृते महत् ।
<>न शशाकाथ तद्द्रष्टुं पादरूपं रवेः पुनः ॥
<>अर्च्चास्वपि ततः पादौ न कश्चित् कारयेत्
<>क्वचित् ।
<>यः करोति स पापिष्ठां गतिमाप्नोति निन्दि-
<>ताम् ॥
<>कुष्ठरोगमवाप्नोति लोकेस्मिन् दुःखसंयुतम् ।
<>तस्मान्न धर्म्मकामार्थी चित्रेय्वायतनेषु च ।
<>न क्वचित् कारयेत् पादौ देवदेवस्य धीमतः ॥”
<>इति मात्स्ये ११ अध्यायः ॥ * ॥
<>अपि च ।
<>“प्रविश्य जठरं शुद्धो दैत्यमातुः पुरन्दरः ।
<>ददर्शोर्द्ध्वमुखं बालं कटिन्यस्तकरं महत् ॥
<>तस्यैवान्तेऽथ ददृशे पेशीं मांसस्य वासवः ।
<>शुद्धस्फटिकसंकाशां कराभ्यां जगृहेऽथ ताम् ॥
<>ततः कोपसमाध्मातो मांसपेशीं शतक्रतुः ।
<>कराभ्यामर्दयामास ततः सा कठिनाभवत् ॥
<>ऊर्द्ध्वेनार्द्धञ्च ववृधे त्वधोऽर्द्धं ववृधे तथा ।
<>शतपर्व्वा च कुलिशः संजातो मांसपेशितः ॥”
<>इति वामने ६८ अध्यायः ॥ * ॥
<>वृत्रासुरवधार्थं दधीचिमुनेरस्थ्ना इन्द्राज्ञया
<>विश्वकर्म्मणा निर्मितवज्रस्य प्रमाणं यथा, --
<>“एवं कृतव्यवसितो दध्यङ्ङाथर्व्वणस्तनुम् ।
<>परे भगवति ब्रह्मण्यात्मानं सन्नयन् जहौ ॥
<>यताक्षासु मनो बुद्धिस्तत्त्वदृक ध्वस्तबन्धनः ।
<>आस्थितः परमं योगं न देहं बुबुधे गतम् ॥
<>अथेन्द्रो वज्रमुद्यम्य निर्म्मितं विश्वकर्म्मणा ।
<>मुनेः सकथिभिरुत्सिक्तो भगवत्तेजसान्वितः ॥
<>वृतो देवगणैः सर्व्वैर्गजेन्द्रो पर्य्यशोभत ।
<>स्तयमानो मुनिगणैस्त्रैलोक्यं हर्षयन्निव ॥”
<>इति श्रीभागवते ६ स्कन्धे १० अध्यायः ॥ * ॥
<>तन्निर्घोषवारकविधिर्यथा, --
<>“पचण्डपवनाघाते मेधेषु स्तनितेषु यः ।
[Page4-248-b+ 52]
<>त्रिः पठेज्जैमिनीयोऽस्मि प्राङ्मुखो वाप्युदङ्-
<>मुखः ॥
<>तस्य माभूद्भयं घोरं विद्युतीयोऽवसीदति ॥”
<>इत्याह्रिकतत्त्वधृतब्रह्मपुराणम् ॥
<>“मुनेः कल्याणमित्रस्य जैमिनेश्चापि कीर्त्तनात् ।
<>विद्युदग्निभयं नास्ति पठिते च गृहोदरे ॥”
<>लिखिते च गृहोदरे । इति वा पाठः ।
<>“जैमिनिश्च सुमन्तुश्च वैशम्पायन एव च ।
<>पुलस्त्यः पुलहश्चैव पञ्चैते वज्रवारकाः ॥”
<>इति पुराणम् ॥ * ॥ * ॥
<>रत्नविशेषः । हीरा इति भाषा । तत्पर्य्यायः ।
<>इन्द्रायुधम् २ हीरम् ३ भिदुरम् ४ कुलिशम् ५
<>पविः ६ अभेद्यम् ७ अशिरम् ८ रत्नम् ९ दृढम्
<>१० भार्गवकम् ११ षट्कोणम् १२ बहुधारम्
<>१३ शतकोटिः १४ । अस्य गुणाः । षड्रसो-
<>पेतत्वम् । सर्व्वरोगापहारकत्वम् । सर्व्वाघशम-
<>नत्वम् । सौख्यत्वम् । देहदार्ढ्यकरत्वम् । रसा-
<>यनत्वञ्च । तद्विशेषो यथा, --
<>“स्वच्छं विद्युत्प्रभं स्निग्धं सौन्दर्य्यं लघु लेखनम् ।
<>षडारन्तीक्ष्णधारञ्च सुशाम्यारं श्रियं दिशेत् ॥”
<>तस्य कुलक्षणं यथा, --
<>“भस्माभं काकपादञ्च रेखाक्रान्तन्तु वर्त्तुलम् ।
<>आधारमलिनं बिन्दु संत्रासे स्फुटितन्तथा ।
<>नीलाभं चिपिटं रूक्षं तद्वज्रं दोषलं त्यजेत् ॥”
<>वज्रस्य चतुर्व्वर्णलक्षणं यथा, --
<>“श्वेतालोहितपीतमेचकतया छायाश्चतस्रः
<>क्रमाद्-
<>विप्रादित्वमिहास्य यत् सुमनसः शंसन्ति सत्यं
<>ततः ।
<>स्फीतां कीर्त्तिमनुत्तमां श्रियमिदं दत्ते यथा
<>संधृतं
<>मर्त्यानामयथायथं तु कुलिशं पथ्यं हितं
<>जात्यतः ॥” * ॥
<>तस्य परीक्षा यथा, --
<>“यत् पाषाणतले निकाशनिकरे नोद्घृष्यते
<>निष्ठुरे
<>यच्चान्योपललोहमुद्गरमुखैर्लेखान्न यात्याहनम् ।
<>यच्चान्यं निजलीलयैव दलयेद्वज्रेण वा भिद्यते
<>तज्जातं कुलिशं वदन्ति कुशलाः श्लाध्यं महा-
<>र्घञ्च तत् ॥” * ॥
<>तस्य वर्णगुणौ यथा, --
<>“विप्रः सोऽपि रसायनेषु बलवानष्टाङ्गसिद्धिप्रदो
<>राजन्यस्तु नृणां बलीपलितजिन्मृत्युं जयेद-
<>ञ्जसा ।
<>द्रव्याकर्षणसिद्धिदस्तु सुतरां वैश्योऽथ शूद्रो
<>भवेत्
<>सर्व्वव्याधिहरस्तदेष कथितो वज्रस्य वर्णो
<>गुणः ॥”
<>इति राजनिर्घण्टः ॥ * ॥
<>अपि च ।
<>अथ वज्रस्य नामलक्षणगुणाः ।
<>“हीरकः पुंसि वज्रोऽस्त्री चन्द्रो मणिवरश्च सः ।
[Page4-248-c+ 52]
<>स तु श्वेतः स्मृतो विप्रो लोहितः क्षत्त्रियो
<>मतः ।
<>पीतो वैश्योऽसितः शूद्रश्चतुर्व्वर्णात्मकश्च सः ॥
<>रसायने मतो विप्रः सर्व्वसिद्धिप्रदायकः ।
<>क्षत्त्रियो व्याधिविध्वंसी जरामृत्युहरः परः ॥
<>वैश्यो धनप्रदः प्रोक्तस्तथा देहस्य दार्ढ्यकृत् ।
<>शूद्रो नाशयति व्याधीन् वयस्तम्भं करोति च ।
<>पुंस्त्रीनपुंसकाश्चैते लक्षणीयानि लक्षणैः ॥
<>सुवृत्ताः फलसंपूर्णास्तेजोयुक्ता बृहत्तराः ।
<>पुरुषास्ते समाख्याता रेखाबिन्दुविवर्जिताः ॥
<>रेखाबिन्दुसमायुक्ताः षडसास्ते स्त्रियः स्मृताः ॥”
<>षडस्राः षट्कोणाः ।
<>“त्रिकोणाश्च सुदीर्घाश्च ते विज्ञेया नपुंसकाः ॥
<>तेऽपि स्युः पुरुषाः श्रेष्ठा रसबन्धनकारिणः ।
<>स्त्रियः कुर्व्वन्ति कायस्य कान्तिं स्त्रीणां सुख-
<>प्रदाः ॥
<>नपुंसकास्त्ववीर्य्याः स्युरकामाः सत्त्ववर्ज्जिताः ।
<>स्त्रियः स्त्रीभ्यः प्रदातव्याः क्लीवं क्लीवे प्रयो-
<>जयेत् ।
<>सर्व्वेभ्यः सर्व्वदा देयाः पुरुषा वीर्य्यवर्द्धनाः ॥
<>अशुर्द्ध कुरुते वज्रं कुष्ठं पार्श्वव्यथां तथा ।
<>पाण्डुतां पङ्गुरत्वञ्च तस्मात् संशोध्य मारयेत् ॥”
<>मारितस्य वज्रस्य गुणाः ।
<>“आयुः पुष्टिं बलं वीर्य्यं वर्णं सौख्यं करोति च ।
<>सेवितं सर्व्वरोगघ्नं मृतं वज्रं न संशयः ॥”
<>इति भावप्रकाशः ॥
<>(अथ वज्रमारणम् ।
<>“त्रिवर्षारूढकार्पासमूलमादाय पेषयेत् ।
<>त्रिवर्षनागवल्ल्यास्तु निजद्रावैः प्रपेषयेत् ॥
<>तद्गोलके क्षिपेद्वज्रं रुद्ध्वा गजपुटे पचेत् ।
<>एवं सप्तपुटेनैव म्रियते कुलिशं ध्रुवम् ॥”
<>मतान्तरम् ।
<>“कांस्यपात्रे तु भेकस्य मूत्रे वज्रन्तु निःक्षिपेत् ।
<>त्रिःसप्तकृत्वः सन्तप्तं वज्रमेवं मृतं भवेत् ॥”
<>अथान्यः ।
<>“त्रिःसप्तकृत्वः सन्तप्तं खरमूत्रेण सेचयेत् ।
<>मुद्गरैस्तालकं पिष्ट्वा तद्गोले कुलिशं क्षिपेत् ॥
<>प्रध्मातं वाजिमूत्रेण सिक्तं पूर्व्वक्रमेण तु ।
<>भस्मी भवति तद्वज्रं वज्रवत् कुरुते तनुम् ॥
<>आयुष्यं सौख्यजननं बलरूपप्रदन्तथा ।
<>रोगप्नं मृत्युहरणं वज्रभस्म भवत्यलम् ॥”
<>इति वज्रमारणम् । इति वेद्यकरसेन्द्रसारसंपहे
<>जारणमारणाधिकारे ॥ * ॥) अन्यच्च । अथ
<>वज्रगणना । विष्णुधर्म्मोत्तरे ।
<>“वज्रं मरकतञ्चैव पद्मरागञ्च मौक्तिकम् ।
<>इन्द्रनीलं महानीलं वैदूर्य्यं गन्धसंज्ञकम् ॥
<>चन्द्रकान्तं सूर्य्यकान्तं स्फाटिकं बलकं तथा ।
<>कर्केतरं पुष्परागं तथा ज्योतीरसं द्बिज ॥
<>स्फाटिकं राजवर्त्तञ्च तथा राजमतं शुभम् ।
<>सौगन्धिकं तथा गञ्जं शङ्खब्रह्ममयं तथा ॥
<>गोमेदं रुधिराख्यञ्च तथा भल्लातकं द्विज ।
<>धूलीमरकतञ्चैव तुत्थकं सीसमेव च ॥
[Page4-249-a+ 52]
<>पीलुं प्रवालकञ्चैव गिरिवज्रञ्च भार्गव ।
<>भुजङ्गमामणिश्चैव तथा वज्रमणिः शुभः ॥
<>तित्तितञ्च तथा पीत्तं भ्रामरञ्च तथीत्पलम् ।
<>वज्राण्येतानि सर्व्वाणि धार्य्याण्येव महीभृता ॥
<>सुवर्णप्रतिबद्धानि जयारोग्यसमृद्धये ॥”
<>इति युक्तिकल्पतरुः ॥
<>तस्योत्पत्तिपरीक्षामूल्यादि यथा, --
<>“वच्मि परीक्षां रत्नानां बलो नामासुरोऽभ-
<>वत् ।
<>इन्द्राद्या निर्ज्जितास्तेन निर्ज्जेतुं तैर्न शक्यते ॥”
<>इत्यपक्रम्य ।
<>“महाप्रभावं विबुधैर्यस्माद्बज्रमुदाहृतम् ।
<>वज्रपूर्व्वा परीक्षेयं ततोऽस्माभिः प्रकीर्त्त्यते ॥
<>तस्यास्थिलेशो निपपात येषु
<>भुवः प्रदेशेषु कथञ्चिदेव ।
<>वज्राणि वज्रायुधनिर्ज्जिगीषो-
<>र्भवन्ति नानाकृतिमन्ति तेषु ॥
<>हैममातङ्गसौराष्ट्राः पौण्ड्रकालिङ्गकोषलाः ।
<>वेण्वातटाः ससौवीरा वज्रस्याष्टाविहाकराः ॥
<>आताम्रा हिमशैलजाश्च शशिभा वेण्वा-
<>तटीयाः स्मृताः
<>सौवीरे तुषिताब्जमेघसदृशास्ताम्राश्च सौरा-
<>ष्ट्रजाः ।
<>कालिङ्गाः कनकावदातरुचिराः पीतप्रभाः
<>कोषले
<>श्यामाः पुण्ड्रभवा मतङ्गविषये नात्यन्तपीत-
<>प्रभाः ॥
<>अत्यर्थं लघु वर्णतश्च गुणवत् पार्श्वेषु सम्यक्
<>समं
<>रेखाबिन्दुकलङ्ककाकपदकत्रासादिभिर्व्वर्जितम् ।
<>लोकेऽस्मिन् परमाणुमात्रमपि यत् वज्रं क्वचिद्
<>दृश्यते
<>तस्मिन् देवसमाश्रयो ह्यवितथस्तीक्ष्णाग्रधारं
<>यदि ॥
<>वज्रेषु वर्णयुक्त्या देवानामपि परिग्रहः प्रोक्तः ।
<>वर्णेभ्यश्च विभागः कार्य्यो वर्णाश्रयादेव ॥
<>हरितसितपीतपिङ्गश्यामाताम्राः स्वभावतो
<>रुचिराः ।
<>हरिवरुणशक्रहुतवहपितृपतिमरुतां स्वका
<>वर्णाः ॥
<>विप्रस्य शङ्खकुमुदस्फटिकावदातः
<>स्यात् क्षत्त्रियस्य शशवभ्रुविलोचनाभः ।
<>वैश्यस्य कान्तकदलीदलसन्निकाशः
<>शूद्रस्य धौतकरवालसमानदीप्तिः ॥
<>द्वौ वज्रवर्णौ पृथिवीपतीनां
<>सद्भिः प्रतिष्ठौ न तु सार्व्वजन्यौ ।
<>यः स्याज्जवाविद्रुमभङ्गशोणो
<>यो वा हरिद्रारससन्निकाशः ॥
<>ईशत्वात् सर्व्ववर्णानां गुणवत् सार्व्ववर्णिकम् ।
<>कामतो धारयेद्राजा न त्वन्योऽन्यत् कथञ्चन ॥
<>अघरोत्तरवृत्त्या हि यादृक् स्याद्वर्णसङ्करः ।
<>ततः कष्टतरो वडी वर्णानां सङ्करो मतः ॥
[Page4-249-b+ 52]
<>न च मार्गविभागमात्रवृत्त्या
<>विदुषा वज्रपरिग्रहो विधेयः ।
<>गुणवद्गुणसम्पदां विभूति-
<>र्व्विपरीतो व्यसनोदयस्य हेतुः ॥
<>एकमपि यस्य शृङ्गं
<>विदलितमवलोक्यते विशीर्णं वा ।
<>गुणवदपि तन्न धार्य्यं
<>वज्रं श्रेयोऽर्थिभिर्भवने ॥
<>स्फुटिताग्निविशीर्णशृङ्गदेशं
<>मलवर्णैः पृषतैरुपेतमध्यम् ।
<>नहि वज्रभृतोऽति वज्रमाशु
<>श्रियमन्याश्रयलालसां न कुर्य्यात् ॥
<>यस्यैकदेशः क्षतजावभासो
<>यद्वा भवेल्लोहितवर्णचित्रम् ।
<>न तन्न कुर्य्याद्ध्रियमाणमाशु
<>स्वच्छन्दमृत्योरपि जीवितान्तम् ॥
<>कोट्यः पार्श्वानि धाराश्च षडष्टौ द्बादशेति च ।
<>उत्तुङ्गसमतीक्ष्णाग्रा वज्रस्याकरजा गुणाः ॥
<>षट्कोटिशुद्धममलं स्फुटतीक्ष्णधारं
<>वर्णान्वितं लघु सुपार्श्वमपेतदोषम् ।
<>इन्द्रायुधांशुविसृतिच्छुरितान्तरीक्ष-
<>मेवंविधं भुवि भवेत् सुलभं न वज्रम् ॥
<>तीक्ष्णाग्रं विमलमपेतसर्व्वदोषं
<>धत्ते यः प्रयततनुः सदैव वज्रम् ।
<>वृद्धिस्तं प्रतिदिनमेति यावदायुः
<>श्रीसम्पत्सुतधनधान्यगोपशूनाम् ॥
<>व्यालवह्रिविषव्याघ्रतस्कराम्बुभयानि च ।
<>दूरात्तस्य निवर्त्तन्ते कर्म्माण्याथर्व्वणानि च ॥
<>यदि वज्रमपेतसर्व्वदोषं
<>विभृयात्तण्डुलविंशतिं गुरुत्वे ।
<>मणिशास्त्रविदो वदन्ति तस्य
<>द्विगुणं रूपकलक्षणमग्र्यं मूल्यम् ॥
<>त्रिभागहीनार्द्धतदर्द्धशेषं
<>त्रयोदशं त्रिंशदतोऽर्द्धभागाः ।
<>अशीतिभागोऽथ शतांशभागः
<>सहस्रभागोऽल्पसमानयोगः ॥
<>यत्तण्डुलैर्द्बादशभिः कृतस्य
<>वज्रस्य मूल्यं प्रथमं प्रदिष्टम् ।
<>द्बाभ्यां क्रमाद्धानिमुपागतस्य
<>त्वेकावसानस्य विनिश्चयोऽयम् ॥
<>न चापि तण्डुलैरेव वज्राणां धारणक्रमः ।
<>अष्टाभिः सर्षपैर्गौरैस्तण्डुलं परिकल्पयेत् ॥
<>यत्तु सर्व्वगुणैर्युक्तं वज्रं तरति वारिणि ।
<>रत्नवर्गे समस्तेऽपि तस्य धारणमिष्यते ॥
<>अनेनापि हि दोषेण लक्ष्यालक्ष्येण दूषितम् ।
<>स्वमूल्यात् दशमं भागं वज्रं लभति मानवः ॥
<>प्रकटानेकदोषस्य स्वल्पस्य महतोऽपि वा ।
<>स्वमूल्याच्छतशो भागो वज्रस्य न विधीयते ॥
<>स्पृष्टदोषमलङ्कारे वज्रं यद्यपि दृश्यते ।
<>रत्नानां परिकर्म्मार्थं मूल्यं तस्य भवेल्लघु ॥
<>प्रथमं गुणसम्पदाभ्युपेतं
<>प्रतिबद्धं समुपैति यच्च दोषम् ।
[Page4-249-c+ 52]
<>अलमाभरणेन तस्य राज्ञो
<>गुणहीनोऽपि मणिर्न भूषणाय ॥
<>नार्य्या वज्रमधार्य्यं गुणवदपि सुतप्रसूति-
<>मिच्छन्त्या ।
<>अन्यत्र दीर्घचिपिटह्रस्वाद्गुणैर्विमुक्ताच्च ॥
<>अयसा पुष्परागेण तथा गोमेदकेन च ।
<>वैदूर्य्यस्फटिकाभ्याञ्च काचैश्चापि पृथग्विधैः ॥
<>प्रतिरूपाणि कुर्व्वन्ति वज्रस्य कुशला जनाः ।
<>परीक्षा तेषु कर्त्तव्या विद्वद्भिः स्वपरीक्षकैः ॥
<>क्षारोल्लेखनशालाभिस्तेषां कार्य्यं परीक्षणम् ।
<>पृथिव्यां यानि रत्नानि ये चान्ये लोहधातवः ॥
<>सर्व्वाणि विलिखेद्बज्रं तच्च तैर्न विलिख्यते ॥
<>गुरुता सर्व्वरत्नानां गौरवाधारकारणम् ।
<>वज्र तान्वैपरीत्येन सूरयः परिचक्षते ॥
<>जातिरजातिं विलिखन्ति वज्रकुरुविन्दाः ।
<>वज्रैर्वज्रं विलिखति नान्येन लिख्यते वज्रम् ।
<>वज्राणि मुक्ता मणयो ये च केचन जातयः ।
<>न तेषां प्रतिबद्धानां भा भवत्यूर्द्ध्वगामिनी ॥
<>तिर्य्यक्क्षतत्वात् केषाञ्चित् कथञ्चिद्यदि
<>दृश्यते ।
<>तिर्य्यगालिख्यमानानां सा पार्श्वेष्वपि हन्यते ॥
<>यद्यपि विशीर्णकोटिः
<>सबिन्दुरेखान्वितो विवर्णो वा ।
<>तदपि धनधान्यपुत्त्रान्
<>करोति सेन्द्रायुधो वज्रः ।
<>सौदामिनीविस्फुरिताभिरामं
<>राजा यथोक्तं कुलिशं दधानः ।
<>पराक्रमाक्रान्तपरप्रतापः
<>समस्तसामन्तभुवं भुनक्ति ॥”
<>इति गारुडे ६८ अध्यायः ॥
<>वज्रार्थे वैदिकपर्य्यायो यथा । दिद्युत् १ नेमिः २
<>हेतिः ३ नमः ४ पविः ५ सृकः ६ वृकः ७ वधः ८
<>वज्रः ९ अर्कः १० कुत्सः ११ कुलिशः १२ तुजः
<>१३ तिग्मम् १४ मेनिः १५ स्वधितिः १६ सायकः
<>१७ परशुः १८ । इत्यष्टादश वज्रनामानि । इति
<>वेदनिघण्टौ । २ । २० ॥
<LEND>
