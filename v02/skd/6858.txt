<L>6858<pc>2-060<k1>कलिः<k2>कलिः
कलिः¦, पुं, (कलते कलेराश्रयत्वेन वर्त्तते इति । कल
<>+ “सर्व्वधातुभ्य इन्” । उणां ४ । ११७ । इति
<>इन् ।) विभीतकवृक्षः । (विभीतकस्य कलिद्रुमत्व-
<>कारणमुक्तं यथा, वामने २७ अध्याये ।
<>“इत्येवमुक्तो देवेन ब्रह्मणा कलिरव्ययः ।
<>दीनान् दृष्ट्वा च शक्रादीन् विभीतकवनं ययौ” ॥
<>अस्य गुणादिकं विभीतकशब्दे द्रष्टव्यम् ॥ * ॥
<>कलते स्पर्द्धते इति कल + “सर्व्वधातुभ्यः इन्” ।
<>उणां-४ । ११७ । इति इन् ।) शूरः । (कलन्ते स्पर्द्ध-
<>माना भाषन्तेऽस्मिन्निति । कल + “सर्व्वधातुभ्य
<>इन्” । उणां ४ । ११७ । इति इन् ।) विवादः ।
<>(यथा, भागवते ९ । ६ । ४४ ।
<>“तासां कलिरभूद्भूयांस्तदर्थेऽपोह्य सौहृदम् ।
<>समानुरूपो नायं व इति तद्गतचेतसाम्” ॥)
<>युद्धम् । (कल्यते पापेषु निक्षिप्यते अनेन यद्वा
<>कलयति पापेन जडयति कलुषितं करोति ।
<>कल + इन् ।) अन्त्ययुगम् । इति हेमचन्द्रः ॥
<>तस्योत्पत्तिर्यथा ।
<>“प्रलयान्ते जगतस्रष्टा ब्रह्मा लोकपितामहः ।
<>ससर्ज्ज घोरं मलिनं पृष्ठदेशात् सपातकम् ॥
<>सचाधर्म्म इति ख्यातस्तस्य वंशानुकीर्त्तनात् ।
<>श्रवणात् स्मरणाल्लोकः सर्व्वपापैः प्रमुच्यते ॥
<>अधर्म्मस्य प्रिया रम्या मिथ्या मार्ज्जारलोचना ।
<>तस्याः पुत्त्रोऽतितेजस्वी दम्भः परमकोपनः ॥
<>स मायायां भगिन्यान्तु लोभं पुत्त्रञ्च कन्यकाम् ।
<>निकृतिं जनयामास तयोः क्रोधः सुतोऽभवत् ॥
<>स हिंसायां भगिन्यान्तु जनयामास तत्कलिम् ।
<>वामहस्तधृतोपस्थं तैलाभ्यक्ताञ्जनप्रभम् ॥
<>काकोदरं करालास्यं लोलजिह्वं भयानकम् ।
<>पूतिगन्धं द्यूतमद्यस्त्रीसुवर्णकृताश्रयम् ॥
<>भगिन्यान्तु दुरुक्त्यां स भयं पुत्त्रञ्च कन्यकाम् ।
<>मृत्युं संजनयामास तयोश्च निरयोऽभवत् ॥
<>यातनायां भगिन्यान्तु लोभपुत्त्रायुतायुतम् ।
<>इत्थं कलिकुले जाता बहवो धर्म्मनिन्दकाः” ॥
<>इति कल्किपुरणे १ अध्यायः ॥ * ॥
<>कलिधर्म्मो यथा ।
<>“यदा सदानृतं तन्द्रानिद्रा हिंसा विषादनम् ।
<>शोकमोहभयं दैन्यं स कलिस्तु तदा स्मृतः ॥
<>यस्मिन् जनाः कामिनः स्युः शश्वत्कटुकभाषिणः ।
<>दस्युकृष्टा जनपदा वेदाः पाषण्डदूषिताः ॥
<>राजानश्च प्रजाभक्षाः शिश्नोदरपरा द्विजाः ।
<>अव्रता वटवो ऽशौचा भिक्षवश्च कुटुम्बिनः ॥
<>तपस्विनो ग्रामवासा न्यासिनो ह्यर्थलोलुपाः ।
<>ह्रस्वकाया महाहाराश्चौर्य्यमायोरुसाहसाः ॥
<>त्यक्ष्यन्ति भृत्याश्च पतिं तापसास्त्वखिलं व्रतं ।
<>शूद्राः प्रतिग्रहीष्यन्ति तपोवेशोपजीविनः ॥
<>उद्विग्नाश्चानलङ्काराः पिशाचसदृशाः प्रजाः ।
<>अस्नातभोजनेनाग्निदेवतातिथिपूजनम् ॥
<>करिष्यन्ति कलौ प्राप्ते न च पिण्डोदकक्रियाम् ।
<>स्त्रीपराश्च जनाः सर्व्वे शृद्रप्रायाश्च शौनक ॥
<>बहुप्रजाल्पभाग्याश्च भविष्यन्ति कलौ स्त्रियः ।
<>शिरःकण्डयनपरा आज्ञां भेत्स्यन्ति सत्पतेः ॥
[Page2-060-c+ 52]
<>विष्णुं न पूजयिष्यन्ति पाषण्डोपहता जनाः ॥
<>कलेर्द्दोषनिधेर्विप्र अस्ति ह्येको महान् गुणः ।
<>कीर्त्तनादेव कृष्णस्य मुक्तबन्धः परं व्रजेत् ॥
<>कृते यद्ध्यायतो विष्णुं त्रेतायां यजतः फलम् ।
<>द्वापरे परिचर्य्यायां कलौ तद्धरिकीर्त्तनात् ॥
<>तस्मार्द्ध्ययो हरिर्नित्यं ध्येयः पूज्यश्च शौनक” ॥
<>इति गारुडे युगधर्म्मे २२७ अध्यायः ॥
<>(माघिपूर्णिमायां शुक्रवारे कलियुगोत्पत्तिः ॥)
<>तद्युगमानम् । द्वात्रिंशत्सहस्राधिकचतुर्लक्षवत्-
<>सराः (४३२०००) ।
<>(आर्य्यभट्टमते ऽत्र १५७७९१७५० दिवसाः ।
<>सूर्य्यसिद्धान्तमते १५७७९१७८२ । ४८ दिवसाः ।
<>ज्योतिषसैद्धान्तिकमतेच १५७७९१७८२ दिवसाः ॥
<>अतो वर्षमाणमार्य्यभट्टमते ३६५ । १५ । ३१ । १५ ।
<>दिवसाः ।
<>सूर्य्यसिद्धान्तमते ३६५ । १५ । ३१ । ३१ । २४ । दिवसाः ।
<>ज्योतिषसैद्धान्तिकमते च ३६५ । १५ । ३१ । ३०
<>दिवसाः ॥)
<>तस्यातीताब्दाः १८०९ शाकपर्य्यन्तं ४९८८ ॥
<P>(कलेस्त्रिपञ्चाशदधिकषट्शतमितेषु (६५३)
<>वत्सरेषु गतेषु युधिष्ठिरादयो जाताः । यदुक्त
<>राजतरङ्गिण्यां १ । ५१ ।
<>“शतेषु षट्सु सार्द्धेषु त्र्यधिकेषु च भूतले ।
<>कलेर्गतेषु वर्षाणामभवन् कुरुपाण्डवाः” ॥
<P>ऋतुपक्षशरद्विमितेषु (२५२६) युधिष्ठिराब्देषु
<>कलेर्ग्रहसिन्ध्विन्दुनेत्रमितेषु (३१७९) वत्सरेषुगतेषु
<>च महाविषुवसंक्रान्त्यां शालिवाहनस्य राज्ञो
<>जन्मदिनमारभ्य शकाब्दः प्रवर्त्तितः । यदुक्तं
<>तत्रैव १ । ५६ ।
<>“आसन् मघासु मुनयः शासति पृथ्वीं युधिष्ठिरे
<>नृपतौ । षड् द्विपञ्चद्वियुतः शककालस्तस्य रा-
<>ज्यस्य” ॥ अयन्तु महाविषुवसंक्रान्तिमधिगम्य
<>परिगणितो भवति ॥
<P>कलेश्चतुश्चत्वारिं शदधिकत्रिसहस्रपरिमितेषु
<>(३०४४) वत्सरेषु गतेषु चैत्रशुक्लप्रतिपदि उज्ज-
<>यिनीपतेर्विक्रमादित्यस्य राज्यप्राप्तिकालमारभ्य
<>संवत् इत्याख्यया प्रसिद्धो वत्सरः प्रचलितः ॥
<>अयन्तु चैत्रशुक्लप्रतिपत्तिथिमधिगम्य परिगणितो
<>भवति ॥
<P>कलेरेकोर्द्ध्वशताधिकत्रिसहस्रपरिमितेषु (३१
<>०१) वत्सरेषु गतेषु प्रायशो सौरपौषस्य अष्टा
<>दशदिवसे यीशुख्रीष्टीयाब्दः प्रचलितः ॥
<P>पञ्चनवत्यूर्द्ध्वषट्शताधिकत्रिसहस्रपरिमितेषु
<>(३६९५) कलेरतीताब्देषु सप्तदशाधिकपञ्च-
<>शतमिते (५१७) च शकाब्दे प्रचलति भाद्रशुक्ल-
<>द्वादश्यां उत्कलदेशप्रचलितः विलायति इत्या-
<>ख्यया प्रसिद्धो वत्सरः प्रवर्त्तितः । अयन्तु भाद्र-
<>शुक्लद्वादशीमधिगम्य परिगणितो भवति ॥
<P>त्रयोविंशत्यूर्द्धसप्तशताधिकत्रिसहस्रपरिमितेषु
<>(३७२३) कलेरतीताब्देषु पञ्चचत्वारिंशदधिक-
<>पञ्चशतमिते (५४५) च शकाब्दे प्रचलति ज्यैष्ठस्य
<>विंशतितमदिवसीय शुक्रवारात् महम्मदस्य मक्का-
[Page2-061-a+ 52]
<>प्रस्थानकालमारभ्य “हिज्रि” इति प्रसिद्धो
<>हायनः प्रचलितः । अयन्तु चान्द्रमाणेन परिग-
<>णितो भवति । अतः प्रायशः सौरसप्तनवतितम-
<>वर्षैरस्य शततमा वत्सरा भवेयुः ॥
<P>पञ्चाशीत्यूर्द्ध्वपञ्चशताधिकचतुःसहस्रपरिमि-
<>तेषु कलेरतीताब्देषु (४५८५) सप्ताधिकचतु-
<>र्द्दशशतपरिमिते (१४०७) च शकाब्दे प्रचरति
<>फाल्गुनीयोनविंशदिवसे शुक्रवारे पूर्णिमायां भग-
<>वांश्चैतन्यदेवः प्रादुर्बभूव । अस्य जन्मदिनमारभ्य
<>चैतन्याब्दः प्रचलितः ॥)
<P>अस्मिन् युगे धर्म्म एकपादः । अधर्म्मश्चतु-
<>ष्पादः । आयुः शतवर्षाणि । अवतारः श्रीकृष्णः ।
<>तद्युगशेषे पापिनां विनाशाय भगवद्दशमावतारः
<>कल्किर्भविष्यति । तद्युगधर्म्मो यथा ।
<>“कलौ तु धर्म्मपादानां तूर्य्यांशोऽधर्म्महेतुभिः ।
<>एधमानैः क्षीयमाणो ह्यन्ते सोऽपि विनङ्क्ष्यति ॥
<>तस्मिन् लुब्धा दुराचारा निर्दयाः शुष्कवैरिणः ।
<>दुर्भगा भूरितर्षाश्च शूद्रदासोत्तराः प्रजाः” ॥
<>“यदा मायानृतं तन्द्रा निद्रा हिंसा विषादनम् ।
<>शोकमोहौ भयं दैन्यं स कलिस्तामसः स्मृतः ॥
<>यस्मात् क्षुद्रदृशो मर्त्याः क्षुद्रभाग्या महाशनाः ।
<>कामिनो वित्तंहीनाश्च स्वैरिण्यश्च स्त्रियोऽसतीः ॥
<>दस्युकृष्टा जनपदा वेदाः पाषण्डदूषिताः ।
<>राजानश्च प्रजाभक्षाः शिश्नोदरपरा द्विजाः ॥
<>अव्रता वटवोऽशौचा भिक्षवश्च कुटुम्बिनः ।
<>तपस्विनो ग्रामवासा न्यासिनो ह्यर्थलोलुपाः ॥
<>ह्रस्वकाया महाहारा बह्वपत्या गतह्रियः ।
<>शश्वत्कटुकभाषिण्यश्चौर्य्यमायोरुसाहसाः ॥
<>पणयिष्यन्ति वै क्षुद्राः किराटाः कुटकारिणः ।
<>अनापद्यपि मंस्यन्ते वार्त्तां साधुजुगुप्सिताम् ॥
<>पतिं त्यक्ष्यन्ति निर्द्रव्यं भृत्या अप्यखिलोत्तमम् ।
<>भृत्यं विपन्नं पतयः कौलं गाश्चापयस्विनीः ॥
<>पितॄन् भ्रातॄन् सुहृद्ज्ञातीन् हित्वासौरतसौहृदाः
<>ननान्दृश्यालसम्बादा दीनाः स्त्रैणाः कलौ नराः ॥
<>शूद्राः प्रतिग्रहीष्यन्ति तपोवेशोपजीविनः ।
<>धर्म्मं वक्ष्यन्त्यधर्म्मज्ञा अधिरुह्योत्तमासनम् ॥
<>नित्यमुद्विग्नमनसो दुर्भिक्षकरकर्षिताः ।
<>निरन्ने भूतले राजन्ननावृष्टिभयातुराः ॥
<>वासोऽन्नपानशयनव्यवायस्नानभूषणैः ।
<>हीनाः पिशाचसन्दर्शा भविष्यन्ति कलौ प्रजाः ॥
<>कलौ काकिणिकेऽप्यर्थे विगृह्य त्यक्तसौहृदाः ।
<>त्यक्ष्यन्ति हि प्रियान् प्राणान् हनिष्यन्ति स्वकानपि ॥
<>न रक्षिष्यन्ति मनुजाः स्थविरौ पितरावपि ।
<>पुत्त्रान् भार्य्याञ्च कुलजां क्षुद्राः शिश्नोदरम्भराः ॥
<>कलौ न राजन् जगतां परं गुरुं
<>त्रिलोकनाथानतपादपङ्कजम् ।
<>प्रायेण मर्त्या भगवन्तमच्युतं
<>यक्ष्यन्ति पाषण्डविभिन्नचेतसः” ॥ * ॥
<>कलिकृतदोषविनाशोपायः । यथा,
<>“यन्नामधेयं म्रियमाण आतुरः
<>पतन् स्खलन् वा विवशो गृणन् पुमान् ।
<>विमुक्तकर्म्मार्गल उत्तमां गतिं
[Page2-061-b+ 52]
<>प्राप्नोति यक्ष्यन्ति न तं कलौ जनाः ॥
<>पुंसां कलिकृतान् दोषान् द्रव्यदेशात्मसम्भवान् ।
<>सर्व्वान् हरति चित्तस्थो भगवान् पुरुषोत्तमः ॥
<>श्रुतः संकीर्त्तितो ध्यातः पूजितस्त्वादृतोऽपि वा ।
<>नृणां क्षिणोति भगवान् हृत्स्थो जन्मायुताशुभम् ॥
<>यथा हेम्नि स्थितो वह्निर्दुर्व्वर्णं हन्ति धातुजम् ।
<>एवमात्मगतो विष्णुर्योगिनामशुभाशयम् ॥
<>विद्यातपःप्राणनिरोधमैत्री
<>तीर्थाभिषेकव्रतदानजप्यैः ।
<>नात्यन्तशुद्धिं लभतेऽन्तरात्मा
<>यथा हृदिस्थे भगवत्यनन्ते ॥
<>तस्मात् सर्व्वात्मना राजन् हृदिस्थं कुरु केशवम् ।
<>म्रियमाणो ह्यवहितस्ततो याहि परां गतिम्” ॥
<>“कलेर्दोषनिधे राजन्नस्ति ह्येको महान् गुणः ।
<>कीर्त्तनादेव कृष्णस्य मुक्तसङ्गः परं व्रजेत् ॥
<>कृते यद्ध्यायतो विष्णुं त्रेतायां यजतो मखे ।
<>द्वापरे परिचर्य्यायां कलौ तद्धरिकीर्त्तनात्” ॥
<>इति श्रीभागवते महापुराणे १२ । ३ अध्यायः ॥ * ॥
<>तद्युगशेषधर्म्माः यथोक्तास्तत्रैव १२ । १ । ३६-४७ ॥
<>“सौराष्ट्रावन्त्याभीराश्च शूरा अर्ब्बुदमालवाः ।
<>व्रात्या द्विजा भविष्यन्ति शूद्रप्राया जनाधिपाः ॥
<>सिन्धोस्तटं चन्द्रभागां कान्तीं काश्मीरमण्डलम् ।
<>भोक्ष्यन्ति शूद्रा व्रात्याद्या म्लेच्छा अब्रह्मवर्च्चसः ॥
<>तुल्यकाला इमे राजन् म्लेच्छप्रायाश्च भूभृतः ।
<>एतेऽधर्म्मानृतपराः फल्गुदास्तीव्रमन्यवः ॥
<>स्त्रीबालगोद्विजघ्नाश्च परदारधनादृताः ।
<>उदितास्तमितप्राया अल्पसत्वाल्पकायुषः ॥
<>असंस्कृताः क्रियाहीना रजसा तमसा वृताः ।
<>प्रजास्ते भक्षयिष्यन्ति म्लेच्छा राजन्यरूपिणः ॥
<>तन्नाथास्ते जनपदास्तच्छीलाचारवादिनः ।
<>अन्योन्यतो राजमिश्च क्षयं यास्यन्ति पीडिताः” ॥
<>तत्रैव १२ । २ । १-१६ ।
<>“ततश्चानुदिनं धर्म्मः सत्यं शौचं क्षमा दया ।
<>कालेन बलिना राजन् नंङ्क्ष्यत्यायुर्ब्बलं स्मृतिः ॥
<>वित्तमेव कलौ नॄणां जन्माचारगुणोदयः ।
<>धर्म्मन्यायव्यवस्थायां कारणं बलमेव हि ॥
<>दाम्पत्येऽभिरुचिर्हेतुर्मायैव व्यवहारिके ।
<>स्त्रीत्वे पुंस्त्वे च हि रतिर्विप्रत्वे सूत्रमेव हि ॥
<>लिङ्गमेवाश्रमाख्यातावन्योन्यापत्तिकारणम् ।
<>अवृत्त्या न्यायदौर्ब्बल्यं पाण्डित्ये चापलं वचः ॥
<>अनाढ्यतैवासाधुत्वे साधुत्वे दम्भ एव हि ।
<>स्वीकार एव चोद्वाहे स्रानमेव प्रसाधनम् ॥
<>दूरे वार्य्ययनं तीर्थं लावण्ये केशधारणम् ।
<>उदरम्भरता स्वार्थः सत्यत्वे धार्ष्ट्यमेव हि ॥
<>दाक्ष्ये कुटुम्बभरणं यशोऽर्थे धर्म्मसेवनम् ।
<>एवं प्रजाभिर्दुष्टाभिराकीर्णे क्षितिमण्डले ।
<>ब्रह्मविट्क्षत्त्रशूद्राणां यो बली भविता नृपः ॥
<>प्रजा हि लुब्धै राजन्येर्निर्घृणैर्दस्युधर्म्मभिः ।
<>आच्छिन्नदारद्रविणा यास्यन्ति गिरिकाननम् ॥
<>शाकमूलामिषक्षौद्रफलपुष्पाष्टिभोजनाः ।
<>अनावृष्ट्या विनङ्क्ष्यन्ति दुर्मिक्षकरपीडिताः ॥
<>शीतवाततपप्रावृडहिमैरन्योऽन्यतः प्रजाः ।
[Page2-061-c+ 52]
<>क्षुत्तृड्भ्यां व्याधिभिश्चैव सन्तप्स्यन्ते च चिन्तया ॥
<>त्रिंशद्विंशतिवर्षाणि परमायुः कलौ नृणाम् ॥
<>क्षीयमाणेषु देहेषु देहिनां कलिदोषतः ।
<>षर्णाश्रमवतां धर्म्मे नष्टे वेदपथे नृणाम् ॥
<>पाषण्डप्रचुरे धर्म्मे दस्युप्रायेषु राजसु ।
<>चौर्य्यानृतवृथाहिंसानानावृत्तिषु वै नृषु ॥
<>शूद्रप्रायेषु वर्णेषु छागप्रायासु धेनुषु ।
<>गृहप्रायेष्वाश्रमेषु यौनप्रायेषु बन्धुषु ॥
<>अनुप्रायास्वोषधीषु शमीप्रायेषु स्थास्नुषु ।
<>विद्युत्प्रायेषु मेघेषु शून्यप्रायेषु सद्मसु ॥
<>इत्थं कलौ गतप्राये जनेषु खरधर्म्मिषु ।
<>धर्म्मत्राणाय सत्वेन भगवानवतरिष्यति” ॥
<>(देवगन्धर्व्वविशेषः । स तु कश्यपात् दक्षकन्यायां
<>मुनौ जातः । यथा, महाभारते १ । ६५ । ४४ ।
<>“तथा शालिशिरा राजन् पर्ज्जन्यश्च चतुर्द्दश ।
<>कलिः पञ्चदशस्त्वेषां नारदश्चैव षोडशः” ॥
<>शिवः । यथा महाभारते । १३ । १७ । ७८ ।
<>“दम्भोह्यदम्भो वैदम्भो वश्यो वशकरः कलिः” ॥)
<LEND>
