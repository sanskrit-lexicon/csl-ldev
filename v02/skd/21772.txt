<L>21772<pc>3-161<k1>पुंसवनं<k2>पुंसवनं
पुंसवनं¦, क्ली, (पुमांसमिव सूते बलप्रदानेन पुरुष-
<>वत् जनयत्यनेनेति । सू + करणे ल्युट् ।) दुग्धम् ।
<>इति हेमचन्द्रः । ३ । ४०४ ॥ (पुमासं सूतेऽने-
<>नेति । सू ङ ल + करणे ल्युट् ।) संस्कार-
<>विशेषः । इति त्रिकाण्डशेषः ॥ (यथा, रघु-
<>वंशे । ३ । १० ।
<>“यथाक्रमं पुंसवनादिकाः क्रियाः
<>धृतेश्च धीरः सदृशीर्व्यधत्त सः ॥”)
<>अस्येतिकर्त्तव्यता यथा । “गर्भस्य तृतीयमासो-
<>पक्रमे यच्छुद्धदिनं तस्मिन् पतिः कृतनित्यक्रियः
<>कृतवृद्धिश्राद्धः चन्द्रनामानमग्निं संस्थाप्य विरू-
<>पाक्षजपान्तां कुशण्डिकां समाप्य कृतस्नानां
<>बधूमग्नेः पश्चिमायां दिशि स्वदक्षिणतः कुशेषु
<>प्राङ्मुखीमुपवेश्य प्रकृतकर्म्मारम्भे प्रादेश-
<>प्रमाणां घृताक्तां समिधं तूष्णीमग्नौ हुत्वा
<>महाव्याहृतिहोमं कुर्य्यात् । यथा । प्रजापति-
<>रृषिर्गायत्त्री छन्दोऽग्निर्देवता महाव्याहृति-
<>होमे विनियोगः ओँ भूः स्वाहा । प्रजापति-
<>रृषिरुष्णिक् छन्दो वायुर्द्देवता महाव्याहृति-
<>होमे विनियोगः ओँ भुवः स्वाहा । प्रजापति-
<>रृषिरनुष्टुप् छन्दः सूर्य्यो देवता महाव्याहृति-
<>होमे विनियोगः ओँ स्वः स्वाहा । ततः पति-
<>रुत्थाय बधूपृष्ठदेशे स्थितो बधूदक्षिणस्कन्धं
<>स्पृष्ट्वा अवतीर्णेन दक्षिणहस्तेन अव्यवहितं
<>बधूनाभिदेशं स्पृशन् जपति । प्रजापतिरृषि-
<>रनुष्टुप् छन्दो मित्रावरुणाग्निवायवो देवताः
<>पुंसवने विनियोगः ।
<>ओँ पुमांसौ मित्रावरुणौ पुमांसावश्विनावुभौ ।
<>पुमानग्निश्च वायुश्च पुमान् गर्भस्तवोदरे ॥
<>इत्येकं पुंसवनम् ॥ * ॥
<>अपरपुंसवनकर्म्मार्थञ्च वटवृक्षस्य पूर्व्वोत्तर-
<>शाखायां फलयुगलशालिनीं कृमिभिरनुपहतां
<>वटशुङ्गां यवानां माषाणां वा त्रिभिस्त्रिभि-
<>र्गुडकैः सप्त वारान् सप्तभिर्मन्त्रैः क्रीणीयात् ।
<>सप्तानां मन्त्राणामृष्यादयः साधारणाः । प्रजा-
<>पतिरृषिः सोमवरुणवसुरुद्रादित्यमरुद्विश्वे
<>देवा देवता न्यग्रोधशुङ्गापरिक्रयणे विनियोगः
<>ओँ यद्यसि सौमी सोमायत्वा राज्ञे परिक्री-
<>णामि । इति गुडकत्रयेण एकं क्रयणम् ॥ १ ॥
[Page3-162-a+ 52]
<>ओँ यद्यसि वारुणी वरुणायत्वा राज्ञे परि-
<>क्रीणामि । इति गुडकत्रयेण द्बितीयं क्रय-
<>णम् ॥ २ ॥ ओँ यद्यसि वसुभ्यो वसुभ्यस्त्वा परि-
<>क्रीणामि । इति गुडकत्रयेण तृतीयं क्रय-
<>णम् ॥ ३ ॥ ओँ यद्यसि रुद्रेभ्यो रुद्रेभ्यस्त्वा परि-
<>क्रीणामि । इति गुडकत्रयेण चतुर्थं क्रयणम् ॥ ४ ॥
<>ओँ यद्यसि आदित्येभ्य आदित्येभ्यस्त्वा परि-
<>क्रीणामि । इति गुडकत्रयेण पञ्चमं क्रयणम् ॥ ५ ॥
<>ओँ यद्यसि मरुद्भ्यो मरुद्भ्यस्त्वा परिक्रीणामि ।
<>इति गुडकत्रयेण षष्ठं क्रयणम् ॥ ६ ॥ ओँ यद्यसि
<>विश्वेभ्यो देवेभ्यो विश्वेभ्यो देवेभ्यस्त्वा परि-
<>क्रीणामि । इति गुडकत्रयेण सप्तमं क्रय-
<>णम् ॥ ७ ॥ ततः क्रीतां वटशुङ्गां अनेन मन्त्रेण
<>वृक्षादाहरेत् । प्रजापतिरृषिरोषध्यो देवता
<>न्यग्रोधशुङ्गाच्छेदने विनियोगः । ओँ ओषधयः
<>सुमनसो भूत्वा अस्यां वीर्य्यं समाधत्त इयं कर्म्म
<>करिष्यति । ततस्तां तृणवेष्टितामन्तरीक्षेणानीय
<>अन्तरीक्षे स्थापयेत् । ततः कृतशोभननाम्नो-
<>ऽग्नेरुत्तरतः प्रक्षालितशिलायां ब्रह्मचारी गर्भ-
<>वती वा श्रुतस्वाध्यायहीनो वा ब्राह्मणः प्राङ्मुख
<>आचारतो नीहारजलेन अनावृत्तलोष्टेन पुनः
<>पुनः पेषयेत् । ततोऽग्नेः पश्चिमत उत्तराग्रेषु
<>कुशेषु पश्चिमाभिमुखीं बधूं पूर्व्वदिगानतमस्तकां
<>कृत्वा तत्पृष्ठदेशे स्थितः पतिर्दक्षिणपाणे-
<>रङ्गुष्ठानामिकाभ्यां वस्त्रवद्धां पेषितवटशुङ्गां
<>गृहीत्वा गर्भवत्या दक्षिणनासाविवरे शुङ्गारसं
<>निःक्षिपति । प्रजापतिरृषिरनुष्टुप् छन्दो-
<>ऽग्नीन्द्रबृहस्पतयो देवता न्यग्रोधश्रुङ्गारसस्य
<>दाने विनियोगः ।
<>ओँ पुमानग्निः पुमानिन्द्रः पुमान् देवी बृहस्पतिः ।
<>पुमांसं पुत्त्रं विन्दस्व तं पुमाननुजायताम् ॥
<>ततो महाव्याहृतिहोमं कृत्वा तूष्णीं प्रादेश-
<>प्रमाणां घृताक्तां समिधमग्नौ हुत्वा प्रकृतं कर्म्म
<>समाप्य उदीच्यं शाट्यायनहोमादिवामदेव्य-
<>गानान्तं कर्म्म कृत्वा कर्म्मकारयितृब्राह्मणाय
<>दक्षिणां दद्यादिति पुंसवनम् ।” इति दशकर्म्म-
<>पद्धतौ भवदेवभट्टः ॥ * ॥ अथ पुंसवनोक्तवाराः ।
<>रविमङ्गलबृहस्पतयः । नक्षत्राणि । पूर्व्वाषाढो-
<>त्तराषाढापूर्व्वभाद्रपदुत्तरभाद्रपद्पुष्यपुनर्व्वसु-
<>मूलार्द्रारेवतीहस्ताश्रवणामृगशिरसः । तिथयः ।
<>नन्दा भद्राः । लग्नानि । कुम्भसिंहधनुर्मीन-
<>मिथुनानि । स्त्रियाश्चन्द्रादिशुद्धौ दशयोगभङ्ग-
<>विष्टिभद्रात्र्यहस्पर्शादीन् परित्यज्य गर्भधारण-
<>दिनावधितृतीयमासे कर्त्तव्यम् । इति ज्योति-
<>षम् ॥ * ॥ स्त्रीकर्त्तव्यव्रतविशेषः । यथा, --
<>श्रीराजोवाच ।
<>“व्रतं पुंसवनं ब्रह्मन् ! भवता यदुदीरितम् ।
<>तस्य वेदितुमिच्छामि येन विष्णुः प्रसीदति ॥
<>श्रीशुक उवाच ।
<>शुक्ले मार्गशिरे पक्षे योषिद्भर्त्तुरनुज्ञया ।
<>आरभेत व्रतमिदं सर्व्वकामिकमादितः ॥
<>निशम्य मरुतां जन्म ब्राह्मणाननुमन्त्र्य च ।
[Page3-162-b+ 52]
<>स्नात्वा शुक्लदती शुक्ले वसीतालङ्कृताम्बरे ।
<>पूजयेत् प्रातराशात् प्राक् भगवन्तं श्रिया सह ॥
<>अलं ते निरपेक्षाय पूर्णकाम ! नमोऽस्तु ते ।
<>महाविभूतिपतये नमः सकलसिद्धये ॥
<>यथा त्वं कृपया धृत्या तेजसा महिमौजसा ।
<>जुष्ट ईशगुणैः सर्व्वैस्ततोऽसि भगवान् प्रभुः ॥
<>विष्णुपत्नि ! महामाये महापुरुषलक्षणे ।
<>प्रीयेथा मे महाभागे लोकमातर्नमोऽस्तु ते ॥
<>ओँ नमो भगवते महापुरुषाय महानुभावाय
<>महाविभूतिपतये सह महाविभूतिभिर्व्वलि-
<>मुपहरामीति । अनेनाहरहर्म्मन्त्रेण विष्णो-
<>रावाहनार्घ्यपाद्योपस्पर्शन-स्नान-वासोपवीत-
<>भूषणगन्धपुष्पधूपदीपोपहाराद्युपचारान् सुस-
<>माहितोपाहरेत् ।
<>हविःशेषञ्च जुहुयादनले द्वादशाहुतीः ।
<>ओँ नमो भगवते महापुरुषाय महाविभूतिपतये
<>स्वाहेति ।
<>श्रियं विष्णुञ्च वरदावाशिषां प्रभवायुभौ ।
<>भक्त्या संपूजयेन्नित्यं यदीच्छेत् सर्व्वसम्पदः ॥
<>प्रणमेद्दण्डवद्भूमौ भक्तिप्रह्वेण चेतसा ।
<>दशवारं जपेन्मन्त्रं ततः स्तोत्रमुदीरयेत् ॥
<>युवान्तु विश्वस्य विभू जगतः कारणं परम् ।
<>इयं हि प्रकृतिः सूक्ष्मा मायाशक्तिर्दुरत्यया ।
<>तस्या अधीश्वरः साक्षात् त्वमेव पुरुषः परः ॥
<>त्वं सर्व्वयज्ञ इज्येयं क्रियेयं फलभुग्भवान् ।
<>गुणव्यक्तिरियं देवी व्यञ्जको गुणभुग्भवान् ॥
<>त्वं हि सर्व्वशरीर्य्यात्मा श्रीः शरीरेन्द्रियासवः ।
<>नामरूपे भगवती प्रत्ययस्त्वमपाश्रयः ॥
<>यथा युवां त्रिलोकस्य वरदौ परमेष्ठिनौ ।
<>तथा म उत्तमश्लोक ! सन्तु सत्या महाशिषः ॥
<>इत्यभिष्टूय वरदं श्रीनिवासं श्रिया सह ।
<>तन्निसार्य्योपहरणं दत्त्वाचमनमर्च्चयेत् ॥
<>ततः स्तुवीत स्तोत्रेण भक्तिप्रह्वेण चेतसा ।
<>यज्ञोच्छिष्टमवघ्राय पुनरभ्यर्च्चयेद्धरिम् ॥
<>पतिञ्च परया भक्त्या महापुरुषचेतसा ।
<>प्रियैस्तैस्तैरुपनमेत् प्रेमशीलः स्वयं पतिः ॥
<>बिभृयात् सर्व्वकर्म्माणि पत्न्या उच्चावचानि च ।
<>कृतमेकतरेणापि दम्पत्योरुभयोरपि ॥
<>पत्न्यां कुर्य्यादनर्हायां पतिरेतत् समाहितः ।
<>विष्णोर्व्रतमिदं बिभ्रन्न विहन्यात् कथञ्चन ॥
<>विप्रान् स्त्रियो वीरवतीः स्रग्गन्धबलिमण्डनैः ।
<>अर्च्चेदहरहर्भक्त्या देवं नियममास्थिता ॥
<>उद्वास्य देवं स्वे धाम्नि तन्निवेदितमग्रतः ।
<>अद्यादात्मविशुद्ध्यर्थं सर्व्वकामसमृद्धये ॥
<>एतेन पूजाविधिना मासान् द्वादशहायनम् ।
<>नीत्वाथोपरमेत् साध्वी कार्त्तिके चरमेऽहनि ॥
<>श्वोभूतेऽप उपस्पृश्य कृष्णमभ्यर्च्य पूर्व्ववत् ।
<>पयःशृतेन जुहुयाच्चरुणा सह सर्पिषा ।
<>पाकयज्ञविधानेन द्बादशैवाहुतीः पतिः ॥
<>आशिषः शिरसादाय द्विजैः प्रीतैः समीरिताः ।
<>प्रणम्य शिरसा भक्त्या भुञ्जीत तदनुज्ञया ॥
<>आचार्य्यमग्रतः कृत्वा वाग्यतः सह बन्धुभिः ।
[Page3-162-c+ 52]
<>दद्यात् पत्न्यै चरोः शेषं सुप्रजस्त्वं सुसौभगम् ॥
<>एतच्चरित्वा विधिवद्व्रतं विभो-
<>रभीप्सितार्थं लभते पुमानिह ।
<>स्त्री चैतदास्थाय लभेत सौभगं
<>श्रियं प्रजां जीवपतिं यशो गृहम् ॥
<>कन्या च विन्देत समग्रलक्षणं
<>पतिं त्ववीरा हतकिल्विषाङ्गतिम् ।
<>मृतप्रजा जीवसुता धनेश्वरी
<>सुदुर्भगा सुभगा रूपमग्रियम् ॥
<>विन्देदविरूपा विरुजा विमुच्यते
<>य आमयावीन्द्रियकल्यदेहम् ।
<>एतत् पठन्नभ्युदये च कर्म्म-
<>ण्यनन्ततृप्तिः पितृदेवतानाम् ॥
<>तुष्टाः प्रयच्छन्ति समस्तकामान्
<>होमावसाने हुतभुक् श्रीर्हरिश्च ।
<>राजन्महन्मरुतां जन्मपुण्यं
<>दितेर्व्रतञ्चाभिहितं महत्ते ॥”
<>इति श्रीभागवते ६ स्कन्धे पुंसवनव्रतकथनं १९
<>अध्यायः ॥ (पुंवत् सूयते इति । कर्म्मणि ल्युट् ।
<>गर्भः । इति श्रीधरस्वामी ॥ यथा, भागवते ।
<>५ । २४ । १५ । “यस्मिन् प्रविष्टेऽसुरबधूनां प्रायः
<>पुंसवनानिभयादेव स्रवन्ति पतन्ति च ॥” * ॥
<>पुत्त्रोत्पादके, त्रि । यथा, भागवते । ९ । ६ । २८ ।
<>“पप्रच्छुः कस्य कर्म्मेदं पीतं पुंसवनं जलम् ॥”
<>तथा च तत्रैव । ४ । १३ । ३७ -- ३८ ।
<>“स विप्रानुमतो राजा गृहीत्वाञ्जलिनौदनम् ।
<>अवघ्राय मुदा युक्तः प्रादात् पत्न्या उदारधीः ॥
<>सा तत् पुंसवनं राज्ञी प्राश्य वै पत्युरादधे ।
<>गर्भं काल उपावृत्ते कुमारं सुषुवे प्रजाः ॥”)
<LEND>
