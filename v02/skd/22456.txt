<L>22456<pc>3-235<k1>पोष्यपुत्त्रः<k2>पोष्यपुत्त्रः
पोष्यपुत्त्रः¦, पुं, (पोष्यः पुत्त्रः । पोष्यत्वेनैव पुत्त्रत्वं
<>प्राप्त इत्यर्थः ।) पालनादिना सुतत्वप्राप्तः
<>यथा, ब्रह्मवैवर्त्ते गणपतिखण्डे १४ अध्याये ।
<>“अधुना कृत्तिकानाञ्च षण्णां तत्पोष्यपुत्त्रकः ।
<>तन्नाम चक्रुस्ताः प्रेम्णा कार्त्तिकश्चेति कौतु-
<>कात् ॥”
[Page3-236-a+ 52]
<>अथ तस्य व्यवस्था ।
<>“तत्राह मनुः ।
<>‘अपुत्त्रेण सुतः कार्य्यो यादृक् तादृक् प्रयत्नतः ।
<>पिण्डोदकक्रियाहेतोर्नामसंकीर्त्तनाय च ॥’
<>अत्रिश्च ।
<>‘अपुत्रेणैव कर्त्तव्यः पुत्त्रप्रतिनिधिः सदा ।
<>पिण्डोदकक्रियाहेतोर्यस्मात्तस्मात् प्रयत्नतः ॥’
<>शौनकः ।
<>‘अपुत्त्रो मृतपुत्त्रो वा पुत्त्रार्थं समुपोष्य च ॥’
<>इति । तेन पुत्त्रोत्पत्त्या ।
<>‘ज्येष्ठेन जातमात्रेण पुत्त्री भवति मानवः ।
<>पितॄणामनृणश्चैव स तस्माल्लब्धुमर्हति ॥’
<>इति मनुवचनावगत ऋणपरिहारेऽपि तत्पुत्त्र-
<>मरणे पिण्डोदकाद्यर्थं पुनः पुत्त्रकरणमावश्यकम् ।
<>अत्र पुत्त्रपदं पौत्त्रप्रपौत्त्रयोरप्युपलक्षणम् । तयो-
<>रपि पिण्डदातृत्ववंशकरत्वाविशेषात् । अन्यथा
<>सत्यपि पौत्त्रे मृतपुत्त्रस्य निर्निमित्तपुत्त्रपरि-
<>ग्रहापत्तिरतः पुत्त्रपौत्त्रप्रपौत्त्ररहितस्यैव पुत्त्री-
<>करणमवगम्यते ॥ * ॥ स्त्रिया भर्त्तुरनुज्ञया
<>तदधिकारः । यथाह वशिष्ठः । ‘न स्त्री पुत्त्रं
<>दद्यात् प्रतिगृह्णीयाद्वा अन्यत्रानुज्ञानाद्भर्त्तुः ।’
<>इति ॥ * ॥ प्रतिनिधिरिति स च क्षेत्रजादि-
<>रेकादशविधः । यथाह मनुः ।
<>‘क्षेत्रजादीन् सुतानेतानेकादश यथोदितान् ।
<>पुत्त्रप्रतिनिधीनाहुः क्रियालोपान्मनीषिणः ॥’
<>बृहस्पतिः ।
<>‘पुत्त्रास्त्रयोदश प्रोक्ता मनुना येऽनुपूर्व्वशः ।
<>सन्तानकारणं तेषामौरसः पुत्त्रिका तथा ॥
<>आज्यं विना यथा तैलं सद्भिः प्रतिनिधीकृतम् ।
<>तथैकादश पुत्त्रास्तु पुत्त्रिकौरसयोर्व्विना ॥’
<>तत्रापि कलौ न सर्व्वेषामभ्यनुज्ञानम् ।
<>‘अनेकधा कृताः पुत्त्रा ऋषिभिर्यैः पुरातनैः ।
<>न शक्यास्तेऽधुना कर्त्तुं शक्तिहीनतया नरैः ॥’
<>इति वचनात् ॥
<>‘दत्तौरसेतरेषान्तु पुत्त्रत्वेन परिग्नहः ।’
<>इत्याद्यभिधाय ।
<>‘इमान् धर्म्मान् कलियुगे वर्ज्ज्यानाहुर्म्मनीषिणः ।’
<>इति दत्तकेतरप्रतिनिधिनिषेधात् ॥ * ॥ अतो
<>दत्तकविधिर्विविच्यते । तत्र शौनकः ।
<>‘ब्राह्मणनां सपिण्डेषु कर्त्तव्यः पुत्त्रसंग्रहः ।
<>तदभावेऽसपिण्डे वा अन्यत्र तु न कारयेत् ॥’
<>सपिण्डेष्विति सामान्यश्रवणात् समानासमान-
<>गोत्रेष्वित्यर्थः । तथा च सपिण्डाभावेऽसपिण्डः
<>सगोत्रस्तदभावे भिन्नगोत्रोऽपि ग्राह्य इत्याह
<>शाकलः ।
<>‘सपिण्डापत्यकञ्चैव सगोत्रजमथापि वा ।
<>अपुत्त्रको द्विजो यस्मात् पुत्त्रत्वे परिकल्पयेत् ॥
<>समानगोत्रजाभावे पालयेदन्यगोत्रजम् ।
<>दौहित्रं भागिनेयञ्च मातृष्वसृसुतं विना ॥’ इति
<>अन्यत्र तु न कारयेदिति ब्राह्मणातिरिक्त-
<>क्षत्त्रियादिरसमानजातीयो दत्तको व्यावर्त्त्यते ।
<>यदाह मनुः ।
[Page3-236-b+ 52]
<>‘माता पिता वा दद्यातां यमद्भिः पुत्त्रमापदि ।
<>सदृशं प्रीतिसंयुक्तं स ज्ञेयो दत्त्रिमः सुतः ॥’
<>आपदि पुत्त्रप्रतिग्रहीतुरपुत्त्रत्वे सदृशं सजा-
<>तीयं । व्यक्तमाह वृद्धयाज्ञवल्क्यः ।
<>‘सजातीयः सुतो ग्राह्यः पिण्डदाता स ऋक्थ-
<>भाक् ।
<>तदभावे विजातीयो वंशमात्रकरः स्मृतः ॥’
<>ग्रासाच्छादनमात्रन्तु स लभेत तदृक्थिन इति ।
<>दौहित्रं भागिनेयञ्चेति दौहित्रभागिनेयनिषेधः
<>शूद्रातिरिक्तविषयः । तथा च शौनकः ।
<>‘क्षत्त्रियाणां स्वजातौ च गुरुगोत्रसमेऽपि वा ।
<>वैश्यानां वैश्यजातेषु शूद्राणां शूद्रजातिषु ॥
<>सर्व्वेषामेव वर्णानां जातिष्वेव न चान्यतः ।
<>दौहित्रो भागिनेयश्च शूद्रैस्तु क्रियते सुतः ॥
<>ब्राह्मणादित्रये नास्ति भागिनेयः सुतः क्वचित् ॥’
<>जातिष्वेव न चान्यत इति नियमः सजातीय-
<>सम्भवे विजातीयनिषेधार्थः । अन्यथा प्रागुक्त-
<>कात्यायनविरोधः स्यात् ॥ * ॥ तत्रापि सन्नि-
<>हितसपिण्डेषु सति भ्रातृपुत्त्रे स एव पुत्त्रीकार्य्य
<>इत्याह मनुः ।
<>‘सर्व्वेषामेकजातानामेकश्चेत् पुत्त्रवान् भवेत् ।
<>सर्व्वे ते तेन पुत्त्रेण पुत्त्रिणो मनुरब्रवीत् ॥’
<>बृहस्पतिः ।
<>“यद्येकजाता बहवो भ्रातरश्च सहोदराः ।
<>एकस्यापि सुते जाते सर्व्वे ते पुत्त्रिणः स्मृताः ॥”
<>इति । अत्र वचनद्वयेऽपि भ्रातृसुते च पुत्त्र-
<>प्रतिनिधितया कथञ्चित् सम्भवत्यन्यो न प्रति
<>निधिः कार्य्य इत्यवगम्यते ॥ * ॥ भर्त्तृवंशमन्तरेण
<>चास्या वंशान्तरासम्भवेन तस्यैव स्ववंशकरत्व-
<>ञ्चेत् यतः समस्तस्यापि पुत्त्रप्रयोजनस्य सम्भवेन
<>सति सपत्नीपुत्त्रे न दत्तकाद्युपादानम् ॥ * ॥
<>केन पुत्त्रो देय इत्याह शौनकः ।
<>‘नैकपुत्त्रेण कर्त्तव्यं पुत्त्रदानं कदाचन ।
<>बहुपुत्त्रेण कर्त्तव्यं पुत्त्रदानं प्रयत्नतः ॥’
<>द्विपुत्त्रस्यापि पुत्त्रदाने अपरपुत्त्रनाशे वंश-
<>विच्छेदमाशङ्क्याह बहुपुत्त्रेणेति । स्त्रियास्तु
<>जीवति भर्त्तरि तदनुमते प्रोषिते मृते वा तद-
<>नुज्ञां विनापि । यथा वशिष्ठः । ‘न स्त्री पुत्त्रं
<>दद्यात् प्रतिगृह्णीयाद्वा अन्यत्रानुज्ञानाद्भर्त्तुः ।’
<>इति । अनुमतिश्चाप्रतिषेधेऽपि भवति । अप्रति-
<>षिद्धं परमनुमतं भवतीतिन्यायात् ॥ * ॥ निर-
<>पेक्षदानमाह याज्ञवल्क्यः ।
<>‘दद्यान्माता पिता वा यं स पुत्त्रो दत्तको भवेत् ॥’
<>तथा ‘मातापितृभ्यामुत्सृष्टस्तयोरन्यतरेण वेति ॥’
<>अथ पुत्त्रपरिग्रहविधिमाह शौनकः ।
<>‘शौनकोऽहं प्रवक्ष्यामि पुत्त्रसंग्रहमुत्तमम् ।
<>अपुत्त्रो मृतपुत्त्रो वा पुत्त्रार्थं समुपोष्य च ॥’
<>उपोष्य ग्रहणात् पूर्व्वदिने कृतोपवासः । वृद्ध-
<>गोतमः ।
<>‘वाससी कुण्डले दत्त्वा उष्णीषं चाङ्गुलीयकम् ।
<>आचार्य्यं धर्म्मसंयुक्तं वैष्णवं वेदपारगम् ॥
<>मधुपर्केण संपूज्य राजानञ्च द्बिजान् शुचीन् ॥’
[Page3-236-c+ 52]
<>राज्ञो विप्रकृष्टत्वे ग्रामस्वामिनम् । ‘बन्धूनाहूय
<>सर्व्वांस्तु ग्रामस्वामिनमेव च । इतिस्मरणात् ।
<>द्विजानिति बहुत्वं त्रित्वपर्य्यवसितं कपिञ्जल-
<>न्यायात् ।
<>‘वर्हिः कुशमयञ्चैव पालाशञ्चेध्ममेव च ।
<>एतानाहृत्य बन्धूंश्च ज्ञातीनाहूय यत्नतः ॥
<>बन्धूनन्नेन सम्भोज्य ब्राह्मणांश्च विशेषतः ।
<>अग्न्याधानादिकं तत्र कृत्वाज्योत्पवनान्तकम् ॥
<>दातुः समक्षं गत्वा च पुत्त्रं देहीति याचयेत् ।
<>दाने समर्थो दातास्मै यो यज्ञेनेति पञ्चभिः ॥’
<>दद्यादिति शेषः । बन्धून् आत्ममातृपितृबन्धून् ।
<>ज्ञातीन् सपिण्डान् । तथा ।
<>‘देवस्यत्वेतिमन्त्रेण हस्ताभ्यां परिगृह्य च ।
<>अङ्गादङ्गेत्यृचं जप्त्वा आघ्राय शिशुमूर्द्धनि ।
<>वस्त्रादिभिरलङ्कृत्य पुत्त्रच्छायावहं सुतम् ॥’
<>पुत्त्रच्छाया पुत्त्रसादृश्यं नियोगादिना स्वयमुत्-
<>पादनयोग्यवमिति यावत् । तथा ।
<>‘नृत्यगीतैश्च वाद्यैश्च स्वस्तिशब्दैश्च संयुतम् ।
<>गृहमध्ये तमाधाय चरुं कृत्वा विधानतः ॥
<>यस्त्वाहृतेत्यृचा चैव तुभ्यमग्ने त्यृचैकया ॥
<>सोमो दददित्येताभिः प्रत्यचं पञ्चभिस्तथेति ।’
<>वृद्धगौतमः ।
<>‘पायसं तत्र साज्यञ्च शतसंख्यञ्च होमयेत् ।
<>प्रजापते न त्वदेतानित्युद्दिश्य प्रजापतिम् ॥’
<>इति ॥
<>वशिष्ठः । ‘पुत्त्रं प्रतिगृहीष्यन् बन्धूनाहूय राजनि
<>निवेद्य निवेशनस्य मध्ये व्याहृतिभिर्हुत्वा अदूर-
<>बान्धवं बन्धुसन्निकृष्टमेव गृह्णीयात् । सन्देहे
<>चोत्पन्ने दूरबान्धवं शूद्रमिव स्थापयेत् । विज्ञा-
<>यते ह्येकेन बहूं स्त्रायत इति ।’ निवेशनं गृहम् ।
<>सन्देह इति दूरावस्थितबान्धवस्यात्यन्तदेश-
<>भाषाविप्रकर्षादिना कुलशीलादिसन्देहो भव-
<>त्येव तथात्वे निर्णयपर्य्यन्तं न व्यवहरेत् तत्र
<>हेतुरेकेनेति । बन्धून् पित्रादीन् । एतदन्यतर-
<>विधिरावश्यकः ॥ * ॥ ततश्च शौनकः ।
<>‘दक्षिणां गुरवे दद्याद्यथाशक्ति द्विजोत्तमः ।
<>नृपो राज्यार्द्धमेवाथ वैश्यो वित्तशतत्रयम् ।
<>शूद्रः सर्व्वस्वमेवापि अशक्तश्चेद्यथाबलम् ॥’
<>राज्यार्द्धमर्द्धराज्योत्पन्नमेकवर्षीयद्रव्यम् । प्रद-
<>द्यादर्द्धराज्योत्थमेकवर्षाहृतं धनमिति वृद्धगौतम-
<>स्मरणात् । उत्तममध्यमाधमभेदेन वित्तानां
<>सुवर्णरजतताम्राणामिति ज्ञेयम् ।
<>‘शतत्रयं नाणकानां सौवर्णमथ राजतम् ।
<>प्रदद्यात्ताम्रमथवा उत्तमादिव्यवस्थया ॥’
<>इति वृद्धगौतमस्मरणात् ॥
<>सर्व्वस्वमेकवर्षभृतिलब्धमिति यावत् ॥ * ॥
<>तैत्तिरीयाणान्तु विधिविशेषमाह बौधायनः ।
<>अथ पुत्त्रपरिग्रहविधिं व्याख्यास्यामः । प्रति-
<>ग्रहीष्यन्नुपकल्पयते द्वे वाससी द्वे कुण्डले अङ्गु-
<>लीयकमाचार्य्यञ्च वेदपारगं कुशमयं वर्हिः-
<>पर्णमयमिध्ममित्यथ बन्धूनाहूय निवेशनस्य मध्ये
<>राजनि निवेद्य परिषदि वागारमध्ये ब्राह्मणं
[Page3-237-a+ 52]
<>वागालम्भेन उपवेश्य पुण्याहस्वस्तिऋद्धिमिति
<>वाचयित्वा यद्देवयजनोल्लेखप्रभृति आप्रणी-
<>ताभ्यः कृत्वा दातुः समक्षं गत्वा मे पुत्त्रं देहीति
<>भेक्षेत् ददानीतीतर आह तं परिगृह्णीत
<>धर्म्माय त्वा परिगृह्णामि सन्तत्यै त्वा परिगृह्णा-
<>मीत्यथैनं वस्त्रकुण्डलादिभिरलङ्कृत्य परिधान-
<>प्रभृत्यग्निमुखं कृत्वा पक्त्वा जुहोति यस्त्वा हृदा
<>कीरिणा मन्यमान इति पुरोऽनुवाक्यमनुद्य
<>यस्यैवं सुकृते जातवेद इति याज्यया जुहोति
<>अथ व्याहृतिभिर्हुत्वा स्विष्टिकृत्प्रभृति सिद्ध-
<>माधेनुवरप्रदानात् दक्षिणां ददात्येते च वाससी
<>एते कुण्डले एतच्चाङ्गुरीयकमेवं त्वौरस उत्प-
<>द्यते तुरीयभागे सम्भवतीति आहस्म बौधायन
<>इति ॥ * ॥ एवमुक्तविध्यभावे परिगृहीतस्य
<>तु विवाहोचितधनमात्रभागित्वं न त्वंशभागि-
<>त्वमित्यग्रे वक्ष्यते । तथा च मनुः ।
<>‘गोत्रऋक्थे जनयितुर्न हरेद्दत्त्रिमः सुतः ।
<>गोत्रऋक्थानुगः पिण्डो व्यपैति ददतः स्वधेति ॥’
<>एतेन दातृधने दानादेव पुत्त्रत्वनिवृत्तिद्वारा
<>दत्त्रिमस्य स्वत्वनिवृत्तिर्द्दातृगोत्रनिवृत्तिश्च भव-
<>तीत्युच्यते । तथा च गोत्रादिनिवृत्तेरेव दर्शनात्
<>संस्कुर्य्यात् स्वसुतान् पितेति स्मरणात् ग्रहणा-
<>नन्तरसम्भाव्यमाना एव दत्तकस्य संस्काराः
<>प्रतिग्रहीत्रा कार्य्या न पुनर्जनकेन कृतपूर्व्वा
<>अपि निवर्त्तनीयाः ॥ * ॥ यदि च तत्पूर्व्व-
<>भाविनोऽपि संस्कारा जनकेन न कृतास्तदा
<>बीजगर्भदोषनाशावश्यकत्वेन क्रमानुरोधेन च
<>प्रतिग्रहीत्रैव ते समाधेयाः ॥ * ॥ एवमुप-
<>नयनमात्रकरणेऽपि प्रतिग्रहीतुर्दत्तकपुत्त्रसिद्धिः ।
<>‘अन्यशाखोद्भवो दत्तः पुत्त्रश्चैवोपनायितः ।
<>स्वगोत्रेण स्वशाखोक्तविधिना स स्वशाखभाक् ॥’
<>इति वशिष्ठस्मरणात् ॥
<>एतच्चाष्टमाब्दरूपतन्मुख्यकालाभ्यन्तरवर्त्ति-
<>परिग्रहे बोध्यम् । अन्यथा मुख्यकाले अधिकार-
<>योग्यत्वाभावे गौणकाले अनधिकारान्न तत्सिद्धि-
<>रिति ॥ * ॥ अत्र च जनकप्रतिग्रहीत्रोरुभयो-
<>रपि पुत्त्राभिसन्धाने सति दत्तकस्य द्व्यामुष्या-
<>यणत्वेनोभयगोत्रभागित्वं विशेषतो वक्ष्यते ।
<>‘चूडाद्या यदि संस्कारा निजगोत्रेण वै कृताः ।
<>दत्ताद्यास्तनयास्ते स्युरन्यथा दास उच्यते ॥’
<>एवञ्च चूडाद्या इत्यतद्गुणसंविज्ञानबहु-
<>ब्रीहिणा द्विजातीनामुपनयनलाभः शूद्रस्य
<>विवाहलाभः ॥ * ॥ तथा पैठीनसिः । अथ
<>दत्तकक्रीतकृत्रिमपुत्त्रिकापुत्त्राः परपरिग्रहेणा-
<>र्षेण येऽत्र जातास्तेऽसङ्गतकुलीना द्व्यामुष्या-
<>यणा भवन्तीति । आर्षेण ऋष्युक्तेन परि-
<>ग्रहेण । जनकग्रहीत्रोः स्वीकारेण द्व्यासुष्या-
<>यणा भवन्तीत्यर्थः ॥ * ॥ अथ तत्कर्त्तृक-
<>श्राद्धनिर्णयः । तत्र पितुः सपिण्डीकरणान्त-
<>षोडशश्राद्धे दत्तकस्य पूर्व्वगृहीतत्वेऽपि सत्यौ-
<>रसे नाधिकारः । औरसे पुनरुत्पन्ने तेषु ज्यैष्ठं
<>न विद्यते । इति देवलेन ज्येष्ठत्वप्रतिषेधात् ।
[Page3-237-b+ 52]
<>‘पिण्डदोऽशहरश्चैषां पूर्व्वाभावे परः परः ।’
<>इति याज्ञवल्क्यवचनाच्च । अन्यत्र सर्व्वत्रौरस-
<>वत् । क्षयाहे तु विशेषो यथा जातूकर्णः ।
<>‘औरसक्षेत्रजौ पुत्त्रौ विधिना पार्व्वणेन तु ।
<>प्रत्यब्दमितरे कुर्य्युरेकोद्दिष्टं सुता दश ॥’
<>इतरे दत्तकादयः ॥ * ॥ अथ दत्तकाशौचादि-
<>निर्णयः । तत्र शुद्धदत्तकस्य तु जनककुले पर-
<>स्परमशौचं नास्त्येव गोत्रनिवृत्त्याशौचनिवृत्ते-
<>रर्थसिद्धव्वात् । द्व्यामुष्यायणस्य तु उभयत्रैवा-
<>शौचमिति । ब्रह्मपुराणे ।
<>‘दत्तकश्च स्वयं दत्तः कृत्रिमः क्रीत एव च ।
<>अपविद्धाश्च ये पुत्त्रा भरणीयाः सदैव ते ॥
<>भिन्नगोत्राः पृथक्पिण्डाः पृथग्वंशकराः
<>स्मृताः ।
<>जनने मरणे चैव त्र्यहाशौचस्य भागिनः ॥’
<>पराशरः ।
<>‘भिन्नगोत्रः सगोत्रो वा नीतः संस्कृत्य चेच्छया ।
<>जनने मरणे तस्य त्र्यहाशौचं विधीयते ॥’
<>तथा ।
<>‘औरसं वर्जयित्वा च सर्व्ववर्णेषु सर्व्वदा ।
<>क्षेत्रजादिषु पुत्त्रेषु जातेषु च मृतेषु च ।
<>अशौचन्तु त्रिरात्रं स्यात् समानमिति निश्चयः ॥’
<>अथ दत्तकविभागः । मनुः ।
<>‘पुत्त्रान् द्वादश यानाह नृणां स्वायम्भुवो मनुः ।
<>तेषां षड्बन्धुदायादाः षडदायादबान्धवाः ॥
<>औरसः क्षेत्रजश्चैव दत्तः कृत्रिम एव च ।
<>गूढोत्पन्नोऽपबिद्धश्च दायादा बान्धवास्तु षट् ॥
<>कानीनश्च सहोढश्च क्रीतः पौनर्भवस्तथा ।
<>स्वयं दत्तश्च शौद्रश्च षडदायादबान्धवाः ॥’
<>बौधायनः ।
<>‘औरसं पुत्त्रिकापुत्त्रं क्षेत्रजं दत्तकृत्रिमौ ।
<>गूढञ्चैवापविद्धञ्च रिक्थभाजः प्रचक्षते ॥
<>कानीनञ्च सहोढञ्च क्रीतं पौनर्भवन्तथा ।
<>स्वयं दत्तं निषादञ्च गोत्रभाजः प्रचक्षते ॥’
<>औरस पुत्त्रिकापुत्त्र-क्षेत्रज-कानीन-गूढोत्पन्ना-
<>पविद्ध-सहोढ-पौनर्भव-दत्तक-स्वयमुपागत-
<>कृतक-क्रीतानभिधाय देवलः ।
<>‘एते द्वादश पुत्त्रास्तु सन्तत्यर्थमुदाहृताः ।
<>आत्मजाः परजाश्चैव लब्धा यादृच्छिकास्तथा ॥
<>तेषां षड्बन्धुदायादाः पूर्व्वेऽन्ये पितुरेव षट् ।
<>विशेषं वापि पुत्त्राणामानुपूर्व्वी विशिष्यते ॥
<>सर्व्वे ह्यनौरसस्यैते पुत्त्रा दायहराः स्मृताः ।
<>औरसे पुनरुत्पन्ने तेषु ज्यैष्ठं न विद्यते ॥
<>तेषां सवर्णा ये पुत्त्रास्ते तृतीयांशभागिनः ।
<>हीनास्तमुपजीवेयुर्ग्रासाच्छादनसम्भृताः ॥’ * ॥
<>वशिष्ठः । तस्मिंश्चेत् प्रतिगृहीते औरस उत्-
<>पद्यते स चतुर्थभागभागी यदि नाभ्युदयिकेषु
<>प्रथुक्तं स्यात् । स प्रतिगृहीतपुत्त्रः आभ्युदयि-
<>केषु यज्ञादिषु यदि औरसेन प्रयुक्तं न स्यात्
<>प्रभूतं धनमिति शेषः । अतश्च दत्तकग्रहणा-
<>नन्तरमौरसोत्पत्तौ तदौरसचतुर्थांशविधिर्वशि-
<>ष्ठोक्तो दत्तकविषयो ज्ञेयः । तथा देवलकात्या-
[Page3-237-c+ 52]
<>यनवचने तृतीयांशग्रहणविधिरित्युत्कृष्टगुण-
<>दत्तकविषयो वाच्यः ।
<>‘उपपन्नो गुणैः सर्व्वैः पुत्त्रो यस्य हि दत्त्रिमः ।
<>स हरेतैव तदृकथं सम्प्राप्तोऽप्यन्यगोत्रतः ॥’
<>इति मनुवचनैकवाक्यत्वात् । गुणैर्जातिविद्या-
<>चारैः । तथा केनापि मुनिना दत्तकस्य बन्धु-
<>दायादत्वमन्येन चादायादत्वमुक्तं तत् गुणवद-
<>गुणवद्भेदेन समाधेयं एवं दत्तकस्य धनग्रहणादौ
<>मुनिभेदेन पूर्व्वापरोक्तिवैषम्यं गुणागुणविवेके-
<>नापास्तं एतेनौरसस्य भ्रात्रादिधने येनैव भ्रातृ-
<>त्वादिना सम्बन्धेन अधिकारित्वं तादृशेनैव
<>सम्बन्धेन तादृशदत्तकस्यापि यथासम्भवमुचि-
<>तांशभागित्वमवघेयम् । एवं धनिनः पुत्त्रान्तर-
<>सत्त्वे मृतपितृकदत्तकपौत्त्रस्यापि दत्तको-
<>चितांशभागित्वम् । तदसत्त्वे सर्व्वहरत्वमपीति ।
<>न च पौत्त्रस्य स्वपितृयोग्यांशभागित्वं नियमात्
<>दत्तकग्रहीतुः पितामहौरससत्त्वे तादृशपितृव्य-
<>तुल्यस्यैवांशस्य तद्योग्यत्वात् दत्तकपौत्त्रः
<>पितृव्यतुल्यमेवांशं लभतामिति वाच्यम् । पुत्त्र-
<>कस्य दत्तकत्वे चतुर्थांशः पौत्त्रस्य तु तथात्वे
<>समानांश इति वैषम्यात् । ततश्च स्वसमान-
<>रूपस्य पितुर्यादृशांशः शास्त्रसिद्धस्तस्यैव
<>स्वपितृयोग्यांशतेति यथोक्तमेव साधु । एवं
<>रीतिः प्रपौत्त्रेऽप्यनुस्मर्त्तव्येति ॥ * ॥
<>‘औरसः क्षेत्रजश्चैव दत्तः कृत्रिम एव च ।
<>गूडोत्पन्नोऽपविद्धश्च भागार्हास्तनया इमे ॥
<>कानीनश्च सहोढश्च क्रीतः पौनर्भवस्तथा ।
<>स्वयंदत्तश्च दासश्च षडिमे पुत्त्रपांसनाः ॥
<>अभावे पूर्व्वपूर्व्वेषां परान् समभिषेचयेत् ।
<>पौनर्भवं स्वयंदत्तं दासं राज्ये न योजयेत् ॥’
<>तथा ।
<>‘न क्षेत्रजादींस्तनयान् राजा राज्येऽभिषेचयेत् ।
<>पितॄणां शोधयेन्नित्यमौरसे तनये सति ॥’ इति ।
<>एतावता प्रबन्धेनाभिहितो योऽयं क्षेत्रजदत्त-
<>कादीनामौरसेन सह विभागप्रकारः स तु
<>शूद्रस्य न सम्भवति तस्य तु ।
<>‘दास्यां वा दासदास्यां वा यः शूद्रस्य सुतो
<>भवेत् ।
<>सोऽनुज्ञातो हरेदंशमिति धर्म्मो व्यवस्थितः ॥’
<>इति मनुवचनेन जातोऽपि दास्यां शूद्रेण
<>कामतोऽशहरो भवेत् ।
<>‘मृते पितरि कुर्य्युस्तं भ्रातरस्त्वर्द्धभागिनम् ।
<>अभ्रातृको हरेत् सर्व्वं दुहितणां सुतादृते ॥’
<>इति याज्ञवल्क्येन च दासीपुत्त्रस्याप्यौरसेन
<>समांशाभिधानेन पितुरनन्तरं भ्रातृरहितस्य
<>तस्यैव दौहित्रेण सह विभागदर्शनेन च दण्डा-
<>पूपायितं सति पितरि क्षेत्रजदत्तकादीना-
<>मौरसेन समांशोऽसति तु तदर्द्धांशः अन्यशा यत्र
<>च क्षत्रजदत्तकादीनामौरसचतुर्थांशित्वं तत्र
<>तदपेक्षया अत्यन्तविप्रकृष्टाधिकारस्य दासी-
<>पुत्त्रस्यौरससमांशित्वमिति महद्वैषम्यं स्यात्
<>एवं सत्सु क्षेत्रजादिषु सम्नोश्च पत्नीकन्ययो-
[Page3-238-a+ 52]
<>र्दौहित्राधिकारे कॢप्ताधिकारविधिवाधापत्ति-
<>स्तेन दौहित्रपर्य्यन्ताधिकारिशृङ्खलायां तदेक-
<>तमे सत्यपि न दासीपुत्त्रस्य सर्व्वहरत्वं किन्तु
<>तत्समांशः । अतएव ।
<>‘दत्तपुत्त्रे यथा जाते कदाचित्त्वौरसो भवेत् ।
<>पितुर्वित्तस्य सर्व्वस्य भवेतां समभागिनौ ॥’
<>इत्यपि वचनं शूद्रविषय एव योजनीयम् ॥ * ॥
<>अथान्धपङ्गुप्रभृतिपुत्त्राणां धनानधिकारितया
<>तदौरसक्षेत्रजयोरेव पितामहधनभागित्वश्रुतेर्न
<>तद्गृहीतदत्तकपुत्त्रादेः पितामहधनाधिकारः
<>किन्तु भरणमात्रं अन्धादिभार्य्याणां भरणविधा-
<>नेन तद्भरणस्य दण्डापूपायितत्वात् । तथा अन्ध-
<>पङ्ग्वादीननधिकारिपुत्त्रानभिधायाह ।
<>‘औरसक्षेत्रजास्त्वेषां निर्द्दोषा भागहारिणः ।
<>अपुत्त्रयोषितश्चैषां भर्त्तव्याः साधुवृत्तयः ॥
<>सुताश्चैषां प्रभर्त्तव्या यावन्न भर्त्तृसात् कृताः ॥’
<>एवं दत्तकग्रहणानन्तरोत्पन्नौरसेन सह दत्त-
<>कस्य विभागदर्शनात् सत्यौरसे गृहीतस्य तु
<>नांशभागित्वमिति । तथा विधानं विना परि-
<>गृहीतस्यापि नांशभागित्वमित्याह ।
<>‘तस्मिन् जाते सुते दत्ते न कृते च विधानके ।
<>तत्सुतस्तस्य वित्तस्य यः स्वामी पितुरञ्जसा ॥’
<>मनुः ।
<>‘अविधाय विधानं यः परिगृह्णाति पुत्त्रकम् ।
<>विवाहविधिभाजं तं न कुर्य्याद्धनभाजनम् ॥’
<>इति ।
<>अन्यजातीयदत्तकस्यापि नांशभागित्वमित्याह
<>‘यदि स्यादन्यजातीयो गृहीतोऽपि सुतः क्वचित् ।
<>अंशभाजं न तं कुर्य्यात् शौनकस्य मतं हि तत् ॥’
<>इत्युक्तप्रायमित्यास्तां विस्तारः ॥” इति दत्तक-
<>चन्द्रिका ॥
<LEND>
