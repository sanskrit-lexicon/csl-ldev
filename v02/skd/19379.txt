<L>19379<pc>2-907<k1>निसृष्टार्थः<k2>निसृष्टार्थः
निसृष्टार्थः¦, पुं, (निसृष्टो न्यस्तोऽर्थः प्रयोजनं
यस्मिन्निति ।) दूतविशेषः । यथा, --
“निसृष्टार्थो मितार्थश्च तथा सन्देशहारकः ।
कार्य्यप्रेष्यस्त्रिधा दूतो दूत्यश्चापि तथा त्रिधा ॥”
तल्लक्षणं यथा, --
“उभयोर्भावमुन्नीय स्वथं वदति चोत्तरम् ।
सुश्लिष्टं कुरुते कर्म्म निसृष्टार्थस्तु स स्मृतः ॥”
इति साहित्यदर्पणे ३ परिच्छेदः ॥
धनायव्ययपालनादौ नियुक्तः । यथा बृहस्पतिः ।
“यः स्वामिना नियुक्तोऽपि धनायव्ययपालने ।
कषीदकृषिबाणिज्ये निसृष्टार्थस्तु स स्मृतः ॥”
इति व्यवहारतत्त्वम् ॥
पुरुषविशेषः । तस्य लक्षणं यथा, --
“धीरः स्थिरमतिः शूरः स्वामिकार्य्यविधायकः ।
स्वपौरुषप्रकाशी च निसृष्टार्थेः स उच्यते ॥”
इति सङ्गीतदामोदरः ॥
<LEND>
