<L>41104<pc>5-477<k1>स्वरभेदः<k2>स्वरभेदः
स्वरभेदः¦, पुं, (स्वरस्य भेदो यस्मात् ।) स्वरभङ्ग-
<>रोगः । यथा । अथ स्वरभेदाधिकारः । तत्र
<>स्वरभेदस्य निदानसम्प्राप्तिपूर्व्वकं लक्षणमाह ।
<>“अत्युच्चभाषणविषाध्ययनाभिघातैः
<>सन्दूषणैः प्रकुपिताः पवनादयस्तु ।
<>स्रोतःसु ते स्वरवहेषु नताः प्रतिष्ठां
<>हन्युः स्वरं भवति चापि हि षड्विधः सः ॥
<>अध्ययनमुच्चैर्व्वेदादिपाठः । अभिघातः कण्ठादि-
<>देशे लगुडादिभिः । एतैरत्युच्चभाषणादिभिः-
<>श्चतुर्भिः संदूषणैरन्यैरपि । निजैर्दुष्टहेतुभिः ।
<>स्रोतःसु सुश्रुतोक्तेषु चतुर्षु । प्रतिष्ठाम् स्थितिम् ।
<>हन्युः स्वरमिति लक्षणम् । स्वरभेदः षड्विधः ।
<>वातपित्तकफसन्निपातक्षयमेदोभवभेदैः ॥ * ॥
<>तत्र वातिकस्वरभेदिनो लक्षणमाह ।
<>“वातेन कृष्णनयनाननमूत्रवर्च्चा
<>भिन्नं शनैर्वदति गर्द्दभवत् स्वरञ्च ।” * ।
<>पित्तेनाह ।
<>“पित्तेन पीतनयनाननमूत्रवर्च्चा
<>ब्रूयाद्गलेन स च दाहसमन्वितेन ॥”
<>नलदाहोऽत्र वचनसमय एव बोद्धव्यः ॥ * ॥
<>कफेनाह ।
<>“ब्रूयात् कफेन सततं कफरुद्धकण्ठः ।
<>खल्पं शनैर्व्वदति चापि दिवाविशेषात् ॥”
<>दिवा सूर्य्यरश्मिभिः कफस्याल्पीभावात् ॥ * ॥
<>सन्निपातेनाहः
<>सर्व्वात्मके भवति सर्व्वविकारसम्प-
<>त्तच्चाप्यसाध्यमृषयः स्वरभेदमाहुः ॥” * ॥
<>अयजमाह ।
<>“धूप्येत बाक्क्षयकृते क्षयमाप्नुयाच्च
<>स्वादेषु चापि हतवाक् परिवर्ज्जनीयः ॥”
<>न्नाक् धूप्येत सधूमेव निःसरति क्षयञ्चाप्नुयात्
<>वागेव ॥ * ॥ मेदोभवमाह ।
<>“अन्तर्गलं स्वरमलक्ष्यपदं चिरेण
<>मेदोऽन्वयाद्वदति दिग्धगलस्तृषार्त्तः ॥”
<>अन्तर्गलं गलमध्ये एव स्वरं वदति । दिग्धगलः
<>मेदसा श्लेष्मणाबलिप्तगलः । तृषार्त्तः मेदसोष्म-
<>मार्गावरोधात् ॥ * ॥ असाध्यमाह ।
[Page5-477-b+ 52]
<>“क्षीणस्य वृद्धस्य कृशस्य चापि
<>चिरोत्थितो यश्च सहोपजातः ।
<>मेदस्विनः सर्व्वसमुद्भवश्च
<>स्वरामयो यो न स सिद्धिमेति ॥”
<>क्षीणस्य क्षयरोगिणः । कृशस्य अपुष्टस्य ॥ * ॥
<>अथ स्वरभेदस्य चिकित्सा ।
<>“वातादिजनितश्वासकासघ्ना ये प्रकीर्त्तिताः ।
<>योगास्तानत्र युञ्जीत यथादोषं चिकित्सकः ॥
<>वाते सलवणं तैलं पित्ते सर्पिः समाक्षिकम् ।
<>कफे सक्षारकटुकक्षौद्रः कवल इष्यते ॥
<>गले तालुनि जिह्वायां दन्तमूलेषु चाश्रितः ।
<>तेन निष्कृष्यते श्लेष्मा स्वरश्चाशु प्रसीदति ॥
<>आद्ये कोष्णं जलं पेयं भुक्त्वा घृतगुडौदनम् ।
<>क्षीरानुपानं पित्तोत्थे पिबेत् सर्पिरतन्द्रितः ।
<>पिप्पलीं पिप्पलीमूलं मरिचं विश्वभेषजम् ।
<>पिबेन्मूत्रेण मतिमान् कफजे स्वरसंक्षये ॥
<>निदिग्धिका तुला ग्राह्या तदर्द्धं ग्रन्थिकस्य तु ।
<>तदर्द्धं चित्रकस्यापि दशमूलञ्च तत्समम् ॥
<>जलद्रोणद्वये क्वाथ्यं गृह्णीयादाढकं ततः ।
<>पूते पिबेत्तदर्द्धन्तु पुराणस्य गुडस्य च ॥
<>सर्व्वमेकत्र कृत्वा तु लेहवत् साधु साधयेत् ।
<>अष्टीपलानि पिप्यलास्त्रिजातकपलं तथा ॥
<>मरिचस्य पलं चैकं सर्व्वमेकत्र चूर्णितम् ।
<>मधुनः कुडवं दत्त्वा तदश्नीयाद्यथानलम् ॥
<>निदिग्धिकावलेहोऽयं भिषग्भिर्मुनिभिर्म्मतः ।
<>स्वरभेदहरो मुख्यः प्रतिश्याय हरस्तथा ॥
<>काशश्वामाग्निमान्द्यादीन् गुल्ममेहगलामयान् ।
<>आनाहं मूत्रकृच्छ्रानि हन्याद्ग्रन्थ्यर्व्वुदानि
<>च ॥”
<>इति निदिग्धिकावलेहः ॥ * ॥
<>“मृगनाभिः सुसूक्ष्मैलालवङ्गकुसुमान्वितैः ।
<>त्वक्क्षीरी चेति लेहोऽयं मर्पिर्मधुसमायुतः ॥
<>ब्राह्मी वचाभया वासा पिप्पली मधुसंयुता ।
<>अस्य प्रयोगात् सप्ताहात् किन्नरैः सह
<>गायति ॥”
<>इति स्वरभेदाधिकारः ॥ इति भावप्रकाशः ॥ * ॥
<>अन्यच्च ।
<>“विभीतकस्य वै चूर्णं पिप्पलीमैन्धवस्य च ।
<>पीतं सकाञ्जिकं हन्ति स्वरभेदं महेश्वर ॥”
<>इति गारुडे । १९४ । २८ ॥
<>(तथास्य चिकित्सान्तरं यथा, --
<>“भृङ्गराजामृतावल्ली वासकदशमूलकासमर्द्द-
<>रसैः ।
<>सर्पिः सपिप्पलीकं सिद्धं स्वरभेदकासजिन्म-
<>धुना ॥”
<>इति भृङ्गराजाद्यं घृतम् ॥
<>इति वैद्यकचक्रपाणिसंग्रहे स्वरभेदाधिकारे ॥
<>तथात्र पथ्यापथ्यनियमो यथा, --
<>“स्वेदो वस्तिर्धूमपानं विरेकः कवलग्रहः ।
<>नस्यं भाले सिरावेधो यवा लोहितशालयः ॥
<>हंसाटवीताम्रचूडकेकिमांसरसाः सुरा ।
<>गोकण्टकः काकमाची जीवन्ती वालमूलकम् ।
[Page5-477-c+ 52]
<>द्राक्षा पथ्या मातुलुङ्गं लशुनं लवणार्द्रकम् ।
<>ताम्बूलं मरिचं सर्पिः पथ्यानि स्वरभेदिनाम् ॥”
<>अपथ्यानि यथा, --
<>“आमं कपित्थं वकुलं शालूकं जम्बवानि च ।
<>तिन्दुकानि कषायाणि वमिं स्वप्नं प्रजल्पनम् ॥
<>अनुपानञ्च यत्नेन स्वरभेदी विवर्ज्जयेत् ॥”
<>इति वैद्यकपथ्यापथ्यविधिः ॥)
<LEND>
