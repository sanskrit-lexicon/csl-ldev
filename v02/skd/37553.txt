<L>37553<pc>5-226<k1>सत्यनारायणः<k2>सत्यनारायणः
सत्यनारायणः¦, पुं, (सत्यो नारायणः ।) देवता-
<>विशेषः । सत्यपीर इति भाषा । तस्य व्रतकथा
<>यथा, --
<>“एकदा मुनयः सर्व्वे सर्व्व लोकहिते रताः ।
<>सुरम्ये नैमिषारण्ये गोष्ठीञ्चक्रुर्म्मनोरमाम् ॥
<>तत्रान्तरे महातेजा व्यासविष्यो महायशाः ।
<>सूतः शिष्यगणैर्युक्तः समायातो हरिं स्मरन् ॥
<>तमायान्तं समालोक्य सूतं शास्त्रार्थपारगम् ।
<>नेमुः सर्व्वे समुत्थाय शौनकाद्यास्तपोधनाः ॥
<>सोऽपि तान् सहसा भक्त्या मुनीन् परमवैष्णवान्
<>ननाम दण्डवद्भूमौ सर्व्वधर्म्मविदांवरः ॥
<>वरासने महाबुद्विस्तैर्द्दत्ते मुनिपुङ्गवैः ।
<>उवास स सभामध्ये सर्व्वैः शिष्यगणैवृतः ॥
<>तत्रोपविष्टं तं सूतं शौनको मुनिसत्तमः ।
<>बद्धाञ्जलिरिमां वाचमुवाच विनयान्वितः ॥
<>शौनक उवाच ।
<>महर्षे सूत सर्व्वज्ञ कलिकाले समागते ।
<>केनोपायेन भगवन् हरिभक्तिर्भवेन्नृणाम् ॥
<>कलौ सर्व्वे भविष्यन्ति पापकर्म्मपरायणाः ।
<>वेदविद्याविहिनाश्च तेषां श्रेयः कथं भवेत् ॥
<>कलावन्नगतप्राणा लोकाः स्वल्पायुषस्तथा ।
<>निधनाश्च भविष्यन्ति नानापीडाप्रपीडिताः ॥
<>प्रयाससाध्यं सुकृतं शास्त्रेषु श्रूयते द्विज ।
<>तस्मात् केऽपि करिष्यन्ति कली न सुकृतं जनाः ॥
<>सुकृतेषु विनष्टेषु प्रवृत्ते पापकर्म्मणि ।
<>सवंशाः प्रलयं सर्व्वे गमिष्यन्ति दुराशयाः ॥
<>स्वल्पश्रमैरल्पवित्तैरल्पकालैश्च सत्तम ॥
<>यथा भवेन्महापुण्यं तथा कथय सूत नः ॥
<>यस्योपदेशतः पुण्यं पापं वा कुरुते जनः ।
<>स तद्भागी भवेन्मर्त्त्य इति शास्त्रेषु निश्चितम् ॥
<>पुण्योपदेशी सदयः कैतवैश्च विवर्ज्जितः ।
<>पापायनविरोधी च चत्वारः केशवोपमाः ॥
[Page5-226-c+ 52]
<>ज्ञानं संप्राप्य संसारे यः परेभ्यो न यच्छति ।
<>ज्ञानरूपी हरिस्तस्मै प्रसन्न इव नेक्षते ॥
<>ज्ञानरत्नैश्च रत्रैश्च परसन्तोषकृन्नरः ।
<>स ज्ञेयः सुकृतिर्नूनं नररूपधरो हरिः ॥
<>व्रतेन तपसा किंवा प्राप्यते वाञ्छितं फलम् ।
<>सर्व्वं तत् श्रोतुमिच्छामि कथयस्व महामते ॥
<>त्वमेव मुनिशार्दूल वेदवेदाङ्गपारगः ।
<>त्वदृते नहि वक्तान्यो यतस्त्वं व्यासशासितः ॥
<>सूत उवाच ।
<>धन्योऽसि त्वं मुनिश्रेष्ठ त्वमेव वैष्णवाग्रणीः ।
<>यतः समस्तलोकानां हितं वाच्छसि सर्व्वदा ।
<>शृणु शौनक वक्ष्यामि यत् त्वया श्रोतुमिष्यते ॥
<>नारदेनैवमुक्तः सन् भगवान् कमलापतिः ।
<>सुरर्षये यथैवाह तत् शृणुष्व समाहितः ॥ * ॥
<>एकदा नारदो योगी परानुग्रहकाङ्क्षया ।
<>पर्य्यटन् विविधान् लोकान् मर्त्त्यलोकमुपागतम् ॥
<>तत्र दृष्टा जनाः सर्व्वे नानादुःखसमन्विताः ।
<>नानायोनिसमुत्पन्नाः क्लिश्यन्ते पापकर्म्मभिः ॥
<>केनोपायेन चैतषां दुःखनाशो भवेद्ध्रुवम् ।
<>इति सञ्चिन्त्य मनसा विष्णुलोकं गतस्तदा ॥
<>तत्र नारायणं देवं शुक्लवणं चतुर्भुजम् ।
<>शङ्खचक्रधरं देवं वनमालाविभूषितम् ॥
<>दृष्ट्वा तं देवदेवेशं स्तोतुं समुपचक्रमे ।
<>नारद उवाच ।
<>नमस्ते वाङ्मनोऽतीतरूपायानन्तशक्तये ।
<>आदिमध्यान्तहीनाय निर्गुणाय गुणात्मने ॥
<>सर्व्वेषामादिभूताय भक्तानामार्त्तिनाशिने ।
<>श्रुत्वा स्तोत्रं ततो विष्णुर्नारदं प्रत्यभाषत ॥
<>श्रीभगवानुवाच ।
<>किमर्थमागतोऽसि त्वं किन्ते मनसि वर्त्तते ।
<>कथयस्व महाभाग तत् सर्व्वं कथयामि ते ॥
<>नारद उवाच ।
<>मर्त्त्यलोके जनाः सर्व्वे नानाशोकसमन्विताः ।
<>नानायोनिसमुत्पन्नाः पच्यन्ते पापकर्म्मणा ॥
<>तत् कथं शमयेन्नाथ लघूपायेन तद्वद ।
<>श्रोतुमिच्छामि तत् सर्व्वं कृपास्ति यदि ते मयि
<>श्रीभगवानुवाच ।
<>साधु पृष्टं त्वया वत्स ! लोकानुग्रहकाम्यया ।
<>यत् कृत्वा मुच्यते मोहात् तत् शृणुष्व वदामि ते
<>व्रतमस्ति महापुण्यं स्वर्गे च भुवि दुर्लभम् ।
<>तव स्नेहान्मया विप्र प्रकाशीक्रियतेऽधुना ॥ * ॥
<>सत्यनारायणस्यैतद्व्रतं सम्यग्विधानतः ।
<>कृत्वा सद्यः सुखं भुक्त्वा परत्र मोक्षमालभेत् ॥
<>तत् श्रुत्वा भगद्वाक्यं नारदः पुनरब्रवीत् ॥
<>किं फलं किं विधानञ्च कृतं केनेति वा व्रतम् ।
<>तत् सर्व्वं विस्तराद्ब्रूहि कदा कार्य्यं हि तद्-
<>व्रतम् ॥
<>श्रीभगवानुवाच ।
<>दुःखशोकादिशमनं धनधान्यविवर्द्धनम् ।
<>सौभाग्यसन्ततिकरं सर्व्वत्र विजयप्रदम् ॥
<>यस्मिन् कस्मिन् दिने मर्त्त्यो भक्तिश्रद्धासमन्वितः
<>सत्यनारायणं देवं यजेत्तुष्टो निशामुखे ॥
[Page5-227-a+ 52]
<>बान्धवैर्ब्राह्मणैश्चैव सहितो धर्म्मतत्परः ।
<>नैवेद्यं भक्तितो दद्यात् सपादं भक्ष्यमुत्तमम् ॥
<>रम्भाफलं घृतं क्षीरं गोधूमस्य च चूर्णकम् ।
<>अभावे शालिचूर्णं वा शर्करां वा गुडं तथा ॥
<>सपादसर्व्वभक्ष्याणि एकीकृत्य निवेदयेत् ।
<>विप्राय दक्षिणां दद्यात् कथां श्रुत्वा जनैः सह ॥
<>ततश्च बन्धुभिः सार्द्धं विप्रेभ्यः प्रतिपादयन् ।
<>प्रसादं भक्षयेत् भक्त्या नृत्यगीतादिकं चरेत् ॥
<>ततः स्तुत्वा गृहं गच्छेत् सत्यनारायणं स्मरन् ।
<>एवं कृते मनुष्याणां वाञ्छासिद्धिर्भवेद्ध्नुवम् ॥
<>विशेषतः कलियुगे नान्योपायोऽस्ति भूतले ।
<>कथामस्य प्रवक्ष्यामि कृतकृत्यो भवेत् द्विजः ॥ * ॥
<>कश्चित् काशीपुरे ग्रामे आसीद्विप्रश्च निर्द्धनः ।
<>क्षुधातृष्णाकुलो भूत्वा सततं भ्रमते महीम् ॥
<>दुःखितं ब्राह्मणं दृष्ट्वा भगवान् ब्राह्मणप्रियः ।
<>वृद्धब्राह्मणरूपः सन् पप्रच्छ द्विजमादरात् ॥
<>किमर्थंभ्रमसे विप्र ! महीं कृत्खाञ्च दुःखितः ।
<>तत् सर्व्वं श्रोतुमिच्छामि कथ्यतां यदि रोचते ॥
<>विप्र उवाच ।
<>ब्राह्मणोऽतिदरिद्रोऽहं भिक्षार्थं भ्रमते महीम्
<>उपायं यदि जानासि कृपया कथय प्रभो ॥
<>वृद्ध उवाच ।
<>सत्यनारायणो देवो वाञ्छितार्थफलप्रदः ।
<>तस्य त्वं द्विजशार्द्दूल कुरुष्व व्रतमुत्तमम् ॥
<>यत् कृत्वा सर्व्वदुःखेभ्यो मुक्तो भवति मानवः ॥
<>विधानञ्च व्रतस्यास्य विप्रायाभाष्य यत्नतः ।
<>सत्यनारायणो वृद्धस्तत्रैवान्तरधीयत ॥
<>ततः प्रातः करिष्यामि व्रतं मनसि चिन्तितम्
<>इति सञ्चिन्त्य विप्रोऽसौ रात्रौ निद्रां न चाल-
<>भत् ॥
<>ततः प्रातः समुत्थाय सत्यनारायणव्रतम् ।
<>करिष्येऽहञ्च सङ्कल्प्य भिक्षार्थमगमद्द्विजः ॥
<>तस्मिन्नेव दिने विप्रः प्रचुरं प्राप्तवान् धनम् ।
<>तेनैव बन्धुभिः सार्द्धं सत्यस्य व्रतमाचरत् ॥
<>सर्व्वदुःखविनिर्म्मुक्तः सर्वसम्पत्समन्वितः ।
<>बभूव स द्विजश्रेष्ठो व्रतस्यास्य प्रभावतः ।
<>ततः प्रभृतिकालञ्च मासि मासि व्रतं कृतम् ॥
<>सूत उवाच ।
<>एवं नारायणस्येदं व्रतं कृत्वा द्विजोत्तमः ।
<>सर्वपापविनिर्मुक्तो दुर्ल्लभं मोक्षमाप्नुयात् ॥
<>व्रतञ्च तद्यथा विप्रः पृथिव्यां सञ्चरिष्यति ।
<>तदैतत् सर्वदुःखं हि तराणाञ्च विनश्यति ॥
<>एवं नारायणेनोक्तं नारदाय महात्मने ।
<>मयापि कथितं विप्र किमन्यत् कथयामि ते ॥”
<>इति श्रीस्कन्दपुराणे रेवाखण्डे सत्यनारायण-
<>विप्रसंवादो नाम १ अध्यायः ॥ * ॥
<>शौनक उवाच ।
<>“तस्माद्विप्र व्रतं केन पृथिव्यां चरितं मुने ।
<>तत् सर्वं श्रोतुमिच्छामि श्रद्वास्माकं प्रजायते ॥
<>सूत उवाच ।
<>शृणुध्वं मुनयः सर्वे तस्माद्येन कृतं भुवि ।
<>एकदास द्विजवरो यथाविभवविस्तरेः ॥
[Page5-227-b+ 52]
<>बन्धुभिः स्वजनैः सार्द्धं व्रतं कर्त्तुं समुद्यतः ।
<>एतस्मिन्नेव काले तु काष्ठकेतुः समागतः ।
<>बहिः काष्ठञ्च संस्थाप्य विप्रस्य मन्दिरं ययौ ॥
<>तृष्णया पीडितात्मा स विप्रं दृष्ट्वा तथाविधम् ।
<>प्रणिपत्य द्विजश्रेष्ठं किमिदं क्रियते त्वया ।
<>कृते किं फलमाप्नोति विस्तराद्वद मे प्रभो ॥
<>विप्र उवाच ।
<>सत्यनारायणस्येदं व्रतं सर्व्वेप्सितप्रदम् ।
<>दुःखशोकादिशमनं सर्वत्र विजयप्रदम् ॥
<>धनादिसन्ततिकरं सर्वेषामीप्मितप्रदम् ।
<>यस्य प्रसादान्मे सर्वं धनधान्यादिकं महत् ॥
<>ततस्तु स व्रतं ज्ञात्वा काष्ठकर्त्तातिहर्षितः ।
<>पपौ जलं प्रसादञ्च भुक्त्वा तन्नगरं ययौ ॥
<>सत्यनारायणं देवं चिन्तयन् स्थिरमानसः ।
<>काष्ठं विक्रीय नगरे प्राप्स्यते चाद्य यद्धनम् ।
<>तेनैव सत्यदेवस्य व्रतमद्य करोम्यहम् ॥
<>इति सञ्चिन्त्य मनसा काष्ठं कृत्वा तु मस्तके ।
<>जगाम नगरे रम्य धनिनां यत्र सस्थितिः ।
<>तद्दिने काष्ठमूलञ्च द्विगुणं प्राप्तवानसौ ॥
<>ततः प्रसन्नहृदयः सुपक्वकदलीफलम् ।
<>शर्कराञ्च घृतं दुग्धं गोधूमस्य च चूर्णकम् ॥
<>प्रत्येकन्तु सपादञ्च गृहीत्वा गृहमाययौ ।
<>ततो बन्धून् समाहूय चकार विधिना व्रतम् ॥
<>तद्व्रतस्य प्रसादेन धनपुत्त्रान्वितोऽभवत् ।
<>इह लोके सुखं भुक्त्वा चान्ते सत्यपुरं ययौ ॥”
<>इति श्रीस्कन्दपुराणं रेवाखण्डे सत्यनारायण-
<>कथायां विप्रकाष्ठकेतुसंवादो नाम २ अध्यायः ॥
<>सूत उवाच ।
<>“पुनरन्यत् प्रवक्ष्यामि शृणुध्वं मुनिसत्तमाः ।
<>आसीदुल्कामुखो नाम नृपतिर्ब्बलिनां वरः ॥
<>जितेन्द्रियः सत्यवादी ययौ देवालयं प्रति ।
<>दिने दिने धनं दत्त्वा द्विजान् सन्तोषयेत् सुधीः
<>भार्य्या तस्य प्रमुग्धा च सरोजवदना सती ।
<>सस्मितास्या शरदिन्दुं सकटाक्षं च बिभ्रती ॥
<>काञ्चीञ्च बिभ्रती श्यामा मालतीमाल्यभूषिता
<>भद्रशीला व्रतं सत्यं सिन्धुतीरेऽकरोन्मुने ॥
<>एतस्मिन्नन्तरे नत्र साधुः कोऽपि समागतः ।
<>बाणिज्यार्थं बहुधनै रत्नाद्यैः परिपूरितः ॥
<>नावं संस्थाप्य तत्तीरे जगाम तत्तटं प्रति ।
<>दृष्ट्वा तत्र व्रतं सम्यक् पप्रच्छ विनयान्वितः ॥
<>साधुरुवाच ।
<>किमिदं कुरुषे राजन् भक्तियुक्तेन चेतसा ।
<>प्रकाशं कुरु तत् सर्वं श्रोतुमिच्छामि सम्प्रति ॥
<>राजोवाच ।
<>पूजनं क्रियते साधो विष्णोरतुलतेजसः ।
<>व्रतञ्च स्वजनैः सार्द्धं पुत्त्रादिप्राप्तये मया ॥
<>प्रत्युवाच ततो नत्वा राजानं मधुरं वचः ।
<>सत्यं कथय मे राजन् व्रतमेतत् करोम्यहम् ॥
<>ममापि सन्ततिर्नास्ति सत्यमेतत् सुतव्रतम् ।
<>ततो निवृत्त्य बाणिज्यात् सानन्दं गृहमागतः ॥
<>भार्य्यायै कथित सर्व्वं व्रतञ्च सन्ततिप्रदम् ।
<>तदा व्रतं करिष्यामि यदा मे सन्ततिर्भवेत् ॥
[Page5-227-c+ 52]
<>यत्किञ्चिद्दिवसे तस्य भार्य्या लीलावती सती ।
<>गर्भयुक्तानन्दचित्ताभवद्धर्म्मपरायणा ॥
<>पूर्णे गर्भे ततो जाता बालिका चातिनिर्म्मला ।
<>दिने दिने वर्द्धमाना शुक्लपक्षे यथा शशी ॥
<>ततो बणिक् सुतायाश्च जातकर्म्मादिकञ्चरन् ।
<>नाम्ना कलावती चेति तन्नामकरणं कृतम् ॥
<>ततो लीलावती प्राह स्वामिनं मधुरं वचः ।
<>न करोषि किमर्थं वा पुरा यच्च प्रतिश्रुतम् ॥
<>विवाहसमयेऽप्यस्याः करिष्यामि व्रतं प्रिये ।
<>इति भार्य्यां समाश्वास्य जगाम नगरं प्रति ॥
<>ततः कलावती कन्या वर्द्धिता पितृवेश्मनि ।
<>दृष्ट्वा कन्यां ततः साधुर्नगरे बन्धुभिः सह ।
<>मन्त्रयित्वा द्रुतं दूतं प्रेरयित्वा स धर्म्मवित् ।
<>विवाहार्थञ्च कन्याया वरं श्रेष्ठं विचारयन् ॥
<>तेनाज्ञप्तश्च दूतोऽसौ काञ्चनं नगरं ययौ ।
<>तस्मादेकं बणिक्पुत्त्रं समादायागतो हि सः ॥
<>दृष्ट्वा तं सुन्दरं बालं बणिक्पुत्त्रं गुणान्वितम् ।
<>ज्ञातिभिर्बन्धुभिः सार्द्धं परितुष्टेन चेतसा ॥
<>दत्तवान् साधुराहूय कन्यां विधिविधानतः ।
<>ततो भाग्यवशात्तेन विस्मृतं व्रतमुत्तमम् ॥
<>विवाहसमयेऽप्यस्यास्तेन रुष्टोऽभवद्विभुः ॥
<>ततः कालेन कियता निजधर्म्मविशारदः ।
<>बाणिज्यार्थं गतः शीघ्रं जामात्रा सहितो
<>बणिक् ॥
<>रत्नसारपुरे रम्ये गत्वा सिन्धुसमीपतः ।
<>बाणिज्यं कुरुते साधुर्जामात्रा श्रीमता सह ॥
<>पुरीं निर्म्माय नगरे चन्द्रकेतोर्नृपस्य च ।
<>एतस्मिन्नेव काले तु सत्यनारायणः प्रभुः ॥
<>भ्रष्टप्रतिज्ञमालोक्य शापं तस्मै प्रदत्तवान् ।
<>अद्यप्रभृति कालञ्च महादुःखं भविष्यति ॥
<>तस्मिन्नेव दिने राज्ञो धनमादाय तस्करः ।
<>तेनैव वर्त्मना यातः पृष्ठदेशं विलोकयन् ॥
<>तत्पश्चाद्धावकान् दूतान् दृष्ट्वा भीतेन चेतसा ।
<>धनं संस्थाप्य तत्रैव गतः शीघ्रमलक्षितः ॥
<>ततो दूताः सगायाता यत्रास्ते सज्जनो बणिक् ॥
<>दृष्ट्वा नृपधनं तत्र बद्ध्वा दूता बणिक्सुतौ ॥
<>हषयुक्ता धावमाना ऊचुर्नृपसमीपतः ।
<>तस्करौ द्वौ समानीतौ विलोक्याज्ञापय प्रभो ॥
<>ते नृपाज्ञां समदाय दृढं बद्ध्वा तु तावुभौ ।
<>स्थापितौ द्वौ महादुर्गे कारागरेऽविचारयन् ॥
<>सूत उवाच ।
<>मायया सत्यदेवस्य न श्रुतञ्च तयोर्वचः ।
<>ततस्तयोर्धनं यच्च गृहीतं चन्द्रकेतुना ॥
<>तच्छापाच्च तयोर्गेहे भार्य्या च दुःखिताभवत् ।
<>चौरेणापहृतं सर्व्वं गृहे यच्च स्थितं धनम् ॥
<>आधिव्याधिसमायुक्ता क्षुत्पिपासातिपीडिता ।
<>अन्नचिन्तापरा भूत्वा भ्रमते च गृहे गृहे ।
<>ततः कलावती कन्या बभ्राम प्रतिवासरे ॥
<>एकस्मिन् दिवसे रात्रौ क्षुधार्त्ता द्विजमन्दिरम् ।
<>गत्वापश्यद्व्रतं तत्र सत्यनारायणस्य सा ॥
<>उपविश्य कथां श्रुत्वा वरं प्रार्थयती मुदा ।
<>प्रसादभक्षणं कृत्वा ययौ रात्रौ गृहं प्रति ॥
[Page5-228-a+ 52]
<>ततो लीलावती कन्यां भर्त्सयामास तां भृशम् ।
<>पूत्रि । रात्रौ स्थिता कुत्र किन्ते मनसि वत्तते ॥
<>द्विजालये व्रतं भातर्दृष्टं वाञ्छितसिद्धिदम् ॥
<>तत् श्रुता कन्यकावाक्यं व्रतं कर्त्तुं समुद्यता ।
<>ससुता सा बणिग्भार्य्या सत्यनारायणस्य च ॥
<>व्रतं चक्रे च वै साध्वी बन्धुभिः स्वजनैः सह ।
<>भर्त्तृजामातरौ क्षिप्रमागच्छेतां ममाश्रमम् ॥
<>इति देवं वरं याचे सत्यदेवं पुनः पुनः ।
<>अपराधन्तु भर्त्तुर्म्मे जामातुः क्षन्तुमर्हसि ॥
<>व्रतेन तस्यास्तुष्टोऽसौ सत्यनारायणः प्रभुः ।
<>दर्शयामास स्वप्नं हि चन्द्रकेतुं नृपोत्तमम ॥
<>वन्दिनौ मोचय प्रातर्बणिजौ नृपसत्तम् ! ।
<>देयं धनञ्च तत् सर्व्वं विधिना द्विगुणीकृतम् ॥
<>नो चेत् त्वां नाशयिष्यामि सराज्यधनपुत्त्रकम् ।
<>एवमाभाष्य राजानं ध्यानगम्योऽभवत् प्रभुः ॥
<>ततः प्रभातसमये राजा च स्वजनैः सह ।
<>उपविश्य सभामध्ये प्राह दूतजनं प्रति ॥
<>बद्धौ महाजनौ शीघ्रं मोचयध्वं बणिक्सुतौ ।
<>इति राज्ञो वचः श्रुत्वा मोचयित्वा महाजनौ ॥
<>समानीय नृपस्याग्रे प्रोचुश्च विनयान्विताः ।
<>आनितौ द्वौ बणिक्पुत्त्रौ मुक्तौ निगडबन्धनात् ॥
<>ततो महाजनौ नत्वा चन्द्रकेतुं नृपोत्तमम् ।
<>स्मृत्वा च पूर्व्ववृत्तान्तं विस्मयाद्भयविह्वलौ ॥
<>राजा बणिक्सुतौ वीक्ष्य प्रोवाच सादरं वचः ।
<>दैवात् प्राप्तं महत् कष्टमिदानीं नास्ति ते भयम् ॥
<>इदानीमेव मुक्तस्त्वं क्षुरकर्म्मादिकञ्चर ॥
<>ततो नृपवरः श्रीमान् स्वर्णरत्नविभूषणैः ।
<>अलङ्कृत्य बणिक्पुत्त्रौ वचसाप्रीणयद्भृशम् ।
<>पुरानीतञ्च यद्द्रव्यं द्विगुणीकृत्य दत्तवान् ॥
<>प्रोवाच तौ ततो राजा गच्छ साधो निजा-
<>श्रमम् ।
<>राजानं प्रणिपत्याह गन्तव्यं त्वत्प्रसादतः ॥
<>यात्रां कृत्वा ततः साधुर्म्मङ्गलाचारपूर्व्विकाम् ।
<>ब्राह्मणेभ्यो धनं दत्त्वा सहर्षो नगरं ययौ ॥
<>कियद्दूरे गते साधौ सत्यनारायणः प्रभुः ।
<>जिज्ञासां कृतवान् साधो किमस्ति तरणौ तव ॥
<>ततो महाजनो मत्तो हेलया च प्रहस्य च ।
<>कथं पृच्छसि भो दण्डिन ! मुद्रां किं लब्धु-
<>मिच्छसि ॥
<>लतापत्रादिकञ्चैव वर्त्तते तरणौ मम ।
<>निष्ठुरञ्च वचः श्रुत्वा सत्यं भवतु ते वचः ॥
<>एवमुक्त्वा गतः शीघ्र दण्डी तस्य समीपतः ।
<>कियद्दूरे ततो गत्वा स्थितः सिन्धुसमीपतः ॥
<>गते दण्डिनि साधुश्च कृतनित्यक्रियस्तदा ।
<>उत्थितस्तरणीं दृष्ट्वा विस्मयं परमं ययौ ॥
<>लतापत्रादिकं दृष्ट्वा मूर्च्छितो न्यपतद्भुवि ।
<>लब्धसंज्ञो बणिक्पुत्रस्ततश्चिन्तापरोऽभवत् ॥
<>श्वश्रुरं दुहितुः कान्तो वचनञ्चेदमब्रवीत् ॥
<>जामातोवाच ।
<>किमथे कुरुते शोकं शापादेतच्च दण्डिनः ।
<>शक्यते तेन सर्व्वं हि कर्त्तुं हर्त्तुं न संशयः ॥
<>ततस्तच्छरण यामो वाञ्छितार्थो भविष्यति ।
[Page5-228-b+ 52]
<>जामातुश्च वचः श्रुत्वा तत्सकाशं गतस्तदा ॥
<>दृष्ट्वा च दण्डिनं भक्त्या नत्वा प्रोवाच सादरम् ।
<>क्षमस्व चापराधं मे यदुक्तं तव सन्निधौ ॥
<>मया दुरात्मना देव मुग्धोऽहं तव मायया ।
<>यदुक्तं तद्वचो नाथ दुष्टं मे क्षन्तुमर्हसि ॥
<>यतः परक्र्ताः सर्वे क्षमासारा हि साधवः ।
<>पुनः पुनस्ततो नत्वा रुरोद शोकविह्वलः ॥
<>तमुवाच ततो दण्डी विलपन्तं विलोक्य च ।
<>मा रोदीः शृणु मे वाक्यं मम पूजापराङ्मुखः ॥
<>मामवज्ञाय दुर्बुद्धे ! लब्धं दुःस्नं मुहुर्मुहुः ।
<>तत् श्रुत्वा भगवद्धाक्यं स्तुतिं कर्त्तुं समुद्यतः ॥
<>साधुरुवाच ।
<>त्वन्मायामोहिताः सर्व्वे ब्रह्माद्यास्त्रिदिवौकसः ।
<>न जानन्ति गुणं रूपं तवाश्चर्य्यमिदं प्रभो ॥
<>मूढोऽहं त्वां कथं जाने मोहितस्तव मायया ।
<>प्रसीद पूजयिष्यामि यथाविभवविस्तरैः ॥
<>पुत्त्रं वित्तञ्च मच्चित्तं पाहि मां शरणागतम् ॥
<>श्रुत्वा भक्तियुतं वाक्यं परितुष्टो जनार्द्दनः ।
<>वरञ्च वाञ्छितं दत्त्वा तत्रैवान्तरधीयत ॥
<>ततोऽसौ नावमारुह्य दृष्ट्वा रत्नादिपूरिताम् ।
<>कृपया सत्यदेवस्य यत् फलं वाञ्छितं मम ॥
<>इत्युक्त्वा स्वजनैः सार्द्धं पूजां कृत्वा यथाविधि ।
<>हर्षेण महता साधुः प्रयाणं चाकरोत् द्विजः ॥
<>नावं संयोज्य वेगेन स्वदेशमगमत्तदा ॥
<>ततो जामातरं प्राह पश्य वत्स पुरीं मम ।
<>दूतञ्च प्रेरयामास निजवित्तस्य रक्षकम् ॥
<>ततोऽसौ नगरं गत्वा साधुभार्य्यां विलोक्य च ।
<>उवाच वाञ्छितं वाक्यं नत्वा बद्धाञ्जलिस्तदा ॥
<>निकटे नगरस्यैव जामात्रा सहितो बणिक् ।
<>आगतौ बन्धुवर्गैश्च धनैर्बहुविधैस्तथा ॥
<>श्रुत्वा दूतमुखाद्वाक्यं महाहर्षयुता सती ।
<>सत्यपूजां ततः कृत्वा प्रोवाच तनुजां प्रति ।
<>व्रजामि शीघ्रमागच्छ साधुसन्दर्शनाय च ॥
<>इति मातृवचः श्रुत्वा व्रतं कृत्वा समाप्य च ।
<>प्रसादं संपरित्यज्य गता सा च पतिं प्रति ॥
<>तेन रुष्टः सत्यदेवो भर्त्तारं तरणीन्तथा ।
<>संहृत्य च धनैः सार्द्धं जले तस्मिन् समर्पयत् ॥
<>ततः कलावतीकन्या नालोक्य बणिजं पतिम् ।
<>शोकेन महता तत्र रुदन्ती चापतद्भुवि ॥
<>दृष्ट्वा तथाविधां कन्यां न दृष्ट्वा तत्पतिं तरीम् ।
<>भीतेन महता साधुः किमाश्चर्य्यमिदं महत् ॥
<>विचिन्त्यमानास्ते सर्व्वे बभूबुस्तरिवाहकाः ।
<>ततो लीलावती साध्वी दृष्ट्वा तद्विह्वला सती ।
<>विललापातिदुःखेन भर्त्तारञ्चे दमब्रवीत् ॥
<>इदानीं नौकया सार्द्धमदृश्योऽभूदलक्षितम् ।
<>न जाने केन दैवेन हेलया वापहारितम् ॥
<>सत्यदेवस्य माहात्म्यं किं ज्ञातुं नहि शक्यते ।
<>इत्युक्त्वा विललापाथ तत्रस्या स्वजनैः सह ॥
<>ततो लीलावती कन्यां क्रोडे कृत्वा रुरोद च ।
<>ततः कलावती कन्या नष्टे स्वामिनि दुःखिता ॥
<>गृहीत्वा पादुक्रां तस्य अनुगन्तुं मनो दधे ।
<>कन्यायाश्चरितं दृष्ट्वा सभार्य्यः सुजनो बणिक् ॥
[Page5-228-c+ 52]
<>अतिशोकेन सन्तप्तश्चिन्तयामास धर्म्मवित् ॥
<>हृतो हि सत्यदेवेन जामाता सत्यमायया ।
<>सत्यपूजां करिष्यामि यथाविभवविस्तरैः ॥
<>इति सर्व्वान् समाहूय कथितञ्च मनोरथम् ।
<>भत्वा च दण्डवद्भूमौ सत्यदेवं पुनः पुनः ॥
<>ततस्तुष्टः सत्यदेवो गगनाद्वणिजं प्रति ।
<>जगाद वचनञ्चेदं नैवेद्यमवमन्य च ।
<>आगता स्वामिनं द्रष्टुमतोऽदृश्योऽभवत् प्रभुः ॥
<>गृहं गत्वा प्रसादञ्च भुक्त्वा चायाति सा पुनः ।
<>लब्धभर्त्तृसुखा साधो भविष्यति न संशयः ॥
<>ततश्च प्राणदं वाक्यं श्रुत्वा गगनमण्डलात् ।
<>क्षिप्रं तदा गृहं गत्वा प्रसादं प्रतिभूज्य च ॥
<>अपश्यत् पुनरागत्य पतिं नावं जनैः सह ।
<>ततः कलावती तुष्टा जगाद पितरं प्रति ॥
<>एहि तात गृहं याहि विलम्बं कुरुषे कथम् ।
<>तत् श्रुत्वा कन्यकावाक्यं सन्तुष्टोऽभूद्धणिकसुतः
<>पूजनं सत्यदेवस्य कृत्वा विधिविधानतः ।
<>धनैर्बन्धुगणैः सार्द्धं जगाम निजमन्दिरम् ॥
<>पौर्णमास्याञ्च संक्रान्त्यां पूजां कृत्वा यथाविधि ।
<>इह लोके सुखं भुक्त्वा चान्ते सत्यपुरं ययौ ॥”
<>इति श्रीस्कन्दपुराणे रेवाखण्डे श्रीसत्यनारा-
<>यण कथायां बणिक्साधुमोक्षवर्णनो नाम
<>३ अध्यायः ॥ * ॥
<>सूत उवाच ।
<>“अथ चान्यत् प्रवक्ष्यामि शृणुध्वं मुनिसत्तमाः ।
<>आसीद्वंशध्वजो राजा प्रजापालनतत्परः ॥
<>प्रसादं सत्यदेवस्य त्यक्त्वा दुःखमवाप सः ।
<>एकदा स यनं गत्वा हत्वा च विविधान् मृगान्
<>आगत्य वटमूले च दृष्ट्वा सत्यस्य पूजनम् ।
<>गोपाः कुर्व्वन्ति सन्तुष्टा भक्तियुक्ताः सबान्धवाः
<>राजा दृष्ट्वा तु दर्पेण नागतो न ननाम सः ।
<>ततो गोपगणाः सर्व्वे प्रसादं नृपसन्निधौ ॥
<>संस्थाप्य पुनरागत्य भुक्त्वा सर्व्वे यथेप्सितम् ।
<>ततः प्रसादं संत्यज्य राजा दुःखमवास सः ॥
<>तस्य पुत्त्रशतं नष्टं धनधान्यादिकञ्च यत् ।
<>सत्यदेवेन तत् सर्व्वं नाशितं मम निश्चितम् ॥
<>अतस्तत्रैव गच्छामि यत्र देवस्य पूजनम् ।
<>मनसेति विनिश्चित्य ययौ गोपालसन्निधिम् ॥
<>ततोऽसौ सत्यदेवस्य पूजां गोपगणैः सह ।
<>भक्तिश्रद्धान्वितो भूत्वा चकार विधिवन्नृपः ॥
<>सत्यदेवप्रसादेन धनपुत्त्रान्वितोऽभवत् ।
<>इह लोके सुखं भुक्त्वा चान्ते विष्णुपरं ययौ ॥
<>य इदं कुरुते सत्यव्रतं परमदुर्लभम् ।
<>शृणोति च कथां पुण्यां भक्तिमुक्तिफलप्रदाम् ॥
<>धनधान्यादिकं तस्य भवेत् सत्यप्रसादतः ।
<>दरिद्रो लभते वित्तं बद्धो मुच्येत बन्धनात् ॥
<>भीतो भयात् प्रमुच्येत सत्यमेतन्न संशयः ।
<>ईप्सितञ्च फलं भुक्त्वा चान्ते सत्यपुरं व्रजेत् ॥
<>इति वः कथितं विप्राः सत्यनारासणव्रतम् ।
<>यत् कृत्वा सर्व्वदुःखेभ्यो मुक्तो भवति मानवः ॥
<>विशेषतः कलियुगे सत्यपूजाकथाफलम् ।
<>सत्यनारायणं केचित् सत्यदेवं तथापरे ॥
[Page5-229-a+ 52]
<>नानारूपधरो भूत्वा सर्व्वेषामीप्सितप्रदः ।
<>भविष्यति कलौ सत्यव्रतरूपी सनातनः ॥
<>य इदं पठते नित्यं शृणोति मुनिसत्तमाः ।
<>तस्य नश्यन्ति पापानि सत्यदेवप्रसादतः ॥”
<>इति श्रीस्कन्दपुराणे रेवाखण्डे सत्यनारायण-
<>कथानाम ४ अध्यायः ॥ * ॥ इति श्रीसत्यनारा-
<>यणव्रतकथा समाप्ता ॥ क्वचित् पुस्तके अध्याय-
<>नाम नास्ति । क्वचित् भविष्यपुराणे इति कृत्वा
<>एतत्कथा लिखिता ॥ * ॥ अथ सत्यनारायण
<>पूजापद्धतिः । आदौ स्वस्तिवाचनपूर्व्वकं सङ्कल्पं
<>कुर्य्यात् । अद्येत्यादि अमुकतिथौ रात्रौ
<>अर्मुकगोत्रः श्रीअमुकदेवशर्म्मा अमुककामः
<>गश्चेशादिदेवतापूजापूर्व्वकश्रीसत्यनारायणपूज-
<>नकथाश्रवणमहं करिष्ये । ततः सूक्तं पठेत् ।
<>तत आसनशुद्ध्यादिकं कृत्वा गणेशादिदेवत्रा-
<>नवग्रहदिक्पालान् पूजयेत् । लक्ष्मीसरस्वत्या-
<>दिपुरुषानादिपुरुषश्रीरामलक्ष्मणपूजां कृत्वा
<>यवतिलैः सत्यनारायणमावाहयेत् । प्रणवव्या-
<>हृतीः समुच्चार्य्य भगवन् सत्यनारायण इहागच्छ
<>इहागच्छ इह तिष्ठ इह तिष्ठ मम पूजां गृहाण
<>इत्यादिना आवाह्य पुष्पं गृहीत्वा ध्यायेत् ।
<>“ध्यायेत् सत्यं गुणातीतं गुणत्रयसमन्वितम् ।
<>लोकनाथं त्रिलोकेशं पीताम्बरधरं हरिम् ॥
<>इन्दीवरदलश्यामं शङ्खचक्रगदाधरम् ।
<>नारायणं चतुर्ब्बाहुं श्रीवत्सपदभूषितम् ।
<>गोविन्दं गोकुलानन्दं जगतः पितरं गुरुम् ॥”
<>इति ध्यात्वा एतत् पाद्यं सत्यनारायणाय नमः ।
<>अर्ध्यमन्त्रस्तु ।
<>“व्यक्ताव्यक्तस्वरूपाय हृषीकपतये नमः ।
<>मया निवेदितो भक्त्या अर्घ्योऽयं प्रतिगृह्य-
<>ताम् ॥”
<>एषोऽर्घ्यः श्रीसत्यनारणाय नमः । पुष्पा-
<>ञ्जलिं गृहीत्वा ।
<>“नमस्ते विश्वरूपाय शङ्खचक्रधराय च ।
<>पद्मनाभाय देवाय हृषीकपतये नमः ।
<>नमोऽतन्तस्वरूपाय त्रिगुणात्मविभासिने ॥”
<>नैवेद्यं गृहीत्वा ।
<>“त्वदीयं वस्तु गोविन्द तुभ्यमेव समर्पितम् ।
<>गृहाण सुमुखो भूत्वा प्रसीद पुरुषोत्तम ॥”
<>ततः अञ्जलिं बद्ध्वा पठेत् ।
<>“अच्युतं पुण्डरीकाक्षं नृसिंहं दैत्यसूदनम् ।
<>हृषीकेशं जगन्नाथं वागीशं वरदायकम् ॥
<>गुणत्रयं गुणातीतं गोविन्दं गरुडघ्वजम् ।
<>जनार्द्दनं जनानन्दं जानकीवल्लभं जयम् ॥
<>प्रणमामि सदा सत्यनारायणमतः परम्
<>दुर्गमे विषमे घोरे शत्रुभिः परिपीडिते ॥
<>विविधापत्सु दुष्टेषु तथान्ये ष्वपि यद्भयम् ।
<>नामान्येतानि सङ्कीर्त्त्यं ईप्सितं फलमाप्नुयात् ॥
<>सत्यनाराणं देवं वन्देऽहं कामदं शुभम् ।
<>लीलया च ततं विश्वं येन तस्मै नमो नमः ॥”
<>ततो दक्षिणान्दद्यात् । अच्छिद्रावधारणं
<>कुर्य्यात् । इति सत्यनारायणपूजापद्धतिः ॥
<LEND>
