<L>17388<pc>2-765<k1>द्वापरः<k2>द्वापरः
द्वापरः¦, पुं, (द्वयोर्विषययोः परस्तत्पर आसक्तः
<>इत्यर्थः । पृषोदरादित्वात् साधुः ।) सन्देहः ।
<>(द्वौ सत्यत्रेतायुगौ परौ श्रेष्ठौ यस्मात् ।) युग-
<>विशेषः । इत्यमरः । ३ । ३ । १६१ ॥ तद्युग-
<>परिमाणं यथा, --
[Page2-766-a+ 52]
<>“अंष्टौ शतसहस्राणि वर्षाणां मानुषाणि तु ।
<>चतुःषष्टिसहस्राणि वर्षाणां द्वापरं युगम् ॥”
<>८६४, ००० ॥ तस्य धर्म्मो यथा, --
<>“अत ऊर्द्ध्वं प्रवक्ष्यामि द्वापरस्य विधिं पुनः ।
<>तत्र त्रेतायुगे क्षीणे द्वापरं प्रतिपद्यते ॥
<>द्वापरादौ प्रजानान्तु सिद्धिस्त्रेतायुगे तु या ।
<>परिवृत्ते युगे तस्मिंस्ततः सा विप्रणश्यति ॥
<>ततः प्रवर्त्तते तासां प्रजानां द्वापरे पुनः ।
<>लोभो भृतिर्बणिग्युद्धं तत्त्वानामविनिश्चयः ॥
<>प्रध्वंसश्चव वर्णानां कर्म्मणाञ्च विपर्य्ययः ।
<>यज्ञे वधः पशोर्दण्डो मानो दर्पः क्षमा बलम् ॥
<>तथा रजस्तमो भूयः प्रवृत्ते द्वापरे पुनः ।
<>आद्ये कृते न धर्म्मोऽस्ति स त्रेतायां प्रवर्त्तितः ॥
<>द्वापरे व्याकुलो भूत्वा प्रणश्यति कलौ पुनः ।
<>वर्णानां द्वापरे ध्वंसः संक्षीतन्ते तथाश्रमाः ॥
<>द्वैधमुत्पद्यते चैव युगे तस्मिन् श्रुतौ स्मृतौ ।
<>द्विधा श्रुतिः स्मृतिश्चैव निश्चयो नाधिगम्यते ॥
<>अनिश्चयोऽधिगमनाद्धर्म्मतत्त्वं न विद्यते ।
<>धर्म्मतत्त्वे ह्यविज्ञाते मतिभेदस्तु जायते ॥
<>परस्परविभिन्नैस्तैर्दृ ष्टीनां विभ्रमेण तु ।
<>ततो दृष्टिविभिन्नैस्तैः कृतं शास्त्राकुलं त्विदम् ॥
<>एकं वेदं हि वै व्यासः संहृत्य तु पुनः पुनः ।
<>संक्षेपादायुषश्चैव दृश्यते द्वापरे त्विह ।
<>वेदश्चैकश्चतुर्द्धा तु व्यस्यते द्वापरादिषु ॥
<>ऋषिपुत्त्रैः पुनर्भेदाद्भिद्यन्ते दृष्टिविभ्रमैः ।
<>मन्त्रब्राह्मणविन्यासैः स्वरक्रमविपर्य्ययैः ॥
<>संहिता ऋग्यजुःसाम्नां सहितास्तैः श्रुतर्षिभिः ।
<>सामान्याद्वैकृताच्चैव दृष्टिभिन्नैः क्वचित् क्वचित् ॥
<>ब्राह्मणं कल्पसूत्राणि भाष्यविद्यास्तथैव च ।
<>अन्ये तु प्रस्थितास्ते वै केचिन्न प्रत्यवस्थिताः ॥
<>द्वापरेषु प्रवर्त्तन्ते भिन्नार्थैस्तैः सुदर्शनैः ।
<>एवमाध्वर्य्यवं पूर्व्वमासीद्द्वैधं ततः पुनः ॥
<>प्तामान्यविपरीतार्थैः कृतं शास्त्राकुलं त्विदम् ।
<>आध्वर्य्यवस्य प्रस्थानैर्बहुधा व्याकुलीकृतम् ॥
<>तथैवाथर्व्वणां साम्नां विकलैः स्वस्य संक्षयैः ।
<>व्याकुलो द्वापरेष्वर्थः क्रियते भिन्नदर्शनैः ॥
<>द्वापरे सन्निवृत्तास्ते वेदा नश्यन्ति वै कलौ ।
<>तेषां विपर्य्ययोत्पन्ना भवन्ति द्वापरे पुनः ॥
<>अवृष्टिमरणञ्चैव तथैव व्याध्युपद्रवाः ।
<>वाङ्मनःकर्म्मभिर्दुःखैर्निर्वेदो जायते ततः ।
<>निर्व्वेदाज्जायते तेषां दुःखं मोक्षविचारणा ।
<>विचारणायां वैराग्यं दैराग्याद्दोषदर्शनम् ॥
<>दोषाणां दर्शनाच्चैव ज्ञानोत्पत्तिश्च जायते ।
<>तेषां मेधाविनां पूर्व्वमाद्ये स्वायम्भुवेऽन्तरे ।
<>उत्पद्यन्तीह शास्त्राणां द्वापरे परिपन्थिनः ॥
<>आयुर्व्वेदविकल्पाश्च अङ्गानां ज्योतिषस्य च ।
<>अर्थशास्तविकल्पाश्च हेतुशास्त्रविकल्पनम् ॥
<>प्रक्रियाकल्पसूत्राणां भाष्यविद्याविकल्पनम् ।
<>स्मृतिशास्त्रप्रभेदाश्च प्रस्थानानि पृथक् पृथक् ॥
<>द्वापरेष्वभिवर्त्तन्ते मतिभेदास्तथा नृणाम् ।
<>मनका कर्म्मणा वाचा कृच्छ्राद्वार्त्ता प्रसिध्यति ॥
<>द्बापरः सर्व्वभूतानां कायक्लेशपुरस्कृतः ।
[Page2-766-b+ 52]
<>लोभो भृतिर्बणिग्युद्धन्तत्त्वानामविनिश्चयः ॥
<>वेदशास्त्रप्रणयनं धर्म्माणां सङ्करस्तथा ।
<>वर्णाश्रमपरिध्वंसः कामद्वेषौ तथैव च ॥
<>पूर्णे वर्षसहस्रे द्बे परमायुस्तदा नृणाम् ।
<>निःशेषे द्वापरे तस्मिन् तस्य सन्ध्या तु पादतः ॥
<>गुणहीनाश्च तिष्ठन्ति धर्म्मस्य द्वापरस्य तु ।
<>तथैव सन्ध्यापादेव अंशस्तस्य प्रतिष्ठितः ॥”
<>इति मत्स्यपुराणे १२० अध्यायः ॥
<LEND>
