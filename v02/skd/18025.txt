<L>18025<pc>2-807<k1>धैवतः<k2>धैवतः
धैवतः¦, पुं, (धीमतामयम् । धीमत् + अण् । पृषो
दरादित्वात् मस्य वत्वम् ।) सप्तस्वरान्तर्गत-
षष्ठस्वरः । स तु नारदमते अश्वस्वरतुल्यः ।
(अश्वस्तु धैवतं रौतीति वचनात् ॥) तानसेन-
मते भेकस्वरतुल्यः । अस्याच्चारणस्थानं लला-
टम् । व्याकरणमते दन्तः । अयं क्षत्त्रियवर्णः ।
अस्य जातिः षाडवः । अस्य तानम् ७२०
प्रत्येकतानम् ४८ समुदायेन ३४,५६० भवन्ति ।
इति संगीतशास्त्रम् ॥
“गत्वा नाभेरधोभागं वस्तिं प्राप्योर्द्ध्वगः पुनः ।
धावन्निव च यो याति कण्टदेशं स धैवतः ॥”
अस्य श्रुतयस्तिस्रः । इति संगीतदामोदरः ॥
(यथा च सङ्गीतदर्पणे । १ । ५५ ।
“मदन्ती रोहिणी रम्येत्येता धैवतसंश्रयाः ॥”
अस्य ऋषिकुले उद्भवः । क्षत्त्रियो जातिः । पीतो
वर्णः । श्वेतद्वीपे जन्म । ऋषिस्तुम्बुरुः । गणेशो
देवता । उष्णिक् छन्दः । वीभत्सभयानक-
रसयोरूपयोगित्वम् । इति सङ्गीतदर्पणम् ॥)
<LEND>
