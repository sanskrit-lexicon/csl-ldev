<L>40848<pc>5-460<k1>स्फीतः<k2>स्फीतः
स्फीतः¦, त्रि, (स्फाय + क्तः । “स्फायः स्फी निष्ठा-
याम् ।” ६ । १ । २२ । इति धातोः स्फी ।)
वर्द्धितः । यथा, --
“स्फीतान् जनपदांस्तत्र पुरग्रामव्रजाकरान् ।
खेटखर्व्वटवाटीश्च वनान्युपवनानि च ॥”
इति श्रीभागवते । १ । ६ । ११ ॥
“स्फीतान् समृद्धान् देशान् । तत्र तस्यां दिशि ।
पुरग्रामव्रजाकरान् तत्र पुराणि राजधान्यः ।
ग्रामा भृगुप्रोक्ताः ।
‘विप्राश्च विप्रभृत्याश्च यत्र चैव वसन्ति ते ।
स तु ग्राम इति प्रोक्तः शूद्राणां वास एव चेति ॥’
व्रजा गोकुलानि । आकरा रत्नाद्युत्पत्ति-
स्थानानि । तान् । खेटाः कर्षकग्रामाः ।
खर्व्वठाः गिरितटग्रामाः । भृगुप्रोक्ता वा ।
‘एकतो यत्र तु ग्रामो नगरं चैकतः स्थितम् ।
मिश्रन्तु खर्व्वटं नाम नदीगिरिसमाश्रयमिति ॥’
वाट्यः पूगपुष्पवाढ्यस्ताः । वनानि स्वतः सिद्ध-
वृक्षाणां समूहाः । उपवनानि रोपितवृक्षाणां
समूहाः तानि च ।” इति तट्टीकायां श्रीधर-
स्वामी ॥
<LEND>
