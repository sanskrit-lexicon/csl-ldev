<L>29760<pc>4-169<k1>रुद्रकवचं<k2>रुद्रकवचं
रुद्रकवचं¦, क्ली, (रुद्रस्य कवचम् ।) शिवनाम-
<>समूहेन सर्व्वाङ्गरक्षकम् । यथा, --
<>“वक्ष्यामि रुद्रकवचमाद्यं प्राणस्य रक्षणम् ।
<>अहोरात्रं महादेव रक्षार्थं देवनिर्म्मितम् ॥
<>ओँ रुद्रो मामग्रतः पातु पृष्ठतः पातु शङ्करः ।
<>कपर्द्दी दक्षिणे पातु वामपार्श्वे तथा हरः ॥
<>शिवः शिरो मे च पातु ललाटे नीललोहितः ।
<>नेत्रयोस्त्र्यम्बकः पातु मुखे पातु महेश्वरः ॥
<>कर्णयोर्नासिकायाञ्च जिह्वायां शम्भुरव्ययः ।
<>श्रीकण्ठस्तु गले पातु बाह्वोः पातु पिणाकधृक् ॥
<>हृदयं मे महादेव ईश्वरस्तु तथोदरम् ।
<>नाभौ कुक्षौ कटिस्थाने पातु सर्व्वं प्रजापतिः ॥
<>ऊरू जानू महादेवः पादौ पातु महेश्वरः ।
<>सर्व्वं रक्षतु भूतेशः सर्व्वगात्राणि यत्नतः ॥
<>परशुं शूलखट्टाङ्गं दिव्यास्त्रं रौद्रमेव च ।
<>नमस्काराय देवेशं रक्ष मां जगदीश्वरः ॥
<>रक्षोभ्यो ग्रहपीडाभ्यो रोगशोकार्णवेषु च ।
<>पापेभ्यो नरकेभ्यश्च त्राहि मां भक्तवत्सल ॥
<>जन्म मृत्युर्ज्जरा व्याधिः कामः क्रोधः शमो
<>दमः ।
<>लोभमोहमदाश्चापि त्यजन्तु भुवनेश्वर ॥
<>त्वं गतिस्त्वं मतिश्चैव त्वं वुद्धिस्त्वं परायणः ।
<>कायेन मनसा वाचा त्वयि भक्तिर्दृढास्तु मे ॥
<>इत्येतद्रुद्रकवचं पठतः पापनाशनम् ।
<>महादेवप्रसादेन दुर्व्वासःपरिकीर्त्तितम् ॥
<>न तस्य पापलेशोऽस्ति भयं तस्य न विद्यते ।
<>प्राप्नोति सुखमारोग्यं पुण्यमात्मप्रबन्धनम् ॥
<>पुत्त्रार्थी लभते पुत्त्रं धनार्थी लभते धनम् ।
<>विद्यार्थी लभते विद्यां मोक्षार्थी मोक्षमाप्नु-
<>यात् ॥
<>देहे चेदं हृदि न्यस्य शिवकल्पो भवेन्नरः ।
<>मुच्यते सर्व्वपापेभ्यो रुद्रलोकं स गच्छति ॥”
<>इति स्कन्दपुराणे रुद्रकवचं समाप्तम् । इति
<>तन्त्रसारः ॥
<LEND>
