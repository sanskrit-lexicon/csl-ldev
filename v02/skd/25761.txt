<L>25761<pc>3-576<k1>मणिमान्<k2>मणिमान्
मणिमान्¦, [त्] त्रि, मणिविशिष्टः । रत्नभूषितः ।
(यथा, भागवते । ३ । १५ । ४१ ।
“विद्युत्क्षिपन्मकरकुण्डलमण्डनार्ह-
गण्डस्थलोन्नसमुखं मणिमत्किरीटम् ॥”)
मणिरस्तीति मतुप्रत्ययेन निष्पन्नः ॥ (पुं, नाग-
विशेषः । यथा, महाभारते । २ । ९ ।
“मणिमान् कुण्डधारश्च कर्कोटकधनञ्जयौ ॥”
राक्षसभेदः । स च कुवेरस्य सखा । यथा,
महाभारते । ३ । १३० । ५७ ।
“सखा वैश्रवणस्यासीन्मणिमान्नामराक्षसः ॥”
पश्चिमस्थदेशभेदः । यथा, बृहत्संहितायाम् ।
१४ । २० ।
“अपरस्यां मणिमान् मेघवान् वनौघः क्षुरा-
र्पणोऽस्तगिरिः ॥”
स्त्री, पुरभेदः । यथा, महाभारते । ३ । ९६ । ४ ।
“इल्वलो नाम दैत्येय आसीत् कौरवनन्दन ! ।
मणिमत्यां पुरि पुरा वातापिस्तस्य चानुजः ॥”)
<LEND>
