<L>31162<pc>4-268<k1>वमिः<k2>वमिः
वमिः¦, स्त्री, (वमनमिति । वम् + सर्व्वधातुभ्य इन् ।
<>उणा० ४ । ११७ ।) प्रच्छर्द्दिका । इत्यमरः ।
<>२ । ६ । ५५ ॥ (अस्याः ससम्प्राप्तिलक्षणचिकित्सितं
<>पथ्यापथ्यञ्च यथा, --
<>“आमजे शूलरोगार्त्तिः पर्व्वभेदो भ्रमः क्लमः ।
<>शोषः शिरोव्यथा क्लेदो नेत्रे गम्भीरमिच्छति ॥
<>खल्ली वा चेतनं वापि अजीर्णाज्जायते वमिः ।
<>गर्म्भीरनेत्रो वमते विड्बन्धो वातिसार्य्यते ॥
<>गात्रे खल्ली करं शूलं तथा शोथोऽतिमूर्च्छना ।
<>विकलाङ्गो भ्रमार्त्तश्च भ्रमत्तदीक्षते जगत् ॥
<>शिरोर्त्तिर्वेपतेऽत्यर्थं करपादौ हिमोपमौ ।
<>एतैर्लिङ्गैस्तु संयुक्तां छर्द्दिं दूरे परित्यजेत् ॥”
<>चिकित्सा ।
<>“स पञ्चमूलीक्वथितः कषायः
<>ससैन्धवञ्चामलकञ्च कल्कः ।
<>क्वाथं पिबेन्मिश्रितपिप्पलीकं
<>स वातच्छर्दिर्व्विनिवारणञ्च ॥”
<>“आमलक्या रसेनाथ घृष्टं चन्दनकं मधु ।
<>गुटिकामलमानेन लेहो हन्ति वमिं ध्रुवम् ॥
<>चित्रककटुकरजनीद्वयञ्च फलत्रिकं मधुना च
<>यावशूकञ्च ।
<>समकृतमिति चृर्णमेतन्मधुना युतं वमिं निवा-
<>रयति ॥”
<>“काकोली काकमाची च क्वाथं शर्करया युतम् ।
<>लाजाशर्करसंयुक्तं हन्ति पित्तवमिं नृणाम् ॥
<>मातुलुङ्गरसश्चैव पथ्याशर्करया युतः ।
<>हन्ति कासं पित्तभवं वमिं शीघ्रं नियच्छति ॥
<>दृष्ट्वा पित्तवमिं घोरां सदाहभ्रमदायिनीम् ।
<>तत्रारग्वधपत्राणि मधुशर्करयान्वितम् ॥
<>क्षीरपानं प्रशस्तं वा मुस्ताशर्करयान्वितम् ।”
<>“जम्ब्वाम्लयोः प्रवालानि दाडिमामलकन्तथा ।
<>मस्तुनोपोषितं पानं हन्याच्छ्ले प्मवमिं नृणाम् ॥
<>सर्ज्जार्ज्जुनं धवकदम्बककोलचूर्णं
<>शुण्ठ्या च धान्यसहितं सगुडं प्रदद्यात् ।
<>श्लेष्मोद्भवं वमनमाशु निहन्ति पुंसां
<>शुण्ठीकणा मधुविडङ्गयुतोऽपि लेहः ॥”
<>“ऊर्द्ध्वगागगते दोषे विरेको हि प्रशस्यते ।
<>तस्मिन् जातेऽप्यधोभागं वमनं शाम्यति ध्रुवम् ॥
<>अथ द्बिभागमाप्तञ्चेत्तदा देयाभया मधु ।
[Page4-268-b+ 52]
<>क्रिमिजं वमनं ज्ञात्वा क्रिमीणां शमनक्रिया ॥
<>न चोष्णं नातिचाम्लञ्च न तीक्ष्णं न तथा लघु ।
<>तण्डुलीयकशाकं वा न मद्यं काञ्जिकं न तु ॥
<>वमिदोषे च कथितं पथ्यञ्चात्र शृणुष्व भे ।
<>आनूपं शालिभक्तञ्च शतपुष्पा च वास्तुकम् ॥
<>आढकी मुद्गयूषञ्च दधि सर्पिर्गुडान्वितम् ।
<>अङ्गारमण्डका चाथ वमौ पथ्यं प्रशस्यते ॥
<>यथाबलं यथाकालं यथारोगं यथानलम् ।
<>तथा दृष्ट्वा प्रकुर्व्वन्ति पथ्यानां समुपक्रमम् ॥
<>दिवानिद्रां प्रयुञ्जीत वमौ श्वासेऽतिसारके ।
<>हिक्काशोषे तथा जीर्णे वमिक्लेदेऽथवा पुनः ॥
<>न चोष्णतोयपानञ्च नातिभोजनमेव च ।
<>नधावनञ्च कर्त्तव्यं वर्ज्जयेद्वमनार्द्दिते ॥”
<>इति वैद्यके ॥)
<>अथ छर्द्द्यधिकारः । तत्र छर्द्दिविप्रकृष्टसन्नि-
<>कृष्टनिदानं पूर्व्वरूपं संप्राप्तिञ्चाह ।
<>“अतिद्रवैरतिस्निग्धैरहृद्यैर्लवणैरपि ।
<>अकाले चातिमात्रैश्च तथा सात्म्यैश्च भोजनैः ॥
<>आमाद्भयात्तथोद्वेगादजीर्णात् कृमिदोषतः ।
<>नार्य्याश्चापन्नसत्त्वायास्तथातिद्रुतमश्नतः ॥
<>दुष्टैर्दोषैः पृथक् सर्व्वैर्वीभत्सालोकनादिभिः ।
<>वीभत्सैर्हेतुभिश्चान्यैर्मुक्तमुत्क्लिश्यते बलात् ॥”
<>आमात् असम्यक् पक्वाद्रसात् । अजीर्णात् यथा-
<>स्थिताद्भ, क्तात् । आपन्नसत्त्वायाः प्राप्तगर्भायाः ।
<>अन्यैर्वीभत्सैर्विकृतैर्हेतुभिः घृणाकारिभिः
<>अनिष्टश्रवणस्पर्शनदर्शनभक्षणघ्राणैरुत्क्लिश्यते-
<>ऊर्द्धं नोत्वा मुखाद्बहिष्क्रियते ॥ * ॥ पूर्व्वरूप-
<>माह ।
<>“हृल्लासोद्गाररोधौ च प्रसेको लवणास्थता ।
<>द्देषोऽन्नपाने च भृशं वमीनां पूर्व्वलक्षणम् ॥”
<>छर्द्देः सामान्यलक्षणमाह ।
<>“छादयन्नाननं वेगैरर्द्दयन्नङ्गभञ्जनैः ।
<>निरुच्यते छर्द्दिरिति दोषो वक्त्रं प्रधावितः ॥
<>छादयन् पूरयन् अङ्गभञ्जनैः अङ्गभेदैः अर्द्दयन्
<>अद्गानि पीडयन् । वक्त्रं प्रधावितः वक्त्रं प्रति
<>धावितः दोषः छर्द्दिर्निरुच्यते ॥” * ॥ वातजाया
<>लक्षणमाह ।
<>“हृत्पार्श्वपीडामुखशोषशीर्ष-
<>नाभ्यर्त्तिकासस्वरभेदतोदैः ।
<>उद्गारशब्दप्रबलं सफेनं
<>विच्छिन्नकृष्णं तनुकं कषायम् ॥
<>कृच्छ्रेण चाल्पं महता च वेगे-
<>नार्त्तोऽनिलाच्छर्द्दयतीव दुःखम् ॥”
<>कषायं कषायरसम् । दुःखं दुःखमिव छर्द्द-
<>यति ॥ * ॥ पित्तजामाह ।
<>“मूर्च्छापिपासामुखशोषमूर्द्ध-
<>ताल्वक्षिसन्तापतमोभ्रमार्त्तः ।
<>पीतं भृशोष्णं हरितञ्च तिक्तं
<>धूम्रञ्च पित्तेन वमेत् सदाहम् ॥” * ॥
<>कफजामाह ।
<>“तन्द्रास्यमाधुर्य्यकफप्रसेकं
<>सन्तोषनिद्रारुचिगौरवार्त्तः ।
[Page4-268-c+ 52]
<>स्निग्धं घनं स्वादु कफाङ्गि शुक्लं
<>सलोमहर्षोऽल्परुजं वमेत्तु ॥”
<>सन्तोषस्तृप्तिः ॥ * ॥ त्रिदोषजामाह ।
<>“शूलाविपाकारुचिदाहतृष्णा-
<>श्वासप्रमोहप्रबलाप्रसक्तम् ।
<>छर्द्दिस्त्रिदोषाल्लवणाम्लनील-
<>सान्द्रोष्णरक्तं वमतां नृणां स्यात् ॥”
<>आगन्तुजामाह ।
<>“असात्म्यजां च क्रिमिजामजा च
<>वीभत्सजा दौर्हृदजा च या हि ।
<>सा पञ्चमी ताञ्च विभावयेच्च
<>दोषोच्छ्रयेणैव यथोक्तमादौ ॥”
<>एताः पञ्चागन्तुजत्वेन साम्यादेकैव अतएव सा
<>आगन्तुजा पञ्चमी विभावयेत् अनुवन्धयेत् ॥ * ॥
<>उपद्रवानाह ।
<>“कासः श्वासो ज्वरस्तृष्णा हिक्का वैचित्यमेव च ।
<>हृद्रोगस्तमकश्चैव ज्ञेयाश्छर्द्देरुपद्रवाः ॥
<>वैचित्यं विकृतचित्तत्वम् । तमकोऽत्र तमः ।
<>श्वासपदेनैव तमकाख्यस्यापि श्वासस्योक्तत्वात् ॥
<>असाध्यां साध्याञ्चाह ।
<>“क्षीणस्य या च्छर्द्दिरतिप्रसक्ता
<>सोपद्रवा शोषितरूपयुक्ता ।
<>सचन्द्रिकां तां प्रवदेदसाध्यां
<>साध्यां चिकित्सेत् निरुपद्रवाञ्च ॥”
<>सचन्द्रिका मयूरपिच्छचन्द्रिकाप्रभायुक्ता ॥ * ॥
<>अथ छर्द्देश्चिकित्सा ।
<>“आमाशयोत्क्लेशभवा हि सर्व्वा-
<>श्छर्द्यो मता लंवनमेव तस्मात् ।
<>विधीयते मारुतजां विना तु
<>संशोधनं वा कफपित्तहारि ॥”
<>अत्र द्वितीयपादे छर्द्दीशब्दः ॥
<>“हन्यात् क्षीरोदकं पीतं छर्द्दिं पवनसम्भ-
<>वाम् ।
<>मुद्गामलकयूषो वा ससर्पिष्कः ससैन्धवः ॥”
<>क्षीरोदकं नाशितस्य क्षीरस्य उदकम् ॥ २ ॥
<>“गुडूचीत्रिफलानिम्बपटोलैः क्वथितं जलम् ।
<>पिबेन्मधुयुतं तेन छर्द्दिर्नश्यति पित्तजा ॥ ३ ॥
<>हरीतकीनां चूर्णन्तु लिह्यान्माक्षिकसंयुतम् ।
<>अधोमार्गीकृते दोषे छर्द्दिः शीघ्नं निवर्त्तते ॥ ४ ॥
<>बिडङ्गत्रिफलाविश्वाचूर्णं मधुयुतं पिबेत् ।
<>विडङ्गप्लवशुण्ठीनां चूर्णं वा कफजां वमिम् ॥”
<>प्लवं कैवर्त्तीमुस्तम् । गुडतजी इति लोके ॥ ५ ॥
<>“पिष्ट्वा घात्रीफलं लाजान् शर्करां च पलो-
<>न्मिताम् ।
<>दत्त्वा मधुपलञ्चापि कुडवं सलिलस्य च ।
<>वाससा गालितं पीतं हन्ति छर्द्दिं त्रिदोष-
<>जाम् ॥ ६ ॥
<>गुडच्या रचितं हन्ति हिमं मधुसमन्वितम् ।
<>दुर्निवारामपि च्छर्द्दिं त्रिदोषजनितां बलात् ॥ ७
<>एलालवङ्गगजकेशरकोलमज्ज-
<>लाजप्रियङ्गु घनचन्दनपिप्पलीनाम् ।
<>चूर्णानि माक्षिकसितासहितानि लीढ्वा
[Page4-269-a+ 52]
<>छर्द्दिं निहन्ति कफमारुतपित्तजाताम् ॥”
<>इति एलादिचूर्णम् ॥ ८ ॥
<>“अश्वत्थवल्कलं शुष्कं दग्धं निर्व्वासितं जले ।
<>तज्जलं पानमात्रेण छर्द्दिं जयति दुर्ज्जयाम् ॥ ९ ॥
<>पथ्यात्रिकटुधान्याकजीरकाणां रजो लिहन् ।
<>मधुना नाशयेच्छर्द्दिमरुचिञ्च त्रिदोषजाम् ॥ १० ॥
<>विल्वत्वचो गुडूच्या वा क्वाथः क्षौद्रेण संयुतः ।
<>छर्दिं त्रिदोषजां हन्ति पर्प्पटः पित्तजां
<>तथा ॥ ११ ॥
<>आम्रास्थिविल्वनिर्यूहः पीतः समधुशर्करः ।
<>निहन्यात् छर्द्यतीसारं वैश्वानर इवाहुतिम् ॥”
<>इति निर्यू हक्वाथः ॥ १२ ॥
<>“जम्ब्वाम्रपल्लवशृतं लाजरजःसंयुतं शीतम् ।
<>शमयति मधुना युक्तं वमिमतिसारं तृषार्त्ति-
<>मुग्राम् ॥ १३ ॥
<>वीभत्सजां हृद्यतमैरिष्टैर्दौहृदजां फलैः ।
<>लङ्घनैरामजां छर्द्दि जयेत् सात्म्यैरसात्म्य-
<>जाम् ॥ १४ ॥
<>कृमिहृद्रोगवद्धन्यात् वमिं कृमिसमुद्भवाम् ।
<>तत्र तत्र यथादोषं क्रियां कुर्य्यात् चिकित्-
<>सकः ॥” १५ ॥
<>इति छर्द्यधिकारः । इति भावप्रकाशः ॥
<LEND>
