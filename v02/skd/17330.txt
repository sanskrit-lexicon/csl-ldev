<L>17330<pc>2-761<k1>द्रोणः<k2>द्रोणः
द्रोणः¦, पुं, (द्रोणः कलस उत्पत्तिस्थानत्वेनास्त्यस्य ।
<>द्रोण + अच् ।) द्रोणाचार्य्यः । (अयं कुरु-
<>पाण्डवानां आचार्य्यः । अस्य पिता भरद्वाजः ।
<>अस्य जन्मवृत्तान्तं यदुक्तं महाभारते । १ ।
<>१३१ । ९-१६ ।
<>“गङ्गाद्वारं प्रति महान् बभूव भगवानृषिः ।
<>भरद्वाज इति ख्यातः सततं संशितव्रतः ॥
<>सोऽभिषेक्तुं ततो गङ्गां पूर्व्वमेवागमन्नदीम् ।
<>महर्षिभिर्भरद्वाजो हविर्द्धाने चरन् पुरा ॥
<>ददर्शाप्सरसं साक्षात् घृताचीमाप्लुतामृषिः ।
<>रूपयौवनसम्पन्नां मददृप्तां मदालसाम् ॥
<>तस्याः पुनर्नदीतीरे वसनं पर्य्यवर्त्तत ।
<>व्यपकृष्टाम्बरां दृष्ट्वा तामृषिश्चकमे ततः ॥
<>तत्र संसक्तमनसो भरद्वाजस्य धीमतः ।
<>ततोऽस्य रेतश्चस्कन्द तदृषिर्द्रोण आदधे ॥
<>ततः समभवद्रोणः कलसे तस्य धीमतः ।
<>अध्यगीष्ट स वेदांश्च वेदाङ्गानि च सर्व्वशः ॥
<>अग्निवेशं महाभागं भरद्वाजः प्रतापवान् ।
<>प्रत्यपादयदाग्नेयमस्त्रमस्त्रविदांवरः ॥
<>अग्नेस्तु जातः स मुनिस्ततो भरतसत्तम ! ।
<>भारद्बाजं तदाग्नेयं महास्त्रं प्रत्यपादयत् ॥”
<>अस्य पत्नी कृपाचार्य्यभगिनी कृपी पुत्त्रस्तु
<>अश्वत्थामा । अयं हि भारतयुद्धे दुर्य्योधनस्य
<>पक्षमवलम्ब्य पञ्चदशदिनं यावत् युद्धमकरोत् ।
<>तत्र पूर्व्वं दशदिनं भीष्मदेवस्याधीनत्वेन स्थित्वा
<>पश्चादस्य शरशय्याग्रहणानन्तरं एकादश-
<>दिनात् स्वयं सेनापतिरभवत् । तत एनं अधर्म्म-
<>युद्धनिरतं दृष्ट्वा ऋषयः समागत्य सम्प्राप्तं मृत्यु-
<>कालं विज्ञापयामास । यथा, महाभारते ।
<>७ । १८९ । ४६-५२ ।
<>“त एनमब्रुवन् सर्व्वे द्रोणमाहवशोभिनम् ।
<>अधर्म्मतः कृतं युद्धं समयो निधनस्य ते ॥
<>न्यस्यायुधं रणे द्रोण ! समीक्ष्यास्मानवस्थितान् ।
<>नातः क्रूरतरं कर्म्म पुनः कर्त्तुमिहार्हसि ॥
[Page2-762-a+ 52]
<>वेदवेदाङ्गविदुषः सत्यधर्म्मरतस्य ते ।
<>ब्राह्मणस्य विशेषेण तवैतन्नोपपद्यते ॥
<>त्यजायुधममोधेषो ! तिष्ठ वत्मनि शाश्वते ।
<>परिपूर्णश्च कालस्ते वस्तुं लोके ह्यमानुषे ॥
<>ब्रह्मास्त्रेण त्वया दग्धा अनस्त्रज्ञा नरा युधि ।
<>यदेतदीदृशं विप्र ! कृतं कर्म्म न साधु तत् ॥
<>नास्यायुधं रणे क्षिप्रं द्रोण ! मा त्वं चिरं कृथाः ।
<>मा पापिष्ठतरं कर्म्म करिष्यसि पुनर्द्विज ! ॥”
<>अयं हि जमदग्निप्रभृतिभिरुक्तो न्यस्तशस्त्रश्च
<>द्रुपदपुत्त्रेण धृष्टद्युम्नेन निहतः । यथा, तत्रैव ।
<>७ । १९० । २२ -- ४० ।
<>“तस्य तच्छिद्रमाज्ञाय धृष्टद्युम्नः प्रतापवान् ।
<>सशरं तद्धनुर्घोरं संन्यस्याथ रथे ततः ।
<>खड्गी रथादवप्लुत्य सहसा द्रोणमभ्ययात् ॥
<>हाहाकृतानि भूतानि मानुषानीतराणि च ।
<>द्रोणं तयागतं दृष्ट्वा धृष्टद्युम्नवशं गतम् ॥
<>हाहाकारं भृशञ्चक्रुरहो धिगिति चाब्रुवन् ।
<>द्रोणोऽपि शस्त्राण्युत्सृज्य परमं शाम्यमास्थितः ॥
<>तथोक्त्रा योगमास्थाय ज्योतिर्भूतो महातपाः ।
<>पुराणं पुरुषं विष्णुं जगाम मनसा परम् ॥
<>मुखं किञ्चित्समुन्नाम्य विष्टभ्य उरमग्रतः ।
<>निमीलिताक्षः सत्त्वस्थो निक्षिप्य हृदि धारणाम् ॥
<>ओम् इत्येकाक्षरं ब्रह्म ज्योतिर्भूतो महातपाः ।
<>स्मरित्वा देवदेवेशमक्षरं परमं विभुम् ॥
<>दिवमाक्रामदाचार्य्यः सद्भिः सह दुराक्रमम् ।
<>द्बौ सूर्य्याविव नो बुद्धिरासीत्तस्मिंस्तथागते ॥
<>एकाग्रमिव चासीच्च ज्योतिर्भिः पूरितं नभः ।
<>समपद्यदथार्काभं द्रोणस्य निधने तथा ॥
<>निमेषमात्रेण च तज्ज्योतिरन्तरधीयत ।
<>आसीत् किलकिलाशब्दः प्रहृष्टानां दिवौ-
<>कसाम् ।
<>ब्रह्मलोकं गते द्रोणे धृष्टद्युम्ने च मोहिते ॥
<>वयमेव तदाद्राक्ष्म पञ्च मानुषयोनयः ।
<>योगयुक्तं महात्मानं गच्छन्तं परमां गतिम् ॥
<>अहं धनञ्जयः पार्थः कृपः शारद्वतस्तथा ।
<>वासुदेवश्च वार्ष्णेयो धर्म्मपुत्त्रश्च पाण्डवः ॥
<>अन्ये तु सर्व्वे नापश्यन् भारद्वाजस्य धीमतः ।
<>महिमानं महाराज ! योगयुक्तस्य गच्छतः ॥
<>ब्रह्मलोकं महद्दिव्यं देवगुह्यं हि तत्परम् ॥
<>गतिं परमिकां प्राप्तमजानन्तो नृयोनयः ।
<>नापश्यन् गच्छमानं हि तं सार्द्धमृषिपुङ्गवैः ।
<>आचार्य्यं योगमास्थाय ब्रह्मलोकमरिन्दमम् ॥
<>वितुन्नाङ्गं शरव्रातैर्न्यस्तायुधमसृक्क्षरम् ।
<>धिक्कृतः पाषैतस्तन्तु सर्व्वभूतैः परामृशत् ॥
<>तस्य मूर्द्धानमालम्ब्य गतसत्त्वस्य देहिनः ।
<>किञ्चिदब्ववतः कायाद्विचकर्त्तासिना शिरः ॥”
<>“क्रोशमानेऽर्ज्जुने चैव पार्थिवेषु च सर्व्वशः ।
<>धृष्टद्युम्नोऽवधीद्द्रोणं रथतल्पे नरर्षभम् ॥
<>शोणितेन परिक्लिन्नो रथाद्भूमिमरिन्दमः ।
<>लोहिताङ्ग इवादित्यो दुर्द्धर्षः समपद्यत ॥” * ॥)
<>दग्धकाकः । इति मेदिनी । णे, १७ ॥ (यदुक्तम् ।
<>“के शवं पतितं दृष्ट्वा द्रोणो हर्षमुपागतः ।
[Page2-762-b+ 52]
<>रुदन्ति पाण्डवाः सर्व्वे हाहा के शव के शव ॥”)
<>वृश्चिकः । इति राजनिर्घण्टः ॥ चतुःशतधनुः-
<>परिमितजलाशयः । यथा, शतेन धनुर्भिः पुष्क-
<>रिणी । त्रिभिः शतैर्दीघिका । चतुर्भिर्द्रोणः ।
<>पञ्चभिस्तडागः । द्रोणाद्दशगुणा वापी । इति
<>जलाशयतत्त्वम् ॥ मेघनायकः । यथा, --
<>“त्रियुते शाकवर्षे तु चतुर्भिः शेषितः क्रमात् ।
<>आवर्त्तं विद्धि सम्बर्त्तं पुष्करं द्रोणमम्बुदम् ॥
<>आवर्त्तो निर्जलो मेघः सम्बर्त्तश्च बहूदकः ।
<>पुष्करो दुष्करजलो द्रोणः शस्यप्रपूरकः ॥”
<>इति ज्योतिस्तत्त्वम् ॥
<>श्वेतवर्णक्षुद्रपुष्पवृक्षविशेषः । घलघसिया इति
<>हलकसिया इति च भाषा ॥ यथा, --
<>“ब्रह्मविष्णुशिवादीनां द्रोणपुष्पं सदा प्रियम् ।
<>तत्ते दुर्गे ! प्रयच्छामि पवित्रन्ते सुरेश्वरि ! ॥”
<>इति स्मार्त्तकृतदुर्गार्च्चाप्रयोगः ॥
<>(शाकद्वीपान्तर्गतपर्व्वतविशेषः । यथा, मात्स्ये ।
<>१२१ । ५६ ।
<>“चतुर्थः पर्व्वतो द्रोणो यत्रौषध्यो महागिरौ ।
<>विशल्यकरणी चैव मृतसञ्जीवनी तथा ॥”
<>वसुपुत्त्रविशेषः । यथा भागवते । ६ । ६ । ११ ।
<>“वसवोऽष्टौ वसोः पुत्त्रास्तेषां नामानि मे शृणु ।
<>द्रोणः प्राणो ध्रुवोऽर्कोऽग्निर्दोषो वास्तुर्विभा-
<>वसुः ॥”)
<LEND>
