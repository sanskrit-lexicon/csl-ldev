<L>26012<pc>3-599<k1>मधुपर्कः<k2>मधुपर्कः
मधुपर्कः¦, पुं, (पृची + घञ् । मधुना पर्कः
<>सम्पर्को यस्य मधुना संयोजनात् तथात्वम् ।)
<>षोडशोपचारपूजान्तर्गतषष्ठोपचारः । तस्य
<>प्रमाणं यथा, --
<>“दधि सर्पिर्ज्जलं क्षौद्रं सितैताभिस्तु पञ्चभिः ।
<>प्रोच्यते मधुपर्कस्तु सर्व्वदेवौघतुष्टये ॥
<>जलन्तु सर्व्वतः स्वल्पं सिता दधि घृतं समम् ।
<>सर्व्वेषामधिकं क्षौद्रं मधुपर्के प्रयोजयेत् ॥
<>तद्दद्यात् कांस्यपात्रेण रौक्मश्वेतभवेन वा ।
<>ज्योतिष्टोमाश्वमेधादौ पूर्त्ते चेष्टे प्रपूजने ॥
<>मधुपर्कः प्रतिष्ठोऽयं सर्व्वदेवौघतुष्टिदः ।
<>धर्म्मार्थकाममोक्षाणां साधकः परिकीर्त्तितः ॥
<>मधुपर्कः सौख्यभोग्यतुष्टिपुष्टिप्रदायकः ॥”
<>इति कालिकापुराणे ६७ अध्यायः ॥
<>अपि च ।
<>“आज्यं दधिमधुमिश्रं मधुपर्कं विदुर्ब्बुधाः ॥”
<>इति तन्त्रसारः ॥
<>तद्दाने मुद्रा यथा, --
<>“संयुक्तानामिकाङ्गुष्ठा तिस्रोऽन्याः संप्र-
<>सारिताः ।
<>मधुपर्के च सा मुद्रा विद्बद्भिः परिकीर्त्तिता ॥”
<>इति हरिभक्तिविलासः ॥
<LEND>
