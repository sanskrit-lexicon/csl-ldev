<L>6569<pc>2-035<k1>कर्कन्धुः<k2>कर्कन्धुः
कर्कन्धुः¦, पुं स्त्री, (कर्कं कण्टकं दधातीति । धा +
<>निपातनात् कुः नुम् च ।) कोलिवृक्षः । इत्यमर-
<>टीकायां स्वामी ॥ (वदरीफलम् । अस्य पर्य्याय-
<>गुणा यथा, भावप्रकाशस्य पूर्व्वखण्डे १ मभागे ॥
<>“पुंसि स्त्रियाञ्च कर्कन्धुर्वदरी कोलमित्यपि ।
<>फेनिलं कुबलं घोटा सौवीरं वदरं महत् ।
<>अजप्रिया कुहा कोली विषमोभयकण्टका” ॥
<>तत्र वदरविशेषाणां लक्षणानि गुणाश्च ।
<>“पच्यमानं सुमधुरं सौवीरं वदरं महत् ।
<>सौवीरं वदरं शीतं भेदनं गुरुशीतलम् ॥
<>वृंहणं पित्तदाहास्रक्षयतृष्णानिवारणम् ।
<>सौवीरं लघु सम्पक्वं मधुरं कोलसुच्यते ॥
<>कोलन्तु वदरं ग्राहि रुच्यसुष्णञ्च वातलम् ।
<>कफपित्तकरञ्चापि गुरु सारकमीरितम् ॥
<>कर्कन्धुः क्षुद्रवदरं कथितं पूर्व्वसूरिभिः ।
<>अम्लं स्यात् क्षुद्रवदरं कषायं मधुरं मनाक् ॥
<>स्निग्धं गुरु च तिक्तञ्च वातपित्तापहं स्मृतम् ।
<>शुष्कं भेद्यग्निकृत्सर्व्वं लघुतृष्णाक्लमास्रजित्” ॥
<>क्वचित् क्लीवेऽपि दृश्यते यथा,
<>“कर्कन्धुकोलवदरमामं पित्तकफावहम् ।
<>पक्वं पित्तानिलहरं स्निग्धं संमधुरं सरम् ॥
<>पुरातनं तृट्शमनं श्रमघ्नं दीपनं लघु ।
<>सौवीरं वदरं स्निग्धं मधुरं वातपित्तजित्” ॥
<>इति सुश्रुते सूत्रस्थाने । ४६ अध्याये ॥)
<LEND>
