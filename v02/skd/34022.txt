<L>34022<pc>4-496<k1>वेत्रासुरः<k2>वेत्रासुरः
वेत्रासुरः¦, पुं, (वेत्रनामकोऽसुरः ।) स्वनाम-
<>ख्यातासुरः । तस्योत्पत्तिर्यथा, --
<>महातपा उवाच ।
<>“आसीद्राजा पुरा राजन् सिन्धुद्वीपः प्रताप-
<>वान् ।
<>वारुणांशो महाराजोऽसौऽरण्ये तपसि स्थितः ॥
<>पुत्त्रो मे शत्रुनाशाय भवेदिति नराधिपः ।
<>एवं कृतमतिः सोऽथ महता तपसा स्वकम् ।
<>कलेवरं स्थिरो भूत्वा शोषयामास सुव्रतः ॥
<>प्रजापाल उवाच ।
<>कथं तस्य द्विजश्रेष्ठ शक्रेणापकृतं भवेत् ।
<>येनासौ तद्विनाशाय पुत्त्रमिच्छन् व्रते स्थितः ॥
<>महातपा उवाच ।
<>सोऽन्यजन्मनि पुत्त्रोऽभूत् त्वष्टुर्बलवतां वरः ।
<>अवध्यः सर्व्वशस्त्रौघैरपां फेनेन नाशितः ॥
<>जलफेनेन निहितस्तस्मिल्लयमवाप्नुयात् ।
<>पुणर्ब्रह्मान्वयो जातः सिन्धुद्बीपेतिसंज्ञितः ॥
<>स तेपे परमं तीव्रं शक्रवैरमनुस्मरन् ।
<>ततः कालेन महता नदी वेत्रवती शुभा ॥
<>मानुषं रूपमास्थाय सालङ्कारा मनोरमम् ।
<>आजगाम यतो राजा तेपे परमकं तपः ॥
<>तां दृष्ट्वा रूपसम्पन्नां स राजा क्रुद्धमानसः ।
<>उवाच कासि सुश्रोणि सत्यं कथय भामिनि ॥
<>नद्युवाच ।
<>अहं जलपतेः पत्नी वरुणस्य महात्मनः ।
<>नाम्ना वेत्रवती पुण्या त्वामिच्छन्तीह आगता ॥
<>साभिलाषां परस्त्रीं यो भजमानां विसर्ज्जयेत् ।
<>स पापपुरुषो ज्ञेयो ब्रह्महत्याञ्च विन्दति ॥
<>एवं ज्ञात्वा महाराज भजमानां भजस्व माम् ।
<>एवमुक्तस्तया राजा साभिलाषोपभुक्तवान् ॥
<>तस्य सद्योऽभवत् पुत्त्रो द्वादशार्कसमप्रभः ।
<>वेत्रवत्युदरे जातो नाम्ना वेत्रासुरोऽभवत् ॥
<>बलवानतितेजस्वी प्राग्ज्योतिषः पतिर्भवेत् ।
<>स कालेन युवा जातो बलवान् दृढविक्रमः ॥
<>महायोगेन संयुक्तो जिगाय च वसुन्धराम् ।
<>सप्तद्वीपवतीं पश्चान्मेरुपर्व्वतमारुहन् ।
<>तत्रेन्द्रं प्रथमं जिग्ये पश्चादग्निं यमं ततः ॥”
<>इति वराहपुराणे देवोत्पत्तिनामाध्यायः ॥
<LEND>
