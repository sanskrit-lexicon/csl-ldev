<L>18974<pc>2-884<k1>निमिः<k2>निमिः
निमिः¦, पुं, इक्ष्वाकुराजपुत्त्रः । तस्य निमेषे स्थिति-
<>कारणं यथा, --
<>“निमिर्नाम नृपः स्त्रीभिः पुरा द्यूतमदीव्यत ।
[Page2-884-c+ 52]
<>तत्रान्तरेऽभ्याजगाम वशिष्ठो ब्रह्मसम्भवः ॥
<>तस्य पूजामकुर्व्वन्तं शशाप स मुनिर्नृपम् ।
<>विरेतास्त्वं भवस्वेति शप्तस्तेनाप्यसौ पुनः ॥
<>अन्योन्यशापाच्च तयोर्विशरीरे विचेतसी ।
<>जग्मतुः शापनाशाय ब्रह्माणं जगतः पतिम् ॥
<>अथ ब्रह्मण आदेशाल्लोचनेषु वसन्निमिः ।
<>निमेषाः स्युश्च लोकानां तद्विश्रामाय नारद ॥”
<>इति मत्स्यपुराणे ५५ अध्यायः ॥ * ॥
<>मतान्तरं यथा, --
<>“निमिः सहस्रसंवत्सरं सत्रमारेभे । वशिष्ठञ्च
<>होतारं वरयामास । तमाह वशिष्ठः । अह-
<>मिन्द्रेण पञ्चवर्षशतं यागार्थं प्रथमतरं वृतः ।
<>आगतस्तवापि ऋत्विग् भविष्यामीत्युक्ते सोऽपि
<>तत्कालमेवान्यैर्गोतमादिभिर्यागमकरोत् । समाप्ते
<>चामरपतियागे त्वरावान् वशिष्ठ आजगाम ।
<>तत्कर्म्मकर्त्तृत्वं गोतमस्य दृष्ट्वा अयं विदेहो
<>भविष्यतीति शापं ददौ । निमेः शरीरं सद्यो
<>मृतमिव तस्थौ । यज्ञसमाप्तौ भागग्रहणाया-
<>गतान् देवान् ऋत्विज ऊचुः । यजमानाय वरो
<>दीयतामिति । देवैश्च छन्दितो निमिराह ।
<>नह्येतावति जगत्यन्यद्दुःखमस्ति यच्छरीरात्मनो-
<>र्वियोगे भवति । तदहमिच्छामि सकललोचनेषु
<>वस्तुम् । न पुनः शरीरग्रहणं कर्त्तुमित्येवमुक्ते
<>देवैरसावशेषभूतानां नेत्रेष्वासां कारितः । ततो
<>भूतान्युन्मेषनिमेषं चक्रुः ।” इति विष्णुपुराणे ४
<>अंशे ५ अध्यायः ॥
<LEND>
