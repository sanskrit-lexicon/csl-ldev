<L>34425<pc>4-544<k1>व्याकरणं<k2>व्याकरणं
व्याकरणं¦, क्ली, (व्याक्रियन्ते अर्था येनेति । वि +
<>आ + कृ + ल्युट् ।) वेदाङ्गविशेषः । इति शब्द-
<>रत्नावली ॥ तत्र साध्यसाधनकर्त्तृकर्म्मक्रिया-
<>समासादिनिरूपणम् । तस्य व्युत्पत्तिर्यथा ।
<>व्याक्रियन्ते व्युत्पाद्यन्ते साधुशब्दा अस्मिन् अने-
<>नेति वा । इति दुर्गादासः ॥ * ॥
<>“अथ व्याकरणं वक्ष्ये कात्यायन समासतः ।
<>सिद्धशब्दविवेकाय बालव्युत्पत्तिहेतवे ॥
<>सुप्तिङक्तं पदं ख्यातं सुपः सप्तबिभक्तयः ।
<>स्यौजसः प्रथमा प्रोक्ता सा प्रातिपदिकात्मके ॥
<>संबोधने च लिङ्गादावुक्ते कर्म्मणि कर्त्तरि ।
<>अर्थवत् प्रातिपदिकं धातुप्रत्ययवर्ज्जितम् ॥
<>अमौट्शसो द्वितीया स्यात् तत्कर्म्म क्रियते च
<>यत् ।
<>द्बितीया कर्म्मणि प्रोक्ता उक्तानुक्तविभेदतः ॥
<>टा भ्यां भिसस्तृतीया स्यात् करणे कर्त्तरीरिता ।
<>येन क्रियते करणं तत् कर्त्ता यः करोति सः ॥
<>ङेभ्यां भ्यसश्चतुर्थी स्यात् संप्रदाने च कारके ।
<>यस्मै दित्सा धारयते रोचते संप्रदानकम् ॥
<>पञ्चमी स्यात् ङसि भ्यां भ्यो ह्यपादाने च
<>कारके ।
<>यतोऽपैति समादत्ते अपादानं भयं यतः ॥
<>ङसोसामश्च षष्ठी स्यात् स्वामिसम्बन्धमुख्यके ।
<>ङ्योस्सुपश्च सप्तमी स्यात् सा चाधिकरणे
<>भवेत् ॥
<>आधारश्चाधिकरणं रक्षार्थानां प्रयोगतः ।
<>ईप्सितं चानीप्सितं यत्तदपादानकं स्मृतम् ॥
<>पञ्चमी पर्य्युपाङ्योग इतरर्त्तेऽन्यदिङ्मुखे ।
<>एनयोगे द्वितीया स्यात् कर्म्म प्रवचनीयकैः ॥
<>लक्ष्मणवीप्सेत्थंभूतेऽभिर्भागे च परिप्रती ।
<>अन्तरेषु सहार्थे च हीनेऽनूपश्च कथ्यते ॥
<>द्वितीया च चतुर्थी स्याच्चेष्टायां गतिकर्म्मणि ।
<>अप्राणे हि विभक्ती द्बे मन्यकर्म्मण्यनादरे ॥
<>नमःस्वस्तिस्वधास्वाहालंवषडयोग ईरिता ।
<>चतुर्थी चैव तादर्थ्ये तुमर्थाद्भाववाचिनः ॥
<>तृतीया सहयोगे स्यात् कुत्सितेऽङ्गे विशेषणे ।
<>काले भावे सप्तमी स्यादेतैर्योगे च षष्ठ्यपि ॥
<>स्वामीश्वराधिपतिभिः साक्षिदायादसूतकैः ।
<>निर्द्धारणे द्वे विभक्ती षष्ठी हेतुप्रयोगके ॥
<>स्मृत्यर्थकर्म्मणि तथा करोतेः प्रतियत्नके ।
[Page4-545-a+ 52]
<>हिंसाथानां प्रयोगे च कृति कर्म्मणि कर्त्तरि ॥
<>न कर्त्तृकर्म्मणोः षष्ठी निष्ठादौ प्रतिपादिता ।
<>द्बिविधं प्रातिपदिकं प्रातिपदिकमज्झलम् ॥ * ॥
<>भुवादिभ्यस्तिङो लः स्याल्लकारा दश वै स्मृताः ।
<>तिप्तसन्ति प्रथमो मध्यः सिप्थस्थोत्तमपूरुषः ॥
<>मिप्वस्मसः परस्मै तु पदानाञ्चात्मनेपदम् ।
<>तामातामन्तां प्रथमो मध्यस्थासार्थांध्वमुत्तमः ॥
<>आदेशा इवहिमह्यन्ता अनिजादपि धातुतः ।
<>नाम्नि प्रयुज्यमानेऽपि प्रथमः पुरुषो भवेत् ॥
<>मध्यमो युष्मदि प्रोक्त उत्तमः पुरुषोऽस्मदि ।
<>भुवाद्या धातवः प्रोक्ताः सनाद्यन्तास्तु धातवः ॥
<>लडीरितो वर्त्तमाने स्मेनातीते च धातुतः ।
<>भूतानद्यतने लट् च लोडाशिषि च धातुतः ॥
<>विध्यादावेवानुमतौ लिङ्विधिर्मन्त्रणे भवेत् ।
<>निमन्त्रणाधीष्टसंप्रश्नप्रार्थनेषु तथाशिषि ॥
<>लिडतीते परोक्षे स्याल्लङ् लुङ् ऌट् ऌङ् भवि-
<>ष्यति ।
<>स्यादद्यतने ऌट् च भविष्यति च धातुतः ॥
<>धातोर्लिङ्क्रियाभिपत्तौ लिङर्थे लोट् प्रकीर्त्तितः ।
<>कृतस्त्रिष्वपि वर्त्तन्ते भावे कर्म्मणि कर्त्तरि ।
<>शतृशानतव्यङ्ण्ययङनीयङ्क्यतृचादयः ॥”
<>इति गारुडे कुमारव्याकरणे २०९ अध्यायः ॥
<>कुमार उवाच ।
<>“सिद्धोदाहरणं वक्ष्ये संहितादि परस्परम् ।
<>विप्रान्नं सागतान् धीदं सूत्तमं स्यात् पितॄषमः ॥
<>होतॄकारो विश्रुतेयं लाङ्गलीषा मनीषया ।
<>गङ्गोदकं तवल्कार ऋणार्णं प्रार्णमित्यपि ॥
<>शीतार्त्तश्च तवल्कारः सैन्द्री सौकार इत्यपि ।
<>मध्वासनञ्च पित्रम्बे नन्वयं नाप्ययोजयेत् ॥
<>नायको लवणं नावस्त एते तेन ईश्वराः ।
<>देवीगृहमथोऽमुत्र ययुरेहि पटू इमौ ॥
<>अमी अश्वाः षडश्वेति तनुराखुस्तृणानि च ।
<>तच्चरेत्तल्लु नातीति तज्जलं तच्श्मशानकम् ॥
<>सुगन्नत्र पचन्नत्र भवांश्छादयतीति दिक् ।
<>भवांष्ठक्कुरकश्चैव भवांस्तरति संसृतिम् ॥
<>भवाँल्लिखति ताञ्छेते भवाञ्छरोऽन्यदीदृशम् ।
<>भवाण्डीनं त्वन्तरसि त्वङ्करोषि सदार्च्चनम् ॥
<>कश्चरेत् कष्ठकारेण कः कुर्य्यात् कः खले
<>स्थितः ।
<>कः शेते चैव कः षण्डः कोऽर्थः को याति
<>गौरवम् ॥
<>क इहार्थ स्त एवाहुर्देवा आहुश्च भो व्रज ।
<>प्रभूर्विष्णुर्व्रजति च गीष्पतिश्चैव धूष्पतिः ॥
<>तस्मान्नैष व्रजेत् स स्यान्न कर्षत्यनुगच्छति ।
<>कुटीच्छाया तथाच्छाया साधवोऽन्ये तथे-
<>दृशाः ॥
<>समासाः षट् पुराणे ये सद्द्विजः कर्म्मधारयः ।
<>द्विगुस्त्रिवेदी ग्रामश्वा अयं तत्पुरुषः स्मृतः ॥
<>तत्कृतञ्च तदर्थ श्च वृकभीतिश्च यद्धनम् ।
<>ज्ञानदक्षिणतत्त्वज्ञो वहुव्रीहिरथाव्ययी ॥
<>भावोऽधिस्त्रि यथोक्तित्वं द्बन्द्वो देवर्षिमानवाः ।
<>तद्धिताः पाण्डवः शैवो ब्राह्मञ्च ब्रह्मतादयः ॥
[Page4-545-b+ 52]
<>देवाग्निसखिपत्यं शुक्रोष्टुस्वयं भुवः पिता ।
<>ना प्रशास्ता च रा गौर्ग्लौ रूढाजन्ताश्च
<>पुंस्यपि ॥ * ॥
<>हलन्ताश्चाश्वयुक् क्ष्माभुङ्मरुत्क्रव्यान्मृगाविधः ।
<>आत्मा राजा युवा पन्थाः पूषब्रह्महणौ शशी ॥
<>विड्वेधा उशनानड्वान् मधुलिट् काष्ठतट्
<>तथा । * ।
<>वनवार्य्यस्थिवस्तूनि जगत्सामाहनी तथा ॥
<>कर्म्म सर्पिर्वपुस्तेज अज्झलन्ता नपुंसके । * ।
<>जाया जरा नदी लक्ष्मीः श्रीः स्त्री भूमिर्बधू-
<>रपि ॥
<>भूः पुनर्भूस्तथा धेनुः स्वसा माता च नौः स्त्रियः ।
<>वाक् स्रक् धी क्षुत् क्षुधः पामा युवतिः ककुभ-
<>स्तथा ॥
<>द्यौर्धृतिः प्रावृषश्चैव सुमन उष्णिहौ स्त्रियाम् ।
<>गुणद्रव्यक्रियायोगात्त्रिलिङ्गांश्च वदामि ते ॥
<>शुक्लः कीलालपाश्चैव शुचिश्च ग्रामणीः सुधीः ।
<>पटुः कमलभूः कर्त्ता सुमतो बहवः सुनौः ॥
<>सत्यो नाश्रस्तथा ध्वंसो मघुभक्षमदीर्घपात् ।
<>धनार्थी च सुहृत् सोमौ वागङ्गस्त्वादिकस्तथा ॥
<>सुवर्णं बहुपाच्छेषा चैषा त्वनडुहा तथा । * ।
<>सर्व्वविश्वोभये चोभौ अन्यान्तरेतराणि च ॥
<>डतरडतरे नेमः समोऽथ सिम इत्ययम् ।
<>पूर्व्वापरावराश्चैव दक्षिणश्चोत्तराधरौ ॥
<>अपरश्चान्तरोऽप्ये तद्यत्तत्किमदसो द्बयम् ।
<>युष्मदस्मत् प्रथमश्चरमाल्पे तथार्द्धके ॥
<>एकः कतिपयो द्वौ च त्रयः सर्व्वादयस्तथा । * ।
<>भुविविदिपविक्रन्दिधार्य्यश्च व्ययतिः स्वदिः ॥
<>गीर्द्धुर्विद्या जुहोतिश्च जहातिश्च दधात्यपि ।
<>दीप्यति स्तूयतिर्वंहि पुत्रशिष्टश्चिनोत्यपि ॥
<>त्रुटिश्चासूयति स्वपि रुधि गुर्व्वी स्वती तनिः ।
<>समिः करोति क्रीणाति वृणोतिर्द्युति वर्च्चति ॥
<>कलीडकृपराजीवा धातवश्च युना तथा । * ।
<>भवत् भवान् भवन्ती च ज्ञेयं कर्त्तव्यमेव च ॥
<>कार्य्यं कृतश्च कृत्या च प्रत्ययाः स्युस्तथापरे ।
<>सूर्य्याहरौ सुराः सन्ति देवविप्रवनान्यज ॥
<>नरेण कार्य्यं वेदैश्च क्रियते देहि भोजनम् ।
<>द्बिजाय च वरिष्ठाभ्यां मा तेभ्योऽस्तु समागतः ॥
<>तीर्थात्तथाश्रमाभ्याञ्च सत्येभ्यः श्वशुरस्य च ।
<>गन्धर्व्वयोः करणानाञ्च ज्ञानं सिद्धमहान्धयोः ॥
<>ज्ञानतत्त्वेषु चेत्येवमन्ये नेया यथामति ।
<>सर्व्वे तिष्ठन्ति सर्व्वस्मै सर्व्वस्मात् सर्व्वतो गतः ॥
<>सर्व्वेषाञ्चैव सर्व्वस्मिन्नेवं विश्वादयस्तथा ।
<>पूर्व्वः पूर्व्वाश्च पूर्व्वस्मात् पूर्व्वस्मिन् पूर्व्व इत्यलम् ॥
<>सूत उवाच ।
<>सुप्तिङन्तं सिद्धरूपं नाममात्रेण दर्शितम् ।
<>कात्यायनः कुमारात्तु ज्ञात्वा विस्तरमब्रवीत् ॥”
<>इति गारुडे कुमारव्याकरणे २१० अध्यायः ॥ *
<>एतद्भिन्नं अग्निपुराणे कार्त्तिकेयोक्तव्याकरण-
<>मस्ति । एवं महेशकृतमाहेशव्याकरणं पाणिनि-
<>मुनिकृतपाणिनीयव्याकरणं शर्व्ववर्म्मकृतकलाप-
<>व्याकरणं क्रमदीश्वरकृतसंक्षिप्तसारव्याकरणं
[Page4-545-c+ 52]
<>पद्मनाभदत्तकृतसुपद्मव्याकरणं वोपदेवकृतमुग्ध-
<>बोधव्याकरणं गोस्वामिकृतहरिनामामृतव्या-
<>करणं भट्टोजीदीक्षितकृतसिद्धान्तकौमुदीव्याक-
<>रणं अनुभूतस्वरूपाचार्य्यादिकृतसारस्वतादि-
<>व्याकरणानि च सन्ति ॥ * ॥ (विस्तारः । यथा,
<>महाभारते । १२ । २५१ । ११ ।
<>“व्यवसायात्मिका बुद्धिर्म्मनो व्याकरणात्मकम् ॥”)
<LEND>
