<L>4375<pc>1-219<k1>उग्रतारा<k2>उग्रतारा
उग्रतारा¦, स्त्री, (उग्रादपि भयात् भक्तान् त्राति
<>तारयति वा या ॥ उग्र + तॄ + णिच् + अच् +
<>टाप् । यथा, निरुक्तौ ।
<>“उग्रादपि भयात् त्राति यस्मात् भक्तान् सदा-
<>म्बिका” ।) देवीविशेषः । अस्या उत्पत्त्यादि
<>यथा, --
<>“सर्व्वेषामेव देवानां यज्ञभागानपाहरत् ।
<>स्वयं शुम्भो निशुम्भश्च दिक्पालत्वं तथा गतौ ॥
<>सर्व्वे सुरगणाः सेन्द्रास्ततो गत्वा हिमाचलम् ।
<>गङ्गावतारनिकटे महामायां प्रतुष्टुवुः ॥
<>अनेकसंस्तुता देवी तदा सर्व्वामरोत्करः ।
<>मातङ्गवनितामूर्त्तिर्भूत्वा देवानपृच्छत ॥
<>युष्माभिरमरैरत्र स्तूयते का च भाविनी ।
<>किमर्थमागता यूयं मातङ्गस्याश्रमं प्रति ॥
<>एवं ब्रुवन्त्या मातङ्ग्यास्तस्यास्तु कायकोषतः ।
<>समुद्भूताब्रवीद्देवी मां स्तुवन्ति सुरा इति ॥
<>शुम्भो निशुम्भो ह्यसुरौ बाधेते सकलान् सुरान् ।
<>तस्मात्तयोर्बधायाहं स्तूयेऽद्य सकलैः सुरैः ॥
<>विनिःसृताया देव्यास्तु मातङ्ग्याः कायतस्तदा ।
<>भिन्नाञ्जननिभा कृष्णा साभूद्गौरी क्षणादपि ॥
<>कालिकाख्याभवत् सापि हिमाचलकृताश्रया ।
<>तामुग्रतारामृषयो वदन्तीह मनीषिणः ॥
<>उग्रादपि भयात्त्राति यस्माद् भक्तान् सदाम्बिका ।
<>एतस्याः प्रथमं वीजं कथितं तन्त्रमेव च” ॥ * ॥
<>“एषैवैकजटाख्यातिर्यस्मात्तस्या जटाधिका ।
<>शृणु त्वं चिन्तनं चास्याः सम्यक् वेतालभैरवौ ॥
<>यथा ध्यात्वा महादेवीं भक्तः प्राप्नोत्यभीप्सितम् ।
[Page1-219-c+ 52]
<>चतुर्भुजां कृष्णवर्णां मुण्डमालाविभूषिताम् ॥
<>खड्गं दक्षिणपाणिभ्यां बिभ्रतीन्दीवरं त्वधः ।
<>कर्त्रीञ्च खर्परञ्चैव क्रमाद्वामेन बिभ्रतीम् ॥
<>खं लिखन्तीं जटामेकां बिभ्रतीं शिरसा स्वयम् ।
<>मुण्डमालां धरां शीर्षे ग्रीवायामपि सर्व्वदा ॥
<>वक्षसा नागहारन्तु बिभ्रतीं रक्तलोचनाम् ।
<>कृष्णवस्त्रधरां कट्यां व्याघ्राजिनसमन्विताम् ॥
<>वामपादं शवहृदि संस्थाप्य दक्षिणं पदम् ।
<>विनस्य सिंहपृष्ठे तु लेलिहाना शवं स्वयम् ॥
<>साट्टहासमहाघोरा रावयुक्तातिभीषणा ।
<>चिन्त्योग्रतारा सततं भक्तिमद्भिः सुखेप्सुभिः” ॥ * ॥
<>“एतस्याः संप्रवक्ष्यामि या अष्टौ योगिनीस्तु ताः ।
<>महाकाल्यथ रुद्राणी उग्रा भीमा तथैव च ।
<>घोरा च भ्रामरी चैव महारात्रिश्च सप्तमी ॥
<>भैरवी चाष्टमी प्रीक्ता योगिनीस्ताः प्रपूजयेत्” ।
<>इति कालिकापुराणे ६० अध्यायः ॥ * ॥ अपिच
<>“ब्रह्मशैलस्य पूर्व्वस्यां भूमिपीठे व्यवस्थिता ।
<>“चारुनिम्नं शुभावर्त्तं कामाख्यानाभिमण्डलम् ॥
<>यत्रोग्रतारारूपेण रमते परमेश्वरी ।
<>तत्र तेनैव रूपेण पूजितव्या शुभात्मिका ॥
<>तस्यास्तु वीजं पूर्व्वस्मिन् उत्तरे प्रतिपादितम् ।
<>रूपं शृणु नरश्रेष्ठ येन ध्येया सदाशिवा ॥
<>कृष्णा लम्बोदरी दीर्घा विरला रक्तदन्तिका ।
<>चतुर्भुजा कृशाङ्गी तु दक्षे कर्त्तृकखर्परौ ॥
<>खड्गं चेन्दीवरं वामे शीर्षे त्वेकजटां पुनः ।
<>वामपादं शवस्योर्व्वोर्निधायोत्थाय दक्षिणम् ॥
<>शवस्य हृदये न्यस्य साट्टहासं प्रकुर्व्वती ।
<>नागहारशिरोमालाभूषिता कामदा परा ॥
<>त्रिकोणं मण्डलं चास्या हुंकारमध्यवीजकम् ।
<>द्वारे नानायोगिनीनां नामान्यस्यास्तु तन्त्रके ॥
<>ज्ञेयानि नरशार्द्दूल तत्प्रोक्तं वान्यगोचरे” ।
<>इति कालिकापुराणे कामाख्यारूपनिर्णये ८१
<>अध्यायः ॥ * ॥ सा च वशिष्ठशापात् वामा
<>भूता । यथा, --
<>और्व्व उवाच ।
<>“एतद्विष्णोर्व्वचः श्रुत्वा विधिना सहितः स तु ।
<>अङ्गीचकार हृदये तद्वचः साध्यसाधने ॥
<>विसृज्य तान् ब्रह्मविष्णुयमान् वृषभवाहनः ।
<>आदाय सगणान् सर्व्वान् कामरूपान्तरं ययौ ॥
<>उग्रतारां ततो देवीं गणांश्च प्राह शङ्करः ।
<>उत्सारयन्तु सकलान् इमान् लोकान् गणा द्रुतम् ॥
<>उग्रतारे महादेवि त्वञ्चाप्युत्सारय द्रुतम् ॥
<>ततो गणाः कामरूपाद्देवीचाप्यपराजिता ।
<>लोकानुत्सारयामासुः पीठं कर्त्तुं रहस्यकम् ॥
<>उत्सार्य्यमाने लोके तु चतुर्व्वर्णैर्द्विजातिभिः ।
<>सन्ध्याचलो गतो विप्रो वशिष्ठः कुपितो मुनिः ॥
<>सोऽप्युग्रतारया देव्या उत्सारयितुमीशया ।
<>गणैः सह वृतः प्राह शापं कुर्व्वन् सुदारुणम् ।
<>यस्मादहं धृतं वामे त्वयोत्सारयितुं मुनिः ॥
<>तस्मात्त्वं वाम्यभावेन पूज्या भव समन्त्रिका ।
<>भर्त्स्यन्ति म्लेच्छवत् यस्माद्गणास्ते मन्दबद्धयः ।
<>भवन्तु म्लेच्छास्तस्माद्व भवत्या काभरूपके ॥
[Page1-220-a+ 52]
<>महादेवोऽपि यस्मान्मां निःसारयितुमुद्यतः ।
<>तपोबलं मुनिं दान्तं म्लेच्छवद्वेदपारगभ् ॥
<>तस्मात् म्लेच्छप्रियो भूयात् शङ्करश्चास्थिभस्मधृक् ।
<>एतत्तु कामरूपाख्यं म्लेच्छैर्गुप्त्रं भवद्बलं ॥
<>स्वयं विष्णुर्न चायाति यावत् कालमिदं पुनः ।
<>विरलाश्चागमाः सन्तु यत्र तत्प्रतिपादकाः ॥
<>विरलं यस्तु जानाति कामरूपागमं बुधः ।
<>स एव प्राप्तकालेऽपि पूर्व्वं फलमवाप्स्यति ॥
<>एवमुक्त्वा वशिष्ठस्तु तत्रैवान्तरधीयत ।
<>ते गणाः म्लेच्छतां याताः कामरूपे सुरालये ॥
<>वामाऽभूदुग्रतारापि शम्भुर्म्लेच्छरतोऽभवत्” ।
<>इति च कालिकापुराणे ८३ अध्यायः ॥
<LEND>
