<L>25085<pc>3-512<k1>भिषक्<k2>भिषक्
भिषक्¦, [ज्] बिभेति रोगो यस्मादिति । भीलि
भीत्याम् + “भियः षुक् ह्रस्वश्च ।” उणा० १ ।
१३७ । इति अजिः षुगागमो ह्रस्वत्वञ्च ।)
वैद्यः । इत्यमरः । २ । ६ । ५७ ॥ (अस्य
प्राशस्त्यादिकं यथा, --
“भिषग्बुभूषुर्मतिमान् अतः स्वगुणसम्पदि ।
परं प्रयत्नमातिष्ठेत् प्राणदः स्याद् यथा नृणाम् ॥
तदेव युक्तं भैषज्यं यदारोम्याय कल्प्यते ।
स चैव भिषजां श्रेष्ठो रोगेभ्यो यः प्रमोचयेत् ॥
सम्यक् प्रयोगं सर्व्वेषां सिद्धिराख्यातिकर्म्मणाम् ॥
सिद्धिराख्यातिसर्व्वैश्च गुणैर्युक्तं भिषक्तमम् ॥”
इति चरके सूत्रस्थाने प्रथमेऽध्याये ॥
“एतदवश्यमध्येयमधीत्य च कर्म्माप्यवश्यमुपा-
सितव्यमुभयज्ञो हि भिषग्राजार्हो भवति ॥”
यस्तु केवलशास्त्रज्ञः कर्म्मस्वपरिनिष्ठितः ।
स मुह्यत्यातुरम्प्राप्य प्राप्य भीरुरिवाहवम् ॥
यस्तु कर्म्मसु निष्णातो धार्ष्ट्याच्छास्त्रबहिष्कृतः ।
स सत्सु पूजां नाप्नोति वधञ्चार्हति राजतः ॥
उभावेतावनिपुणावसमर्थौ स्वकर्म्मणि ।
अर्द्धवेदधरावेतावेकपक्षाविव द्विजौ ॥
ओषध्योऽमृतकल्पास्तु शस्त्राशनिविषोपमाः ।
भवन्त्यज्ञैरुपहृतास्तस्मादेतौ विवर्ज्जयेत् ॥
छेद्यादिष्वनभिज्ञो यः स्नेहादिषु च कर्म्मसु ।
स निहन्ति जनं लोभात् कुवैद्यो नृपदोषतः ॥
यस्तूभयज्ञो मतिमान् स समर्थोऽर्थसाधने ।
आहवे कर्म्मनिर्वोढुं द्बिचक्रः स्यन्दनो यथा ॥”
इति सुश्रुते सूत्रस्थाने तृतीयेऽध्याये ॥)
[Page3-513-a+ 52]
दण्डनीयभिषग् यथा, --
“अज्ञातौषधिमन्त्रस्तु यश्च व्याधेरतत्त्ववित् ।
रोगिभ्योऽर्थं समादत्ते स दण्ड्यश्चौरवद्भिषक् ॥”
इति ज्योतिस्तत्त्वम् ॥
तस्यान्नस्याभोज्यत्वं यथा, --
“शूद्रान्नं ब्राह्मणो भुक्त्रा तथा रङ्गावतारिणः ।
चिकित्सकस्य क्रूरस्य तथा स्त्रीमृगजीविनाम् ॥
शौण्डिकान्नं सूतिकान्नं भुक्त्वा मासं व्रती भवेत् ॥”
व्रती यावकेन । तत्र धेनुद्वयम् । इति प्राय-
श्चित्तविवेकः ॥ अपि च ।
“पूयञ्चिकित्सकस्यान्नं पुंश्चल्यास्त्वन्नमिन्द्रियम् ।
विष्ठा वार्द्धु षिकस्यान्नं शस्त्रविक्रयिणो मलम् ॥”
इति मानवे ४ अध्यायः ॥
(शतधन्वनः क्षेत्रजः पुत्त्रः । यथा, हरिवंशे ।
३८ । ६ ।
“कृतवर्म्माग्रजस्तेषां शतधन्वा तु मध्यमः ।
देवर्षेश्च्यवनात् तस्य भिषग्वैतरणश्च यः ॥”
औषधम् । यथा, ऋग्वेदे । १ । २४ । ९ ।
“शतं ते राजन् भिषजः सहस्रमुर्व्वी
गभीरा सुमतिष्टे अस्तु ॥”
“हे राजन् ! वरुण ! ते तव शतं भिषजः
सहस्रं बन्धनिवारकाणि शतसहस्रसंख्याका-
न्यौषधानि वैद्या वा सन्ति ॥” इति तद्भाष्ये
सायनः ॥)
<LEND>
