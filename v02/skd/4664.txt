<L>4664<pc>1-236<k1>उदर्दः<k2>उदर्दः
उदर्दः¦, पुं, (उदर्दति पीडयतीति । उत् + अर्द्द + अच् ।)
रोगविशेषः । तस्य लक्षणम् । यथा, निदाने ॥
[Page1-237-a+ 52]
“वरटीदष्टसंस्थानः शोथः संजायते वहिः ।
सकण्डूस्तोदबहुलः छर्द्दिज्वरविदाहवान् ॥
उदर्द्दमिति तं विद्याच्छीतपित्तमथापरे ।
वाताधिकं शीतपित्तमुदर्द्दञ्च कफाधिकम्” ॥
(अस्य चिकित्सा यथा,
“अभ्यङ्गः कटुतैलेन सेकश्चोष्णाम्बुभिस्ततः ।
उदर्दे वमनं कार्य्यं पटोलारिष्टवारिणा” ॥
“सगुडं दीप्यकं यस्तु खादेत् पथ्यान्नभुङ्नरः ।
तस्य नश्यति सप्ताहादुदर्दः सर्व्वदेहजः” ॥
इति वैद्यकचक्रपाणिसंग्रहे ॥)
<LEND>
