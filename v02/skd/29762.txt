<L>29762<pc>4-169<k1>रुद्रचण्डी<k2>रुद्रचण्डी
रुद्रचण्डी¦, स्त्री, (रुद्रा चण्डी ।) रुद्रयामलोक्त-
<>देवीमाहात्म्यम् । यथा । “अस्य चण्डिका-
<>महामन्त्रस्य महारुद्र ऋषिरनुष्टुप् छन्द-
<>श्चण्डिका देवता रुद्रचण्डीजपे विनियोगः । ओँ
<>नमश्चण्डिकायै ।
<>श्रीशङ्कर उवाच ।
<>चण्डिकां हृदंये न्यस्य स्मरणं यः करोत्यपि ।
<>अनन्तफलमाप्नोति देवि चण्डीप्रसादतः ॥
<>रविवारे यदा चण्डीं पठेदागमसम्मताम् ।
<>नवावृत्तिफलं तस्य जायते नात्र संशयः ॥
<>सोमवारे यदा चण्डीं पठेद्यस्तु समाहितः ।
<>सहस्रावृत्तिपाटस्य फलं जानीहि सुव्रते ॥
<>कुजवारे जगद्धात्रि पठेद्यामलसम्मताम् ।
<>शतावृत्तिफलं तस्य बुधे लक्षफलं भवेत् ॥
<>गुरौ यदि महामाये लक्षयुग्मफलं ध्रुवम् ।
<>शुक्रे देवि जगद्धात्रि चण्डीपाठेन शङ्करि ॥
<>ज्ञेयं तुल्यफलं दुर्गे यदि चण्डीं समाहितः ।
<>शनिवारे जगद्धात्रि कोट्यावृत्तिफलं ध्रुवम् ॥
<>अतएव जगद्धात्रीं यश्च चण्डीं समभ्यसेत् ।
<>स धन्यश्च कृतार्थश्च राजराजाधिपो भवेत् ॥
<>आरोग्यं विजयं सौख्यं वस्त्ररत्नप्रवालकम् ।
<>पठनाच्छ्रवणाच्चैव जायते नात्र संशयः ॥
<>धनं धान्यं प्रवालञ्च वस्त्ररत्नविभूषितम् ।
<>चण्डीस्मरणमात्रेण कुर्य्यात् सर्व्वं महेश्वरि ॥
<>ओँ घोरचण्डी महाचण्डी चण्डमुण्डविखण्डिनी ।
<>चण्डवक्त्रा महामाया महादेवविभूषिता ॥
<>चतुर्वक्त्रा इत्यपि पाठः ।
<>रक्तदन्ता वरारोहा महासुरविमर्द्दिनी ।
<>तारिणी जननी दुर्गा चण्डिका चण्डविक्रमा ॥
<>गुह्यकाली जगद्धात्री चण्डी च यामलोद्भवा ।
<>श्मशानवासिनी देवी घोरचण्डी भयानका ॥
<>शिवा घोरा रुद्रचण्डी महेशगणभूषिता ।
<>जाह्नवी परमा कृष्णा महात्रिपुरसुन्दरी ॥
<>विद्या श्रीपरमा विद्या चण्डी च वैरमर्द्दिनी ।
<>दुर्गे दुर्गा शिवा घोरा चण्डहन्त्री प्रचण्डिका ॥
<>महेशी वगला देवी भैरवी चण्डविक्रमा ।
<>प्रमथैर्भूषिता कृष्णा चामुण्डा मुण्डमर्द्दिनी ॥
<>रणघण्टा चण्डघण्टा रणरामवरप्रदा ।
<>तारिणी भद्रकाली च शिवा घोरा भयानका ॥
<>विष्णुप्रिया महामाया नन्दगोपगृहोद्भवा ।
<>मङ्गला जननी चण्डी महाक्रुद्धा भयङ्करी ॥
<>विमला भैरवी निद्रा जातिरूपा मनोहरा ।
<>तृष्णा निद्रा क्षुधा माया शक्तिरूपा मनोहरा ॥
<>तस्यै देव्यै नमस्तस्यै सर्व्वरूपेण संस्थिता ।
<>प्राणप्रिया जातिमाया निद्रारूपा महेश्वरी ॥
<>या देवी सर्व्वभूतेषु सर्व्वरूपेण संस्थिता ।
<>नमस्तस्यै नमस्तस्यै नमस्तस्यै नमो नमः ॥
<>एतां चण्डीं जगद्धात्रीं ब्राह्मणस्तु सदा पठेत् ।
[Page4-169-c+ 52]
<>नान्यस्तु पाठको देवी पठने ब्रह्महा भवेत् ॥
<>नारदः पाठकश्चैव कैलासे रत्नभूषिते ।
<>वैकुण्ठे ब्रह्मलोके च देवराजपुरे शिवे ॥
<>यः शृणोति धरायाञ्च मुच्यते सर्व्वपातकैः ।
<>ब्रह्महत्या च गोहत्या स्त्रीवधोद्भवपातकम् ॥
<>तत् सर्व्वं पातकं दुर्गे मातुर्गमनपातकम् ।
<>श्वश्रूगमनपापञ्च यत् कन्यागमपातकम् ॥
<>सुतस्त्रीगमनञ्चैव यत् यत् पापं प्रजायते ।
<>परदारकृतं पापं तत्क्षणादेव नश्यति ॥
<>जन्मजन्मान्तरात् पापात् गुरुहत्यादिपातकात् ।
<>मुच्यते मुच्यते देवि गुरुपत्नीषु सङ्गमात् ॥
<>मनसा वचसा पापं यत् पापं ब्रह्महिंसने ।
<>मिथ्यायाञ्चैव यत् पापं तत् पापं नश्यति क्षणात् ॥
<>श्रवणं पठनञ्चैव यः करोति धरातले ।
<>स धन्यश्च कृतार्थश्च राजराजाधिपो भवेत् ॥
<>यः करिष्यत्यवज्ञां वै रुद्रयामलचण्डिकाम् ।
<>पापैरेतैः समायुक्तो रौरवं नरकं व्रजेत् ॥
<>अश्रद्धां ये प्रकुर्व्वन्ति ते च पातकिनो नराः ।
<>रौरवं रक्तकुण्डञ्च कृमिकुण्डं मलस्य वै ॥
<>शुक्रस्य कुण्डं स्त्रीरक्तं यान्ति तेऽप्यचिरेण वै ।
<>ततः पितृगणैः सार्द्धं बिष्ठायां जायते कृमिः ॥
<>शृणु देवि महामाये पठेत् चण्डीं शृणोत्यपि ।
<>गयायाञ्चैव यत् पुण्यं काश्यां विश्वेश्वराग्रतः ॥
<>प्रयागे मुण्डनञ्चैव हरिद्वारे हरेर्गृहे ।
<>तुल्यं पुण्यं भवेद्देवि सत्यं दुर्गे शिवे रमे ॥
<>त्रिगयायां त्रिकाश्यां वै यच्च पुण्यं शृणु प्रिये ।
<>तच्च पुण्यं तच्च पुण्यं तच्च पुण्यं न संशयः ॥
<>भवानी च भवानी च भवानीत्युच्यते बुधैः ।
<>भकारस्तु भकारस्तु भकारः केवलः शिवः ॥
<>वानी चैव जगद्धात्री वरारोहे भकारकः ।
<>प्रेतवद्देवि विश्वेशि भकारः प्रेतवत् सदा ॥
<>आरोग्यञ्च जयं दुःखनाशनं सुखवर्द्धनम् ।
<>धनं पुत्त्रं जयारोग्यं कुष्ठं गलितनाशकम् ॥
<>अर्द्धाङ्गरोगान्मुच्येत दद्रुरोगाद्धि पार्व्वति ।
<>सत्यं सत्यं जगद्धात्रि महामाये शिवे रमे ॥
<>चण्डे चण्डे महाघोरे चण्डिके व्याधिनाशिनि ।
<>मन्दे दिने महेशानि विशेषफलदांयिनी ॥
<>सर्व्वदुःखात् प्रमुच्येत भक्त्या चण्डीं शृणोति यः ।
<>ब्राह्मणो हितकारी च पठेन्नियतमानसः ॥
<>मङ्गलं मङ्गलं ज्ञेयं मङ्गलं जयमङ्गलम् ।
<>भवेद्धि पुत्त्रपौत्त्रादिकन्यादासादिभिर्युतः ॥
<>तत्त्वज्ञानञ्च निधने काले निर्व्वाणमाप्नुयात् ।
<>महादानोद्भवं पुण्यं तुलाहिरण्यके यथा ॥
<>चण्डीश्रवणमात्रेण पठनाद्ब्राह्मणोऽपि सः ।
<>निर्व्वाणमेति देवेशि महास्वस्त्ययनं हि तत् ॥
<>सर्व्वत्र विजयं याति श्रवणाद्ग्रहदोषतः ।
<>मुच्यते सर्व्वपापेभ्यो राजराजाधिपो भवेत् ॥
<>महाचण्डी शिवा घोरा भयानकवरप्रदा ।
<>काली च कमला विद्या महोरगविमर्द्दिनी ॥
<>गुह्यचण्डी घोरचण्डी चण्डी त्रैलोक्यदुर्लभा ।
<>देवानां दुर्लभा चण्डी रुद्रयामलसम्भवा ॥
<>अप्रकाश्या महादेवप्रिया रावणमर्दिनी ।
[Page4-170-a+ 52]
<>मत्स्यप्रिया मांसरता मत्स्यमांसबलिप्रिया ॥
<>मदमत्ता सदा नित्या भूतप्रमथसङ्गता ।
<>मध्यभागा महारामा धान्यदा धनरत्नदा ॥
<>वस्त्रदा मणिदा राज्यप्रदा विषयवर्द्धिका ।
<>मुक्तिदा सर्व्वदा चण्डी महाविपदनाशिनी ॥
<>इमाञ्च चण्डीं पठते मनुष्यः
<>शृणोति भक्त्या परमां शिवस्य ।
<>चण्डीं धरण्यामतिपुण्ययुक्तः
<>पटेच्च गच्छेद्धरमन्दिरं शुभम् ॥
<>यद्यन्मनोरथान् दुर्गे करोति धरणीतले ।
<>रुद्रचण्डीप्रसादेन किं न सिध्यति भूतले ॥
<>रुद्रध्येया रुद्ररूपा रुद्राणी रुद्रवल्लभा ।
<>रुद्रभक्ता रुद्ररूपा रुद्रभूषासमन्विता ॥
<>शिवचण्डी महारक्ता शिवप्रीतिगणान्विता ।
<>भैरवी परमा विद्या महाविद्या च षोडशी ॥
<>सुन्दरी परमा विद्या महात्रिपुरसुन्दरी ।
<>गुह्यकाली भद्रकाली महाकालविमर्द्दिनी ॥
<>कृष्णा कृष्णस्वरूपा सा जननी मोहकारिणी ।
<>अतितन्द्रा महालज्जा सर्व्वमङ्गलदायिनी ॥
<>घोरचण्डी भीमरूपा भीमा देवी मनोहरा ।
<>वगला वगला सिद्धिदायिका सर्व्वदा शिवा ॥
<>स्मृतिरूपा कीर्त्तिरूपा बुद्धिरूपा मनोहरा ।
<>विष्णुप्रिया शक्रपूज्या योगेन्द्रैरपि सेविता ॥
<>भयानका महासूक्ष्मा देवी भयविनाशिनी ।
<>चण्डिका शक्तिहस्ता च कौमारी सर्व्वकामदा ॥
<>वाराही च वराहस्य इन्द्राणी शक्रपूजिता ।
<>माहेश्वरी महेशस्य महेशगणभूषिता ॥
<>चामुण्डा नारसिंही च नृसिंहशत्रुनाशिनी ।
<>सर्व्वशत्रुप्रशमनी सर्व्वारोग्यप्रदायिनी ॥
<>नैव दुःखं भयं किञ्चित् पठनात् श्रवणाज्जनः ।
<>इति सत्यं महेशानि सत्यं सत्यं वदाम्यहम् ॥
<>नेव शोकं नैव रोगं नैव दुःखं भयन्तथा ।
<>आरोग्यं मङ्गलं नित्यं करोति शुभमङ्गलम् ॥
<>महेशानि वरारोहे ब्रवीमि सत्यमुत्तमम् ।
<>अभक्ताय न दातव्यं मम प्राणाधिकं शुभम् ॥
<>मम भक्ताय शान्ताय शिवविष्णुप्रियाय च ।
<>दद्यात् कदाचिद्देवेशि सत्यं सत्यं न संशयः ॥
<>अनन्तफलमाप्नोति शिवचण्डीप्रसादतः ।
<>अश्वमेधवाजपेयराजसूयशतेन वै ।
<>तृप्ताः स्युः पितरो देवास्तथा च सर्व्वदेवताः ॥
<>दुर्गे त्वां मृण्मयीज्ञानं रुद्रयामलपुस्तकम् ।
<>मन्त्रमक्षरसंज्ञानं यः करोति नराधमः ॥
<>अतएव महेशानि किं वक्ष्ये तव सन्निधौ ॥
<>लम्बोदराधिकश्चण्डीपठनाच्छ्रवणात् जनः ।
<>तत्त्वमसीति वाक्येन मुक्तिमाप्नोति दुर्लभाम् ॥”
<>इति श्रीरुद्रयामले हरगौरीसंवादे रुद्रयामल-
<>चण्डी समाप्ता ॥
<LEND>
