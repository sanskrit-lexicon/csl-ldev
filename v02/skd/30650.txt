<L>30650<pc>4-236<k1>लोहः<k2>लोहः
लोहः¦, पुं, क्ली, (लूयतेऽनेनेति । लू + बाहुलकात्
<>हः ।) लौहम् । जोङ्गकम् । सर्व्वतैजसम् । इति
<>मेदिनी । हे, ८ ॥ रुधिरम् । इति राजनिर्घण्टः ॥
<>अथ मुण्डलोहस्य पर्य्यायः । मुण्डम् २ मुण्डा-
<>यसम् ३ दृषत्सारम् ४ शिलात्मजम् ५ अश्म-
<>जम् ६ कृषिलोहम् ७ आरम् ८ कृष्णायसम् ९ ॥
<>अथ तीक्ष्णलोहस्य पर्य्यायः । तीक्ष्णम् २
<>शस्त्रायसम् ३ शस्त्रम् ४ पिण्डम् ५ पिण्डा-
<>यसम् ६ शठम् ७ आयसम् ८ निशितम् ९
<>तीव्रम् १० खड्गम् ११ मुण्डजम् १२ अयः १३
<>चित्रायसम् १४ चीनजम् १५ । अस्य गुणाः ।
<>रूक्षत्वम् । उष्णत्वम् । तिक्तत्वम् । वातपित्त-
<>कफप्रमेहपाण्डुशूलनाशित्वम् । तीक्ष्णत्वम् ।
<>मुण्डाधिकगुणत्वञ्च । इति राजनिर्घण्टः ॥ * ॥
<>अथ लोहस्योत्पत्तिनामलक्षणगुणाः ।
<>“पुरा लोमिलदैत्यानां निहतानां सुरैर्युधि ।
<>उत्पन्नानि शरीरेभ्यो लोहानि विविधानि च ॥
<>लोहोऽस्त्री शस्त्रकं तीक्ष्णं पिण्डं कालाय-
<>सायसी ।
<>गुरुता दृढतोत्क्लेदकफदाहस्य कारिता ।
<>अश्मदोषः सुदुर्गन्धो दोषाः सप्तायसस्य तु ॥
<>लोहं तिक्तरसं शीतं मधुरं तुवरं गुरु ।
<>रूक्षं वयस्यं चक्षुष्यं लेखनं वातलं जयेत् ॥
<>कफं पित्तं गरं शूलं शोथार्शःप्लीहपाण्डुताः ।
<>मेदोमेहकृमीन् कुष्ठं तत्किट्टं तद्बदेव हि ॥
<>षण्डत्वकुष्ठामयमृत्युदं भवेत्
<>हृद्रोगशूलौ कुरुतेऽश्मरीञ्च ।
<>नानारुजाञ्चापि तथा प्रकोपं
<>करोति हृल्लासमशुद्धलोहम् ॥
<>जीवहारि मदकारि चायसं
<>चेदशुद्धिमदसंस्कृतं ध्रुवम् ।
<>पाटवं न तनुते शरीरके
<>दारुणां हृदि रुजाञ्च यच्छति ॥” * ॥
<>तत्र सारलोहस्य लक्षणं गुणाश्च ।
<>“क्षमाभृच्छिखराकाराण्यङ्गान्यम्लेन लेपिते ।
<>लोहे स्युर्यत्र सूक्ष्माणि तत्सारमभिधीयते ॥
<>लोहं साराह्वयं हन्याद्ग्रहणीमतिसारकम् ।
<>अर्द्धसर्व्वाङ्गजं वातं शूलञ्च परिणामजम् ।
<>छर्द्दिञ्च पीनसं पित्तं श्वासमाशु व्यपोहति ॥”
<>अथ कान्तलोहस्य लक्षणं गुणाश्च ।
<>पत्पात्रे न प्रसरति जले तैलबिन्दुः प्रतप्ते
<>हिङ्गुर्गन्धं त्यजति चनिजं तिक्ततां निम्बकन्दः ।
<>तप्तं दुग्धं भवति शिखराकारकं नैति भूमिं
<>कृष्णाङ्गः स्यात् सजलचणकः कान्तलोहं
<>तदुक्तम् ॥
<>गुल्मोदरार्शःशूलाममामवातं भगन्दरम् ।
<>कामलाशोथकुष्ठानि क्षयं कान्तमयो जयेत् ॥
[Page4-236-b+ 52]
<>प्लीहानमम्लपित्तञ्च यकृच्चापि शिरोरुजम् ।
<>सर्व्वान्रोगान् विजयते कान्तलोहं न संशयः ।
<>बलं वीर्य्यं वपुःपुष्टिं कुरुतेऽग्निं विवर्द्धयेत् ॥”
<>अथ किट्टी ।
<>“ध्मायमानस्य लोहस्य मलं मण्डूरमुच्यते ।
<>लोहसिंहानिका किट्टी सिंहानञ्च निगद्यते ॥
<>यल्लोहं यद्गुणं प्रोक्तं तत्किट्टमपि तद्गुणम् ॥”
<>अथ लोहस्याशुद्धस्य दोषमाह ।
<>“षण्डत्वकुष्ठामयमृत्युकारि
<>हृद्रोगशूलौ कुरुतेऽश्मरीञ्च ।
<>नानारुजानाञ्च तथा प्रकोपं
<>कुर्य्याच्च हृल्लासमशुद्धलोहम् ॥”
<>अथ लोहस्य दोषशान्तये शोधनमभिधीयते ।
<>“पत्तलीकृतपत्राणि लोहस्याग्नौ प्रतापयेत् ।
<>निषिञ्चेत्तप्ततप्तानि तैले तक्रे च काञ्जिके ॥
<>गोमूत्रे च कुलत्थानां कषाये च त्रिधा त्रिधा ।
<>एवं लोहस्य पत्राणां विशुद्धिः संप्रजायते ॥”
<>अथ लोहस्य मारणविधिः ।
<>“शुद्धलोहभवं चूर्णं पातालगरुडीरसैः ।
<>मर्द्दयित्वा पुटेद्वह्रौ दद्यादेवं पुटद्धयम् ॥
<>पुटत्रयं कुमार्य्याश्च कुठारच्छिल्लिकारसैः ।
<>पुटषट्कं ततो दद्यादेवं तीक्ष्णमृतिर्भवेत् ॥”
<>अन्यच्च ।
<>“क्षिपेद्द्वादशमांशेन दरदं तीक्ष्णचूर्णतः ।
<>मर्द्दयेत् कन्यकाद्रावैर्यामयुग्मं ततः पुटेत् ।
<>एवं सप्तपुटैर्मृत्युं लोहचूर्णमवाप्नुयात् ॥
<>सत्योऽनुभूतो योगीन्द्रैः क्रमोऽन्यो लोहमारणे ।
<>कथ्यते रामराजेन कौतूहलधियाधुना ॥
<>सूतकाद्द्विगुणं गन्धं दत्त्वा कुर्य्याच्च कज्जलीम् ।
<>द्वयोः समं लौहचूर्णं मर्द्दयेत् कन्यकाद्रवैः ॥
<>यामयुग्मं ततः पिण्डं कृत्वा ताम्रस्य पात्रके ।
<>घर्म्मे धृत्वा रूवुकस्य पत्रैराच्छादयेद्बुधः ॥
<>यामद्बयाद्भवेदुष्णं धान्यराशौ न्यसेत्ततः ।
<>दत्त्वोपरि शरावञ्च त्रिदिनान्ते समुद्धरेत् ॥
<>पिष्ट्वा च गालयेद्वस्त्रादेवं वारितरं भवेत् ।
<>दाडिमस्य दलं पिष्ट्वा तच्चतुर्गुणवारिणा ॥
<>तद्रसेनायसश्चूर्णं सन्नीयात् प्लावयेदपि ।
<>आतपे शोषयेत्तच्च पुटेदेव पुनः पुनः ।
<>एकविंशतिवारैस्तत्म्रियते नात्र संशयः ।
<>एवं सर्व्वाणि लोहानि स्वर्णादीन्यपि मारयेत् ॥”
<>एवं मारितलोहस्य गुणाः ।
<>“लोहं तिक्तं सरं शीतं कषायं मधुरं गुरु ।
<>रूक्षं वयस्यं चक्षुष्यं लेखनं वातलं जयेत् ॥
<>कफं पित्तं गरं शूलं शोफार्शःप्लीहपाण्डुताः ।
<>मेदोमेहकृमीन् कुष्ठं तत्किट्टं तद्बदेव हि ॥
<>गुञ्जामेकां समारभ्य यावत् स्युर्नवरक्तिकाः ।
<>तावल्लोहं समश्नीयाद्यथादोषानलं नरः ॥
<>कुष्माण्डं तिलतैलञ्च माषान्नं राजिकान्तथा ।
<>मद्यमम्लरसञ्चैव वर्जयेल्लोहसेवकः ॥”
<>इति भावप्रकाशः ॥
<>लोहपात्रे भक्षणनिषेधो यथा, --
<>“यदा तु आयसे पात्रे पक्वमश्नाति वै द्बिजः ।
[Page4-236-c+ 52]
<>स पापिष्ठोऽपि भुङ्क्तेऽन्नं रौरवे परिपच्यते ॥”
<>इति मत्स्यसूक्ततन्त्रम् ॥
<>अपि च ।
<>“अयःपात्रे पयःपानं गव्यं सिद्धान्नमेव च ।
<>भृष्टादिकं मधु गुडं नारिकेलोदकन्तथा ॥
<>फलं मूलञ्च यत्किञ्चिदभक्ष्यं मुनिरब्रवीत् ॥”
<>इति ब्रह्मवैवर्त्ते श्रीकृष्णजन्मखण्डम् ॥
<>(अश्मन एवास्य उत्पत्तिः श्रूयते । यथा, मनुः ।
<>९ । ३२१ ।
<>“अद्भ्योऽग्निर्ब्रह्मतः क्षत्त्रमश्मनो लोहमुत्थितम् ।
<>तेषां सर्व्वत्रगं तेजः स्वासु योनिषु शाम्यति ॥”
<>पुं, छागः । स तु लक्षणान्वितः कृष्णवर्णो रक्त-
<>वर्णो वा । यथा, मनुः । ३ । २७२ ।
<>“कालशाकं महाशल्काः खड्गलोहामिषं मधु ।
<>आनन्त्यायैव कल्पन्ते मुन्यन्नानि च सर्व्वशः ॥”
<>पार्व्वत्यजातिविशेषः । यथा, महाभारते । २ ।
<>२७ । २५ ।
<>“लोहान् परमकाम्बोजानृषिकानुत्तरानपि ।
<>सहितांस्तान् महाराज व्यजयत् पाक-
<>शासनिः ॥”
<>रक्तवर्णे, त्रि । यथा, महाभारते । १ । १३६ । २३ ।
<>“भ्रमतश्च वराहस्य लोहस्य प्रमुखे समम् ।
<>पञ्चबाणान् सुसंयुक्तान् स मुमोचैकबाणवत् ॥”)
<LEND>
