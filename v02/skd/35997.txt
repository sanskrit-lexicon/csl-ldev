<L>35997<pc>5-118<k1>शुङ्गाकर्म्म<k2>शुङ्गाकर्म्म
शुङ्गाकर्म्म¦, [न्] क्ली, पुंसवनसंस्कारविशेषः । यथा
<>“अग्निस्तु मारुतो नाम गर्भाधाने विधीयते ।
<>पुंसवने चन्द्रनामा शुङ्गाकर्म्मणि शोभनः ॥”
<>इति तिथ्यादितत्त्वम् ॥
<>तत्कर्म्मानुष्ठानं यथा । शोभननामानमग्निं
<>संस्थाप्य विरूपाक्षजपान्तां कुशण्डिकां समाप्य
<>वटवृक्षस्य पूर्व्वोत्तरशाखायां फलयुगलशालिनीं
<>कृमिभिरनुपहतां वटशुङ्गा यवानां माषाणां
<>वा त्रिभिस्त्रिभिर्गुडकैः सप्तवारान् सप्तभिर्मन्त्रैः
<>क्रीणीयात् । सप्तानां मन्त्राणामृष्यादयः साधा-
<>रणाः । प्रजापतिरृषिः सोमवरुणवसुरुद्रा-
<>दित्यमरुद्विश्वेदेवादेवता न्यग्रोधशुङ्गापरिक्रयणे
<>विनियोगः । ओँ यद्यसि सौमी सोमाय त्वा
<>राज्ञे परिक्रीणामि । इति गुडकत्रयेण एकं
<>परिक्रयणम् ॥ यद्यसि वारुणी वरुणाय त्वा
<>राज्ञे परिक्रीणामि । इति गुडकत्रयेण द्वितीयं
<>परिक्रयणम् ॥ यद्यसि वसुभ्यो वसुभ्यस्त्वा राज्ञे
<>परिक्रीणामि । इति गुडकत्रयेण तृतीयं परि-
<>क्रयणम् ॥ यद्यसि रुद्रे भ्यो रुद्रेभ्यस्त्वा राज्ञे
<>परिक्रीणामि । इति गुडकत्रयेण चतुर्थं परि-
<>क्रयणम् ॥ यद्यसि आदित्येभ्यः आदित्येभ्यस्त्वा
<>राज्ञे परिक्रीणामि । इति गुडकत्रयेण पञ्चमं
<>परिक्रयणम् ॥ यद्यसि मरुद्भ्यो मरुद्भ्यस्त्वा राज्ञे
<>परिक्रीणामि । इति गुडकत्रयेण षष्ठं परि-
<>क्रयणम् ॥ यद्यसि विश्वे भ्यो देवेभ्यो विश्वेभ्यो
<>देवेभ्यस्त्वा राज्ञे परिक्रीणामि । इति गुडक-
<>त्रयेण सप्तमं परिक्रयणम् ॥ ततः क्रीतां वट-
<>शुङ्गां अनेनं मन्त्रेण वृक्षादानयेत् । प्रजापति-
<>ऋषिरोसध्यो देवतान्यग्रोधशुङ्गाच्छेदने विनि-
[Page5-118-c+ 52]
<>योगः । ओषधयः सुमनसो भूत्वा अस्या वीर्य्य
<>समाधत्त इयं कर्म्म करिष्यति । ततस्तां वट-
<>शुङ्गां तृणेन वेष्टितामन्तरीक्षेणानीय अन्तरीक्षे
<>स्थापयेत् । ततः कृतशोभननाम्रो अग्नेरुत्तरतः
<>प्रक्षालितशिलायां ब्रह्मचारी कुमारी भगवती
<>वा श्रुतस्वाध्यायशीलो वा ब्राह्मणः आचारतो
<>नीहारजलेनानावृतलोष्ट्रे ण पुनः पुनः पेषयेत् ।
<>ततोऽग्नेः पश्चिमतः उत्तराग्रेषु कुशेषु पश्चि-
<>माभिमुखीं बधूं पूर्व्वदिगानतमस्तकां कृत्वा
<>पृष्ठदेशे स्थितः पतिर्दक्षिणपाणेरङ्गुष्ठानामि-
<>काभ्यां वस्त्रबद्धां पेषितवटशुङ्गां गृहीत्वा गर्भ-
<>वत्या दक्षिणनासाविवरे शुङ्गारसं निक्षिपति
<>अनेन मन्त्रेण । प्रजापतिरृ षिरनुष्टुप्च्छन्दो-
<>ऽग्नीन्द्रबृहस्पतयो देवता न्यग्रोधशुङ्गारसस्य
<>दाने विनियोगः ।
<>पुमानग्निः पुमानिन्द्रः पुमान् देवो बृहस्पतिः ।
<>पुमांसं पुत्त्रं विन्दस्ब तं पुमाननुजायताम् ॥
<>ततो महाव्याहृतिहोमं कृत्वा प्रादेशप्रमाणां
<>घृताक्तां समिधं तूणीमग्नौ हुत्वा प्रकृतं कर्म्म
<>समाप्य उदीच्यं शाव्यायनहोमादिवामदेव्य-
<>गानान्तं कर्म्म समाप्य कर्म्मकारयितृब्राह्मणाय
<>दक्षिणां दद्यात् । इति भवदेवः ॥
<LEND>
