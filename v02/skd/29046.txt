<L>29046<pc>4-086<k1>रञ्जकः<k2>रञ्जकः
रञ्जकः¦, पुं, (रञ्जयतीति । रन्ज् + णिच् +
ण्वुल् ।) कम्विल्लकः । इति राजनिर्घण्टः ॥
प्रीतिजनकः । वस्त्रादिरागकर्त्ता च ॥ (अस्य
गृहे भोजनं निषिद्धं यथा, मनौ । ४ । २१६ ।
“श्ववतां शौण्डिकानाञ्च चेलनिर्णेजकस्य च ।
रञ्जकस्य नृशंसस्य यस्य चोपपतिर्गृहे ॥”
नाद्यादिति शेषः ॥ पित्तान्तर्गतोऽग्निविशेषः ।
यथा, --
“यत्तु यकृत्प्लीह्नोः पित्तं तस्मिन् रञ्जकोऽग्निरिति
संज्ञा सरसस्य रागकृदुक्तः ।” इति सुश्रुते
सूत्रस्थाने २१ अध्यायः ॥)
<LEND>
