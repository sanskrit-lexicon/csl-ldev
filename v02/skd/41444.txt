<L>41444<pc>5-514<k1>हरिकेशः<k2>हरिकेशः
हरिकेशः¦, पुं, (हरिः पिङ्गलः केशो यस्य ।)
<>शिवः । इति केचित् ॥ (यथा, महाभारते ।
<>१३ । १७ । ४४ ।
<>“दीर्घश्च हरिकेशश्च सुतीर्थः कृष्ण एव च ॥”
<>विष्णुः । यथा, महाभारते । ६ । ६२ । ५० ।
<>“महोरग वराहाद्य हरिकेश विभो ! जय ॥”)
<>शिवभक्तयक्षविशेषः । स तु शिवप्रसादात् दण्ड-
<>पाणित्वं क्षेत्रपालत्वादिकञ्च प्राप्तवान् । यथा,
<>“एवमुक्त्वा ततो देवः सह देव्या जगत्पतिः ।
<>जगाम यक्षो यत्रास्ते कृशो धमनिसन्ततः ।
<>तं दृष्ट्वा प्रणतं भक्त्या हरिकेशं वृषध्वजः ।
<>दिव्यं चक्षुरदात्तस्मै यैनापश्यत् स शङ्करम् ॥
<>सूत उवाच ।
<>अथ यक्षस्तदा तत्र शनैरुम्मील्य चक्षुषी ।
<>अपश्यत् स शिवं देवं वृषं श्वेतमुपाश्रितम् ॥
<>देव उवाच ।
<>जरामरणनिर्मुक्तः सर्व्वशोकविवर्ज्जितः ।
<>भविष्यसि गणाध्यक्षो वरदः सर्व्वपूजितः ॥
<>अजेयश्चापि लोकानां योगैश्वर्य्यसमन्वितः ।
<>अन्नदश्चापि लोकेभ्यः क्षेत्रपालो भविष्यसि ॥
<>महाबलो महासत्त्वो ब्रह्मण्यो मम च प्रियः ।
<>त्र्यक्षश्च दण्डपाणिश्च महायोगी तथैव च ॥
<>उद्भ्रमः सम्भ्रमश्चैव गणौ ते परिचारकौ ।
<>तवाज्ञया करिष्येते लोकस्योद्भ्रमसम्भ्रमौ ॥”
<>इति मात्स्ये । १० । ८८ -- ९०  ९६ -- ९९ ॥
<LEND>
