<L>30600<pc>4-233<k1>लोध्रः<k2>लोध्रः
लोध्रः¦, पुं, (रुणद्धीति । रुध + बाहुलकात् रन् ।
<>रस्य लः ।) लोधवृक्षः । (यथा, शिशुपाल-
<>वधे । ९ । ४६ ।
<>“अधरेष्वलक्तकरसः सुदृशां
<>विशदं कपोलभुवि लोध्ररजः ।
<>नवमञ्जनं नयनपङ्कजयो-
<>र्विभिदे न शङ्खनिहितात् पयसः ॥”)
<>तत्पर्य्यायः । गालवः २ शावरः ३ तिरीटः ४
<>तिल्वः ५ मार्जनः ६ । इत्यमरः ॥ षट् लोध्र-
<>मात्रे लोध इति ख्याते । षट् श्वेतलोध्र इति
<>सुभूतिः ॥ आद्यपादः श्वेतलोध्रे शेषो रक्तलोध्र
<>इति स्वामी ॥ तस्य पर्य्यायान्तरं यथा । लोध्रः ७
<>भिल्लतरुः ८ तिल्वकः ९ काण्डकीलकः १०
<>लोध्रकवृक्षः ११ शम्बरः १२ हस्तिरोध्रकः १३
<>तिलकः १४ काण्डनीलकः १५ हेमपुष्पकः १६
<>भिल्ली १७ शावरकः १८ । अस्य गुणाः ।
<>कषायत्वम् । शीतत्वम् । वातकफास्रनाशित्वम् ।
<>चक्षुष्यत्वम् । विषहृत्त्वम् । तत्र विशिष्टो वल्क-
<>लोध्रकः । इति राजनिर्घण्टः ॥ अपि च ।
<>“लोध्रस्तिल्वस्तिरीटश्च शावरो गालवस्तथा ।
<>द्वितीयः पट्टिकालोध्रः क्रमुकः स्थूलवल्कलः ॥
<>जीर्णपत्रो बृहत्पत्रः पट्टीलाक्षाप्रसादनः ।
<>लोध्रो ग्राही लघुः शीतश्चक्षुष्यः कफपित्तनुत् ।
<>कषायो रक्तपित्तासृग्वातातीसारशोथहृत् ॥”
<>इति भावप्रकाशः ॥
<>(तथा च ।
<>“तिल्वकस्तु मतो लोध्रो बृहत्पत्रस्तिरीटकः ।
<>तस्य मूलत्वचं शुष्कामन्तर्वल्कलवर्ज्जिताम् ॥
<>चूर्णयेत्तु त्रिधा कृत्वा द्बौ भागौ श्च्योतयेत्ततः ।
<>लोध्रस्यैव कषायेण तृतीयं तेन भावयेत् ॥
<>भागं तं दशमूलस्य पुनः क्वाथेन भावयेत् ।
<>शुष्कं चूर्णं पुनः कृत्वा तत ऊर्द्धं प्रयोजयेत् ॥
<>दधितक्रसुरामण्डमूत्रैर्वदरशीधुना ।
<>रसेनामलकानां वा ततः पाणितलं पिबेत् ॥”
<>“सुरां लोध्रकषायेण जातां पक्षस्थितां पिबेत् ॥”
<>इति चरके कल्पस्थाने नवमेऽध्याये ॥)
<LEND>
