<L>8624<pc>2-178<k1>कृमिः<k2>कृमिः
कृमिः¦ पुं, (क्रामतीति । क्रमु पादविक्षेपे + “क्रमित-
<>मिशतिस्तम्भामत इच्च” । उणां । ४ । १२१ । इति
<>इन् “भ्रमेः सम्प्रसारणञ्च” इति अनुवृत्तेः सम्प्र-
<>सारणञ्च ।) कीटः । पोका इति भाषा । तत्प-
<>र्य्यायः । नीलाङ्गः २ । इत्यमरः । २ । ५ । १३ ।
<>निलाङ्गुः ३ क्रिमिः ४ । इति तट्टीका ॥ पुण्ड्रः ५ ।
<>इति जटाधरः ॥ लाक्षा । कृमिलः । खरः । इति
<>विश्वमेदिन्यौ ॥ उदरजातकीटरोगः । तस्यौ-
<>षधं यथा, --
<>“वदरीकारवीमूलं गुडाज्येन समन्वितम् ।
<>अग्निना साधितं जग्ध्वा कृमीन्सर्व्वान् हरेच्छिव !” ॥
<>इति गारुडे १९४ अध्यायः ॥
<>(“कृमयो द्विविधाः प्रोक्ता वाह्याभ्यन्तरसम्भवाः ।
<>वाह्या यूकाः प्रिसद्गाः स्युः किञ्चुलूकास्तथान्तराः ॥
[Page2-178-b+ 52]
<>सप्तधा हि भवेद्वाह्याः षड्धाश्चान्तः समुद्भवाः ।
<>तेषां वक्ष्यामि सभूतिं वाह्यानाभ्यन्तरे नृणाम् ॥
<>रूक्षादतिबलात् स्वेदात् चिन्तया शोचनादपि ।
<>कफधातुसमुद्भूतास्तीक्ष्णा यूका भवन्ति हि ॥
<>यूकाः कृष्णाः पराः श्वेतास्तृतीयाश्चर्म्मणि स्थिताः ।
<>सूक्ष्मातिविकटा रूक्षाश्चर्म्माभाश्चर्म्मयूकिकाः ।
<>चतुर्थी विन्दुकी नाम वर्तुला मूत्रसम्भवा ॥
<>मत्कुणाद्याश्च पञ्चम्यो वाह्योपद्रवकारिणः ।
<>यूका मस्तकसंस्थाने श्वेता वस्त्रनिवासिनी ॥
<>चर्म्मयूका नेत्रचर्म्मे सूक्ष्मे रोमणि यष्टिका ।
<>उष्णद्रव्यनिषेवाच्च अजीर्णे मधुरद्रवात् ॥
<>रूक्षान्नगोधूमयवान्नपिष्ट-
<>र्गुडेन वा क्षीरविपर्य्ययेण ।
<>दिवाशयाने च सपिच्छलेन
<>घर्म्मेण पापोदकसेचनेन ॥
<>सञ्जायते तेन मलाशयेषु
<>कृमिव्रजं कोष्ठविकारकारि ॥
<>षड्विधास्ते समुद्दिष्टास्तेषां वक्ष्यामि लक्षणम् ।
<>कफकोष्ठं मलाधारं कोष्ठे सर्पन्ति सर्पवत् ॥
<>पृथुमण्डा भवन्त्येके केचित् किञ्चुकसन्निभाः ।
<>धान्याङ्कुरनिभाः केचित् केचित् सूक्ष्मास्तथाणवः ॥
<>सूचीमुखाः परिज्ञेयाश्चान्त्राणि सादयन्ति ते ।
<>वक्ष्यामि लक्षणं तेषां चिकित्साञ्च शृणुष्व मे ॥
<>ज्वरोहृद्रोगशूलं वा वमिकृत् क्लेदनं भ्रमः ।
<>अरुचिर्बन्धवैवर्ण्यमतीसारं सफोनिलम् ॥
<>गर्ज्जनं जठरे चैव मन्दाग्नित्वञ्च जायते ।
<>पिपासा पीतता नेत्रे किञ्चुकैः पीडितस्य च ॥
<>इति गण्डूपदलक्षणम् ॥ * ॥
<>सूचीवत्तुद्यतेऽन्त्राणि रक्तञ्चैवातिसार्य्यते ।
<>यकृद्वा भक्षयन्त्यन्ते रक्तं वा वमते भृशम् ॥
<>क्लेदो मुखेऽरुचिर्जाड्यं मन्दाग्नित्वञ्च वेपथुः ।
<>क्षुत्तृष्णा च ज्वरो ज्ञेयाः सूचीमुखकृमोरुजाम् ॥
<>इति शूचीमुखलक्षणम् ॥ * ॥
<>ये च धान्याङ्कुरास्तेषां वक्ष्याम्यथ च लक्षणम् ।
<>मलाशयस्थाः कृमयो मलं जघ्नन्ति ते भृशम् ॥
<>तैस्तु संपीड्यते देहे विड्विभेदं परूषता ।
<>कृशत्वञ्चापि हृत्क्लेदं कृमयो जनयन्ति ते ॥
<>हारीतः संशयापन्नः पादौ संगृह्य पृच्छति ।
<>कथं देहे मनुष्यस्य मलमूत्रवसाशये ॥
<>सम्भवन्ति कथञ्चादौ वर्द्धयन्ति कथं पुनः ।
<>कथं वा शीर्णेऽन्नरसे नानाहारावभक्षणे ॥
<>जायन्ते केन कृमयः सूक्ष्माधोगामिनोऽप्यथ ।
<>नानाऽऽमपक्वभक्षान्नं दहते वा हुताशनः ॥
<>कथन्ते कृमयश्चान्ते न दह्यन्तेऽन्तराग्निना ।
<>एवं पृष्टो महाचार्य्यः प्रोवाच मुनिपुङ्गवः ॥
<>आत्रेय उवाच ।
<>शृणुपुत्त्र ! महाबाहो ! कृमिसम्भवकारणम् ।
<>विरुद्धान्नरसैः पुत्त्र ! रक्तञ्चैवास्य कुप्यति ॥
<>कफेनैकदिनं याति शुक्रेणाकारणं व्रजेत् ।
<>पञ्चभूतात्मके वायौ ते तु जाताः सचेतनाः ॥
<>कोष्ठाग्निना न दह्यन्ते न जीर्य्यन्ते रसानिति ।
<>विषे जातो यथा कीटो न विषेण मृतिं व्रजेत् ॥
[Page2-178-c+ 52]
<>तथा हुताशनोद्भ्तं न हुताशेन जीर्य्यति ।
<>भेषजं संप्रवक्ष्यामि येन तेऽपि तरन्ति वै ॥
<>पतन्ति वा शमंयान्ति भेषजानि शृणुष्व मे ।
<>वचाऽजमोदा कृमिजित्पलाश
<>वीजं शठी रामठकं त्रिवृच्च ।
<>उष्णोदके तत्परिपिष्यपेयं
<>पतन्ति शीघ्रं शतधातुकीटाः ॥
<>शठी यवानी पिचुमर्द्दपत्रान्
<>विडङ्गकृष्णातिविषा रसोनम् ।
<>सम्पिष्य मूत्रेण त्रिवृत्प्रयुक्तम्
<>विनाशनं सर्व्वकृमीरुजानाम् ॥
<>मरिचं पिप्पलीमूलं विडङ्गशिग्रुयवानिकात्रिवृतः ।
<>गोमूत्रेण तु पेष्यं पानं शीघ्रं कृमीन् हन्ति ॥
<>मुस्ता विशाला त्रिफला सुपर्णा
<>शिग्रुः सुवाह्वं सलिलेन कल्कः ।
<>पानं सकृष्णा कृमिशत्रुचूर्णं
<>विनाशनं सर्व्वकृमीरुजाञ्च” ॥
<>“मातुलुङ्गस्य मूलानि रसोनं कृमिजित्त्रिवृत् ।
<>अजमोदा निम्बपत्रं गोमूत्रेण तु पेषयेत् ॥
<>पानमेतत् प्रशंसन्ति कृमिदोषनिवारणम् ।
<>ज्वरप्रोक्तानि पथ्यानि कृमिदोषे प्रदापयेत् ॥
<>इति कृमिचिकित्सा” ॥ * ॥
<>इति महर्ष्यात्रेयभाषिते हारीतोत्तरे कृमिचि-
<>कित्सा नाम पञ्चमोऽध्यायः ॥ * ॥
<>अस्य निदानपूर्व्वकससम्प्राप्तिचिकित्सितं-यथा ।
<>“अजीर्णाध्यशनासात्म्यैर्विरुद्धमलिनाशनैः ।
<>अव्यायामदिवास्वप्नगुर्व्वतिस्निग्धशीतलैः ।
<>माषपिष्टान्नविदलविसशालूकशेरुकैः ॥
<>पर्णशाकसुवाशुक्तदधिक्षीरगुडेक्षुभिः ।
<>पलालानूपपिशितपिण्याकपृथुकादिभिः ॥
<>स्वाद्वम्लद्रव्यपानैश्च श्लेष्मा पित्तञ्च कुप्यति ।
<>कृमीन् बहुविधाकारान् करोति विविधाश्रयान् ॥
<>आमपक्काशयस्तेषां प्रसवः प्रायशः स्मृतः ।
<>विंशतेः कृमिजातीनां त्रिविधः सम्भवः स्मृतः ॥
<>पुरीषकफरक्तानि तेषां वक्ष्यामि लक्षणम् ।
<>अयवा वियवाः किप्याश्चिप्या गण्डूपदास्तथा ।
<>चूरवो द्विमुखाश्चैव सप्तैवैते पुरीषजाः ॥
<>श्वेताः सूक्ष्मास्तुदन्त्येते गुदं प्रतिसरन्ति च ।
<>तेषामेवापरे पुच्छैः पृथवश्च भवन्ति हि ॥
<>शूलाग्निमान्द्यपाण्डुत्वविष्टम्भबलसंक्षयाः ।
<>प्रसेकारुचिहृद्रोगविड्भेदास्तु पुरीषजैः ॥
<>रक्ता गण्डूपदा दीर्घा गुदकण्डूनिपातिनः ।
<>शूलाटोपशकृद्भेदपक्तिनाशकराश्च ते ॥
<>दर्भपुष्पा महापुष्पाः प्रलूनाश्चिपिटास्तथा ।
<>पिपीलिका दारुणाश्च कफकोपसमुद्भवाः ॥
<>रोमशा रोममूर्द्धानः सपुच्छाः श्यावमण्डलाः ।
<>मूढधान्याङ्कुराकाराः शुक्लास्ते तनवस्तथा ॥
<>मज्जादा नेत्रलेढारस्तालुश्रोत्रभुजस्तथा ।
<>शिरोहृद्रोगवमथुप्रतिश्यायकराश्च ते ॥
<>केशरोमनस्वादाश्च दन्तादाः किक्विशास्तथा ।
<>कुष्ठजाश्च परीसर्प्पाः ज्ञेयाः शोणितसम्भवाः ॥
<>ते सरक्ताश्च कृष्णाश्च स्निग्धाश्च पृथवस्तथा ।
[Page2-179-a+ 52]
<>रक्ताधिष्ठानजान् प्रायो विकारान् जनयन्ति ते ॥
<>माषपिष्टान्नलवणगुडशाकैः पुरीषजाः ।
<>मांसमाषगुडक्षीरदधिशुक्तैः कफोद्भवाः ॥
<>विरुद्धा जीर्णशाकाद्यैः शोणितोत्था भवन्ति हि ॥
<>ज्वरो विवर्णताशूलं हृद्रोगः सदनं भ्रमः ॥
<>भक्तद्वेषोऽतिमारश्च सञ्जातकृमिलक्षणम् ।
<>दृश्यास्त्रयोदशाद्यास्तु कृमीणां परिकीर्त्तिताः ॥
<>केशादाद्यास्त्वदृश्यास्ते द्वावाद्यौ परिवर्ज्जयेत् ।
<>एषामन्यतमं ज्ञात्वा जिघांसुः स्निग्धमातुरम् ॥
<>सुरसादिविपक्वेन सर्पिषा वान्तमादितः ।
<>विरेचयेत्तीक्ष्णतरैर्योगैरास्थापयेच्च तम् ॥
<>यवकोलकुलत्थानां सुरसादेर्गणस्य च ।
<>विडङ्गस्नेहयुक्तेन क्वाथेन लवणेन च ॥
<>प्रत्यागते निरूहे तु नरं स्नातं सुखाम्बुना ।
<>युञ्ज्यात् कृमिघ्नैरशनैस्ततः शीघ्रं भिषग्वरः ॥
<>स्नेहेनोक्तेन चैनन्तु योजयेत् स्नेहवस्तिना ।
<>ततः शिरीषकिणिही-रसं क्षौद्रयुतं पिबेत् ।
<>केचूकस्वरसं वापि पूर्व्ववत्तीक्ष्णभोजनः ॥
<>पलाशवीजस्वरसं कल्कं वा तण्डुलाम्बुना ।
<>पारिभद्रकपत्राणां क्षौद्रेण स्वरसं पिबेत् ॥
<>पत्तूरस्वरसं वापि पिबेद्वा सुरसादिजम् ।
<>लिह्यादश्वशकृच्चूर्णं विडङ्गं वा समाक्षिकम् ॥
<>पत्रैर्मूषिकपर्ण्या वा सुपिष्टैः पिष्टमिश्रितैः ।
<>खादेत् पूपालिकान् पक्वान् धान्याम्लञ्च पिबेदनु ॥
<>सुरसादिगणे तैलं पक्वं वा पानमिष्यते ।
<>विडङ्गचूर्ण-पिष्टाभ्यां तस्मिन् भक्ष्यन्तु कारयेत् ॥
<>तत्कषायप्रपीतानां तिलानां स्नेहमेव वा ।
<>श्वाविधः शकृतश्चूर्णं सप्तकृत्वः सुभावितम् ॥
<>विडङ्गानां कषायेण त्रैफलेन तथैव च ॥
<>क्षौद्रेण लिढ्वानुपिबेद्रसमामलकोद्भवम् ।
<>अक्षाभया रसञ्चापि विधिरेषोऽयसामपि ॥
<>पूतीकस्वरसं वापि पिबेद्वा मधुना सह ।
<>पिबेद्वा पिप्पलीमूलमजामूत्रेण संयुतम् ॥
<>सप्तरात्रं पिबेद्घृष्टन्त्रपुवा दधिमस्तुना ।
<>पुरीषजान् कफोत्थांश्च हन्यादेवं कृमीन् भिषक् ॥
<>शिरोहृद्घ्राणवक्त्राक्षि संसृतांश्च पृथग्विधान् ।
<>विशेषेणाञ्जनैर्नस्यैरवपीडैश्च साधयेत् ॥
<>शकृद्रसन्तुरङ्गस्य सुशुष्कं भावयेदति ।
<>निःक्वाथेन विडङ्गानां चूर्णं प्रधमनन्तु तत् ॥
<>अयश्चूर्णान्यनेनैव विधिना योजयेद्भिषक् ।
<>सकांस्यनीलं तैलञ्च नस्यं स्यात् सुरसादिके ॥
<>इन्द्रलुप्तविधिश्चापि विधेयो रोमभोजिषु ।
<>दन्तादानां समुद्दिष्टं विधानं मुखरोगिकम् ॥
<>रक्तजानां समुद्दिष्टं कुर्य्यात् कुष्ठचिकित्सिते ।
<>सुरसादिन्तु सर्व्वेषु सर्व्वथैवोपयोजयेत् ॥
<>प्रव्यक्ततिक्तकटुकं भोजनञ्च हितं भवेत् ।
<>कुलत्थक्वाथसंसृष्टं क्षीरपानञ्च पूजितम् ॥ * ॥
<>क्षीराणि मांसानि घृतानि चैव
<>दधीनि शाकानि च पर्व्ववन्ति ।
<>समासतोऽम्लान् मधुरान् हिमांश्च
<>कृमीन् जिघांसुः परिवर्ज्जयेत्तु” ॥
<>इति सुश्रुत उत्तरतन्त्रे चतुःपञ्चाशत्तमोऽध्यायः ॥)
<LEND>
