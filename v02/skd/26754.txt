<L>26754<pc>3-668<k1>महामेदा<k2>महामेदा
महामेदा¦, स्त्री, (मेदयतीति । मिद + णिच् +
घञ् । टाप् । महती मेदा ।) अष्टवर्गे प्रसिद्धौ-
षधविशेषः ॥ तत्पर्य्यायः । वसुच्छिद्रा २ जीवनी
३ पांशुरागिणी ४ देवेष्टा ५ सुरामेदा ६ दिव्या
७ देवमणिः ८ देवगन्धा ९ महाच्छिद्रा १०
वृक्षार्हा ११ । अस्याः गुणाः । हिमत्वम् ।
रुच्यत्वम् । कफशुक्रवृद्धिकारित्वम् । दाहास्र-
पित्तक्षयवातज्वरनाशित्वञ्च । इति राज-
निर्घण्टः ॥ * ॥ अथ मेदमहामेदयोरुत्पत्ति-
लक्षणनामगुणाः ।
“महामेदाभिधः कन्दो मोरङ्गादौ प्रजायते ।
महामेदा वनौमेदा स्यादित्युक्तं मुनीश्वरैः ॥
शुक्लार्द्रकनिभः कन्दो लताजातः स पाण्डुरः ।
महामेदाभिधो ज्ञेयो मेदालक्षणमुच्यते ॥
शुक्लकन्दो नखच्छेद्यो मेदो धातुरिव स्रवेत् ।
यः स मेदेति विज्ञेया जिज्ञासातत्परैर्जनैः ॥
स्वल्पपर्णी मणिच्छिद्रा मेदा मेदोभवाध्वरा ।
[Page3-668-c+ 52]
महामेदा वसुच्छिद्रा त्रिदन्ती देवतामणिः ॥
मेदायुगं गुरु स्वादु वृष्यं स्तन्यकफापहम् ।
बृंहणं शीतलं पित्तरक्तवातज्वरप्रणुत् ॥”
इति भावप्रकाशः ॥
<LEND>
