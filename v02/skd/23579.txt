<L>23579<pc>3-371<k1>प्रेतपिण्डः<k2>प्रेतपिण्डः
प्रेतपिण्डः¦, पुं, (प्रेताय देयः पिण्डः ।) मरणावधि-
<>सपिण्डीकरणपर्य्यन्तं प्रेतसम्प्रदानकपिण्डाकारा-
<>न्नम् । यथा, --
<>“न स्वधाञ्च प्रयुञ्जीत प्रेतपिण्डे दशाहिके ।
<>भाषेतैतच्च वै पिण्डं यज्ञदत्तस्य पूरकम् ॥” * ॥
<>तत्तत्पिण्डस्य प्रेताङ्गकरणत्वं यथा, ब्रह्मपुराणे ।
<>“शिरस्त्वाद्येन पिण्डेन प्रेतस्य क्रियते सदा ।
<>द्वितीयेन तु कर्णाक्षिनासिकास्तु समासतः ॥
<>गलांसभुजवक्षांसि तृतीयेन तथा क्रमात् ।
<>चतुर्थेन तु पिण्डेन नाभिलिङ्गगुदानि च ॥
<>जानुजङ्घे तथा पादौ पञ्चमेन तु सर्व्वदा ।
<>सर्व्वमर्म्माणि षष्ठेन सप्तमेन तु नाडयः ॥
<>दन्तलोमाद्यष्टमेन वीर्य्यञ्च नवमेन तु ।
<>दशमेन तु पूर्णत्वं तृप्तता क्षुद्विपर्य्ययः ॥” * ॥
<>तदकरणे दोषो यथा, --
<>“प्रेतपिण्डा न दीयन्ते यस्य तस्य विमोक्षणम् ।
<>श्माशानिकेभ्यो देवेभ्य आकल्पं नैव विद्यते ॥” * ॥
<>पूरकपिण्डदानदेरितिकर्त्तव्यता यथा । पार-
<>स्करः । प्रेताय पिण्डं दत्त्वा अवनेजनदान-
<>प्रत्यवनेजनेषु नामग्राहं मृण्मये तां रात्रिं
<>विहायसि क्षीरोदके निदध्युः प्रेतात्र स्नाहि
<>पिब चेदं क्षीरमित्युच्चार्य्येति । अत्र दानशब्देन
<>पिण्डदानमुक्तं बहुवचनात् । तेनावनेजनपिण्ड-
<>दानप्रत्यवनेजनेषु नामग्राहं नाम गृहीत्वा
<>प्रेतपिण्डानुष्ठानं समाप्यम् । विहायसि रात्रौ
<>क्षीरोदके प्रेतात्र स्नाहि पिब चेदं क्षीरमित्यु-
<>च्चार्य्य निदध्युः ।
<>“प्रथमेऽहनि यो दद्यात् प्रेतायान्नं समाहितः ।
<>यत्नान्नवसु चान्येषु स एव प्रददाव्यपि ॥” * ॥
<>प्रथमपिण्डकर्त्तृनियमवत् प्रथमपिण्डद्रव्यनियम-
<>माह शुनः पुच्छः ।
<>“प्रथमेऽहनि यद्द्रव्यं तदेव स्याद्दशाहिकम् ।
<>सद्यःशौचेऽपि दातव्याः सर्व्वेऽपि युगपत्तथा ॥
<>त्र्यहाशौचे प्रदातव्याः प्रथमे त्वेक एव हि ।
<>द्वितीयेऽहनि चत्वारस्तृतीये पञ्च चैव हि ॥
<>एकस्तोयाञ्जलिस्त्वेवं पात्रमेकञ्च दीयते ।
<>द्वितीये द्वौ तृतीये त्रीन् चतुर्थे चतुरस्तथा ॥
<>पञ्चमे पञ्च षष्ठे षट् सप्तमे सप्त एव च ।
<>अष्टमेऽष्टौ च नवमे नवैव दशमे दश ॥
<>येन स्युः पञ्चपञ्चाशत् तोनस्याञ्जलयः क्रमात् ।
<>तोयपात्राणि तावन्ति संयुक्तानि तिलादिभिः ॥”
<>इति शुद्धितत्त्वम् ॥
<LEND>
