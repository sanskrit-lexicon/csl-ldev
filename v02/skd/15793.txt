<L>15793<pc>2-671<k1>दक्षिणः<k2>दक्षिणः
दक्षिणः¦, त्रि, (दक्षते इति । दक्ष वृद्धौ + “द्रु-
<>दक्षिभ्यामिनन् ।” उणां । २ । ५० । इति
<>इनन् ।) दक्षिणोद्भूतः । (दक्षिणदिग्भवः ।
<>यथा, रघुः । ४ । ८ ।
<>“स हि सर्व्वस्य लोकस्य युक्तदण्डतया मनः ।
<>आददे नातिशीतोष्णो नभस्वानिव दक्षिणः ॥”
<>दक्षिणदिक्स्थितः । यथा, मनुः । ५ । ९२ ।
<>“दक्षिणेन मृतं शूद्रं पुरद्वारेण निर्हरेत् ॥”)
<>सरलः । (यथा, महाभारते । ४ । ५ । २७ ।
<>“दक्षिणां दक्षिणाचारो दिशं येनाजयत्
<>प्रभुः ॥”)
<>परच्छन्दानुवर्त्ती । आरामः । इति मेदिनी
<>णे, ५० ॥
<>(“दक्षिणः सरलावामपरच्छन्दानुवर्त्तिषु ।
<>वाच्यवद्दक्षिणावाटीयज्ञदानप्रतिष्ठयोः ॥”
<>इति विश्ववचनात् । णे, ४५ ॥)
<>दक्षः । अपसव्यम् । इति हेमचन्द्रः ॥ डाहिन
<>इति भाषा । (यथा, मनुः । २ । ६३ ।
<>“उद्धृते दक्षिणे पाणावुपवीत्युच्यते द्विजः ॥”)
<>दक्षिणहस्ताप्रदाने दोषो यथा, --
<>“दक्षहस्ताप्रदाता च सर्पश्च सप्तजन्मसु ।
<>ततो भवेद्धस्तहीनो मानवश्च ततः शुचिः ॥”
<>इति ब्रह्मवैवर्त्ते प्रकृतिखण्डम् ॥ * ॥
<>दक्षिणहस्ते प्रतिग्रहो यथा, --
<>“ॐकारमुच्चरन् प्राज्ञो द्रविणं शक्तुमोदकम् ।
<>गृह्णीयाद्दक्षिणे हस्ते तदन्ते स्वस्ति कीर्त्तयेत् ॥”
<>इत्यादित्यपुराणम् ॥
<>(प्रदक्षिणः । यथा, भागवते । १ । १४ । १३ ।
<>“शस्ताः कुर्व्वन्ति मां सव्यं दक्षिणं पशवोऽपरे ।
<>वाहांश्च पुरुषव्याघ्र ! लक्षये रुदतो मम ॥”)
<>पुं, चतुर्धानायकान्तर्गतनायकविशेषः । तस्य
<>लक्षणम् । (यथा, साहित्यदर्पणे । ३ । ४० ।
<>“एषु त्वनेकमहिलासु समरागो दक्षिणः
<>कथितः ॥”)
<>यथा च “सकलनायिकाविषयसमसहजानुरागः ।
[Page2-671-b+ 52]
<>अस्योदाहरणं यथा, --
<>“अन्तःपुरे स्फुरति पद्मदृशां सहस्र-
<>मक्षिद्वयं कथय कुत्र निवेशयामि ।
<>इत्याकलय्य नयनाम्बुरुहे निमील्य
<>रोमाञ्चितेन वपुषा स्थितमच्युतेन ॥”
<>इति रसमञ्जरी ॥ * ॥
<>(तन्तोक्ताचारविशेषे, क्ली । यथा, कुलार्णवे
<>५ खण्डे ।
<>“सर्व्वेभ्यश्चोत्तमा वेदा वेदेभ्यो वैष्णवं महत् ।
<>वैष्णवादुत्तमं शैवं शैवाद्दक्षिणमुत्तमम् ॥
<>दक्षिणादुत्तमं वामं वामात् सिद्धान्तमुत्तमम् ।
<>सिद्धान्तादुत्तमं कौलं कौलात् परतरं न हि ॥”)
<LEND>
