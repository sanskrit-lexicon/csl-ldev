<L>19579<pc>2-919<k1>नृपः<k2>नृपः
नृपः¦, पुं, (नॄन् नरान् पाति रक्षतीति । नृ + पा
रक्षणे + “आतोऽनुपसर्गे कः ।” ३ । २ । ३ ।
इति कः ।) नरपतिः । इत्यमरः । २ । ८ । १ ।
तस्य लक्षणं यथा, --
“चतुर्योजनपर्य्यन्तमधिकारी नृपस्य च ।
यो राजा तच्छतगुणः स एव मण्डलेश्वरः ।
तत्तद्दशगुणो राजा राजेन्द्रः परिकीर्त्तितः ॥”
इति ब्रह्मवैवर्त्ते श्रीकृष्णजन्मखण्डे ८६ अः ॥
तत्प्रमाणं यथा, --
“अपुत्त्रस्य नृपः पुत्त्रो निर्धनस्य धनं नृपः ।
अमातुर्जननी राजा अतातस्य पिता नृपः ॥
अनाथस्य नृपो नाथो ह्यभर्त्तुः पार्थिवः पतिः ।
अभृत्यस्य नृपो भृत्यो नृप एव नृणां सखा ॥
सर्व्वदेवमयो राजा तस्मात्त्वामर्थये नृप ! ॥”
इति कालिकापुराणे ५० अध्यायः ॥
नृपदर्शनदिनं यथा । तत्र तिथयः शुभाः ।
वाराः शनिमङ्गलभिन्नाः । नक्षत्राणि उत्तर-
फल्गुन्युत्तराषाढोत्तरभाद्रपद्रोहिणीपुष्याश्विनी-
हस्ताचित्रानुराधामृगशिरोरेवतीज्येष्ठाश्रवणाः ।
लग्नानि मिथुनकन्याधनुर्मीनवृषभसिंहसंज्ञ-
कानि । तत्र चन्द्रः शोभनः । इति ज्योतिषम् ॥
<LEND>
