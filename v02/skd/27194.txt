<L>27194<pc>3-706<k1>मारीचः<k2>मारीचः
मारीचः¦, पुं, (मरीचेरपत्यं पुमान् । मरीचि +
<>अण् ।) राक्षसविशेषः । स च तारकाराक्षसी-
<>पुत्त्रः रावणस्यानुचरः सीताहरणकाले माया-
<>मृगरूपोऽसौ श्रीरामेण हतश्च । इति रामा-
<>यणम् ॥ अस्य विवरणं यथा, --
<>“एतस्मिन्नन्तरे रामो ददर्श कनकं मृगम् ।
<>सीता तं प्रेरयामास तदर्थे यत्नपूर्व्वकम् ॥
<>संन्यस्य लक्ष्मणं रामो जानक्या रक्षणे वने ।
<>स्वयं जगाम तूर्णं तं विव्याध शायकेन च ॥
<>हा लक्ष्मणेति शब्दञ्च कृत्वाथ मायया मृगः ।
<>प्राणांस्तत्याज सहसा पुरो दृष्ट्वा हरिं स्मरन् ॥
<>मृगदेहं परित्यज्य दिव्यं देहं विधाय च ।
<>रत्ननिर्म्माणयानेन वैकुण्ठं स जगाम ह ॥
<>वैकुण्ठद्बारे द्बार्य्यासीत् किङ्करो द्वारपालयोः ।
<>जयश्च विजयश्चैव बलवांश्चाजिताभिधः ॥
<>शापेन शनकादीनां संप्राप्य राक्षसीं तनुम् ।
<>पुनर्जगाम च द्बारमादौ च द्वारपालयोः ॥”
<>इति ब्रह्मवैवर्त्ते प्रकृतिखण्डे १२ अध्यायः ॥
<>कश्यपः । यथा, --
<>“इति संचिन्त्य भगवान् मारीचः कुरुनन्दन ! ।
<>उवाच किञ्चित् कुपित आत्मानञ्च विगर्हयन् ॥”
<>इति श्रीभागवते ६ स्कन्धे १८ अध्यायः ॥
<>(तथा च महाभारते । १३ । ८५ । १०७ ।
<>मरीचिभ्यो मरीचिस्तु मारीचः कश्यपोऽह्य
<>भूत् ॥”)
<>कक्कोलकम् । याजकब्राह्मणः । इति मेदिनी ।
<>चे, १७ ॥ राजहस्ती । इति जटाधरः ॥
<LEND>
