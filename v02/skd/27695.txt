<L>27695<pc>3-756<k1>मूत्रकृच्छ्रं<k2>मूत्रकृच्छ्रं
मूत्रकृच्छ्रं¦, क्ली, (मूत्रे कृच्छ्रम् । मूत्रजन्यं
<>कृच्छ्रमिति वा ।) रोगविशेषः । तत्पर्य्यायः ।
<>मूत्ररोघः २ अश्मरी ३ कृच्छ्रम् ४ । इति
<>राजनिर्घण्टः ॥ * ॥ अथ मूत्रकृच्छ्राधिकारः ।
<>तत्र मूत्रकृच्छ्रस्य विप्रकृष्टं निदानमाह ।
<>“व्यायामतीक्ष्णौषधरूक्षमद्य-
<>प्रसङ्गनृत्यद्रुतपृष्ठयानात् ।
<>आनूपमत्स्याध्यशनादजीर्णात
<>स्युर्मूत्रकृच्छ्राणि नृणां तथाष्टौ ॥”
<>तीक्ष्णौषधं राजिकाशूरणादियुक्तम् । रूक्षेति
<>मद्यविशेषणम् । प्रसङ्गः सततं सेवा । नृत्यं
<>नर्त्तनम् । नित्येति द्विविधः पाठः । द्रुतपृष्ठ-
<>यानात् अश्वादिना गमनात् । आनूपं प्रचुर-
<>जलदेशभवं भक्ष्यम् । अष्टौ वातिकपैत्तिक-
<>श्लैष्मिकसान्निपातिकशल्यजपुरीषजशुक्रजाश्मरी
<>जानि । तस्य संप्राप्तिपूर्व्वकं लक्षणमाह ।
<>“पृथङ्मलाः स्वैः कुपिता निदानैः
<>सर्व्वेऽथवा कोपमुपेत्य वस्तौ ।
<>मूत्रस्य मार्गं परिपीडयन्ति
<>यदा तदा मूत्रयतीह कृच्छ्रात् ॥”
<>तेषु वातिकमाह ।
<>“तीव्रा रुजो वङ्क्षणवस्तिमेढ्रे
<>स्वल्पं मुहुर्मूत्रयतीह वातात् ।”
<>तीव्रा मारणात्मिका वङ्क्षणावूरुमेढ्राणामन्त-
<>रालसन्धी ॥ * ॥ पैत्तिकमाह ।
<>“पीतं सरक्तं सरुजं सदाहं
<>कृच्छ्रं मुहुर्मूत्रयतीह पित्तात् ।”
<>कृच्छ्रमिति क्रियाविशेषणम् ॥ श्लैष्मिकमाह ।
<>“वस्तेः सलिङ्गस्य गुरुत्वशोथौ
<>मूत्रं सपिच्छं कफमूत्रकृच्छ्रे ।”
<>सपिच्छं पिच्छिलम् ॥ सान्निपातिकमाह ।
<>सर्व्वाणि रूपाणि च सन्निपातात्
<>भवन्ति तत् कृच्छ्रतमं हि कृच्छ्रम् ॥”
<>कृच्छ्रं मूत्रकृच्छ्रम् ॥ * ॥ शल्यजमाह ।
[Page3-756-b+ 52]
<>“मूत्रवाहिषु शल्येन क्षतेष्वभिहतेषु वा ।
<>मूत्रकृच्छ्रं तदाघाताज्जायते भृशदारुणम् ॥
<>वातकृच्छ्रेण तुल्यानि तस्य लिङ्गानि निर्द्दिशेत् ।”
<>मूत्रवाहिषु स्रोतःसु । शल्येन कण्टकेन । क्षतेषु
<>सक्षतीकृतेषु अथवा अभिहतेषु मुद्गरादिभि-
<>रभिहतेषु । तदाघातात् मूत्रमार्गाघातात्
<>मूत्रकृच्छ्रं जायते । भृशदारुणं मारकं तस्य
<>शल्यजस्य ॥ * ॥ पुरीषजमाह ।
<>“शकृतस्तु प्रतीघाताद्बायुर्विगुणतां गतः ।
<>आध्मानं वातशूलञ्च मूत्रकृच्छ्रं करोति च ॥”
<>प्रतीघातात् निरोधात् । विगुणतां दुष्टताम् ॥
<>शुक्रजमाह ।
<>“शुक्रदोषैरुपहते मूत्रमार्गे विधारिते ।
<>सशुक्रं मूत्रयेत् कृच्छ्राद्वस्तिमेहनशूलवान् ॥”
<>उपहते दूषिते ॥ * ॥ अश्मरीजमाह । अश्मरी-
<>हेतुकञ्चापि मूत्रकृच्छ्रमुदाहृतम् । सुश्रुतैः
<>शर्कराजमपि मूत्रकृच्छ्रमुक्तमत्र तु तस्य नव-
<>संख्यानिरासार्थमश्मरीशर्करयोः साम्यमाह ।
<>“अश्मरी शर्करा चैव तुल्यसम्भवलक्षणे ।
<>विशेषणं शर्करायाः शृणु कीर्तयतो मम ॥”
<>सम्भवः कारणम् ।
<>“पच्यमानाश्मरी पित्ताच्छोष्यमाणा च
<>वायुना ।
<>विमुक्तकफसन्धाना क्षरन्ती शर्करा मता ॥”
<>पित्तेन पच्यमाना मूत्रशुक्रश्लेष्मसंहतिः प्रथमं
<>पित्तेन बन्धनकर्म्मणा पच्यमाना । पश्चाद्बातेन
<>शोषिता कफेनाश्लिष्टा अश्मरी । सैव विमुक्त
<>कफसन्धाना त्यक्तकफाश्लेषा सती शर्करारूपा
<>मूत्रमार्गात् क्षरन्ती शर्करा मता । एतावता
<>किञ्चिदेव भेदः ॥ * ॥ शर्कराया उपद्रवानाह ।
<>“हृत्पीडा वेपथुः शूलं कुक्षावग्निश्च दुर्बलः ।
<>तया भवति मूर्च्छा च मूत्रकृच्छ्रञ्च दारुणम् ॥”
<>शूलं कुक्षावित्यन्वयः । तया शर्करया ॥ * ॥
<>अथ मूत्रकृच्छ्रस्य चिकित्सा ।
<>“त्रिकण्टकारग्वधदर्भकाश-
<>यवासधात्रीगिरिभेदपथ्याः ।
<>विघ्नन्ति पीता मधुनाश्मरीञ्च
<>समीपमृत्योरपि मूत्रकृच्छ्रम् ॥”
<>त्रिकण्टादिक्वाथः ॥ १ ॥
<>“एलाश्मभेदकशिलाजतुगोक्षुराणा-
<>मेर्व्वारुबीजलवणोत्तमकुङ्कुमानाम् ।
<>चूर्णानि तण्डुलजले तुलितानि पीत्वा
<>प्रत्यक्षमृत्युरपि जीवति मूत्रकृच्छ्री ॥”
<>एलादिचूणम् ॥ २ ॥
<>“अयोरजः सूक्ष्मपिष्टं मधुना सह योजितम् ।
<>मूत्रकृच्छ्रं निहन्त्याशु संलीढं दिवसत्रयात् ॥ ३ ॥
<>गुडेन मिश्रितं क्षीरं कटूष्णं कामतः पिबेत् ।
<>मूत्रकृच्छ्रेषु सर्व्वेषु शर्करायाञ्च नित्यश ॥ ४ ॥
<>धात्रीरसञ्चेक्षुरसं पिबेद्वा
<>कृच्छ्रे सरक्ते मधुना निमिश्रम् ।
<>शल्याभिघातोत्थितमूत्रकृच्छ्रे
<>कार्य्या क्रिया मारुतकृच्छ्रतुल्या ॥ ५ ॥
[Page3-756-c+ 52]
<>क्वाथो गोक्षुरबीजस्य यवक्षारसमन्वितः ।
<>पीतः प्रशमयत्येव कृच्छ्रं विड्धारणोत्थितम् ॥ ६ ॥
<>त्रिफलायाः सुपिष्टायाः कल्कं कोलसमन्वितम् ।
<>वारिणा लवणीकृत्य पिबेन्मूत्ररुजापहम् ॥” ७ ॥
<>कोलं वदरम् ।
<>गुडमामलकं वृष्यं श्रमघ्नं तर्पणं प्रियम् ।
<>पित्तासृग्दाहशूलघ्नं मूत्रकृच्छ्रहरं परम् ॥ ८ ॥
<>सपादशाणतुलितो यवक्षारः सितायुतः ।
<>भक्षितो नाशयत्येव मूत्रकृच्छ्रं न संशयः ॥ ९ ॥
<>द्राक्षासितोपलाकल्कः पीतः कर्षमितो नरैः ।
<>मस्तुना पलमात्रेण मूत्रकृच्छ्रं व्यपोहति ॥ १० ॥
<>समूलगोक्षुरक्वाथः सितामाक्षिकसंयुतः ।
<>नाशयेन्मूत्रकृच्छ्राणि तथैवोष्णसमीरणम् ॥” ११ ॥
<>उष्णसमीरणं उष्णवातं मूत्राघातविशेषम् ।
<>इति भावप्रकाशः ॥ (तथास्य चिकित्सा-
<>प्रकारान्तरम् ।
<>“सुशीतलं जलं कर्षमात्रं स्यात् मूत्रकृच्छ्रहृत् ।
<>दध्यम्बुना च संमिश्रमयश्चूर्णं सुखप्रदम् ॥
<>मूत्रकृच्छ्रे यवक्षारचूर्णं हिङ्गुप्रयोजितम् ।
<>कुष्माण्डञ्च समादाय शर्करासहितं पिबेत् ॥
<>यो हि त्रिदोषसम्भूतमूत्रकृच्छ्रनिवारणः ॥”
<>“आरग्वधफलं मूलं दुरालभा धान्यकशता-
<>वर्य्यः ।
<>पाषाणभेदपथ्ये क्वाथोऽयं मूत्रकृच्छ्रे स्यात् ॥”
<>इति हारीते चिकित्सितस्थाने २९ अध्याये ॥
<>अथात्र पथ्यानि ।
<>“अथो यथादोषमयं गणोऽपि
<>पुरातना लोहितशालयश्च ।
<>तक्रं पयो दध्यपि गोप्रसूतं
<>धन्वामिषं मुद्गरसाः सिता च ॥
<>पुराणकुष्माण्डफलं पटोलं
<>महार्द्रकं गोक्षुरकः कुमारी ।
<>गुवाकखर्ज्जू रकनारिकेल-
<>तालद्रुमाणाञ्च शिरांसि पथ्या ॥
<>तालास्थिमज्जात्रपुषं त्रुटिश्च
<>शीतानि पानान्यशनानि चापि ।
<>प्रनीरनीरं हिमबालुका च
<>मित्रं नृणां स्यात् सति मूत्रकृच्छ्रे ॥”
<>अथापथ्यानि ।
<>“मद्यं श्रमं निधुवनं गजवाजियानं
<>सर्व्वं विरुद्धमशनं विषमाशनञ्च ।
<>ताम्बूलमत्स्यलवणार्द्रकतैलभृष्टं
<>पिन्याकहिङ्गुतिलसर्षपवेगरोधान् ॥
<>माषान् करीरमतितीक्ष्ण विदाहिरूक्ष-
<>मम्लञ्च मुञ्चतु जनः सति मूत्रकृच्छ्रे ॥”
<>इति वैंद्यकपथ्यापथ्यविधिग्रन्थे मूत्रकृच्छ्राधि-
<>कारे ॥)
<LEND>
