<L>18685<pc>2-860<k1>नान्दीमुखः<k2>नान्दीमुखः
नान्दीमुखः¦, पुं, (नान्द्यै वृद्ध्यर्थं मुखं यस्य ।)
<>कूपादिमुखबन्धनम् । इति हेमचन्द्रः । ४ । १५८ ॥
<>वृद्धिश्राद्धभुक् पितृगणः । यथा, --
<>“नान्दीमुखं पितृगणं पूजयेत् प्रयतो गृही ॥”
<>इति विष्णुपुराणम् ॥
<>स च पित्रादित्रिकं मातामहादित्रिकञ्च । इति
<>गोभिलसूत्रम् ॥ (नान्द्या वृद्धेर्मुखम् ।) वृद्धिश्राद्धे,
<>क्ली । यथा, --
<>“नान्दीमुखे विवाहे च प्रपितामहपूर्व्वकम् ।
<>अत्र नान्दीमुखपदस्य श्राद्धपरत्वे इत्युद्वाह-
<>तत्त्वलेखनादन्यत्र श्राद्धपरत्वम् ।” तदितिकर्त्त-
<>व्यता यथा । “तत्र गोभिलः । अथाभ्युदायक-
<>श्राद्धे युग्मानासादयेत् प्रदक्षिणमुपचारः ऋजवो
<>दर्भाः यवैस्तिलार्थः सम्पन्नमिति तृप्तिप्रश्नः
<>दधिवदराक्षताज्यमिश्राः पिण्डाः नान्दीमुखाः
<>पितरः प्रीयन्तामिति दैवे वाचयित्वा नान्दी-
<>मुखेभ्यः पितृभ्यः पितामहेभ्यः प्रपितामहेभ्यः
<>मातामहेभ्यः प्रमातामहेभ्यो वृद्धप्रमातामहेभ्यश्च
<>प्रीयन्तामिति न स्वधाञ्च प्रयुञ्जीतेति ॥ अपि च ।
<>स्वधयेतिपदस्थाने पुष्ट्याशब्दं वदेदिह ।
<>पितॄनितिपदात् पूर्व्वं वदेन्नान्दीमुखानिति ॥
<>कर्म्मादिषु च सर्व्वेषु मातरः स्वगणाधिपाः ।
<>पूजनीयाः प्रयत्नेन पूजिताः पूजयन्ति ताः ॥
<>प्रतिमासु च शुभ्रासु लिखिता वा पटादिषु ।
<>अपि वाक्षतपुञ्जेषु नैवेद्यैश्च पृथग्विधैः ॥
<>कुड्यलग्नां वसोर्धारां सप्तवारान् घृतेन तु ।
<>कारयेत् पञ्च वारान् वा नातिनीचां न चोच्छ्रि-
<>ताम् ॥
<>आयुष्याणि च शान्त्यर्थं जप्त्वा तत्र समाहितः ।
<>षड्भ्यः पितृभ्यस्तदनु श्राद्धदानमुपक्रमेत् ॥
<>वशिष्ठोक्तो विधिः कृत्स्नो द्रष्टव्योऽत्र निरा-
<>मिषः ।
<>अतः परं प्रवक्ष्यामि विशेष इह यो भवेत् ॥
<>प्रातरामन्त्रितान् विप्रान् युग्मानुभयतस्तथा ।
<>उपवेश्य कुशान् दद्यादृजुनैव हि पाणिना ॥
<>निपातो न हि सव्यस्य जानुनो विद्यते क्वचित् ।
<>सदा परिचरेद्भक्त्या पितॄनप्यत्र देववत् ॥
<>पितृभ्य इति दत्तेषु उपवेश्य कुशेषु तान् ।
<>गोत्रनामभिरामत्र्य पितॄनर्घ्यं प्रदापयेत् ॥
<>नात्रापसव्यकरणं न पित्र्यं तीर्थमिष्यते ।
<>पात्राणां पूरणादीनि दैवे नैव तु कारयेत् ॥
<>ज्येष्ठोत्तरकरान् युग्मान् कराग्राग्रपविचकान् ।
<>कृत्वार्घ्यं सम्प्रदातव्यं नैकैकस्यात्र दीयते ॥
<>मधु मध्विति यस्तत्र त्रिर्ज्जपोऽशितुमिच्छताम् ।
<>गायत्त्र्यनन्तरं सोऽत्र मधुमन्त्रविवर्ज्जितः ॥
<>न चाश्नत्सु जपेदत्र कदाचित् पितृसंहिताम् ।
[Page2-860-c+ 52]
<>अन्य एव जपः कार्य्यः सोमसामादिकः शुभः ॥
<>यस्तत्र प्रकरोन्नस्य तिलवद्यववत्तथा ।
<>उच्छिष्टसन्निधौ सोऽत्र तृप्तेषु विपरीतकः ॥
<>सम्पन्नमिति तृप्ताः स्थ प्रश्नस्थाने विधीयते ।
<>सुसम्पन्नमिति प्रोक्ते शेषमन्नं निवेदयेत् ॥
<>प्रागग्रेष्वथ दर्भेषु आद्यमामन्त्र्य पूर्व्ववत् ।
<>अपः क्षिपेन्मूलदेशेऽवनेनिक्ष्वेति निस्तिलाः ॥
<>द्वितीयञ्च तृतीयञ्च मध्यदेशाग्रदेशयोः ।
<>मातामहप्रभृतींस्तु एतेषामेव वामतः ॥
<>सर्व्वस्मादन्नमुद्धुत्य व्यञ्जनैरुपसिच्य च ।
<>संयोज्य यवकर्कन्धुदधिभिः प्राङ्मुखस्ततः ॥
<>अवनेजनवत् पिण्डान् दत्त्वा विल्वप्रमाणकान् ।
<>तत्पात्रक्षालनेनाथ पुनरप्यवनेजयेत् ॥
<>उत्तरोत्तरदानेन पित्तानामुत्तरोत्तरम् ।
<>भवेदधश्चाचरणादधोऽधः श्राद्धकर्म्मसु ॥
<>तस्मात् श्राद्धेषु सर्व्वेषु वृद्धिमत्स्वितरेषु च ।
<>मूलमध्याग्रदेशेषु ईषत्सक्तांश्च निर्व्वपेत् ॥
<>गन्धादीन्निक्षिपेत्तूष्णीं तत आचामयेत्
<>द्बिजान् ॥”
<>“अथाग्रभूमिमासिञ्चेत् सु सुप्रोक्षितमस्त्विति ।
<>शिवा आपः सन्त्विति च युग्मानेवोदकेन च ।
<>सौमनस्यमस्त्विति च पुष्पादानमनन्तरम् ॥
<>अक्षतञ्चारिष्टञ्चास्त्वित्यक्षतानपि दापयेत् ।
<>अक्षय्योदकदानन्तु अर्घ्यदानघदिष्यते ॥
<>षष्ठ्यैव नित्यं तत् कुर्य्यान्न चतुर्थ्या कदाचन ।
<>प्रार्थनासु प्रतिप्रोक्ते सर्व्वास्वेव द्विजोत्तमैः ॥
<>पवित्रान्तर्हितान् पिण्डान् सिञ्चेदुत्तानपात्रकृत् ।
<>युग्मानेव स्वस्तिवाच्यानङ्गुष्ठग्रहणं सदा ॥
<>कृत्वा धूर्य्यस्य विप्रस्य प्रणम्यानुव्रजेत्ततः ॥” * ॥
<>तन्निमित्तानि यथा, विष्णुपुराणे ।
<>“कन्यापुत्त्रविवाहे च प्रवेशे नववेश्मनः ।
<>नामकर्म्मणि बालानां चूडाकर्म्मादिके तथा ॥
<>सीमन्तोन्नयने चैव पुत्त्रादिमुखदर्शने ।
<>नान्दीमुखं पितृगणं पूजयेत् प्रयतो गृही ॥”
<>मत्स्यपुराणे ।
<>“अन्नप्राशे च सीमन्ते पुत्त्रोत्पत्तिनिमित्तके ।
<>पुंसवने निषेके च नववेश्मप्रवेशने ॥
<>देववृक्षजलादीनां प्रतिष्ठायां विशेषतः ।
<>तीर्थयात्रावृषोत्सर्गे वृद्धिश्राद्धं प्रकीर्त्तितम् ॥”
<>कूर्म्मपुराणे ।
<>“तीर्थयात्रासमारम्भे तीर्थप्रत्यागमेषु च ।
<>वृद्धिश्राद्धं प्रकुर्व्वीत बहुसर्पिःसमन्वितम् ॥”
<>इति श्राद्धतत्त्वम् ॥
<LEND>
