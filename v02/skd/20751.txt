<L>20751<pc>3-074<k1>पर्व्व<k2>पर्व्व
पर्व्व¦, [न्] क्ली, (पर्व्वतीति । पर्व्व गतौ + बाहु-
<>लकात् कनिन् । यद्वा, पिपर्त्तीति । पॄ + “स्ना-
<>मदिपद्यर्त्तिपॄशकिभ्यो वनिप् ।” उणां । ४ ।
<>११२ । इति वनिप् ।) महः । ग्रन्थिः । (यथा,
<>भागवते । ५ । २१ । १७ । “तथा वालखिल्या
<>ऋषयोऽङ्गुष्ठपर्व्वमात्राः षष्टिसहस्राणि पुरतः
<>सूर्य्यं सूक्तवाकाय नियुक्ताः संस्तुवन्ति ॥”)
<>प्रस्तावः । लक्षणान्तरम् । दर्शप्रतिपदोः सन्धिः ।
<>(पूर्णिमाप्रतिपदोःसन्धिश्च । यथा, साहित्यदर्पणे ।
<>“अकालजलदावली किरतु नाम मुक्तावली-
<>रपर्व्वणि विधुन्तुदस्तुदतु नाम शीतद्युतिम् ॥”)
<>विषुवत्प्रभृति । इति मेदिनी । ने, ८८ ॥ ग्रन्थ-
<>विच्छेदः । इति त्रिकाण्डशेषः ॥ (यथा, महा-
<>भारते अष्टादशपर्व्वाणि । तानि उक्तानि यथा
<>तट्टीकायाम् ।
<>“आदिः सभावनविराटमथोद्यमश्च
<>भीष्मो गुरू रविजमद्रकसौप्तिकश्च ।
<>स्त्रीपर्व्व शान्तिरनुशासनमश्वमेध-
<>व्यासाश्रमो मुषलयानदिवावरोहः ॥”)
<>क्षणः । इति शब्दचन्द्रिका ॥ (भङ्गी । यथा,
<>रघुवंशे । १६ । ४६ ।
<>दिने दिने शैवलवन्त्यधस्तात्
<>सोपानपर्व्वाणि विमुञ्चदम्भः ॥”)
<>पञ्चपर्व्वाणि यथा । विष्णुपुराणम् ।
<>“चतुर्द्दश्यष्टमी चैव अमावास्याथ पूर्णिमा ।
<>पर्व्वाण्येतानि राजेन्द्र ! रविसंक्रान्तिरेव च ॥
<>स्त्रीतैलमांससम्भोगी पर्व्वस्वेतेषु वै पुमान् ।
<>विण्मूत्रभोजनं नाम प्रयाति नरकं मृतः ॥”
<>पर्व्वसु कर्त्तव्याकर्त्तव्यानि यथा । ब्रह्मपुराणे ।
<>“नित्यं द्वयोरयनयोर्नित्यं विषुवतोर्द्वयोः ।
<>चन्द्रार्कयोर्ग्रहणयोर्व्यतीपातेषु पर्व्वसु ॥
<>अहोरात्रोषितः स्नानं श्राद्धं दानं तथा जपम् ।
<>यः करोति प्रसन्नात्मा तस्य स्यादक्षयञ्च तत् ॥”
<>पराशरभाष्ये कूर्म्मपुराणम् ।
<>“अनध्यायस्तु नाङ्गेषु नेतिहासपुराणयोः ।
<>न धर्म्मशास्त्रेष्वन्येषु पर्व्वस्वेतानि वर्ज्जयेत् ॥”
<>पैठीनसिः । न पर्व्वसु तैलं क्षौरं मांसमभ्यु-
<>पेयात् नामावस्यायां हरितमपि छिन्द्यात् ।
<>इति तिथ्यादितत्त्वम् ॥
<LEND>
