<L>5739<pc>2-001<k1>कं<k2>कं
कं¦, क्ली, (कायति शब्दो निर्गच्छति यतः यस्मिन्
सतीत्यर्थः सजिह्ववदनस्य शिरोऽन्तर्वर्त्तित्वात् ।
यद्वा कायति वर्णात्मकं ध्वन्यात्मकं वा शब्दं
करोति जीवः यस्मिन् सतीति यावत् ॥ कै शब्दे
“अन्येभ्योऽपि दृश्यते” डः । ३ । २ । १०१ ।)
शिरः ॥ (यथा, तन्त्रसारे ।
“द्वाभ्यामोष्ठौ द्विरुन्मृज्य चैकेन क्षालयेत्करम् ।
मुख-घ्राण-नेत्र-श्रोत्र-नाभ्युरस्कं भुजौ क्रमात्” ॥
अत्र कं शिरः इति तट्टीका ॥ कायति शब्दा-
यते स्रोतोवेगेनालोडनेन वेति यावत् ।) जलम् ॥
[Page2-001-c+ 36]
(यथा, भागवते ६ । १ ४२ ।
“सूर्य्योऽग्निः खं मरुद्गावः सोमः सन्ध्याहनीदिशः ।
कं कुः कालो धर्म्म इति ह्येते दैह्यस्य साक्षिणः” ॥
कायन्ति आनन्दोत्सवध्वनिं कुर्व्वन्ति यस्मिन् समा-
गते उपस्थिते इत्यर्थः गृहिण इति शेषः । आ-
नन्दध्वनेस्तु सुखानुवर्त्तित्वात् ।) सुखम् । इति
मेदिनी ॥
(यथा, छान्द्योग्योपनिषदि । ४ । १० । ५ ।
“प्राणो ब्रह्मकं ब्रह्म खं ब्रह्मेति स होवाच विजा-
नाम्यहं यत् प्राणो ब्रह्म कञ्च तु खञ्च न विजा-
नामीति ते होचुर्यद् वाव कं तदेव खं यदेव खं
तदेव कमिति प्राणञ्च हास्मै तदाकाशञ्चोचुः” ॥
“तमेवमुक्तवन्तं ब्रह्मचारिणं ते ह्यग्नयः ऊचुः ।
यद्वाव यदेव वयं कमवोचाम तदेव खमाकाशम्
इत्येवं खेन विशेष्यमाणं कं विषयेन्द्रियसंयोग-
जातसुखान्निवर्त्तितं स्यान्नीलेनेव विशेष्यमाण-
मुत्पलं रक्तादिभ्यः ॥ यदेव खमाकाशमवोचाम
तदेव च कं सुखमिति जानोहि एवञ्च सुखेन
विशेष्यमाणं खं भौतिकादचेतनात् खान्निवर्त्तितं
स्यान्नीलोत्पलवदेव” ॥ इति भाष्यम् ॥ कचते दी-
प्यते मस्तकोपरि शोभते इति भावः । यद्वा कच्यते
बध्यते संयम्यते कराभ्याम् । कच् बन्धने डः ।)
केशः ॥ इति धरणी ॥
<LEND>
