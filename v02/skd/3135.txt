<L>3135<pc>1-160<k1>अहिपूतनः<k2>अहिपूतनः
अहिपूतनः¦, पुं, क्षुद्ररोगविशेषः । तल्लक्षणं यथा, --
<>“शकृन्मूत्रसमायुक्तेऽधौतेऽपाने शिशोर्भवेत् ।
<>स्विन्ने वा स्वाप्यमानस्य कण्डूरक्तकफोद्भवा ॥
<>कण्डूयनात्ततः क्षिप्रं स्फोटः स्रावश्च जायते ।
<>एकीभूतं व्रणं घोरं तं विद्यादहिपूतनं” ॥ * ॥
<>तच्चिकित्सा यथा भावप्रकाशे, --
<>“तत्र संशोधनैः पूर्व्वं धात्रीस्तन्यं विशोधयेत् ।
<>त्रिफलाखदिरक्वाथैर्व्रणानां क्षालनं हितं ॥
<>शङ्खसौवीरयष्ठ्याह्वैर्लेपः कार्य्योऽहिपूतने” । इति
<>(रुग्विनिश्चयटीकाकृता विजयेन व्याख्याप्रसङ्गतो
<>भोजवचनं यदाहृतं तद्यथा, -- यदुक्तं ।
<>“दुष्टस्तन्यस्य पानेन मलस्याक्षालनेन च ।
<>कण्डूदाहरुजावद्भिः पिडकैश्च समाचितः ॥
<>अहिपूतनः सम्भवति यथादोषञ्च दारुणः” ॥
<>इति सनिदानलक्षणसम्प्राप्तिकं चिकित्सितं वाभ-
<>टेन वा यदुक्तं तद्यथा, --
<>“मलोपलेपात् स्वेदाद्वा गुदे रक्तकफोद्भवः ।
<>ताम्रोव्रणोऽन्तःकण्डूमान् जायते भूर्य्युपद्रवः ॥
<>केचित्तं मातृकादोषं वदन्त्यन्येऽहिपूतनं ।
<>प्रष्टारुर्गुदकुन्दञ्च केचिच्च तमनामिकं” ॥ * ॥
<>चिकित्सा ।
<>“तत्र धात्र्याः पयःशोध्यं पित्तश्लेष्महरौषधैः । १
<>शृतशीतञ्च शीताम्बु-युक्तमन्तरपानकं ॥ २
<>सक्षौद्रतार्क्ष्यशौलेन व्रणं तेन च लेपयेत् । ३
<>त्रिफलावदरीप्लक्षत्वक्-क्वाथ-परिषेचितं ॥ ४
<>कासीश-रोचना-तुत्थ-मनोह्वालरसाञ्जनैः । ५
<>लेपयेदम्लपिर्ष्टैर्वा चूर्णितैर्वावचूर्णयेत् ॥ ६
<>सुश्लक्ष्णैरथवा यष्टीशङ्खसौवीरकाञ्जनैः । ७
<>सारिवाशङ्खनाभिभ्यामशनस्य त्वचोऽथवा” ॥ ८ ॥ * ॥
<>चक्रपाणिसंग्रहे तु ॥
<>“पटोलपत्रत्रिफलारसाञ्जनविपाचितं ।
<>पीतं घृतं नाशयति कृच्छ्रामप्यहिपूतनां” ॥
<>पटोलाद्यघृतं ॥ * ॥)
<LEND>
