<L>21402<pc>3-135<k1>पाषाणगर्द्दभः<k2>पाषाणगर्द्दभः
पाषाणगर्द्दभः¦, पुं, हनुसन्धिजक्षुद्ररोगविशेषः ।
तल्लक्षणमाह ।
“वातश्लेष्मसमुद्भूतः श्वयथुर्हनुसन्धिजः ।
स्थिरो मन्दरुजः स्निग्धो ज्ञेयः पाषाणगर्द्दभः ॥”
स्थिरः कठिनः ॥ * ॥ तच्चिकित्सा यथा, --
“पाषाणगर्द्दभं पूर्व्वं स्वेदयेत् कुशलो भिषक् ।
ततः पनसिकाप्रोक्तैः कल्कैरुष्णैः प्रलेपयेत् ॥
वातश्लैष्मिकशोथघ्नैः कल्कैरन्यैश्च लेपयेत् ।
परिपाकगतं भित्त्वा व्रणवत्तमुपाचरेत् ॥
जलोकाभिर्हृते रक्ते स शाम्यति विनौषधम् ।
एतत्स्थलेषु बहुषु प्रेक्षितं लिखितं ततः ॥”
इति भावप्रकाशः ॥
<LEND>
