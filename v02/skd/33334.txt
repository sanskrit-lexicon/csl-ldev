<L>33334<pc>4-441<k1>विषः<k2>विषः
विषः¦, पुं, क्ली, (विष + कः ।) विषम् । तत्पर्य्यायः ।
<>क्ष्वेडः २ गरलम् ३ । इत्यमरः ॥ आहेयम् ४
<>अमृतम् ५ गरदम् ६ कालकूटम् ७ कलाकूलम्
<>८ हारिद्रम् ९ रक्तशृङ्गिकम् १० नीलम् ११
<>गरम् १२ घोरम् १३ हालाहलम् १४ हला-
<>हलम् १५ शृङ्गी १६ भूगरम् १७ । इति राज-
<>निर्घण्टः ॥ जाङ्गलम् १८ तीक्ष्णम् १९ रसः २०
<>रसायनम् २१ गरः २२ । इति जटाधरः ॥
<>जङ्गुलम् २३ जाङ्गुलम् २४ । इति शब्दरत्ना-
<>वली ॥ काकोलः २५ वत्सनाभः २६ प्रदीपनः
<>२७ शौल्किकेयः २८ ब्रह्मपुत्त्रः २९ । इति
<>रत्नमाला ॥ तद्भेदा यथा, --
<>“पुंसि क्लीवे च काकोलकालकूटहलाहलाः ।
<>सौराष्ट्रिकः शौल्किकेयो ब्रह्मपुत्त्रः प्रदीपनः ॥
<>दारदो वत्सनाभश्च विषभेदा अमी नव ॥”
<>इति पातालवर्गे अमरः ॥ * ॥
<>अपि च ।
<>“विषः क्ष्वेडो रसस्तीक्ष्णं गरलोऽथ हला-
<>हलः ।
<>वत्सनाभः कालकूटो ब्रह्मपुत्त्रः प्रदीपनः ॥
[Page4-441-b+ 52]
<>सौराष्ट्रिकः शौल्किकेयः काकोलो दारदोऽपि
<>च ।
<>अहिच्छत्रो मेषशृङ्गकुष्ठवालूकनन्दनाः ॥
<>कैराटको हैमवतो मर्कटः करवीरकः ।
<>सर्षपो मूलको गौरार्द्रकः सक्तुककर्द्दमौ ॥
<>अङ्कोल्लसारः कालिङ्गः शृङ्गिको मधुसिक्थकः ।
<>इन्द्रो लाङ्गलिको विस्फुलिङ्गपिङ्गलगौत्तमाः ।
<>मुस्तको दालवश्चेति स्थावरा विषजातयः ॥”
<>इति हेमचन्द्रः ॥
<>अथ विषस्य नामलक्षणगुणाः ।
<>“विषं तु गरलं क्ष्वेडस्तत्तद्भेदानुदाहरेत् ।
<>वत्सनाभः सहारिद्रः सक्तुकश्च प्रदीपनः ॥
<>सौराष्ट्रिकः शृङ्गकश्च कालकूटस्तथैव च ।
<>हालाहलो ब्रह्मपुत्त्रो विषभेदा अमी नव ॥”
<>तत्र वत्नाभस्य स्वरूपनिरूपणम् ।
<>“सिन्धुवारसदृकपत्रो वत्सनाभ्याकृतिस्तथा ।
<>यत्पार्श्वे न तरोवृद्धिर्व्वत्सनाभः स भाषितः ॥”
<>अथ हारिद्रस्य स्वरूपम् ।
<>“हरिद्रातुल्यमूलो यो हारिद्रः स उदाहृतः ॥”
<>अथ सक्तुकस्य स्वरूपम् ।
<>“यद्ग्रन्थिः सक्तुकेनैव पूर्णमध्यः स सक्तुकः ॥”
<>अथ प्रदीपनस्य स्वरूपम् ।
<>“प्रदीपलोहितो यः स्याद्दीप्तिमान् दलनप्रभः ।
<>महादाहकरः पूर्व्वैः कथितः स प्रदीपनः ॥”
<>अथ सौराष्ट्रिकस्य स्वरूपम् ।
<>‘सुराष्ट्रविषये यः स्यात् स सौराष्ट्रिक
<>उच्यते ॥’
<>अथ शृङ्गकस्य स्वरूपम् ।
<>“यस्मिन् गोशृङ्गके बद्धे दुग्धं भवति लोहितम् ।
<>स शृङ्गक इति प्रोक्तो द्रव्यतत्त्वविशारदैः ॥”
<>अथ कालकूटस्य स्वरूपम् ।
<>“देवासुररणे देवैर्हतस्य पृथुमालिनः ।
<>दैत्यस्य रुधिराज्जातस्तरुरश्वत्थसन्निभः ॥
<>निर्यासः कालकूटोऽस्य मुनिभिः परिकीर्त्तितः ।
<>सोऽहिच्छत्रे शृङ्गवेरे कोकणे मलये भवेत् ॥”
<>अथ हालाहलस्य स्वरूपम् ।
<>“गोस्तनाभफलो गुच्छस्तालपत्रच्छदस्तथा ।
<>तेजसा यस्य दह्यन्ते समीपस्था द्रुमादयः ॥
<>असौ हालाहलो ज्ञेयः क्रिष्किन्धायां हिमा-
<>लये ।
<>दक्षिणाब्धितटे देशे कोकणेऽपि च जायते ॥”
<>अथ ब्रह्मपुत्त्रस्य स्वरूपम् ।
<>“वर्णतः कपिलो यः स्यात् तथा भवति साधकः ।
<>ब्रह्मपुत्त्रः स विज्ञेयो जायते मलयाचले ॥
<>ब्राह्मणः पाण्डरस्तेषु क्षत्त्रियो लोहितप्रभः ।
<>वैश्यः पीतोऽसितः शूद्रो विष उक्तश्चतुर्विधः ॥
<>रसायने विषं विप्रं क्षत्त्रियं देहपुष्टये ।
<>वैश्यं कुष्ठविनाशाय शूद्रं दध्याद्वधाय हि ॥”
<>अथ विषस्य गुणाः ।
<>“विषं प्राणहरं प्रोक्तं व्यवायि च विकासि च ।
<>आग्नेयं वातकफहृद्योगवाहिमदावहम् ॥”
<>व्यवायि सकलकायगुणव्यापनपूर्व्वकपाकागमन-
[Page4-441-c+ 52]
<>शीलम् । विकासि ओजःशोषणपूर्व्वकं सन्धि-
<>बन्धशिथिलीकरणशीलम् । आग्नेयं अधिका-
<>ग्न्यंशम् । योगवाहि संसर्गगुणवाहकम् ।
<>“मदावहं तमोगुणाधिक्येन बुद्धिविध्वंसकम् ।
<>तदेव युक्तियुक्तन्तु प्राणदायि रसायनम् ॥
<>योगवाहि परं वातश्लेष्मजित् सन्निपातहृत् ।
<>योगवाहि त्रिदोषघ्नं बृंहणं वीर्य्यवर्द्धनम् ॥
<>ये दुर्गुणा विषेऽशुद्धे ते स्युर्हीना विशोधनात् ।
<>तस्माद्विषं प्रयोगेषु शोधयित्वा प्रयोजयेत् ॥”
<>अथोपविषाणां निरूपणम् ।
<>“अर्कक्षीरं स्नुहीक्षीरं तथैव कलिहारिका ।
<>करवीरोऽथ धुस्तूरः पञ्च चोपविषाः स्मृताः ॥”
<>उपविषा गौणविषाः । एषां गुणास्तत्र तत्र
<>द्रष्टव्याः । अपि च ।
<>“अर्कक्षीरं स्नुहीक्षीरं लाङ्गली करवीरकः ।
<>गुञ्जाहिफेनो धुस्तूरः सप्तोपविषजातयः ॥”
<>एतेषां शोधनं चिन्त्यम् । गुणास्तत्र द्रष्टव्याः ॥
<>अथ विषाणां शोधनविधिः ।
<>“गोमूत्रे त्रिदिनं स्थाप्यं विषं तेन विशुद्ध्यति ।
<>रक्तसर्षपतैलाक्तं तथा धार्य्यञ्च वाससि ॥
<>येगुणा गरले प्रोक्तास्ते स्युर्हीना विशोधनात् ।
<>तस्माद्विषं प्रयोगेषु शोधयित्वा प्रयोजयेत् ॥”
<>इति भावप्रकाशे पूर्व्वखण्डः ॥
<>अथ विषाधिकारः । तत्र विषस्य द्वैविध्य-
<>माह ।
<>“स्थावरं जङ्गमञ्चैव द्विविधं विषमुच्यते ।
<>दशाधिष्ठानमाद्यन्तु द्बितीयं षोडशाश्रयम् ॥”
<>स्थावरविषस्य दशाश्रयानाह ।
<>“मूलं पत्रं फलं पुष्पं त्वक् क्षीरं सारमेव च ।
<>निर्यासो धातवस्कन्दः स्थावरस्याश्रया दश ॥”
<>तद्यथा । मूलविषं करवीरादि १ । पत्रविषं
<>विषपत्रिकादि २ । फलविषं कर्कोटकादि ३ ।
<>पुष्पविषं वेत्रादि ४ । त्वकसारनिर्यासविषाणि
<>करम्भादीनि ५ । ६ । ७ । क्षीरविषं स्नुह्यादि
<>८ । धातुविषं हरितालादि ९ । कन्दविषं वत्स-
<>नाभसक्तुकादि १० ॥ * ॥ जङ्गमविषस्य षोड
<>शाश्रयानाह ।
<>“दृष्टिनिश्वासदंष्ट्राश्च नखमूत्रमलानि च ।
<>शुक्रं लाला मुखं स्पर्शः संदंश श्चावमर्द्दितम् ।
<>गुदास्थिपित्तशूकानि दश षट् जङ्गमाश्रयाः ॥”
<>तद्यथा । दृष्टिनिश्वासविषा दिव्याः सर्पाः १ । २ ।
<>दंष्ट्राविषाः भौमाः सर्पाः ३ । दंष्ट्रानखविषा
<>व्याघ्रादयः ४ । मूत्रपुरीषविषा गृहगोधिका-
<>दयः ५ । ६ । शुक्रविषा मूषिकादयः ७ । लालाविषा
<>उच्चिटङ्गादयः ८ । लालास्पर्शमूत्रपुरीषार्त्तव-
<>शुक्रमुखसंदंशदंष्ट्रास्पर्शावमर्द्दितगुदपुरीषविषा-
<>श्चित्रशीषादयः ९ । १० । ११ । १२ । १३ । अस्थिविषाः
<>र्पादयः १४ । पित्तविषा नकुलमत्स्यादयः १५ ।
<>शूकविषा भ्रमरादयः १६ ॥ * ॥ स्थावराविषाणां
<>सामान्यानां कार्य्याण्याह ।
<>“स्थावरन्तु ज्वरं हिक्कां दन्तहर्षं गलग्रहम् ।
<>फेनच्छर्द्यरुचिश्वासमूर्च्छाञ्च कुरुते विषम ॥”
[Page4-442-a+ 52]
<>आश्रयभेदेन विशिष्टानां विषाणां कार्य्या-
<>ण्याह । तत्र मूलविषस्य कार्य्यमाह ।
<>“उद्वेष्टनं मूलविषैर्मोहः प्रलपनं भवेत् ॥”
<>पत्रविषस्य कार्य्यमाह ।
<>“जृम्भणं वेपनं श्वासो नृणां पत्रविषैर्भवेत् ॥”
<>फलविषस्य कार्य्यमाह ।
<>“शुष्कशोथः फलविषैर्दाहो द्बेषश्च भोजने ॥”
<>पुष्पविषस्य कार्य्यमाह ।
<>“भवेत् पुष्पविषैश्छर्द्दिराध्मानं मूर्च्छनं तथा ॥”
<>त्वक्सारनिर्यासविषाणां कार्य्याण्याह ।
<>“त्वक्सारनिर्यासविषैरुपयुक्तैर्भवन्ति हि ।
<>आस्यदौगन्ध्यपारुष्यशिरोरुक्कफसंस्रवाः ॥”
<>क्षीरविषकार्य्यमाह ।
<>“फेनागमः क्षीरविषैर्विड्भेदो गुरुजिह्वता ॥”
<>धातुविषकार्य्यमाह ।
<>“हृत्पीडनं धातुविषैर्मूर्च्छा दाहश्च तालुनि ।
<>प्रायेण कालघातीनि विषाण्येतानि निर्द्दिशेत् ॥
<>एतानि मूलादीनि विषाणि नव कालघातीनि
<>कालान्तरे मारकाणि ॥ * ॥ कन्दविषस्य
<>कार्य्यमाह ।
<>“कन्दजान्युग्रवीर्य्याणि यान्युक्तानि त्रयोदश ।
<>सर्व्वाण्येतानि कुशलैर्ज्ञेयानि दशभिर्गुणैः ॥
<>स्थावरं जङ्गमञ्चापि कृत्रिमञ्चापि यद्विषम् ।
<>सद्यो निहन्ति तत् सर्व्वं गुणैश्चेद्दशभिर्युतम् ॥”
<>तान् दशगुणानाह ।
<>“रूक्षमुष्णं तथा तीक्ष्णं सूक्ष्ममाशु व्यवायि च ।
<>विकाशि विशदं चैव लघ्वपाकि च ते दश ॥”
<>तेर्गुणैर्विषस्य कार्य्यमाह ।
<>“तद्रौक्षात् कोपयेद्वायुमौष्ण्यात् पित्तं सशो-
<>णितम् ।
<>तैक्ष्ण्यान्मतिं मोहयति मर्म्मवन्धांश्छिनत्ति हि ॥
<>शरीरावयवान् सौक्ष्मात् प्रविशेद्विकरोति च ।
<>आशुत्वादाशु तद्धन्ति व्यवायात् प्रकृतिं हरेत् ॥
<>विकाशित्वात् क्षपयति दोषान् धातून् मला-
<>न्यपि ।
<>अतिरिच्यत वैशद्याद्दुश्चिकित्स्यञ्च लाघवात् ।
<>दुर्ज्जरं चाविपाकित्वात्तस्मात् क्लेशयते चिरम् ॥”
<>विषलिप्तशस्त्रहतस्य लक्षणमाह ।
<>“सद्यः पाकं याति यस्य क्षतं तत्
<>स्रवेद्रक्तं पच्यते चाप्यभीक्ष्णम् ।
<>कृष्णीभूतं क्लिन्नमत्यर्थपूति-
<>क्षतान् मांसं शीर्य्यते यस्य चापि ॥
<>तृष्णातापौ दाहमूर्च्छे च यस्य
<>दिग्धाविद्वं तं मनुष्यं व्यवस्येत् ।
<>लिङ्गान्येतान्येव कुर्य्यादमित्रै-
<>र्दत्तः क्ष्वेडो वा व्रणे यस्य चापि ॥”
<>पच्यते चाप्यभीक्ष्णं पुनः पुनः पाकमेति । तापो
<>बहिस्तप्तता । दाहोऽभ्यन्तरे । कर्य्यादित्यत्र
<>क्षतं कर्त्तृपदं बोद्धव्यम् । प्रायेण राजादीना-
<>मन्नादौ शत्रवो विषं ददति ॥ * ॥ तेषां ज्ञानार्थं
<>लक्षणमाह ।
<>“इङ्गितज्ञो मनुष्याणां वाक्चेष्टामुखवैकृतैः ।
[Page4-442-b+ 52]
<>जानीयाद्विषदातारमेभिर्लिङ्गैश्च बुद्धिमान् ॥
<>न ददात्युत्तरं पृष्टो विवक्षुर्मोहमेति च ।
<>अपार्थं बहु संकीर्णं भाषते चापि मूढवत् ॥
<>अङ्गुलीः स्फोटयेदुर्व्वीं विलिखेत् प्रहसेदपि ।
<>वेपथुश्चास्य भवति त्रस्तश्चैकैकमीक्षते ॥
<>विवर्णवक्त्रो ध्यामश्च नखैः किञ्चिच्छिनत्ति च ।
<>आलभेत सकृद्दीनः करेण च शिरोरुहान् ॥
<>निर्यियासुरपद्वारैर्वीक्षते च पुनः पुनः ।
<>वर्त्तते विपरीतञ्च विषदाता विचेतनः ॥”
<>इङ्गितमभिप्रायसूचक आकारः । मुखवैकृतिं
<>मुखवैवर्ण्यादिः । एभिर्लिङ्गैः वक्ष्यमाणैः । न
<>ददात्युत्तरं पृष्टः स्वीयासत्कर्म्मजनितव्यामो-
<>हात् । संकीर्णं अस्फुटम् । भयजवायुजनित-
<>पर्व्वव्यथापनोदायाङ्गुलीः स्फोटयेत् । प्रहसेत्
<>अहेतावपि । ध्यामः दग्धसमानवर्णः । आल-
<>भेत् स्पृशेत् । विपरीतं यथा स्यादेवं वर्त्तेत ॥
<>जङ्गमविषाणां सामान्यानां कार्य्यमाह ।
<>“निद्रातन्द्राक्लमं दाहं सम्पाकं लोमहर्षणम् ।
<>शोथञ्चैवातिसारञ्च कुरुते जङ्गमं विषम् ॥”
<>जङ्गमेषु तीक्ष्णतरत्वेन सर्पानाह ।
<>“वातपित्तकफात्मानो भोगिमण्डलिराजिलाः ।
<>यथाक्रमं समाख्याता द्व्यन्तरा द्वन्द्वरूपिणः ॥”
<>भोगिनः फणिनः । ते च विंशतिः ।
<>“मण्डलैर्विविधैश्चित्राः पृथवो मन्दगामिनः ।
<>षट् ते मण्डलिनो ज्ञेया ज्वलनार्कसमा विषैः ॥
<>स्निग्धा विविधवर्णाभिस्तिर्य्यगूर्द्ध्वञ्च राजिभिः ।
<>विचित्रा इव ये भान्ति राजिलास्ते हि तेऽपि
<>षट् ॥”
<>एते यथाक्रमं वातपित्तकफात्मानः । द्ब्यन्तरा
<>द्वे अन्तरे भेदौ येषां ते द्ब्यन्तराः । यथा
<>भोगिनो मण्डलिभ्यां जाताः इत्यादि ॥ * ॥
<>भोगिप्रभृतिकृशदंशलक्षणभेदमाह ।
<>“दंशो भोगिकृतः कृष्णः सर्व्ववातविकारनुत् ।
<>पीतो मण्डलिनः शोथो मृदुः पित्तविकारवान् ॥
<>राजिलोत्थो भवेद्दंशः स्थिरशोथश्च पिच्छिलः ।
<>पाण्डुः स्निग्धोऽतिसान्द्रासृक्सर्व्वश्लेष्मविकार-
<>वान् ॥”
<>देशविशेषे कालविशेषे च दष्टस्यासाध्यत्वमाह ।
<>“अश्वत्थदेवायतनश्मशान-
<>वल्मीकसन्ध्यासु चतुष्पथेषु ।
<>याम्ये सपित्र्ये परिवर्ज्जनीया
<>ऋक्षे नरा मर्म्मसु ये च दष्टाः ॥”
<>याम्ये भरण्याम् । पित्र्ये मघायाम् ।
<>“दार्व्वीकराणां विषमाशु हन्ति
<>सर्व्वाणि चोष्णे द्बिगुणीभवन्ति ॥”
<>उष्णे उष्मसंयोगे । दार्व्वीकरलक्षणमाह ।
<>“रथाङ्गलाङ्गलच्छत्रस्वस्तिकाङ्कुशधारिणः ।
<>ज्ञेया दार्व्वीकराः सर्पाः फणिनः शीघ्र-
<>गामिनः ॥”
<>अपरेषु येषु विषमाशु मारकं भवति तानाह ।
<>“अजीर्णपित्तातपपीडितेषु
<>बालेषु वृद्धषु बुभुक्षितेषु ।
[Page4-442-c+ 52]
<>क्षीणे क्षते मेहिनि कुष्ठजुष्टे
<>रूक्षे बले गर्भवतीषु चापि ॥
<>शस्त्रक्षते यस्य न रक्तमस्ति
<>राज्यो लताभिश्च न संभवन्ति
<>शीताभिरद्भिश्च न रोमहर्षो
<>विषाभिभूतं परिवर्ज्जयेत्तम् ॥
<>जिह्मं मुखं यस्य च केशशातो
<>नासावसादश्च सकण्ठभङ्गः ।
<>कृष्णश्च रक्तः श्वयथुश्च दंशो
<>हन्वोः स्थिरत्वञ्च स वर्ज्जनीयः ॥”
<>केशशातः आकर्षणात् । नासावसादः नासाया
<>नतत्वम् । कण्ठभङ्गः ग्रीवाधारणाशक्तिः । हन्वोः
<>स्थिरत्वं हनुद्बयस्तम्भः ॥ * ॥ अपरश्च ।
<>“वर्त्तिर्घनी यस्य निरेति वक्त्रा-
<>द्रक्तं स्रवेदूर्द्ध्वमधश्च यस्य ।
<>दंष्ट्रानिपातांश्चतुरश्च पश्येद्-
<>यस्यापि वैद्यैः परिवर्जनीयः ॥”
<>वर्त्तिः रुधिरस्थम् । रक्तं स्रवेदूर्द्ध्वमधश्च यस्य
<>यस्य च नासामुखलिङ्गगुदादिभ्यो रक्तं स्रवेत् ।
<>“उन्मत्तमत्यर्थमुपद्रुतं वा
<>हीनस्वरं वाप्यथवा विवर्णम् ।
<>सारिष्टमत्यर्थमवेगिनञ्च
<>जह्यान्नरं तस्य न कर्म्म कुर्य्यात् ॥”
<>अत्यर्थमुपद्रुतं वा ज्वरातिसारादिभिरतिशये-
<>नोपद्रुतम् । हीनस्वरं वक्तुमक्षमम् । विवर्णं
<>कृष्णवर्णम् । सारिष्टं नासाभङ्गादियुक्तम् ।
<>अवेगिनं वेगो विषवेगः लहरि इति लोके
<>तद्रहितम् । * । स्थावरं जङ्गमं विषमेव
<>जीर्णत्वादिभिः कारणैर्दूषीविषसंज्ञां लभते ।
<>तदाह ।
<>“जीर्णं विषघ्नौषधिदूषितं वा
<>दावाग्निवातातपशोषितं वा ।
<>स्वभावतो वा गुणविप्रहीनं
<>विषं हि दूषीविषतामुपैति ॥”
<>जीर्णं अतिपुराणम् । विषघ्नौषधिदूषितं विषघ्ना-
<>भिरोषधीभिर्व्वीर्य्यहीनीकृतम् । स्वभावतो वा
<>गुणविप्रहीनं स्वभावादेव दशानां गुणानां
<>मध्ये द्वित्र्यादिगुणहीनम् ॥ * ॥ दूषीविषस्य
<>कार्य्यमाह ।
<>“वीर्य्याल्पभावान्न निपातयेत्तत्
<>कफान्वितं वर्षगुणानुबन्धि ।
<>तेनार्द्दितो भिन्नपुरीषवर्णो
<>विगन्धवैरस्ययुतः पिपासी ॥
<>मूर्च्छां भ्रमं गद्गदवाग्वमिञ्च
<>विचेष्टमानोऽरतिमाप्नुयाद्वा ॥”
<>न निपातयेत् न मारयति । कफान्वितं कफेन
<>मन्दीकृतौष्णादिगुणम् । वर्षगुणानुबन्धि कफे-
<>नाग्नेर्मान्द्यादीषत्पाकाच्चिरमास्थायि । भिन्न-
<>पुरीषवर्णः भिन्नपुरीषो द्रुतमलः भिन्नवर्णश्च ।
<>विचेष्टमानो विरुद्धां चेष्टां कुर्वन् मूर्च्छादीन्
<>व्याधीन् लभते ॥ * ॥ स्थानविशेषस्थिते दूषी-
<>विषे लिङ्गविशेषमाह ।
[Page4-443-a+ 52]
<>“आमा शयस्थे कफवातरोगी
<>पक्वाशयस्थेऽनिलपित्तरोगी ।
<>भवेत् समुद्धस्तशिरोऽङ्गरुट्को
<>विलूनपक्षश्च यथा विहङ्गः ॥”
<>समुद्धस्तशिरोरुहः केशाः अङ्गरुहि च रोमाणि
<>यस्य सः । एतदपि लिङ्गं पक्वाशयस्थे दूषीविषे
<>बोद्धव्यम् । स्थिरं रसादिष्वथ तद्यथोक्तान्
<>करोति धातुप्रभवान् विकारान् । तत् दूषी-
<>विषम् । यथोक्तान् सुश्रुते व्याधिसमुद्देशी-
<>योक्तान् । * । दूषीविषस्य प्रकोपसमयमाह ।
<>“कोपन्तु शीतानिलदुर्दिनेषु
<>जात्याशु पूर्व्वं शृणु तस्य रूपम् ॥” * ॥
<>कुपितस्य तस्य दूषीविषस्य पूर्व्वरूपमाह ।
<>“निद्रागुरुत्वञ्च विजृम्भणञ्च
<>विश्लेषहर्षावथवाङ्गमर्दः ॥”
<>विश्लेषः गात्रशैथिल्यम् । हर्षः रोमाञ्चः । * ।
<>रूपमाह ।
<>“ततः करोत्यन्नमदाषिपाका-
<>वरोचकं मण्डलकोटजन्म ।
<>मांसक्षयं पाणिपदाक्षिशोथं
<>मूर्च्छां तथा च्छर्द्दिमथातिसारम् ॥”
<>दूषीविषं श्वासतृषौ ज्वरांश्च कुर्य्यात् प्रवृद्धिं
<>जठरस्य चापि । अन्नमदः अन्ने भुक्ते पूगफले-
<>नेव मदः अविपाकः । * । अन्नस्य दूषीविष-
<>भेदेन विकारभेदमाह ।
<>“उन्मादमन्यज्जनयेत्तथान्य-
<>दानाहमन्यत् क्षपयेच्च शुक्रम् ।
<>गाद्गद्यमन्यज्जनयेच्च कुष्ठं
<>तांस्तान् विकारांश्च बहुप्रकारान् ॥”
<>अन्यत् दूषीविषम् । तांस्तान् विकारान् विसर्प-
<>विस्फोटादीन् । * । दूषीविषस्य निरुक्तिमाह ।
<>“दूषितं देशकालान्नं दिवास्वप्नैरभीक्ष्णशः ।
<>यस्मात् संदूषयेद्धातुं तस्मात् दूषीविषं स्मृतम् ॥”
<>देशः अनूपादिः । कालो दुर्दिनादिः । अन्नं
<>कुलत्थतिलमसुरादि । धातुदूषकत्वाद्दूषीवि-
<>षम् ॥ * ॥ दूषीविषस्य साध्यत्वादिकमाह ।
<>“साध्यमात्मवतः सद्यो याप्यं संवत्सरोषितम् ।
<>दूषीविषमसाध्यं स्यात् क्षीणस्याहितसेविनः ॥”
<>कृत्रिमं विषं द्विविधम् । एकं सविषं दूषीविष-
<>संज्ञम् । अपरमविषं तदेव गरसंज्ञम् । तथा च
<>काश्यपसंहितायाम् ।
<>“संयोगजञ्च द्विविधं द्वितीयं विषमुच्यते ।
<>दूषीविषन्तु सविषमविषं गर उच्यते ॥”
<>संयोगजं कृत्रिमं विषम् । द्वितीयं स्वाभावि-
<>कात् । तच्च द्विविधम् । * । तत्र दूषीविष-
<>मभिधाय गरं दर्शयितुमाह ।
<>“सौभाग्यार्थं स्त्रियः स्वेदरजोनानाङ्गजान्
<>मलान् ।
<>शत्रुप्रयुक्तांश्च गरान् प्रयच्छन्त्यन्नमिश्रितान् ॥” *
<>गरकाय्यमाह ।
<>“तैः स्यात् पाण्डुकृशोऽल्पाग्निर्ज्ज्वरश्चास्योप-
<>नायते ।
[Page4-443-b+ 52]
<>मर्मप्रधमनाध्मानं हस्तयोः शोथसम्भवः ॥
<>जठरं ग्रहणीरोगा यक्ष्मा गुल्मः क्षयो ज्वरः ।
<>एवंविधस्य चान्यस्य व्याधेर्लिङ्गञ्च जायते ॥”
<>तैर्गरैः स्वेतरजःप्रभृतिभिः । ज्वरश्चास्योप-
<>जायत इति अपाकात् । मर्म्मप्रधमनं मर्म्म-
<>व्यथाम् । क्षयो धातुक्षयः ॥ * ॥ लूतानां जन्तु-
<>विशेषाणामुत्पत्तिं संख्याञ्चाह ।
<>“यस्माल्लूनं तृणं प्राप्ता मुनेः प्रस्वेदबिन्दवः ।
<>तेभ्यो जातास्ततो लूता इति ख्यातास्तु
<>षोडश ॥”
<>तत्र सुश्रुतः ।
<>“विश्वामित्रो नृपवरःः कदाचिदृषिसत्तमम् ।
<>वशिष्ठं कोपयामास गत्वाश्रमपदं किल ॥
<>कुपितस्य मुनेस्तस्य ललाटात् स्वेदबिन्दवः ।
<>अपतन्दर्शनादेव ह्यधस्तात्तीव्रवर्च्चसः ।
<>लूने तृणे महर्षेस्तु धेन्वर्थे सम्भृतेऽपि च ॥
<>ततो जातास्त्विमे घोरा नानारूपा महाविषाः ।
<>तासामष्टौ कष्टसाध्या वर्ज्यास्तावन्त्य एव हि ॥
<>तत्र तृणमण्डलाप्रभृतयोऽष्टौ कष्टसाध्याः । सौव-
<>र्णिकाप्रभृतयोऽष्टावसाध्याः ॥ * ॥ तासां सामा-
<>न्यानां दंशलक्षणमाह ।
<>“ताभिर्दष्टे दंशकोप्यः प्रवृत्तिः क्षतजस्य च ।
<>ज्वरो दाहोऽतिसारश्च गदाः स्युश्च त्रिदो-
<>षजाः ॥
<>पिडका विविधाकारा मण्डलानि महान्ति च ।
<>शोथो महान्तो मृदवो रक्ताः श्यावाश्चला-
<>स्तथा ॥
<>सामान्यं सर्व्वलूतानामेतद्दंशस्य लक्षणम् ।”
<>दंशकोप्यः दंशमध्ये पूतिभावः ।
<>“दंशमध्ये तु यत् कृष्णं श्यावं वा जालमावृतम् ॥
<>दग्धाकृति भृशं पाकं क्लेदशोऽथज्वरान्वितम् ।
<>दूषीविषाभिर्लूताभिस्तं दष्टमिति निर्द्दिशेत् ॥”
<>सौवर्णिकादयोऽष्टावसाध्याः प्राणहरास्तासां
<>लक्षणमाह ।
<>“शोथः श्वेता सिता रक्ता पीता वा पिडका
<>ज्वरः ।
<>प्राणान्तिको भवेद्दाहः श्वासहिक्का शिरो-
<>ग्रहः ॥”
<>आखुदूषीविषलक्षणमाह ।
<>“आदंशाच्छोणितं पाण्डुमण्डलानि ज्वरो-
<>ऽरुचिः ।
<>लोमहर्षश्च दाहश्चाप्याखुदूषीविषार्द्दिते ॥”
<>प्राणहरमूषकविषकार्य्यमाह ।
<>“मूर्च्छाङ्गशोथवैवण्यं क्लेदशब्दाश्रुतिज्वराः ।
<>शिरोगुरुत्वं लालासृक्छर्द्दिश्चासाध्यमूषकात् ॥”
<>अङ्गशोथोऽत्र मूषकाकारो बोद्धव्य इति तन्त्रा-
<>न्तरे ॥ * ॥ कृकलासदष्टस्य लक्षणमाह ।
<>“शोथस्य कार्य्यमथवा नानावर्णत्वमेव च ।
<>मोहोऽथ वर्च्चसो भेदो दष्ठस्य कृकलासकैः ॥”
<>वृश्चिकविषस्य लक्षणमाह ।
<>“दहत्यग्निरिवादौ च भिनत्तीवोर्द्ध्वमाशु च ।
<>वृश्चिकस्य विषं याति पश्चात् दंशोऽवतिष्ठते ॥”
[Page4-443-c+ 52]
<>असाध्यवृश्चिकदष्टस्य लक्षणमाह ।
<>“दष्टोऽसाध्यैस्तु हृद्घ्राणरसनोपहतो नरः ।
<>मांसैः पतद्भिरत्यर्थं वेदनार्त्तो जहात्यसून् ॥”
<>असाध्यैर्वृश्चिकैस्तेषामेवानुवृत्तेः । हृदादिषूप-
<>हतः हृदादिकार्य्यरहितो भवति । अत्यर्थं
<>वेदनार्त्त इत्यन्वयः ॥ कणभदष्टस्य लक्षणमाह ।
<>“विसर्पः श्वयथुः शूलं ज्वरश्छर्द्दिरथापि च ।
<>लक्षणं कणभैर्दष्टे दंशश्चैवावशीर्य्यते ॥”
<>कणभः कीटविशेषः ॥ उच्चिटङ्गदष्टस्य लक्षण-
<>माह ।
<>“कृष्णरोमोच्चिटङ्गेन स्तब्धलिङ्गो भृषार्त्ति-
<>मान् ।
<>दष्टः शीतोदकेनेव सिक्तान्यङ्गानि मन्यते ॥”
<>कृष्णरोमा अधिकतरकृष्णरोमा । उच्चिटङ्ग-
<>श्चीटाकीटविशेषः ॥ * ॥ सविषमण्डूकदष्टस्य
<>लक्षणमाह ।
<>“एकदंष्ट्रार्द्दितः शूनः सरुजः पीतकः सतृट् ।
<>सनिद्रश्छर्द्दिमान् दष्टो मण्डूकैः सविषैर्भवेत् ॥”
<>एकदंष्ट्रार्द्दितः स्वभावादेकयैव दंष्ट्रया दष्टो
<>भवति ॥ * ॥ मत्स्यविषस्य कार्य्यमाह ।
<>“मत्स्यास्तु सविषाः कुर्य्युर्दाहं शोथं रुजं तथा ॥”
<>जलौकोविषकार्य्यमाह ।
<>“कण्डूशोथं ज्वरं मूर्च्छां सविषास्तु जलौकंसः ।”
<>कुर्य्युरिति शेषः ॥ * ॥ गृहगोधिकाविषकार्य्य-
<>लक्षणमाह ।
<>“विदाहं श्वयथुं तोदं प्रस्वेदं गृहगोधिकाः ।”
<>कुर्य्युः । इति शेषः ॥ * ॥ शतपदीविषकार्य्यमाह ।
<>“दंशे स्वेदं रुजं दाहं कुर्य्यात् शतपदीविषम् ।”
<>शतपदी गिजाइ इति लोके ॥ * ॥ मशकविष-
<>कार्य्यमाह ।
<>“कण्डूमान् मशकैरीषच्छोथः स्यान्मन्दवेदनः ॥”
<>असाध्यमशकलक्षणमाह ।
<>“असाध्यकीटसदृशमसाध्यं मशकक्षतम् ।”
<>असाध्यकीटसदृशं असाध्यैः कीटैर्लूताभिः कृतं
<>यत् क्षतं तत्सदृशवेदनम् ॥ * ॥ मक्षिकादंशस्य
<>लक्षणमाह ।
<>“सद्यःसंस्राविणी श्यावा दाहमूर्च्छाज्वरा-
<>न्विता ।
<>पिडका मक्षिकादंशे तासान्तु स्थगिकाशुहृत् ॥”
<>तासामित्यादि । तासां सुश्रुतोक्तानां षण्णां
<>मक्षिकाणां मध्ये स्थगिकानाम्नी शीघ्रं प्राणं
<>हरतीत्यर्थः ॥ व्याघ्रादिविषाणां कार्य्यमाह ।
<>“चतुष्पाद्भिर्द्विपाद्भिर्व्वा नखैर्दन्तैश्च यत् क्षतम् ।
<>सूयते पच्यते तत्तु स्रवते ज्वरयत्यपि ॥”
<>चतुष्पाद्भिर्व्याघ्रादिभिः । द्विपाद्भिर्वनमानुषा-
<>दिभिः । सूयते सूनं भवति ॥ * ॥ विषोज्झितस्य
<>लक्षणमाह ।
<>“प्रसन्नदोषं प्रकृतिस्थधातु-
<>मन्नाभिकामं सममूत्रविट्कम् ।
<>प्रसन्नवर्णेन्द्रियचित्तचेष्टं
<>वैद्योऽवगच्छेदविषं मनुष्यम् ॥”
<>प्रसन्नदोषं प्रकृतिस्थदोषं शेषं सुगयम् ॥ * ॥
[Page4-444-a+ 52]
<>अथ विषाणां चिकित्सा । तत्र स्थावरविषास्य
<>चिकित्सा ।
<>“स्थावरेण विषेणार्त्तनरं यत्नेन वामयेत् ।
<>वमनेन समं नास्ति यतस्तस्य चिकित्सितम् ॥
<>विषमत्यर्थमुष्णञ्च तीक्ष्णञ्च कथितं यतः ।
<>अतः सर्व्वविषे युक्तः परिषेकस्तु शीतलः ॥
<>औष्ण्यात्तैक्ष्ण्याद्विशेषेण विषं पित्तं प्रकोपयेत् ।
<>वामितं सेचयेत्तस्माच्छीतलेन जलेन च ॥
<>पाययेन्मधुसर्पिर्भ्यां विषघ्नं भेषजं द्रुतम् ।
<>भोक्तुमम्लं रसं दद्यात् चर्व्वयेन्मरिचानि च ॥
<>यस्य यस्य च दोषस्य पश्येल्लिङ्गानि भूरिशः ।
<>तस्य तस्यौषधैः कुर्य्याद्विपरीतगुणैः क्रियाम् ॥
<>शालयः षष्टिकाश्चैव कोरदूषाः प्रियङ्गवः ।
<>भोजनार्थे विषार्त्तानां हिताः पटुषु सैन्धवम् ॥”
<>प्रियङ्गुः कङ्गुः ।
<>“मूलत्वक पत्रपुष्पाणि बीजञ्चेति शिरीषतः ।
<>गवां मूत्रेण संपिष्टं लेपाद्बिषहरं भवेत् ॥
<>दूषीविषार्त्तः सुस्निग्धमूर्द्ध्वं चाधश्च शोधितम् ।
<>पाययेदगदं मुख्यमिदं दूषीविषापहम् ॥
<>पिप्पलीध्यामकं मांसी लोध्रमेला सुवर्च्चिका ।
<>मरिचं बालकं चैला तथा कनकगैरिकम् ॥
<>क्षौद्रयुक्तः कषायोऽयं दूषीविषमपोहति ॥”
<>ध्यामकं रोहिषम् । तदलाभे उशीरं देयम् ।
<>कनकगैरिकं सोणागेरू इति लोके । अत्यन्त-
<>मारक्तम् ॥ * ॥ अथ जङ्गमविषस्य चिकित्सा ।
<>“अभयां रोचनां कुष्ठमर्कपुष्पं तथोत्पलम् ।
<>नलवेतसमूलानि गरलं सुरसां तथा ॥
<>सकलिङ्गं समञ्जिष्ठामनन्ताञ्च शतावरीम् ।
<>शृङ्गाटकं समङ्गाञ्च पद्मकेशरमित्यपि ॥
<>कल्कीकृत्य पचेत् सर्पिः पयो दद्याच्चतुर्गुणम् ।
<>सम्यक्पक्वेऽवतीर्णे च शीते तस्मिन् विनिः-
<>क्षिपेत् ॥
<>सर्पिस्तुल्यं भिषक् क्षौद्रं कृतरक्षं निधापयेत् ।
<>विषाणि हन्ति दुर्गाणि गरदोषकृतानि च ॥
<>स्पर्शाद्धन्ति विषं सर्व्वं गरैरुपहितां त्वचाम् ।
<>योगजन्तमकं कण्डूं मांससादं विसंज्ञताम् ॥
<>नाशयत्यञ्जनाभ्यङ्गपानवस्तिषु योजितम् ।
<>सर्पकीटाखुलूतादिदष्टानां विषहृत् परम् ॥”
<>मृत्युपाशच्छ्रेदि घृतम् ॥
<>“धुस्तूरस्य शिफा पेया क्षीरेण परिपेषिता ।
<>अङ्कोठवंशजा चापि श्वविषघ्नी प्रयत्नतः ॥
<>रजनीयुग्गपत्तङ्गमञ्जिष्ठानागकेशरैः ।
<>शीताम्बुपिष्टैरालेपः सद्यो लूतां विनाशयेत् ॥
<>जीरकस्य कृतः कल्को घृतसैन्धवसंयुतः ।
<>सुखोष्णो मधुना लेपो वृश्चिकस्य विषं हरेत् ॥
<>गन्धमाघ्राय मुदितसूर्य्यावर्त्तदलस्य तु ।
<>वृश्चिकेन नरो विद्धः क्षणाद्भवति निर्व्विषः ॥”
<>इति विषाधिकारः । इति भावप्रकाशः ॥ * ॥
<>पारिभाषिकविषा यथा, --
<>“न विषं विषमित्याहुब्रह्मस्वं विषमुच्यते ।
<>देवस्वञ्चापि यत्नेन सदा परिहरेत्ततः ॥”
<>इति कौर्म्मे उपविभागे १५ अध्यायः ॥
[Page4-444-b+ 52]
<>अपि च ।
<>“दुरधीता विषं विद्या अजीर्णे भोजनं विषम् ।
<>विषं गोष्ठी दरिद्रस्य वृद्धस्य तरुणी विषम् ॥
<>विषं चंक्रमणं रात्रौ विषं राज्ञोऽनुकूलता ।
<>विषं स्त्रियोऽप्यन्यहृदो विषं व्याधिरवीक्षितः ॥”
<>इति चाणक्यम् ॥
<LEND>
