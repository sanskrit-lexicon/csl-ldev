<L>10705<pc>2-314<k1>गर्भस्रावः<k2>गर्भस्रावः
गर्भस्रावः¦, पुं, (गर्भस्य स्रावश्च्युतिः पात इत्यर्थः ।)
<>गर्भपातः । त्ततुर्थमासपर्य्यन्तं शोणितरूप-
<>गर्भस्य स्रवणम् । पेटखसा इति भाषा ॥ तस्या-
<>शौचं यथा, --
<>“यदि गर्भो विपद्येत स्रवते वापि योषितः ।
<>यावन्मासान् स्थितो गर्भस्तावद्दिनानि सूतकम् ॥”
<>इति गारुडे १०७ अध्यायः ॥
<>“रात्रिभिर्मासतुल्याभिर्गर्भस्रावे विशुध्यति ।”
<>इति मनुः । ५ । ६६ ॥ * ॥
<>“अर्व्वाक् षण्मासतः स्त्रीणां यदि स्यात् गर्भ-
<>संस्रवः ।
<>तदा माससमैस्तासामशौचं दिवसैः स्मृतम् ॥
<>अत ऊर्द्ध्वन्तु पतने स्त्रीणां स्याद्दशरात्रकम् ।
<>सद्यःशौचं सपिण्डानां गर्भस्रावाच्च वा ततः ॥”
<>इति कूर्म्मपूराणम् ॥ * ॥
<>(“अन्तराजन्ममरणे शेषाहोभिर्विशुध्यति ।
<>गर्भस्रावे मासतुल्या निशाः शुद्धेस्तु कारणम् ॥”
<>इति याज्ञकल्क्यः । ३ । २० ॥)
<>अन्यत् अशौचशब्दे द्रष्टव्यम् ॥ * ॥ * ॥
<>अथ गर्भस्रावनिदानलक्षणे ।
<>“भयाभिघाततीक्ष्णोष्णपानाशननिषेवणात् ।
<>गर्भे पतति रक्तस्य सशूलं दर्शनं भवेत् ॥
<>आ चतुर्थात् ततो मासात् प्रस्रवेद्गर्भविद्रवः ।
<>ततः स्थिरशरीरस्य पातः पञ्चमषष्ठयोः ॥
<>गर्भोऽभि वातविषमाशनपीडनाद्यैः
<>पक्वं द्रुमादिव फलं पतति क्षणेन ।
<>मूढः करोति पवनः खलु मूढगर्भं
<>शूलञ्च योनिजठरादिषु मूत्रसङ्गम् ॥”
<>इति माधवकरः ॥
<>अथ गर्भस्रावपातयोर्न्निदानमाह ।
<>“ग्राम्यधर्म्माध्वगमनयानस्खलनपीडनैः ।
<>ज्वरोपवासोत्पतनप्रहाराजीर्णधावनैः ॥
<>वमनाच्च विरेकाच्च कुन्थनाद्गर्भपातनात् ।
<>तीक्ष्णधारोष्णकटुकतिक्तरूक्षनिषेवणात् ॥
<>वेगाभिघाताद्विषमादासनाच्छयनाद्भयात् ।
<>गर्भे पतति रक्तस्य सशूलं दर्शनं भवेत् ॥”
<>गर्भपातनात् नियमेन गर्भपातनशीलं द्रव्यं
<>तस्मात् ॥ गर्भस्य स्रावपातयोः पूर्व्वरूपमाह ।
<>गर्भेपततीत्यादि । पतति स्रावेण पातेन वा
<>पतिष्यति ॥ * ॥
<>स्रावपातयोरवधिमाह ।
<>आ चतुर्थात्ततो मासात् प्रस्रवेद्गर्भविद्रवः ।
<>ततः स्थिरशरीरस्य पातः पञ्चमषष्ठयोः ॥
<>आ चतुर्थात् मासात् चतुर्थमासपर्य्यन्तम् ।
<>गर्भस्य विद्रवः शोणितरूपः । गर्भः स्रवति
<>शोणितमिति भोजवचनात् । स्थिरशरीरस्य
<>कठिनशरीरस्य गर्भस्य । गर्भपातस्य दृष्टान्तं
<>दर्शयति ।
<>गर्भोऽमिघातविषमासनपीडनाद्यैः
<>पक्वं द्रुमादिव फलं पतति क्षणेन ।
[Page2-315-a+ 52]
<>यंथा वृन्तलग्नं पक्वं फलं अभिघातेनाकाल
<>एव पतति तथा गर्भोऽप्यभिघातादिनाऽकालेऽपि
<>पतति ॥ * ॥
<>अथ गर्भस्रावस्य चिकित्सा ।
<>गुर्व्विण्या गर्भतो रक्तं स्रवेद्यदि मुहुर्मुहुः ।
<>तन्निरोधाय सुस्निग्धमुत्पलादि शृतं पिबेत् ॥
<>उत्पलादिगणमाह ।
<>उत्पलं नीलमारक्तं कह्लारं कुमुदं तथा ।
<>श्वेताम्भोजञ्च मधुकमुत्पलादिरयं गणः ॥
<>संशीलितो हरत्येव दाहं तृष्णां हृदामयम् ।
<>रक्तपित्तञ्च मूर्च्छाञ्च तथा छर्दिमरोचकम् ॥ * ॥
<>अथ गर्भपातस्योपद्रवानाह ।
<>प्रस्रंसमाने गर्भे स्याद्दाहं शूलञ्च पार्श्वयोः ।
<>पृष्ठरुक् प्रदरानाहौ मूत्रसङ्गश्च जायते ॥
<>प्रस्रंसमाने पतति ॥ * ॥ अथ गर्भस्य स्थाना-
<>न्तरगमने चोपद्रवानाह ।
<>स्थानात् स्थानान्तरं तस्मिन् प्रयात्यपि च जायते ।
<>आमपक्वाशयादौ तु क्षोभः पूर्व्वेऽप्युपद्रवाः ॥
<>पूर्व्वेऽप्युपद्रवाः पार्श्वे शूलादयः ॥ * ॥
<>तच्चिकित्सामाह ।
<>स्निग्धाः शीताः क्रियास्तेषु दाहादिषु समाचरेत् ।
<>कुशकाशोरुवूकाणां मूलैर्गोक्षुरकस्य च ॥
<>शृतं दुग्धं सितायुक्तं गर्भिण्याः शूलहृत् परम् ।
<>श्वदंष्ट्रामधुकक्षुद्राम्लानैः सिद्धं पयः पिबेत् ॥
<>शर्करामधुसंयुक्तं गुर्व्विणीवेदनापहम् ।
<>अम्लानः पुष्पजातिः । अयं वाणपुष्पं इति
<>गौडादौ प्रसिद्धः ।” इति भावप्रकाशः ॥
<LEND>
