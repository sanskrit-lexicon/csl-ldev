<L>23860<pc>3-386<k1>फेनः<k2>फेनः
फेनः¦, पुं, (स्फायते वर्द्धते इति । स्फाय + “फेन-
मीनौ ।” उणा० ३ । ३ । इति नक् फेशब्दा-
देशश्च ।) फेणः । फेना इति भाषा । तत्-
पर्य्यायः । हिण्डीरः २ अब्धिकफः ३ । इत्य-
मरः । २ । ९ । १०५ । ॥ हिण्डिरः ४ । इति
शब्दरत्नावली ॥ समुद्रकफः ५ जलहासः ६
फेनकः ७ । इति त्रिकाण्डशेषः ॥ स्फायते
फेनः स्फायी ङ वृद्धौ नाम्नीति डेनः निपात-
नात् सलुक् दन्त्यनान्तः । इत्यमरटीकायां
भरतः ॥ अस्य दन्त्यनान्तस्य प्रमाणान्तरं यथा,
“वानीरं गगनं फेनमूनञ्च दन्त्यनान्वितम् ।
आहुर्गगनमिच्छन्ति केचिन्मूर्द्धन्यणान्वितम् ॥”
इति भरतसेनविरचितं सुखलेखनम् ॥
(यथा, रघुः । १३ । ११ ।
“मातङ्गनक्रैः सहसोत्पपतद्भि-
र्भिन्नान् द्विधा पश्य समुद्रफेनान् ॥”
[Page3-386-b+ 52]
तरलद्रव्योपरिसमुत्थितवुद्वुदाकारवस्तुमात्रम् ।
यथा, महाभारते । १ । ३ । ५२ ।
“भोः फेनं पिबामि यमिमे वत्सा मातॄणां
स्तनान् पिबन्त उद्गिरन्ति ॥” * ॥ उशद्रथस्य
पुत्त्रः । यथा, हरियंशे । ३१ । २९ ।
“उशद्रथो महाराज ! फेनस्तस्य सुतोऽभवत् ॥”)
<LEND>
