<L>8011<pc>2-140<k1>कुण्डाशी<k2>कुण्डाशी
कुण्डाशी¦, [न्] त्रि, (कुण्डं योनिकुण्डं तदुप-
लक्षीकृत्य अश्नाति जीवनयात्रां यापयतीति ।
कुण्ड + अश् + णिनिः ।) भगभक्षकः । कोट्ना
इति भाषा । इति महाभारते दानधर्म्मः । (कुण्ड-
स्य जारजातस्य अन्नं अश्नातीति ।) कुण्डान्नभोजी ।
तस्य नरको यथा, --
“रङ्गोपजीवी कैवर्त्तः कुण्डाशी गरदस्तथा ।
सूची माहिषकश्चैव पर्व्वकारी च यो द्विजः ॥
आगारदाही मित्रघ्नः शाकुनिर्ग्रामयाजकः ।
रुधिरान्धे पतन्त्येते सोमं विक्रीणते च ये” ॥
इति विष्णुपुराणे । २ । ६ । २०, २१ ॥ “रङ्गो-
पजीवी नटमल्लादिवृत्तिः । कैवर्त्तः धीवरवृत्तिः
पत्यौ जीवति जाराज्जातः कुण्डः तदन्नभोजी
कुण्डाशी । सूची पिशुनः । माहिषो महिषोप-
जीवी । यद्वा ।
‘महिषीत्युच्यते भार्य्याभगेनोपार्ज्जितं धनम् ।
उपजीवति यस्तस्याः स वै माहिषकः स्मृतः’ ॥
इति स्मृतिप्रोक्तः । पव्वकारी धनादिलोभेना-
पर्व्वसु अमावस्यादिक्रियाप्रवर्त्तकः । पर्व्वगामीति
पाठे पर्व्वसु स्त्रीगामी । शाकुनिः पक्षिजीवी ।
शुभनिमित्तशकुनोपजीवी वा । ग्रामयाजकः ग्रा-
मार्थे यज्वा” । इति तट्टीकायां श्रीधरस्वामी ॥
(धृतराष्ट्रपुत्त्रः । यथा महामारते । १ । ११७ । १३ ।
“कुण्डाशी विरजाश्चैव दुःशला च शताधिका” ॥)
<LEND>
