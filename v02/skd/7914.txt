<L>7914<pc>2-136<k1>कुटजः<k2>कुटजः
कुटजः¦, पुं, (कुटे पर्व्वते जायते । जन् + डः ।) पुष्प-
<>वृक्षविशेषः । यस्य फलं इन्द्रयवः । कुडची इति
<>भाषा ॥ (यथा, माघे ६ । ३५ ।
<>“कुटजपुष्पपरागकणाः स्फुटं
<>विदधिरे दधिरेणुविडम्बनाम्” ॥)
<>तत्पर्य्यायः । शक्रः २ वत्सकः ३ गिरिमल्लिका ४ ।
<>इत्यमरः । २ । ४ । ६६ ॥ कौटजः ५ । इति तट्टीका ॥
<>वृक्षकः ६ शक्रपर्य्यायः ७ । इति रत्नमाला ॥
<>कुटजः ८ काही ९ कालिङ्गः १० मल्लिकापुष्पः
<>११ प्राष्टष्यः १२ शत्रुपादपः १३ वरतिक्तः १४
<>यवफलः १५ संग्राही १६ पाण्डुरद्रुमः १७ प्रावृ-
<>षेण्यः १८ महागन्धः १९ पाण्डरः २० । इति
<>शब्दरत्नावली ॥ अपि च ।
<>“कुटजः कूटजः कौटो वत्सको गिरिमल्लिका ।
<>कालिङ्गः शत्रुशाखी च मल्लिकापुष्प इत्यपि ॥
<>इन्द्रो यवफलः प्रोक्तो वृक्षकः पाण्डुरद्रुमः ।
<>कुटजः कटुको रूक्षो दीपनस्तुवरो हिमः” ॥
<>इति भावप्रकाशः ॥ अस्य गुणाः । कटुत्वम् ।
<>तिक्तत्वम् । उष्णत्वम् । कषायत्वम् । अतिसारना-
<>शित्वञ्च । असितस्य तस्य गुणः । रक्तपित्तत्वग्दोषा-
<>र्शोनाशित्वम् । इति राजनिर्घण्टः ॥ कफनाश-
<>कत्वम् । इति राजवल्लभः ॥
<>(“कुटजत्वक्कृतः क्वाथो घनीभूतः सुशीतलः ।
<>लेहितोऽतिविषायुक्तः सर्व्वातीसारनुद्भवेत्” ॥
<>“कुटजस्य पलं ग्राह्यमष्टभागजले शृतम् ।
<>तथैव विपचेद्भूयो दाडिमोदकसंयुतम् ॥
<>यावच्चैवलसीकाभं शृतं तमुपकल्पयेत् ।
<>तस्यार्द्धकर्षतक्रेण पिबेद्रक्तातिसारवान् ॥
<>अवश्यमरणीयोऽपि मृत्योर्याति न गोचरम्” ।
<>इति वैद्यकचक्रपाणिसंग्रहेऽतिसाराधिकारे ॥)
<>अगस्त्यमुनिः । द्रोणाचार्य्यः । इति मेदिनी ॥
<LEND>
