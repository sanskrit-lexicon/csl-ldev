<L>6593<pc>2-036<k1>कर्कारुः<k2>कर्कारुः
कर्कारुः¦, पुं, (कर्कं हास्यवत् शौक्ल्यं ऋच्छति प्राप्नो-
<>तीति । कर्क + ऋ + बाहुलकात् उण् ।) कुष्माण्डः ।
<>इत्यमरः । २ । ४ । १५५ ॥ (अस्य पर्य्यायो गुणाश्च
<>यथा, --
<>“कुष्माण्डी तु भृशं लघ्वी कर्कारुरपि कीर्त्तिता ।
<>कर्कारुर्ग्राहिणी शीता रक्तपित्तहरा गुरुः ॥
<>पक्वा तिक्ताग्निजननी सक्षारा कफवातनुत्” ॥
<>इति भावप्रकाशस्य पूर्व्वखण्डे १ मे भागे ॥ एर्व्वारु-
<>योगेनास्य गुणभेदोऽपि दृश्यते । तथाच सुश्रुते
<>सूत्रस्थाने ४६ अध्याये ।
<>“एर्व्वारुकं सकर्कारु सम्पक्वं कफवातकृत् ।
<>सक्षारं मधुरं रुच्यं दीपनं नातिपित्तलम्” ॥)
<LEND>
