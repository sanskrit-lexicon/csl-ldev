<L>35476<pc>5-067<k1>शावरोत्सवः<k2>शावरोत्सवः
शावरोत्सवः¦, पुं, (शावराणामुत्सवः ।) म्लेच्छ-
<>कृतोत्सवः । यथा, --
<>“पूजयित्वा महाष्टम्यां नवम्यां बलिभिस्तथा ।
<>विसर्ज्जयेत् दशम्यां तु श्रवणे शावरोत्सवैः ॥
<>अन्तःपादो दिवाभागे श्रवणस्य यदा भवेत् ।
<>तदा संप्रेषणं देव्या दशम्यां शावरोत्सवैः ॥
<>रागिणीभिः कुमारीभिर्व्वेश्याभिर्नर्त्तकैस्तथा ।
<>शङ्खतूर्य्यनिनादैश्च मृदङ्गैः पटहैस्तथा ॥
<>ध्वजैर्वज्रैर्ब्बहुविधैर्लाजपुष्पप्रकीर्णकैः ।
<>धूलीकर्द्दमविक्षेपैः क्रीडाकौतुकमङ्गलैः ॥
<>भगलिङ्गविधानैश्च भगलिङ्गप्रगीतकैः ।
<>भगलिङ्गादिशब्दैश्च क्रीडयेयुरलं जनाः ॥
<>परैर्निक्षिप्यते यस्तु यः परं नाक्षिपत्यपि ।
<>क्रुद्धा भगवती तस्य शापं दद्यात् सुदारुणम् ॥”
<>इति कालिकापुराणे उत्तरतन्त्रे ६० अध्यायः ॥
<LEND>
