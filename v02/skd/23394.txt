<L>23394<pc>3-310<k1>प्राणाः<k2>प्राणाः
प्राणाः¦, पुं, (प्राणित्येभिरिति । प्र + अन + करणे
<>घञ् ।) असवः । इत्यमरः । २ । ९ । ११९ ॥
[Page3-310-b+ 52]
<>“द्वे अङ्गसन्निहितेषु पञ्चवायुषु । अस्यन्ते असवः
<>नाम्नीति उः । प्राणिति एभिः प्राणाः घञ् ।
<>एवमिति असुवत् प्राणा अपि पुं बहुत्वे इत्यर्थः ।
<>असुप्राणशब्दाभ्यां बहुवचनान्ताभ्यां पञ्चप्राणा-
<>दय उच्यन्ते न पुनरेकैकाभिधाने बहुवचनम्
<>अतएव प्राणोऽपान इत्युक्तं हृदि प्राणो गुदे-
<>ऽपान इत्यादि च दृश्यते ।” इति तट्टीकायां
<>भरतः ॥ (यथा हितोपदेशे । १ । ७३ ।
<>“प्राणा यथात्मनोऽभीष्टा भूतानामपि ते तथा ।
<>आत्मौपम्येन भूतानां दयां कुर्व्वन्ति साधवः ॥”
<>शरीरस्थपञ्चप्राणा यथा, --
<>“प्राणोऽपानः समानश्चोदानव्यानौ च वायवः ॥”
<>शरीरस्था इमे -- ॥”
<>इत्यमरः । १ । १ । ६७ ॥
<>“इमे प्राणादयः पञ्च वायवः शरीरे तिष्ठन्ति ते
<>च नियतस्थानस्थाः ॥ यदाहुः ।
<>‘हृदि प्राणो गुदेऽपानः समानो नाभि-
<>संस्थितः ।
<>उदानः कण्ठदेशे च व्यानः सर्व्वशरीरगः ॥’
<>एवं तद्व्यापाराश्च यथा, --
<>अन्नप्रवेशनं मूत्राद्युत्सर्गोऽन्नविपाचनम् ।
<>भाषणादिनिमेषादितद्ब्यापाराः क्रमादमी ॥”
<>इति च भरतः ॥
<>प्राणकराणि यथा, --
<>“सद्योमांसं नवान्नञ्च बालास्त्री क्षीरभोजनम् ।
<>घृतमुष्णोदकञ्चैव सद्यः प्राणकराणि षट् ॥”
<>प्राणहराणि यथा, --
<>“शुष्कं मांसं स्त्रियो वृद्धा बालार्कस्तरुणं दधि ।
<>प्रभाते मैथुनं निद्रा सद्यःप्राणहराणि षट् ॥”
<>इति चाणक्यकर्म्मलोचने ॥
<>प्राणवियोगकालकर्त्तव्यं यथा, --
<>“कण्ठस्थानं गते जीवे भीतिविभ्रान्तमानसः ।
<>ज्ञात्वा च विह्वलं तत्र शीघ्रं निःसारयेद्गृहात् ॥
<>कुशास्तरणशायी च दिशः सर्व्वा न पश्यति ।
<>लब्धस्मृतिर्मुहूर्त्तात्तु यावज्जीवो न नश्यति ॥
<>वाचयेत् स्नेहभावेन भूमे देवा द्विजातयः ।
<>सुवर्णञ्च हिरण्यञ्च यथोत्पन्नेन माधवि ॥
<>परलोकहितार्थाय गोप्रदानं विशिष्यते ।
<>सर्व्वदेवमया गाव ईश्वरेणावतारिताः ॥
<>अमृतं क्षरयन्त्यश्च प्रचरन्ति महीतले ।
<>एतासाञ्चैव दानेन शीघ्रं मुच्येत किल्विषात् ॥
<>पश्चात् श्रुतिपथं दिव्यमुत्कर्णेन च श्रावयेत् ॥
<>यावत्प्राणान् प्रमुच्येत कृत्वा कर्म्म सुदुष्करम् ॥
<>दृष्ट्वा सुविह्वलं ह्येनं मम मार्गानुसारिणम् ।
<>प्रयाणकाले तु नरो मन्त्रेण विधिपूर्व्वकम् ॥
<>मन्त्रेणानेन कर्त्तव्यं सर्व्वसंसारमोक्षणम् ।
<>मधुपर्कं त्वरन् गृह्य इदं मन्त्रमुदाहरेत् ॥”
<>मन्त्रः ।
<>“गृहाण चेमं मधुपर्कमाद्यं
<>संसारनाशनकरं त्वमृतेन तुल्यम् ।
<>नारायणेन रचितं भगवत्-प्रियाणां
<>दाहे च शान्तिकरणं सुरलोकपूज्यम् ॥
[Page3-310-c+ 52]
<>तत एतेन मन्त्रेण दद्याद्बै मधुपर्ककम् ।
<>पुरुषो मृत्युकाले तु परलोकसुखावहम् ॥
<>एवं विनिःसृतात् प्राणात् संसारञ्च न गच्छति ।
<>नष्टसंज्ञं समुद्दिश्य ज्ञात्वा मृत्युवशं गतम् ॥
<>महावनस्पतिं गत्वा गन्धांश्च विविधानपि ॥
<>घृततैलसमायुक्तं कृत्वा वै देहशोधनम् ॥
<>तेजोव्ययकरं वास्य तत्सर्व्वं परिकल्प्य च ।
<>दक्षिणायां शिरः कृत्वा सलिले तं निधाय च ॥
<>तीर्थाद्यावाहनं कृत्वा स्नापनं तस्य कारयेत् ॥
<>गयादीनि च तीर्थानि ये च पुण्याः शिलो-
<>च्चयाः ।
<>कुरुक्षेत्रञ्च गङ्गा च यमुना च सरिद्बरा ॥
<>कौशिकी च पयोष्णी च सर्व्वपापप्रणाशिनी ।
<>गण्डकी भद्रनामा च सरयूर्बलदा तथा ॥
<>वनानि नववाराहं तीर्थं पिण्डारकं तथा ।
<>पृथिव्यां यानि तीर्थानि चत्वारः सागरास्तथा ।
<>सर्व्वाणि मनसा ध्यात्वा स्नानमेवन्तु कारयेत् ॥
<>प्राणाद्गतन्तु तं ज्ञात्वा चितां कृत्वा विधानतः ।
<>तस्या उपरि तं स्थाप्य दक्षिणाग्रं शिरस्तथा ॥
<>देवानग्निमुखान् ध्यात्वा गृह्य हस्ते हुताशनम् ।
<>प्रज्वाल्य विधिवत्तत्र मन्त्रमेतदुदाहरेत् ॥”
<>मन्त्रः ।
<>“कृत्वा तु दुष्करं कर्म्म जानता वाप्यजानता ।
<>मृत्युकालवशं प्राप्य नरः पञ्चत्वमागतः ॥
<>धर्म्माधर्म्मसमायुक्तो लोभमोहसमावृतः ।
<>दहेयं तस्य गात्राणि दैवलोकाय गच्छतु ॥
<>एवमुक्त्वा ततः शीघ्रं कृत्वा चैव प्रदक्षिणम् ।
<>ज्वलमानं तदा वह्निं शिरःस्थाने प्रदापयेत् ॥
<>चातुर्व्वर्ण्येषु संस्कारमेवम्भवति पुत्त्रक ! ।
<>गात्राणि वाससी चैव प्रक्षाल्य विनिवर्त्तयेत् ॥
<>मृतनाम तथोद्दिश्य दद्यात् पिण्डं महीतले ।
<>तदाप्रभृति चाशौचं दैवकर्म्म न कारयेत् ॥”
<>इति वराहपुराणे श्राद्धोत्पत्तिनामाध्यायः ॥
<LEND>
