<L>23576<pc>3-371<k1>प्रेतपक्षः<k2>प्रेतपक्षः
प्रेतपक्षः¦, पुं, (प्रेतप्रियः पक्षः ।) गौणचान्द्रा-
श्विनकृष्णपक्षः । तत्र मृतस्य पार्व्वणविधिना
र्सावत्सरिकं श्राद्ध्वं कर्त्तव्यम् । यथा, --
“आषाढ्याः पञ्चमे पक्षे कन्यासंस्थे दिवाकरे ।
यो वै श्राद्धं नरः कुर्य्यादेकस्मिन्नपि वासरे ॥
तस्य संवत्सरं यावत्तृप्ताः स्युः पितरो ध्रुवम् ॥
नभा वाथ नभस्यो वा मलमासो यदा भवेत् ।
सप्तमः पितृपक्षः स्यादन्यत्रैव तु पञ्चमः ॥” इति ।
तत्र मृतस्य ।
“सपिण्डीकरणादूर्द्ध्वं यत्र यत्र प्रदीयते ।
तत्र तत्र त्रयं कुर्य्याद्बर्ज्जयित्वा मृताहनि ॥
अमावास्यां क्षयो यस्य प्रेतपक्षेऽथवा पुनः ।
सपिण्डीकरणादूर्द्ध्वं तस्योक्तः पार्व्वणो विधिः ॥”
इति शङ्खोक्तेन प्रत्याब्दिकं पार्व्वणविधिना कर्त्त-
व्यम् । इति मलमासतत्त्वम् ॥ * ॥ तत्र निषिद्ध-
दिनेऽपि तिलतर्पणं कर्त्तव्यम् । यथा, स्मृतिः ।
“तीर्थे तिथिविशेषे च गङ्गायां प्रेतपक्षके ।
निषिद्धेऽपि दिने कुर्य्यात् तर्पणं तिलमिश्रितम् ॥”
इति च मलमासतत्त्वम् ॥
<LEND>
