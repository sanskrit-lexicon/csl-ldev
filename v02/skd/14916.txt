<L>14916<pc>2-621<k1>तिर्य्यक्स्रोताः<k2>तिर्य्यक्स्रोताः
तिर्य्यक्स्रोताः¦, [स्] पुं, (तिर्य्यक् वक्रं स्रोत
<>आहारसञ्चारो यस्य । भुक्तान्नस्य तिर्य्यक्तया
<>उदरे सञ्चारादस्य तथात्वम् ।) पशुपक्ष्यादिः ।
<>(यथा, विष्णुपुराणे । १ । ५ । ८ ।
<>“तस्याभिध्यायतः सर्गं तिर्य्यक्स्रोताभ्यवर्त्तत ।
<>यस्मात् तिर्य्यक्प्रवृत्तः स तिर्य्यक्स्रोतास्ततः
<>स्मृतः ॥”)
<>स ब्रह्मणोऽष्टमः सर्गः । स तु अष्टाविंशद्विधः ।
<>यथा, --
<>“तिरश्चामष्टमः सर्गः सोऽष्टाविंशद्विधो मतः ॥”
<>तेषां लक्षणं यथा, --
<>“अविदो भूरितमसो घ्राणजा हृद्यवेदिनः ॥”
<>इति श्रीभागवते । ३ । १० । २१ ॥
<>“तिरञ्चां तिर्य्यक्स्रोतसाम् । अविदः श्वस्तनादि-
<>ज्ञानशून्याः । भूरितमसः आहारादिमात्र-
<>निष्ठाः । घ्राणजा घ्राणेनैव इष्टमर्थं जानन्ति ।
<>हृदि अवेदिनः दीर्घानुसन्धानशून्याः ।” इति
<>तट्टीकायां श्रीधरस्वामी ॥ अष्टाविंशतिभेदा
<>यथा, --
<>“गौरजो महिषः कृष्णः शूकरो गवयो रुरुः ।
<>द्विशफाः पशवश्चेमे अविरुष्ट्रश्च सत्तम ! ॥
<>खरोऽश्वोऽश्वतरो गौरः शरभश्चमरी तथा ।
<>एते चैकशफाः क्षत्तः शृणु पञ्चनखान् पशून् ॥
<>श्वा शृगालो वृको व्याघ्रो मार्ज्जारः शश-
<>शल्यकौ ।
<>सिंहः कपिर्गजः कूर्म्मो गोधा च मकरादयः ॥
<>कङ्कगृध्रवकश्येनभासभल्लूकवर्हिणः ।
<>हंससारसचक्राह्वकाकोलूकादयः खगाः ॥”
<>इति श्रीभागवते । ३ । १० । २२-२३ ॥
<>“गवादय उष्ट्रान्ता द्बिशफा द्बिखुरा नव ।
<>खरादयश्चमर्य्यन्ता एकशफाः षट् । श्वादयो
<>गोधान्ताः पञ्चनखा द्बादश । एते भूचराः
<>सप्तविंशतिः । मकरादयो जलचराः कङ्कादयः
<>खगाः अभूचरत्वेनैकीकृत्य गृहीता एवमष्टा-
<>विंशतिभेदान् वदन्ति । अन्येषामपि तिर्य्यक्-
<>प्राणिनां यथायथमेतेष्वन्तर्भावः ।” इति तट्टी-
<>कायां श्रीधरस्वामी ॥
<LEND>
