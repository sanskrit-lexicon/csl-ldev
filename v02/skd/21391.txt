<L>21391<pc>3-133<k1>पाशुपतव्रतं<k2>पाशुपतव्रतं
पाशुपतव्रतं¦, क्ली, (पाशुपतं पशुपतिसम्बन्धि
<>व्रतम् ।) पशुपतिव्रतविशेषः । यथा, --
<>“यथा पशुपतिर्नित्यं हत्वा सर्व्वमिदं जगत् ।
<>न लिप्यते पुनः सोऽपि यो नित्यं व्रतमाचरेत् ॥
<>इहजन्मकृतं पापं पूर्व्वजन्मकृतञ्च यत् ।
<>व्रतं पाशुपतं नाम कृत्वा हन्ति द्विजोत्तम ! ॥
<>द्बादश्यामेकभक्ताशी त्रयोदश्यामयाचितम् ।
<>चतुर्द्दश्यां तथा नक्तमुपवासं परेऽहनि ॥
<>गोवृषञ्चैव हैरण्यं रौप्यं ताम्रमयन्तथा ।
<>सौवर्णं कारयेत् पत्रं गुञ्जाशीत्या पृथक् पृथक् ॥
<>तत्रैवोल्लेखयेन्मूर्त्तिं शिवायाश्च शिवस्य च ।
<>तत्प्रमाणं वृषं कुर्य्याद्रौप्यं हेम्नश्चतुर्गुणैः ॥
<>रौप्यादष्टमुणं ताम्रं तदर्द्धं वापि कारयेत् ।
<>क्षारपत्रे समारोप्य वस्त्रोत्तमयुतन्तथा ॥
<>त्रयोदश्यामेकभक्तं रिक्तायां नक्तमाचरेत् ।
<>कुर्य्यादयाचितं दर्शे पादकृच्छ्रव्रतञ्चरेत् ॥
<>गन्धपुष्पैः सुनैवेद्यैर्व्वस्त्राभरणदीपकैः ।
<>गङ्गाधरं समभ्यर्च्च्य प्रार्थयेत् प्रवरं वरम् ॥
<>गङ्गाधर ! महादेव ! सर्व्वलोकचराचर ! ।
<>जहि मे सर्व्वपापानि पूजितस्त्विह शङ्कर ! ॥
<>शङ्कराय नमस्तुभ्यं सर्व्वपापहराय च ।
<>यथा यमं न पश्यामि तथा मे कुरु शङ्कर ! ॥
<>यममार्गं यया शम्भो ! न पश्यामि कदाचन ।
<>संपूजितो मया भक्त्या तथा मे कुरु शङ्कर ! ॥
[Page3-133-b+ 52]
<>गङ्गाधर ! धराधीश ! परात्पर वरप्रद ! ।
<>श्रीकण्ठ ! नीलकण्ठस्त्वसुमाकान्त ! नमोऽस्तु ते ॥
<>संपूज्यैवंविधानेन प्रतिपद्युदिते रवौ ।
<>हैरण्यादीन् गोवृषांश्च ब्राह्मणेभ्यो निवेदयेत् ॥
<>यथा त्वं सर्व्वगः सर्व्वः सर्व्ववासस्तु सर्व्वहृत् ।
<>न लिप्यसे विकुर्व्वाणस्तथा मां कुरु शङ्कर ! ॥
<>एवं स्तुत्वा नमस्कृत्य वृषादींश्च यथोदितान् ।
<>गुर्व्वादिभ्यो द्विजेभ्यश्च शङ्करः प्रीयतामिति ॥
<>एवं व्रतमिदं कृत्वा वृषं दद्याद्द्विजातये ।
<>यममार्गं महाघोरं न पश्यति कदाचन ॥
<>यः करोति व्रतेनैव सर्व्वपापप्रणाशनम् ।
<>न स लिप्येत पापेन पद्मपत्रमिवाम्भसा ॥
<>ब्रह्महत्यादिभिः पापैरगम्यागमनादिभिः ।
<>मुच्यते पातकेभ्योऽथ ह्यभक्ष्यापेयजैः पुमान् ॥
<>यः करोति महाभाग ! दानं सर्व्वसुखावहम् ।
<>हत्वा पापान्यशेषाणि स्वर्गलोकं स गच्छति ॥”
<>इति वह्निपुराणे पाशुपतव्रतदानाध्यायः ॥
<>(यथा च शिवपुराणे वायुसंहितायां पूर्व्वभागे
<>२९ अध्याये ।
<>ऋषय ऊचुः ।
<>“भगवन् ! श्रोतुमिच्छामो व्रतं पाशुपतं परम् ।
<>ब्रह्मादयोऽपि यत् श्रुत्वा सर्व्वे पाशुपताः स्मृताः ॥
<>वायुरुवाच ।
<>रहस्यं वः प्रवक्ष्यामि सर्व्वपाशनिकृन्तनम् ।
<>व्रतं पाशुपतं श्रौतमथर्व्वशिरसि श्रुतम् ॥
<>कालश्चित्रापौर्णमासी देशः शिवपरिग्रहः ।
<>क्षेत्रारामादिरम्यो वा प्रशस्तः शुभलक्षणः ॥
<>तत्र पूर्व्वं त्रयोदश्यां सुस्नातः सुकृताह्निकः ।
<>अनुज्ञाप्य स्वमाचार्य्यं संपूज्य प्रणिपत्य च ॥
<>पूजां वशेषिकीं कृत्वा शुक्लाम्बरधरः स्वयम् ।
<>शुक्लयज्ञोपवीती च शुक्लमाल्यानुलेपनः ॥
<>दर्भासने समासीनो दर्भमुष्टिं प्रगृह्य च ।
<>प्राणायामत्रयं कृत्वा प्राङ्मुखो वाप्युदङ्मुखः ॥
<>ध्यात्वा देवञ्च देवीञ्च तद्विज्ञापनवर्त्मना ।
<>व्रतमेतत् करोमीति भवेत् संकल्प्य दीक्षितः ॥
<>यावच्छरीरपातं वा द्बादशाब्दमथापि वा ।
<>तदर्द्धं वा तदर्द्धं वा मासद्वादशकन्तु वा ॥
<>तदर्द्धं वा तदर्द्धं वा मासमेकमथापि वा ।
<>दिनद्वादशकं वाथ दिनषट्कमथापि वा ॥
<>तदर्द्धं दिनमेकं वा व्रतसंकल्पनावधि ।
<>अग्निमाधाय विधिवद्विरजा होमकारणात् ॥
<>हुत्वाज्येन समिद्भिश्च चरुणा च यथाक्रमम् ।
<>पूर्णाद्याः पुरतो भूयस्तत्वानां शुद्धिमुद्दिशन् ॥
<>जुहुयान्मूलमन्त्रेण तैरेव समिदादिभिः ।
<>तत्वान्येतानि मद्देहे शुध्यन्तामित्यनुस्मरन् ॥
<>पञ्च भूतानि तन्मात्राः पञ्च कर्म्मेन्द्रियाणि च ।
<>ज्ञानकर्म्मविभेदेन पञ्च पञ्च विभागशः ॥
<>त्वगादिधातवः सप्त पञ्च प्राणादिवायवः ।
<>मनोबुद्धिरहंख्यातिर्गुणाः प्रकृतिपूरुषौ ॥
<>रागो विद्या कला चैव नियतिः काल एव च ।
<>माया च शुद्धविद्या च महेश्वरसदाशिवौ ॥
<>शक्तिश्च शिवतत्वञ्च तत्वानि क्रमशो विदुः ।
[Page3-133-c+ 52]
<>मन्त्रैस्तु विरजैर्हुत्वा होतासौ विरजो भवेत् ॥
<>अथ गोमयमादाय पिण्डीकृत्याभिमन्त्र्य च ।
<>न्यस्याग्नौ तच्च संरक्ष्य दिने तस्मिन् हविष्य-
<>भुक् ॥
<>प्रभाते तु चतुर्द्दश्यां कृत्वा सर्व्वं पुरोदितम् ।
<>दिने तस्मिन्मिताहारः कालशेषं समापयेत् ॥
<>प्रातःपर्व्वणि चाप्येवं कृत्वा होमावसानतः ।
<>उपसंहृत्य रुद्राग्निं गृह्णीयाद्भस्म यत्नतः ॥
<>ततस्तु जटिलो मुण्डः शिखैकजट एव वा ।
<>भूत्वा स्नात्वा पुनर्वीतलज्जश्चेत् स्याद्दिगम्बरः ॥
<>अन्यः काषायवसनश्चर्म्मचीराम्बरोऽथवा ।
<>एकाम्बरो वल्कली वा भवेद्दण्डी च मेखली ॥
<>प्रक्षाल्य चरणौ पश्चाद्द्विराचम्यात्मनस्तनुम् ।
<>संकलीकृत्य तद्भस्म विरजानलसम्भवम् ॥
<>अग्निरित्याभिर्म्मन्त्रैः षड्भिराथर्व्वणैः क्रमात् ।
<>विमृज्याङ्गानि मूर्द्धादिचरणान्तञ्च संस्पृशेत् ॥
<>ततस्तेन क्रमेणैव समुद्धृत्य च भस्मना ।
<>सर्व्वाङ्गोद्धूलनं कुर्य्यात् प्रणवेन शिवेन वा ॥
<>ततस्त्रिपुण्ड्रं रचरेत्त्रियायुषसमाह्वयम् ।
<>शिवभावं सगागम्य शिवयोगं समाचरेत् ॥
<>कुर्य्यात्त्रिसन्ध्यमप्येवमेतत् पाशुपतं व्रतम् ।
<>पूजनीयो महादेवो लिङ्गमूर्त्तिः सनातनः ॥
<>पद्ममष्टदलं हैमं नवरत्नैरलङ्कृतम् ।
<>कर्णिकाकेसरोपेतमासनं परिकल्पयेत् ॥
<>विभवे तदभावे तु रक्तं सितमथापि वा ।
<>पद्मं तस्याप्यभावे तु केवलं भावनामयम् ॥
<>तत्पद्मकर्णिकामध्ये कृत्वा लिङ्गं कनीयसम् ।
<>स्फाटिकं पीठिकोपेतं पूजयेद्धि ततःक्रमात् ॥
<>प्रतिष्ठाप्य विधानेन तल्लिङ्गं कृतशोधनम् ।
<>परिकल्प्यासनं मूर्त्तिं पञ्चवक्त्रप्रकारतः ॥
<>पञ्चगव्यादिभिः पूण्यैर्यथाविभवविस्तरैः ।
<>स्नापयेत् कलशैः पूर्णैः सहस्रादिषु सम्भवैः ॥
<>गन्धद्रव्यैः सकर्पूरैश्चन्दनाद्यैः सकुङ्कुमैः ।
<>सवेदिकं समालिप्य लिङ्गं भूषणभूषितम् ॥
<>बिल्वपत्रैश्च पद्मैश्च रक्तश्वेतैस्तथोत्पलैः ।
<>नीलोत्पलैस्तथान्यैश्च पुष्पैस्तैस्तैः सुगन्धिभिः ॥
<>पुण्यैश्च शतपत्रैश्च चित्रैर्दूर्षाक्षतादिभिः ।
<>समभ्यर्च्य यथालाभं महापूजाविधानतः ॥
<>धूपं दीपं तथाचार्घ्यं नैवेद्यञ्च समादिशेत् ।
<>निवेदयित्वा विभवे कल्याणञ्च समाचरेत् ॥
<>इष्टानि च विशिष्टानि न्यायेनोपार्जितानि च ।
<>सर्व्वद्रव्याणि देयानि व्रते तस्मिन् विशेषतः ॥
<>श्रीपत्रोत्पलपद्मानां संख्या साहस्रिकी मता ।
<>प्रत्येकमपरा संख्या शतमष्टोत्तरं द्विजाः ॥
<>तत्रापि च विशेषेण न त्यजेद्बिल्वपत्रकम् ।
<>हैममेकं परं प्राहुः पद्मं पद्मसहस्रकात् ॥
<>नीलोत्पलादिष्वप्येतत्समानं बिल्वपत्रकैः ।
<>पुष्पान्तरान्यनियमाद्यथालाभं निवेदयेत् ॥
<>अष्टाङ्गमर्घ्यमुत्कृष्टं धूपालेपौ विशेषतः ।
<>कृष्णागुरुमघोराख्ये वक्रे सद्ये मनःशिलाम् ॥
<>चन्दनं वामदेवाख्ये हरितालञ्च पौरुषे ।
<>ईशाने भसितं केचिदालेपनमितीदृशम् ॥
[Page3-134-a+ 52]
<>न धूप इति मन्यन्ते धूपान्तरविधानतः ।
<>सितागुरुमघोराख्ये मुखे कृष्णागुरुं पुनः ॥
<>पौरुषे गुग्गुलुं सद्ये सौम्ये सौगन्धिकं मुखे ।
<>ईशानेऽपि उशीरादि दद्याद्धूपं विशेषतः ॥
<>शर्करामधुकर्पूरकपिलाघृतसंयुतम् ।
<>चन्दनागुरुकाष्ठाद्यं सामान्यं संप्रचक्षते ॥
<>कर्पूरवर्तिराज्याढ्या देया दीपावली ततः ।
<>अर्घ्यमाचमनं देयं प्रतिवक्त्रमतःपरम् ॥
<>प्रथमावरणे पूज्यौ क्रमाद्धेरम्बषण्मुखौ ।
<>ब्रह्माङ्गानि ततश्चैवं प्रथमावरणेऽर्च्चिते ॥
<>द्बितीयावरणे पूज्या विघ्नेशाश्चक्रवर्त्तिनः ।
<>तृतीयावरणे पूज्या भवाद्याश्चाष्टमूर्त्तयः ॥
<>महादेवादयस्तत्र तथैकादशमूर्त्तयः ।
<>चतुर्थावरणे पूज्याः सर्व्व एव गणेश्वराः ॥
<>बहिरेव तु पद्मस्य पञ्चमावरणे क्रमात् ।
<>दश दिक्पतयः पूज्याः सास्त्राः सानुचरास्तथा ॥
<>ब्रह्मणो मानसाः पुत्त्राः सर्व्वेऽपि ज्योतिषाङ्गणाः ।
<>सर्व्वे देवाश्च देव्यश्च सर्व्वाः सर्व्वेऽपि खेचराः ॥
<>पातालवासिनश्चान्ये सर्व्वे मुनिगणा अपि ।
<>योगिनो मुख्यतः सर्व्वे पञ्चमे मातरस्तथा ॥
<>क्षेत्रपालश्च सगणः सर्व्वं चैतच्चराचरम् ।
<>अथावरणपूजान्ते सम्पूज्य परमेश्वरम् ॥
<>साज्यं सव्यञ्जनं हृद्यं हविर्भक्त्या निवेदयेत् ।
<>मुखवासादिकं दत्त्वा ताम्बूलं सोपदंशकम् ॥
<>अलङ्कृत्य च भूयोऽपि नानापुष्पविभूषणैः ।
<>नीराजनान्ते विस्तीर्णं पूजाशेषं समापयेत् ॥
<>चन्द्रसङ्काशहारञ्च शयनीये समर्पयेत् ।
<>आढ्यं नृपोचितं हृद्यं तत्सर्व्वमनुरूपतः ॥
<>कृत्वा च कारयित्वा च हुत्वा च प्रतिपूजनम् ।
<>स्तोत्रं व्यपोहनं जप्त्वा विद्यां पञ्चाक्षरीं जपेत् ॥
<>प्रदक्षिणां प्रणामञ्च कृत्वात्मानं समर्च्चयेत् ।
<>ततः पुरस्ताद्देवस्य गुरुविद्ये च पूजयेत् ॥
<>दत्वार्घ्यमष्टौ पुष्पाणि देवमुद्बास्य लिङ्गतः ।
<>अग्नेश्चाग्निं सुसंरक्ष्य उद्बास्य च तमप्युत ॥
<>प्रत्यहं जन इत्येवं कुर्य्यात्सर्व्वं पुरोदितम् ।
<>ततस्तत्साम्बुजं लिङ्गं सर्व्वोपकरणान्वितम् ॥
<>समर्पयेत् स्वगुरवे स्थापयेद् वा शिवालये ।
<>संपूज्य च गुरूनन्यान् व्रतिनश्च विशेषतः ॥
<>भक्तान् द्विजांश्च शक्तश्चेद्दीनानाथांश्च तोषयेत् ।
<>स्वयं चानशनप्रायः फलमूलाशनोऽथवा ॥
<>पयोव्रती वा भिक्षाशी भवेदेकाशनस्तथा ।
<>नक्तं युक्ताशनो नित्यं भूशय्यानिरतः शुचिः ॥
<>भस्मशायी तृणे शायी चीराजिनशयोऽथवा ।
<>ब्रह्मचर्य्यरतो नित्यं व्रतमेतत् समाचरेत् ॥
<>अर्कवारे तथार्द्वायां पञ्चदश्याञ्च पक्षयोः ।
<>अष्टम्याञ्च चतुद्दश्यां शक्तस्तूपवसेदपि ॥
<>पाषण्डपतितोदक्यासूतिकान्त्यजपूर्व्वकान् ।
<>वर्ज्जयेत्सर्व्वत्नेन मनसा कर्म्मणा गिरा ॥
<>क्षमादानदयासत्याहिंसाशीलः सदा भवेत् ।
<>सन्तुष्टश्च प्रशान्तश्च तपोध्यानरतः सदा ॥
<>कुर्य्यात्त्रिषवणस्नानं भस्मस्नानमथापि वा ।
<>पूजां षैशेषिकोञ्चैव मनसा कर्म्मणा गिरा ॥
[Page3-134-b+ 52]
<>बहुनात्र किमुक्तेन नाचरेदशिवं व्रती ।
<>प्रमादात्तु तथाचारे निरूप्य गुरुलाघवम् ॥
<>उचितां निष्कृतिं कुर्य्यात् पूजाहोमजपादिभिः ।
<>आसमाप्तेर्व्रतस्यैवमाचरेन्न प्रमादतः ॥
<>गोदानञ्च वृषोत्सर्गं कुर्य्यात् पूजां जपं सदा ।
<>सामान्यमेतत् कथितं व्रतस्यास्य समासतः ॥
<>प्रतिमासं विशेषञ्च प्रवक्ष्यामि यथाक्रमम् ।
<>वैशाखे वज्रलिङ्गन्तु ज्येष्ठे मारकतं शुभम् ॥
<>आषाढे मौक्तिकं विद्याच्छ्रावणे नीलनिर्म्मितम् ।
<>मासे भाद्रपदे चैव पद्मरागमयं परम् ॥
<>आश्वयुज्याञ्च विधिवद्गोमेदकमयं शुभम् ।
<>कार्त्तिक्यां वै द्रुमं लिङ्गं वैदूर्य्यं मार्गशीर्षके ॥
<>पुष्परागमयं पौषे माघे द्युमणिजं तथा ।
<>फाल्गुन्यां चन्द्रकान्तोत्थं चैत्रे तद्ब्यत्ययोऽथवा ॥
<>सर्व्वमासेषु रत्नानामलाभे हैममेव वा ।
<>हैमाभावे राजतं वा ताम्रं शैलजमेव वा ॥
<>मृण्मयं वा यथालाभं क्षणिकं चान्यदेव वा ।
<>सर्व्वगन्धमयं वाथ लिङ्गं कुर्य्याद्यथारुचि ॥
<>व्रतावसानसमये समाचरितनैत्यकः ।
<>कृत्त्वा वैशेशिकीं पूजां हुत्वा चैव यथा पुरा ॥
<>संपूज्य च सदाचार्य्यं व्रतिनश्च विशेषतः ।
<>दैशिकेनाभ्यनुज्ञातः प्राङ्मुखो वाप्युदङ्मुखः ॥
<>दर्भासनो दर्भपाणिः प्राणापानौ नियम्य च ।
<>जपित्वा शक्तितो मूलं ध्यात्वा शाम्बं त्रियम्बकम् ॥
<>अनुज्ञाप्य यथापूर्व्वं नमस्कृत्य कृताञ्जलिः ।
<>समुत्सृजामि भगवन् ! व्रतमेतत्त्वदाज्ञया ॥
<>इत्युक्त्वा लिङ्गमूलन्तु दर्भानुत्तरतस्त्यजेत् ।
<>ततो दण्डजटाचीरमेखलाद्यपि चोत्सृजेत् ॥
<>पुनराचम्य विधिवत् पञ्चाक्षरमुदीरयेत् ।
<>यः कृत्वात्यन्तिकीं दीक्षामादेहान्तमनाकुलः ॥
<>व्रतमेतत् प्रकुर्वीत स तु वै नैष्ठिकः स्मृतः ।
<>सोऽत्याश्रमी च विज्ञेयो महापाशुतस्तथा ॥
<>स एव तपसां श्रेष्ठः स एव च महाव्रती ।
<>न तेन सदृशः कश्चित् कृतकृत्यो मुमुक्षुषु ॥
<>यतिर्यो नैष्ठिको जातस्तमाहुर्नैष्ठिकोत्तमम् ।
<>योऽनश्नन्द्वादशाहं वा व्रतमेतत् समाचरेत् ॥
<>सोऽपि नैष्ठिकतुल्यः स्यात्तीव्रव्रतसमन्वयात् ।
<>घृताक्ता यश्चरेदेतद्व्रतं व्रतपरायणः ॥
<>द्वित्र्यैकदिवसं वापि स च कश्चन नैष्ठिकः ।
<>कृत्यमित्येव निष्कामो यश्चरेद् व्रतमुत्तमम् ॥
<>शिवार्पितात्मा सततं न तेन सदृशः क्वचित् ।
<>भस्मच्छन्नो द्बिजो विद्वान् महापातकसम्भवैः ॥
<>पापैर्विमुच्यते सद्यो मुच्यते नात्र संशयः ।
<>रुद्राग्नेर्यत्परं वीर्य्यं तद्भस्म परिकीर्त्तितम् ॥
<>तस्मात्सर्व्वेषु कालेषु वीर्य्यवान् भस्मसंयुतः ।
<>भस्मनिष्ठस्य दह्यन्ते दोषा भस्माग्निसङ्गमात् ॥
<>भस्मस्नानविशुद्धात्मा भस्मनिष्ठ इति स्मृतः ।
<>भस्मना दिग्धसर्व्वाङ्गो भस्मदीप्तत्रिपुण्ड्रकः ॥
<>भस्मशायी च पुरुषो भस्मकल्मषभक्षणात् ।
<>भूतिर्भूतिकरी पुंसां रक्षा रक्षाकरी परम् ॥
<>किमन्यदिह वक्तव्यं भस्ममाहात्म्यकारणम् ।
<>व्रती च भस्मना स्नातः स्वयं देवो महेश्वरः ॥
[Page3-134-c+ 52]
<>परमास्त्रञ्च शैवानां भस्मैतत्पारमेश्वरम् ।
<>धौभ्याग्रजस्य तपसि ह्यापदो यन्निवारिताः ॥
<>तस्मात्सर्व्वप्रयत्नेन कृत्वा पाशुपतं व्रतम् ।
<>धनवद्भस्म संगृह्य भस्मस्नानरतो भवेत् ॥”
<>इति श्रीशिवपुराणे वायुसंहितायां पूर्व्वभागे
<>एकोनत्रिंशोऽध्यायः ॥ * ॥)
<LEND>
