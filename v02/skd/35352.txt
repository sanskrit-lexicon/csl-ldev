<L>35352<pc>5-049<k1>शाब्दबोधः<k2>शाब्दबोधः
शाब्दबोधः¦, पुं, (शाब्दः शब्दसम्बन्धी बोधः ।)
शब्दार्थज्ञानम् । न्यायमते पदार्थज्ञानजन्य-
ज्ञानम् । तस्य करणं पदज्ञानम् । तस्य कारणं
पदशक्तिज्ञानम् । कदाचित् लक्षणाज्ञानम् ।
एवं आकाङ्क्षायोग्यतासत्तितात्पर्य्यज्ञानञ्च ।
यथा, --
“पदज्ञानन्तु करणं द्वारं तत्र पदार्थधीः ।
शाब्दबोधः फलं तत्र शक्तिधीः सहकारिणी ॥”
इति भाषापरिच्छेदः ॥ * ॥
शाब्दबोधप्रकारं दर्शयति पदज्ञानन्त्विति ।
न तु ज्ञायमानं पदं करणं पदाभावेऽपि मौनि-
श्लोकादौ शाब्दबोधात् । पदार्थधीरिति पद-
जन्यपदार्थस्मरणं व्यापारः । अन्यथा पदज्ञान-
वतः प्रत्यक्षादिना पदार्थोपस्थितावपि शाब्द-
बोधापत्तेः । तत्रापि वृत्त्या पदजन्यत्वं बोध्यं
अन्यथा घटादिपदात् समवायसम्बन्धेन आकाश-
स्मरणे जाते आकाशस्यापि शाब्दबोधापत्तेः ।
वृत्तिः शक्तिलक्षणान्यतरसम्बन्धः । अत्रैव शक्ति-
ज्ञानस्य उपयोगः । पूर्व्वं शक्तिग्रहाभावे
पदज्ञानेऽपि तत्सम्बन्धेन स्मरणानुपपत्तेः ।
पदज्ञानस्य हि सम्बन्धिज्ञानविधेयार्थस्मार-
कत्वम् । * । शक्तिश्च पदेन सह पदार्थस्य
सम्बन्धः । अस्माच्छब्दादयमर्थो बोद्धव्य इती-
श्वरेच्छारूपा आधुनिके नाम्नि शक्तिरस्त्येव
एकादशेऽहनि पिता नाम कुर्य्यादितीश्वरे-
च्छायाः सत्त्वात् आधुनिके तु सङ्केते न शक्ति-
रिति सम्प्रदायः । नव्यास्तु ईश्वरेच्छा न शक्तिः
किन्त्विच्छैव तेनाधुनिकसङ्केतेऽपि शक्तिरस्तीति
वदन्ति । * । शक्तिग्रहश्च व्याकरणादितः ।
तथा हि ।
“शक्तिग्रहं व्याकरणोपमान-
कोषाप्तवाक्याद्ब्यवहारतश्च ।
वाक्यस्य शेषाद्बिवृतेर्व्वदन्ति
सान्निध्यतः सिद्धपदस्य वृद्धाः ॥”
धातुप्रकृतिप्रत्ययादीनां शक्तिग्रहो व्याकरणाद्-
भवति क्वचित्तु सति बाधके त्यज्यतेऽपि । यथा,
वैयाकरणैराख्यातस्य कर्त्तरि शक्तिरुच्यते ।
चैत्रः पचतीत्यादौ कर्त्रा सह चैत्रस्याभेदान्वय-
स्तत्र गौरवान्न जन्यते किन्तु कृतौ शक्तिग्रहो
लाघवात् । कृतिश्चैत्रादौ प्रकारीभूय भासते ।
न च कर्त्तुरनभिधानाच्चैत्रादिपदानन्तरं तृतीया
स्यादिति वाच्यं कर्त्तृसंख्यानभिधानस्य तत्र
तन्त्रत्वात् । संख्याभिधानयोग्यश्च कर्म्मत्वाद्यन-
वरुद्धः । प्रथमान्तपदोपस्थाप्यकर्म्मत्वादीत्यस्य
विशेषणत्वतात्पर्य्याविषयत्वमर्थः तेन चैत्र इव
[Page5-050-a+ 52]
गच्छतीत्यादौ न चैत्रे संख्यान्वयः । यत्र
कर्म्मादौ न विशेषणत्वतात्पर्य्यं तद्वारणाय
प्रथमान्तेति । यद्वा धात्वर्थातिरिक्ताविशे-
षणत्वं प्रथमदलार्थः तेन चैत्र इव गच्छ-
तीत्यत्र चैत्रादेर्व्वारणं स्तोकं पचतीत्यादौ
स्तोकादेर्व्वारणाय च द्वितीयदलम् । तस्य
द्वितीयान्तोपस्थाप्यत्वाद्बारणम् । एवं व्यापारे-
ऽपि न शक्तिर्गौरवात् । रथो गच्छति इत्यादौ
तु स्वव्यापारे आश्रयत्वे वा लक्षणा । जानाति
इत्यादौ तु आश्रयत्वे नश्यतीत्यादौ प्रतियोगित्वे
निरूढलक्षणा । उपमानाद्यथा शक्तिग्रह-
स्तथोक्तम् ॥ * ॥ एवं कोषादपि शक्तिग्रहः
सति बाधके क्वचित्त्यज्यते यथा नीलादि-
पदानां नीलरूपादौ नीलादिविशिष्टे च शक्तिः
कोषे व्युत्पादिता तथापि लाघवात् नीलादौ
शक्तिः नीलादिविशिष्टे लक्षणेति ॥ * ॥ एव-
माप्तवाक्यादपि । यथा, कोकिलः पिकपद-
वाच्यः इत्यादिशब्दात् पिकादिशक्तिग्रहः ॥ * ॥
एवं व्यवहारादपि । यथा, प्रयोजकवृद्धेन घट-
मानयेत्युक्तं तत् श्रुत्वा प्रयोज्यवृद्धेन घट आनीत-
स्तदवधार्य्य पार्श्वस्थो बालो घटानयनरूपं
कार्य्यम् । घटमानय इति शब्दप्रयोज्यं अव-
धारयति ततश्च घटमपसारय गामानय इत्यादौ
आवापोद्बापाभ्यां घटादिपदानां कार्य्यान्वित-
घटादौ शक्तिं गृह्णाति ॥ * ॥ एवं वाक्यशेषा-
दपि शक्तिग्रहः । यथा यवमयश्चरुर्भवतीत्यत्र
यवपदस्य दीर्घशूकविशिष्टे आर्य्याणां प्रयोगः
कङ्गौ च म्लेच्छानाम् । तत्र हि यथान्या ओष-
धयो म्लायन्ते तथैते मोदमाना इवोत्तिष्ठन्ति ॥
“वसन्ते सर्व्वशस्यानां जायते पत्रशातनम् ।
मोदमानाश्च तिष्ठन्ति यवाः कणिशशालिनः ॥”
इति वाक्यशेषात् दीर्घशूके शक्तिर्निर्णीयते
कङ्गौ तु शक्तिभ्रमात् प्रयोगः । नानाशक्ति-
कल्पने गौरवात् । हरिपदादौ तु विनिगमका-
भावान्नानाशक्तिकल्पनम् ॥ * ॥ एवं विवरणा-
दपि शक्तिग्रहः । विवरणन्तु तत्समानार्थ-
पदान्तरेण तदर्थकथनम् । यथा घटोऽस्ति
इत्यस्य कलसोऽस्तीत्यनेन विवरणाद्वटपदस्य
कलसे शक्तिग्रहः । एवं पचति इत्यस्य पाकं
करोति इत्यनेन विवरणादाख्यातस्य यत्नार्थकत्वं
कल्प्यते ॥ * ॥ एवं प्रसिद्धपदसान्निध्यादपि
शक्तिग्रहः । यथा । इह सहकारतरौ मधुरं
पिको रौति इत्यादौ पिकपदस्य शक्तिग्रह
इति । तत्र जातावेव शक्तिर्न तु व्यक्तौ व्यभि-
चारादानन्त्याच्च ॥ * ॥ शक्तं पदन्तु क्वचिद्-
यौगिकं क्वचिद्रूढं क्वचिद्योगरूढं क्वचिद्-
यौगिकरूढम् । यत्रावयवार्थ एव बुध्यते तद्-
यौगिकं यथा पाचकादिपदम् । यत्रावयव-
शक्तिनैरपेक्षेण समुदायशक्तिमात्रेण बुध्यते
तद्रूढं यथा गोपदमण्डपादि पदम् । यत्र तु
अवयवशक्तिविषये समुदायशक्तिरप्यस्ति तद्-
योगरूढं यथा पङ्कजादिपदम् । तथा हि
[Page5-050-b+ 52]
पङ्कजपदमवयवशक्त्या पङ्कजनिकर्त्तृरूपमर्थं
बोधयति समुदायशक्त्या च पद्मत्वेन रूपेण पद्मं
बोधयति । यत्र अवयवार्थरूढ्यर्थयोः स्वात-
न्त्र्येण बोधस्तद्यौगिकरूढं यथोद्भिदादिपदम् ।
तत्र हि ऊर्द्ध्वभेदनकर्त्ता तरुगुल्मादिरपि
बुध्यते । इति सिद्धान्तमुक्तावली ॥
<LEND>
