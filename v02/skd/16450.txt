<L>16450<pc>2-717<k1>दीक्षितः<k2>दीक्षितः
दीक्षितः¦, त्रि, (दीक्ष + कर्त्तरि क्तः । यद्बा, दीक्षा
सञ्जाता अस्येति । तारकादित्वात् इतच् ।)
सोमपानविशिष्टयागकर्त्ता । यथा । स सोम-
वति दीक्षितः । इत्यमरः । २ । ७ । ८ ॥ “स व्रती
सोमपानवति अध्वरे यजमानः सन् दीक्षित
उच्यते । अन्यत्राप्युपचारात् । दीक्ष मौण्ड्ये-
ज्योपनयनव्रतादेशेषु क्तः दीक्षाशब्दादितो वा ।”
इति तट्टीकायां भरतः ॥ * ॥ गुरुमुखाद्-
गृहीतमन्त्रः । यथा, --
“अदीक्षिता ये कुर्व्वन्ति जपपूजादिकाः क्रियाः ।
न भवन्ति प्रिये ! तेषां शिलायामुप्तबीजवत् ॥
देवि ! दीक्षाविहीनस्य न सिद्धिर्न च सद्गतिः ।
तस्मात् सर्व्वप्रयत्नेन गुरुणा दीक्षितो भवेत् ॥
अदीक्षितोऽपि मरणे रौरवं नरकं व्रजेत् ॥”
इति तन्त्रसारः ॥ * ॥
काम्पिल्लनगरस्थयज्ञदत्तनामकव्राह्मणः । यथा,
“आसीत् काम्पिल्लनगरे सोमयाजिकुलोद्भवः ।
दीक्षितो यज्ञदत्ताख्यो यज्ञविद्याविशारदाः ॥
वेदवेदाङ्गवेदार्थवेदोक्ताचारचञ्चुरः ।
राजमान्यो बहुघनो वदान्यः कीर्त्तिभाजनः ॥
अग्निशुश्रूषणरतो वेदाध्वयनतत्परः ॥”
इति स्कान्दे काशीखण्डे गन्धवत्यलकावर्णनं
नाम १३ अध्यायः ॥ * ॥ (स्वीकृतदीक्षः । यथा,
महाभारते । २ । ७३ । १ ।
“ततः पराजिताः पार्था वनवासाय दीक्षिताः ।
अजिनान्युत्तरीयाणि जगृहुश्च यथाक्रमम् ॥”)
<LEND>
