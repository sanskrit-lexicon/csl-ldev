<L>32912<pc>4-410<k1>विभक्तः<k2>विभक्तः
विभक्तः¦, त्रि, (वि + भज् + क्तः ।) प्राप्तविभागः ।
<>विभिन्नः । पृथक् । यथा । बृहस्पतिः ।
<>“पित्रा सहविभक्ता ये सापत्न्या वा सहोदराः ॥
<>जघन्यजाश्च ये तेषां पितृभागहरास्तु ते ।
<>अनीशः पूर्व्वजः पित्र्ये भ्रातृभागे विभक्तजः ॥”
<>विभक्तजो विभागानन्तरं गर्भाधानेन जातः ॥
<>अपि च । व्यासः ।
<>“भ्रातॄणां जीवतोः पित्रोः सहवासो विधीयते ।
<>तदभावे विभक्तानां धर्म्मस्तेषां विवर्द्धते ॥”
<>विभक्तानां स्वमात्रधने वैदिककर्म्मकरणात्तन्मा-
<>म्रधर्म्मत्वेन तद्वृद्धिरित्यर्थः ।
<>“विभक्ता अविभक्ता वा सपिण्डाः स्थावरे
<>समाः ।
<>एको ह्यनीशः सर्व्वत्र दानाधमनविक्रये ॥”
<>अपि च ।
<>“दानग्रहणपश्वन्नगृहक्षेत्रपरिग्रहाः ।
<>विभक्तानां पृथक् ज्ञेयाः पाकधर्म्मागमव्ययाः ॥
<>साक्षित्वं प्रातिभाव्यञ्च दानं ग्रहणमेव च ।
<>विभक्ता भ्रातरः कुर्य्युर्नाविभक्ताः परस्परम् ॥
<>येषामेताः क्रिया लोके प्रवर्त्तन्ते स्वऋक्थतः ।
[Page4-410-b+ 52]
<>विभक्तानवगच्छेयुर्लेख्यमप्यन्तरेण तान् ॥”
<>इति नारदवचनानि ॥
<>तथा ।
<>“भ्रातॄणामथ दम्पत्योः पितुः पुत्त्रस्य चैव हि ।
<>प्रातिभाव्यमृणं साक्ष्यमविभक्तेन तत् स्मृतम् ॥”
<>इति याज्ञवल्क्यवचनम् ॥ * ॥
<>तथा ।
<>“विभक्तो यः पुनः पित्रा भ्रात्रा चैकत्र
<>संस्थितः ।
<>पितृव्येणाथवा प्रीत्या स तु संसृष्ट उच्यते ॥”
<>इति बृहस्पतिवचने येषामेव हि पितृभ्रातृ-
<>पितृव्यादीनां पितृपितामहोपार्ज्जितद्रव्येणा-
<>विभक्तत्वमुत्पत्तितः सम्भवति त एव विभक्ताः
<>सन्तः परस्परप्रीत्या पूर्व्वकृतविभागध्वंसेन यत्तव
<>धनं तन्मम धनं यन्मम धनं तत्तवापि इत्येक-
<>स्मिन् कार्य्ये एकगृहिरूपतया स्थिताः संसृष्टाः ।
<>न त्वेवं रूपाणां धनसंसर्गमात्रेण । नापि विभ-
<>क्तानां प्रीतिपूर्व्वकाभिसन्धानं विना ॥ * ॥ तथा ।
<>“बन्धूनामविभक्तानां भोगं नैव प्रदापयेत् ॥”
<>इति कात्यायनवचनम् ॥
<>तथा ।
<>“भ्रातॄणामविभक्तानामेको धर्म्मः प्रवर्त्तते ।
<>विभागे सति धर्म्मोऽपि भवेत्तेषां पृथक्पृथक् ॥”
<>तथा ।
<>“भ्रातॄणामविभक्तानां यद्युत्थानं भवेत् सह ।
<>न तत्र भागं विषमं पिता दद्यात् कथञ्चन ॥”
<>इति मनुवचनम् ॥
<>तथा । कात्यायनः ।
<>“अविभक्ते मृते पुत्त्रे तत्सुतं ऋक्थभागिनम् ।
<>कुर्व्वीत जीवनं येन लब्धं नैव पितामहात् ।
<>लभेतांशं स पित्र्यं च पितृव्यात् तस्य वा
<>सुतात् ॥”
<>तथा । विष्णुः । पितृविभक्ता विभागानन्तरो-
<>त्पन्नस्य विभागं दद्युः ॥ * ॥ अपि च ।
<>“अविभक्तविभक्तानां कुल्यानां वसतां सह ।
<>भूयो दायविभागः स्यादाचतुर्थादिति स्थितिः ॥”
<>इति कात्यायनवचनम् ॥
<>अविभक्तानां सह वसतां संसृष्टानां वा पुन-
<>र्विभागो भ्रातृतत्सुततत्सुतपर्य्यन्तमेव तत्सुता-
<>च्चतुर्थान्निवर्त्तते । इति ॥ तथा ।
<>“अविभक्तं स्थावरं यत् सर्व्वेषामेव तद्भवेत् ।
<>विभक्तं स्थावरं प्राप्तं नान्योदर्य्यैः कदाचन ॥”
<>इति यमवचनम् । एतानि वचनादीनि दाय-
<>तत्त्वधृतानि ॥ * ॥ अपि च ।
<>“अविभक्ता विभक्ता वा कुर्य्युः श्राद्धमदैविकम् ।
<>मघासु च तथान्यत्र नाधिकारः पृथक् विना ॥”
<>इति श्राद्धतत्त्वम् ॥
<>अन्यच्च ।
<>“बहवः स्युर्यदा पुत्त्राः पितुरेकत्र वासिनः ।
<>सर्व्वेषान्तु मतं कृत्वा ज्येष्ठेनैव तु यत् कृतम् ।
<>द्रव्येण चाविभक्तेन सर्व्वैरेव कृतं भवेत् ॥”
<>इति शुद्धितत्त्वम् ॥
[Page4-410-c+ 52]
<>(पुं, कार्त्तिकेयः । यथा, महाभारते । ३ । १३१ । ६ ।
<>“षष्ठीप्रियश्च धर्म्मात्मा पवित्रो मातृवत्सलः ।
<>कन्याभर्त्ता विभक्तश्च स्वाहेयो रेवतीसुतः ॥”)
<LEND>
