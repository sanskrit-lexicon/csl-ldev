<L>6607<pc>2-037<k1>कर्णः<k2>कर्णः
कर्णः¦, पुं, (कीर्य्यते क्षिप्यते । शब्दो वायुना यत्र ।
किरति शब्दग्रहणेन मनसि सुखं क्षिपति ददा-
तीत्यर्थः । कॄश विक्षेपे + “कॄवृजॄसीति” नन्
निच्च । उणां ३ । १० । यद्वा कर्ण्यते आकर्ण्यते
अनेन । कर्ण + करणे अप् ।) श्रवणेन्द्रियम् ।
काण् इति भाषा । तत्पर्य्यायः । शब्दग्रहः २
श्रोत्रम् ३ श्रुतिः ४ श्रवणम् ५ श्रवः ६ । इत्य-
मरः । २ । ६ । ९४ ॥ श्रौत्रम् ७ । इति तट्टीका ॥
वचोग्रहः ८ । इति राजनिर्घण्टः ॥
(यथा रघः । १ । ९ ।
“तद्गुणैः कर्णमागत्य चापलाय प्रचोदितः” ॥)
कर्णस्तु श्रवणेन्द्रियस्य गोलकं स्थानम् । तत्र श्रोत्र-
मिन्द्रियम् । तत्तु कर्णशस्कुल्यवच्छिन्ननभोभागः ।
तस्य देवता दिक् । विषयः शब्दः । इति श्री-
भागवतम् ॥ युधिष्ठिराग्रजः । स तु कुन्त्याः
कन्याकाले सूर्य्यौरसजातः । एतेन काणीन इत्या-
ख्ययापि प्रसिद्धः । अस्य जन्मादिविवरणन्तु महा-
भारते । १ । १११ अध्याये द्रष्टव्यं ॥ तत्पर्य्यायः । राधेयः
२ वसुषेणः ३ अर्कनन्दनः ४ घटोत्कचान्तकः ५
चाम्पेशः ६ सूतपुत्त्रकः ७ । इति त्रिकाण्डशेषः ॥
चाम्पाधिपः ८ अड्गराट् ९ राधासुतः १० अर्क-
तनयः ११ । इति हेमचन्द्रः ॥ अङ्गाधिपः १२ ।
इति भूरिप्रयोगः ॥ (यथा महाभारते । १ ।
सम्भवपर्ब्बणि १११ । ३१ ।
“प्राङ्नाम तस्य कथितं वसुषेण इति क्षितौ ।
कर्णो वैकर्त्तणश्चैव कर्म्मणा तेन सोऽभवत्” ॥
अयं हि दातॄणामग्रगण्यः । अस्य किमपि नादेय-
मासीत् । अन्यैरभेद्यं सहजमपि स्वदेहकवचं
शरीरात् समुत्कृत्य ब्राह्मणरूपधारिणे याच-
मानाय इन्द्राय दत्तवान् तथा उपोषितं द्विज-
रूपधारिणं विष्णुं स्वपुत्त्रमांसेन प्रीणयामास ।
एतद्विवरणन्तु जैमिनिभारते सुष्पष्टमस्त्येव । अयं
परशुरामशिष्यी महावीर्य्यः भारतयुद्धे दुर्य्योध-
नपक्षावलम्बी आसीत् । अष्ठादशदिवसव्याप्ते
भारतसंग्रामे भीष्मदेवः सेनापतिपदमधिरुह्य
दशाहं यावत् युद्धमकरोत् । ततः शरशय्यां गते
तस्मिन् द्रोणश्चतुर्द्दिनानि अयुध्यत । एतस्मि-
न्नेव समयेऽयं कर्णोऽपि स्वसेनावलमादाय पाण्डवैः
सह युयुधे । ततो गतजीविते द्रोणे सैनापत्य-
मधिरूढोसौ दिवसद्वयं वियुध्य कृष्णसहायेना-
[Page2-037-c+ 52]
र्ज्जुनेन निहत आसीत् ॥) सुवर्णालिवृक्षः । इति
मेदिनी ॥ (धृतराष्ट्रशतपुत्त्रेषु एकः पुत्त्रः । यथा
महाभारते १ । ११७ । ३ ।
“दुर्म्मर्षणो दुर्म्मुखश्च दुष्कर्णः कर्ण एव च” ।
नौकायाः क्षेपणीविशेषः । (दाँड इति भाषा ॥
यथा रामायणे ६ । २३ । ३० ।
“हतप्रवीरा विध्वस्ता निरुत्साहा निरुद्यमा ।
सेना भवति संग्रामे हतकर्णेव नौर्जले” ॥
कर्णः अस्त्यस्य प्राशस्त्येन । अर्श आद्यच् । दीर्घ-
कर्णे त्रि, यथा यजुर्व्वेदे । २ । ४ । ४० ।
“खड्गो वैश्वदेवः श्वाकृष्णा कर्णो गर्द्दभः” ॥)
<LEND>
