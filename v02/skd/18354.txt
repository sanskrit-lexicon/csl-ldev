<L>18354<pc>2-827<k1>नमस्कारः<k2>नमस्कारः
नमस्कारः¦, पुं, (नमः शब्दस्य कारः करणं यत्र ।)
<>विषभेदः । इति शब्दचन्द्रिका ॥ (नमः करः
<>णम् । नमस् + कृ + घञ् ।) नतिः । स च
<>त्रिविधः । कायिकः वाचिकः मानसिकश्च ।
<>यथा, --
<>“कायिको वाग्भवश्चैव मानसस्त्रिविधः स्मृतः ।
<>नमस्कारस्तु तत्त्वज्ञैरुत्तमाधममध्यमः ॥”
<>कायिकादिरपि त्रिविधो यथा, --
<>“प्रसार्य्य पादौ हस्तौ च पतित्वा दण्डवत् क्षितौ ।
<>जानुभ्यां धरणीं गत्वा शिरसा स्पृश्य मेदिनीम् ॥
<>क्रियते यो नमस्कार उत्तमः कायिकस्तु सः ॥
<>जानुभ्याञ्च क्षितिं स्पृष्ट्वा शिरसा स्पृश्य मेदिनीम् ।
[Page2-827-c+ 52]
<>क्रियते यो नमस्कारो मध्यमः कायिकस्तु सः ॥
<>पुटीकृत्य करौ शीर्षे दीयते यद्यथा तथा ।
<>अस्पृष्ट्वा जानुशीर्षाभ्यां क्षितिं सोऽधम उच्यते ॥
<>या स्वयं गद्यपद्याभ्यां घटिताभ्यां नमस्कृतिः ।
<>क्रियते भक्तियुक्तैर्व्वा वाचिकस्तूत्तभः स्मृतः ॥
<>पौराणिकैर्व्वेदिकैर्व्वा मन्त्रैर्या क्रियते नतिः ।
<>मध्यमोऽसौ नमस्कारो भवेद्वाचनिकः सदा ॥
<>यत्तु मानुषवाक्येन नमनं क्रियते सदा ।
<>स वाचिकोऽधमो ज्ञेयो नमस्कारेषु पुत्त्रकौ ॥
<>इष्टमध्यानिष्टगतैर्म्मनोभिस्त्रिविधं पुनः ।
<>नमनं मानसं प्रोक्तसुत्तमाधममध्यमम् ॥
<>त्रिविधे चं नमस्कारे कायिकश्चोत्तमः स्मृतः ।
<>कायिकैस्तु नमस्कारैर्देवास्तुष्यन्ति नित्यशः ॥
<>अयमेव नमस्कारो दण्डादिप्रतिपत्तिभिः ।
<>प्रणाम इति विज्ञेयः स पूर्व्वप्रतिपादितः ॥”
<>इति कालिकापुराणे ७० अध्यायः ॥ * ॥
<>रात्रौ तन्निषेधो यथा, --
<>“रात्रौ नैव नमस्कुर्य्यात्तेनाशीरभिचारिका ।
<>अतः प्रातःपदं दत्त्वा प्रयोक्तव्ये च ते उभे ॥”
<>इति महाभारतमिति केचित् ॥
<>नतिकरणम् । तत्तु करशिरःसंयोगादि । स्वाप-
<>कर्षबोधकव्यापारविशेषः । इति मुग्धबोध-
<>टीकायां दुर्गादासः ॥
<>“सर्व्वे चापि नमस्कुर्य्युः सर्व्वावस्थासु सर्व्वदा ॥”
<>अभिवादयेदित्यनुवृत्तौ शङ्खः । नाप्रयताया-
<>प्रयतश्च । इति शुद्धितत्त्वम् ॥
<>“स्त्रियो नमस्या वृद्धाश्च वयसा पत्युरेव ताः ॥”
<>इति स्मृत्यर्थसारः ॥ * ॥
<>“देवं विप्रं गुरुं दृष्ट्वा न नमेद्यस्तु सम्भ्रमात् ।
<>स कालसूत्रं व्रजति यावच्चन्द्रदिवाकरौ ॥
<>ब्राह्मणञ्च गुरुं दृष्ट्वा न नमेद्यो नराधमः ।
<>यावज्जीवनपर्य्यन्तमशुचिर्य्यवनो भवेत् ॥”
<>इति ब्रह्मवैवर्त्ते श्रीकृष्णजन्मखण्डम् ॥
<>“देवतायतनं दृष्ट्वा दृष्ट्वा तु दण्डिनन्तथा ।
<>नमस्कारं न कुर्य्याद्यः प्रायश्चित्ती भवेन्नरः ॥
<>सभायां यज्ञशालायां देवतायतनेषु च ।
<>प्रत्येकन्तु नमस्कारो हन्ति पुण्यं पुराकृतम् ॥
<>उपविश्य नमेत् शूद्रो दीर्घायुर्ब्राह्मणो वदेत् ।
<>स शूद्रो नरकं याति ब्राह्मणो यात्यधोगतिम् ॥
<>दूरस्थं जलमध्यस्थं धावन्तं मदगर्व्वितम् ।
<>क्रोधवन्तं विजानीयात् नमस्कारञ्च वर्ज्जयेत् ॥
<>पुष्पहस्तो वारिहस्तस्तैलाभ्यङ्गो जलस्थितः ।
<>आशीःकर्त्ता नमस्कर्त्ता उभयोर्नरकं भवेत् ॥”
<>इति कर्म्मलोचनम् ॥ * ॥
<>“मातुः पितुः कनीयांसं न नमेद्बयसाधिकः ।
<>नमस्कुर्य्याद्गुरोः पत्नीं भ्रातृजायां विमातरम् ॥”
<>यमः ।
<>“अभिवादयतः पूर्व्वमाशिषं न प्रयच्छति ।
<>यद्दुष्कृतं भवेत्तस्य तस्माद्भागं प्रपद्यते ॥
<>स्वस्तीति ब्राह्मणे ब्रूयात् आयुष्मानिति राजनि ।
<>वर्द्धतामिति वैश्येषु शूद्रे त्वारोग्यमेव च ॥”
<>इति मलमासतत्त्वम् ॥ * ॥
[Page2-828-a+ 52]
<>“गुरुपत्नीन्तु युवतीं नाभिवाद्येत पादयोः ।
<>कुर्व्वीत वन्दनं भूयो भगो वोऽहमिति ब्रुवन् ॥
<>विप्रोष्य पादग्रहणमन्वहञ्चाभिवादनम् ।
<>गुरुदारेषु कुर्व्वीत सतां धर्म्ममनुस्मरन् ॥
<>अभिवादनशीलः स्यान्नित्यं वृद्धेषु धर्म्मतः ।
<>असावहम्भो नामेति सम्यक् प्रणतिपूर्व्वकम् ॥
<>आयुरारोग्यसिद्ध्यर्थं तन्द्रादिपरिवर्ज्जितः ।
<>आयुष्मान् भव सौम्येति वाच्यो विप्रोऽभिवादने ॥
<>अकारश्चास्य नाम्नोऽन्ते वाच्यः पूर्व्वाक्षरः प्लुतः ।
<>यो न वेत्त्यभिवादस्य द्विजः प्रत्यभिवादनम् ।
<>नाभिवाद्यः स विदुषा यथा शूद्रस्तथैव सः ॥
<>सव्यस्तपाणिना कार्य्यमुपसंग्रहणं गुरोः ।
<>सव्येन सव्यः प्रष्टव्यो दक्षिणेन तु दक्षिणः ॥
<>लौकिकं वैदिकञ्चापि तथाध्यात्मिकमेव वा ।
<>आददीत यतो ज्ञानं तं पूर्व्वमभिवादयेत् ॥
<>ब्राह्मणं कुशलं पृच्छेत् क्षत्त्रबन्धुमनामयम् ।
<>वैश्यं क्षेमं समागम्य शूद्रमारोग्यमेव तु ॥” * ॥
<>अभिवादनीया गुरवो यथा, --
<>“उपाध्यायः पिता ज्येष्ठो भ्राता चैव महीपतिः ।
<>मातुलः श्वशुरस्त्राता मातामहपितामहौ ।
<>वन्धुज्येष्ठः पितृव्यश्च पुंस्येते गुरवः स्मृताः ॥
<>माता मातामही गुर्ब्बी पितुर्मातुश्च सोदराः ।
<>श्वश्रूः पितामही ज्येष्ठा धात्री च गुरवः स्त्रियाम् ।
<>इत्युक्तो गुरुवर्गोऽयं मातृतः पितृतो द्बिजाः ॥
<>अनुवर्त्तनमेतेषां मनोवाक्कायकर्म्मभिः ।
<>गुरून् दृष्ट्वा समुत्तिष्ठेदभिवाद्य कृताञ्जलिः ॥”
<>इति कूर्म्मपुराणे ११ अध्यायः ॥ * ॥
<>अथ सप्तधा नतिलक्षणानि ।
<>“त्रिकोणमथ षट्कोणमर्द्धचन्द्रं प्रदक्षिणम् ।
<>दण्डमष्टाङ्गमुग्रञ्च सप्तधा नतिलक्षणम् ॥
<>ऐशानी वाथ कौवेरी दिक् कामाख्याप्रपूजने ।
<>प्रशस्ता स्थण्डिलादौ च सर्व्वमूर्त्तेस्तु सर्व्वतः ॥
<>त्रिकोणादिव्यवस्थाञ्च यदि पूर्व्वमुखो यजेत् ।
<>पश्चिमात् शाम्भवीं गत्वा व्यवस्थां निर्द्दिशेत्तदा ॥
<>यदोत्तरामुखः कुर्य्यात् साधको देवपूजनम् ।
<>तदा याम्यात्तु वायव्यां गत्वा कुर्य्यात्तु संस्थितिम् ॥
<>दक्षिणाद्वायवीं गत्वा दिशं तस्माच्च शाम्भवीम् ।
<>ततोऽपि दक्षिणं गत्वा नमस्कारस्त्रिकोणवत् ।
<>त्रिकोणो यो नमस्कारस्त्रिपुराप्रीतिदायकः ॥ १ ॥
<>दक्षिणाद्वायवीं गत्वा वायव्यात् शाम्भवीं ततः ।
<>ततोऽपि दक्षिणं गत्वा तां त्यक्त्वाग्नौ प्रविश्य च ॥
<>अग्नितो राक्षसीं गत्वा ततश्चाप्युत्तरां दिशम् ।
<>उत्तराच्च तथाग्नेयीं भ्रमणं द्बित्रिकोणवत् ।
<>षट्कोणो यो नमस्कारः प्रीतिदः शिवदुर्गयोः ॥ २ ॥
<>दक्षिणाद्बायवीं गत्वा तस्माद्ब्यावृत्य दक्षिणम् ।
<>गत्वा योऽसौ नमस्कारः सोऽर्द्धचन्द्रः प्रकी-
<>र्त्तितः ॥ ३ ॥
<>सकृत् प्रदक्षिणं कृत्वा वर्त्तुलाकृतिसाधकः ।
<>नमस्कारः कथ्यतेऽसौ प्रदक्षिण इति द्विजैः ॥ ४ ॥
<>त्यक्त्रा स्वमाननस्थानं पश्चाद्गत्या नमस्कृतिः ।
<>प्रदक्षिणं विना या तु निपत्य भुवि दण्डवत् ।
<>दण्ड इत्यच्यते देवैः सर्व्वदेवौघमोददः ॥ ५ ॥
[Page2-828-b+ 52]
<>पूर्व्ववद्दण्डवद्भूमौ निपत्य हृदयेन तु ।
<>चिवुकेन मुखेनाथ नासया त्वलिकेन च ॥
<>ब्रह्मरन्ध्रेण कर्णाभ्यां यद्भूमिस्पर्शनं क्रमात् ।
<>तदष्टाङ्ग इति प्रोक्तो नमस्कारो मनीषिभिः ॥ ६ ॥
<>प्रदक्षिणत्रयं कृत्वा साधको वर्त्तुलाकृतिः ।
<>ब्रह्मरन्ध्रेण संस्पर्शः क्षितेर्यः स्यान्नमस्कृतौ ।
<>स उग्र इति देवीघैरुच्यते विष्णुतुष्टिदः ॥ ७ ॥
<>नदानां सागरो यादृग्द्विपदां ब्राह्मणो यथा ।
<>नदीनां जाह्नवी यादृग्देवानामिव चक्रधृक् ।
<>नमस्कारेषु सर्व्वेषु तथैवोग्रः प्रशस्यते ॥
<>त्रिकोणाद्यैर्नमस्कारैः कृतैरेव तु भक्तितः ।
<>चतुर्वर्गं लभेद्भक्तो न चिरादेव साधकः ॥
<>नमस्कारो महायज्ञः प्रीतिदः सर्व्वतः सदा ।
<>सर्व्वेषामपि देवानामन्येषामपि भैरव ! ॥
<>योऽसावुग्रो नमस्कारः प्रीतिदः सततं हरेः ।
<>महामायाप्रीतिकरः स नमस्करणोत्तमः ॥”
<>इति कालीपुराणम् ॥
<LEND>
