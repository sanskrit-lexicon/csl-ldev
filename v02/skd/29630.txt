<L>29630<pc>4-160<k1>राहुचक्रं<k2>राहुचक्रं
राहुचक्रं¦, क्ली, (राहोश्चक्रम् ।) रव्यादिसप्त-
<>वारेषु अश्वगत्या वामावर्त्तेन यामार्द्धं प्राप्य
<>सप्तदिक्षु राहोर्गमनम् । यथा, --
<>“पश्चादर्के विधौ वह्नौ सौम्यां ज्ञे वायवे कुजे ।
<>रक्षोदिशि भृगौ याम्यां गुरावीशे शनौ दिने ।
<>राहुर्भ्रमति यामार्द्धादश्वगत्या च वामतः ॥
<>द्यूते युद्धे विवादे च यात्रायां सम्मुखं स्थितम् ।
<>राहुं विवर्ज्जयेद्यत्नाद्यदीच्छेत् कर्म्मणः फलम् ॥”
<>इति सत्कृत्यमुक्तावली ॥ * ॥
<>राहुकालानलचक्रं यथा, --
<>“तस्य चक्रं प्रवक्ष्यामि राहुकालानलाख्यकम् ।
<>शलाकासप्तकं चक्रं ईशादौ कृत्तिकादिकाः ॥
<>यत्र ऋक्षे स्थितो राहुर्वदनं तद्विनिर्द्दिशेत् ॥
<>मुखात् पञ्चदशे ऋक्षे तस्य पुच्छं व्यवस्थितम् ।
<>अष्टोत्तरशतं ख्याता जायन्ते यत्र केतवः ॥
<>व्याप्य तस्थुर्ज्जगत् सर्वं सहस्रार्कसमत्विषः ।
[Page4-160-c+ 52]
<>राहुभुक्तानि ऋक्षाणि जीवपक्षे त्रयोदश ॥
<>त्रयोदशैव भोग्यानि मृतपक्षे प्रकीर्त्तयेत् ।
<>मृतपक्षे मुखं तस्य गुदं जीवाङ्गमध्यगम् ॥
<>एवमङ्गद्वयो राहुर्ज्ञातव्यः स्वरपारगैः ।
<>जीवपक्षे क्षपानाथे मृतपक्षे रवौ स्थिते ।
<>तस्मिन् काले शुभा यात्रा विपरीते तु
<>हानिदा ॥”
<>इति स्वरोदयः ॥
<LEND>
