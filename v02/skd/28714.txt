<L>28714<pc>4-050<k1>यूषं<k2>यूषं
यूषं¦, पुं, क्ली, (यूष् + कः ।) मुद्गादिक्वाथरसः ।
<>इत्यमरः । ३ । ५ । ३५ ॥ यूषोऽन्तःस्थादिः ।
<>चवर्गादिश्चेति मुकुटः । इति भरतः ॥ * ॥
<>अथ मुद्गयूषगुणाः ।
<>“मुद्गयषोऽग्निदो हृद्यः शुद्धानां व्रणिनामपि ।
<>पथ्यो बलाशपित्तघ्नो ज्वरहा च कृताकृतः ॥
<>अस्नेहलवणं सर्व्वमकृतं कटुकैर्विना ।
<>विज्ञेयं लवणस्नेहकटुकैः संस्कृतं कृतम् ॥
<>स तु दाडिममृद्वीकायुक्तः स्याद्रागषाडवः ।
<>रुचिकृल्लघुपाकश्च दोषाणामविरोधकृत् ॥” * ॥
<>मसूरयूषगुणाः ।
<>“मसूरयूषः संग्राही वृंही स्वादुः प्रमेहजित् ।
<>पित्तश्लेष्मज्वरहरस्तथातीसारनाशनः ॥” * ॥
<>कुलत्थयूषगुणाः ।
<>“कुलत्थयूषोऽनिलहा शर्कराश्मरिनाशनः ।
<>तूणीप्रतूणीकासार्शोगुल्ममेदःकफापहः ॥” * ॥
<>अम्लेन सह माषयूषगुणाः ।
<>“अम्लमाषो गुरुर्भेदी वातघ्नो दीपनो मतः ॥”
<>अथ खडयूषः ।
<>“तक्रं कपित्थचाङ्गेरीमरिचाजाजिचित्रकैः ।
<>सुपक्वं खडयूषोऽयमयं काम्बलिकोऽपरः ॥” * ॥
<>खडकाम्बलिकयूषगुणाः ।
<>“दध्यम्लो लवणस्नेहतिलमाषविपाचितः ॥
<>खडकाम्बलिकौ यूषौ ग्राहिवातकफापहौ ॥”
<>रति राजवल्लभः ॥ * ॥
<>अपि च । अथ यूषस्य विधिर्गुणाश्च ।
<>“अष्टादशगुणे नीरे शमीधान्यशृतो रसः ।
<>विरलान्ने घनः किञ्चित् पेषातो यूष उच्यते ।
<>उक्तः स एव निर्यूहो रुचिकृच्च विशेषतः ॥”
<>यूषस्य प्रकारान्तरमाह ।
<>“कल्कद्रव्यपलं शुण्ठीं पिप्पलीञ्चार्द्धकार्षिकीम् ।
<>बारिप्रस्थेन विपचेत्तद्भवो यूष उच्यते ॥”
[Page4-050-b+ 52]
<>अयमर्थः । यूषान्नं पलमितं तत् कल्कीकृतं
<>शुण्ठी पिप्पली च समुदितार्द्धकर्षमिता कल्की-
<>कृता उभयमपि प्रस्थमितेन वारिणा पचेत् ।
<>तद्भवो यूषः ।
<>“यूषो बल्यो लघुः पाके रुच्यः कण्ट्यः कफा-
<>पहः ॥”
<>अथ मुद्गयूषविधिः । वृन्दटीकायां तन्त्रान्तरे ।
<>“मुद्गानां द्बिपलं तोये शृतमर्द्धाढकोन्मिते ।
<>पादस्थं मर्द्दितं पूतं दाडिमस्य पलेन तत् ॥
<>युक्तं सैन्धवविश्वाह्वधान्यकैः पादकांशिकैः ।
<>कणाजीरकयोश्चूर्णाच्छाणैकेनावचूर्णितम् ।
<>संस्कृतो मुद्गयूषोऽयं पित्तश्लेष्महरो मतः ॥” * ॥
<>अथ मुद्गयूषगुणाः ।
<>“मुद्गानामुत्तमो यूषो दीपनः शीतलो लघुः ।
<>व्रणोर्द्ध्वयत्रुरुग्दाहकफपित्तज्वरास्नहृत् ॥” * ॥
<>अथ मुद्गामलकयूषगुणाः ।
<>“मुद्गामलकयूषस्तु भेदी पित्तानिलापहः ।
<>तृड्दाहशमनः शीतो मूर्च्छाश्रममदापहः ॥”
<>मसूरयूषगुणाः पूर्व्ववत् । इति भावप्रकाशः ॥
<>(तथा च ।
<>“कुलत्थयूषो मधुरः कषायः
<>कफं सपित्तं विनिहन्ति शीघ्रम् ।
<>मेहाश्मरी पायुजमेदहन्ता
<>सन्दीपनो मूत्रविशोधनश्च ॥
<>आढक्ययूषं मधुरञ्च शीतं
<>विशेषतो वातनिवारणञ्च ।
<>श्लेष्मापहं पित्तहरं नराणां
<>कृमिं निहन्यादपि दारुणञ्च ॥
<>शीतलं मधुरं मौद्गं यूषं पित्तविकारजित् ।
<>वातदोषहरं प्रोक्तं ज्वराणां शमनं परम् ॥
<>मासूरो ग्राहको यूषो वृंही स्वादुः प्रमेह-
<>जित् ।
<>पित्तश्लेष्मज्जरघ्नः स्यात्तथातीसारनाशनः ॥
<>कषायं कटुकञ्चोष्णं वातघ्नं पुंस्त्वदोषकृत् ।
<>रक्तपित्तं निहन्त्याशु चणानां यूषमुच्यते ॥
<>घनं सवातं कफकृन्माषयूषं स पित्तकृत् ।
<>अम्लं पर्य्युषितं तच्च शस्यते तैलपाचने ॥
<>अन्यानि चैव शस्तानि कौलत्थान्युषितानि च ।
<>मसूरास्त्रिपुठा बल्याः कलायाद्याश्च वर्ज्जिताः ॥”
<>इति यूषविधिः ॥ * ॥
<>इति हारिते प्रथमस्थाने नवमेऽध्याये ॥
<>“ज्ञेयः पथ्यतमश्चापि मुद्गयूषः कृताकृतः ।
<>स तु दाडिममृद्वीकायुक्तः स्याद्रागषाडवः ॥”
<>“पटोलनिम्बयूषौ तु कफमेदोविशोषिणौ ।
<>पित्तघ्नौ दीपनौ हृद्यौ कृमिकुष्ठज्वरापहौ ॥
<>श्वासकासप्रतिश्याय प्रसेकारोचकज्वरान् ।
<>हन्ति मूलकयूषस्तु कफमेदोगलामयान् ॥
<>कुलत्थयूषोऽनिलहा श्वासपीनसनाशनः ।
<>तूणी प्रतूणी कासार्शोगुल्मोदावर्त्तनाशनः ॥
<>दाडिमामलकैर्यूषो हृद्यः संशमनो लघुः ।
<>प्राणाग्निजननोमूर्च्छामेदोघ्नः पित्तवातजित् ॥
<>मुद्गामलकयूषस्तु ग्राही पित्तकफे हितः ।
[Page4-050-c+ 52]
<>यवकोलकुलत्थानां यूषः कण्ठ्योऽनिलापहः ॥”
<>इति सुश्रुते सूत्रस्थाने ४५ अध्यायः ॥)
<LEND>
