<L>25244<pc>3-532<k1>भूतात्मा<k2>भूतात्मा
भूतात्मा¦, [न्] पुं, (भूतानामात्मा ।) देहः ।
(यथा, मनुसंहितायाम् । १२ । १२ ।
“यः करोति तु कर्म्माणि स भूतात्मोच्यते बुधैः ॥”
“यः पुनरेष व्यापारान् करोति शरीराख्यः स
पृथिव्यादिभूतारब्धत्वात् भूतात्मेति पण्डितै-
रुच्यते ॥” इति तट्टीकायां कुल्लूकभट्टः ॥)
परमेष्ठी । इति मेदिनी । ने, २०० ॥ शिवः ।
युद्धम् । इति शब्दरत्नावली ॥ विष्णुः । यथा,
“भूतकृत् भूतभृत् भावो भूतात्मा भूतभावनः ॥”
इति महाभारते दानधर्म्मः ॥
(जीवात्मा । यथा, मनुसंहितायाम् । ५ । १०९ ।
“अद्भिर्गात्राणि शुध्यन्ति मनः सत्येन शुध्यति ।
विद्यातपोभ्यां भूतात्मा बुद्धिर्ज्ञानेन शुध्यति ॥”
यथा च चरके शारीरस्थाने प्रथमेऽध्याये ।
तस्मिंश्चरमसंन्यासे समूलाः सर्व्ववेदनाः ।
समज्ञा ज्ञानविज्ञाना निवृत्तिं यान्त्यशेषतः ॥
अतःपरं ब्रह्मभूतो भूतात्मा नोपलभ्यते ।
निःसृतः सर्प्पभावेभ्यश्चिह्नं यस्य न विद्यते ॥
गतिब्रह्मविदां ब्रह्म तच्चाक्षरमलक्षणम् ।
ज्ञानं ब्रह्मविदाञ्चात्र नाज्ञस्तज्ज्ञातुमर्ह-
तीति ॥”)
<LEND>
