<L>8000<pc>2-139<k1>कुण्डं<k2>कुण्डं
कुण्डं¦, क्ली, (कुणतीति । “ञमन्तात् डः” । उणां
<>१ । ११३ । इति डः ।) मानभेदः । (कुण्ड्यते
<>रक्ष्यते जलं यत्र । कुडि + अधिकरणे अप् ।)
<>देवजलाशयः । इति मेदिनी ॥ जलाधारविशेषः ।
<>चौवाच्चा इति भाषा ॥
<>तज्जलगुणाः । अग्निकफकारित्वम् । रूक्षत्वम् ।
<>मधुरत्वम् । लघुत्वञ्च । इति राजनिर्घण्टः ॥ कफा-
<>जनकत्वम् । इति राजवल्लभः ॥ * ॥ (पात्रविशेषः ।
<>यथा, रघौ १ । ८४ ।
<>“भुवं कोष्णेण कुण्डोध्नी मेध्येनावभृतादपि” ॥)
[Page2-139-b+ 52]
<>होमीयाग्न्यालयः । तत्तु प्रायश्चतुर्हस्तमितं भवति
<>तस्य विधिः । तत्र मत्स्यपुराणम् ।
<>“प्रागुदक्प्लवनां भूमिं कारयेद्यत्नतो नरः” ॥
<>प्रागुदक्प्लवनां पूर्व्वनीचां उत्तरनीचां वा ॥
<>तत्र वशिष्ठपञ्चरात्रे विज्ञानललितायाञ्च ।
<>“सर्व्वाधिकारिकं कुण्डं चतुरस्रन्तु सर्व्वदम्” ।
<>चतुरस्रं चतुष्कोणम् ॥ भविष्योत्तरम् ।
<>“सहस्रे त्वथ होतव्ये कुर्य्यात् कुण्डं करात्मकम् ।
<>द्विहस्तमयुते तच्च लक्षहोमे चतुष्करम्” ॥
<>द्विहस्तादिके यामलः ।
<>“पूर्व्वपूर्व्वस्य कुण्डस्य कोणसूत्रेण निर्म्मितम् ।
<>उत्तरोत्तरकुण्डानां मानं तत्परिकीर्त्तितम्” ॥
<>पूर्व्वपूर्व्वस्य कुण्डस्य हस्तद्विहस्तादिमितस्य कोण-
<>सूत्रेण ईशानान्निरृतिकोणदत्तसूत्रेण परिमितं
<>यन्मानं उत्तरोत्तरकुण्डानां तदेव पारिभाषिकं
<>द्विहस्तादिमानं न तु प्रकृतहस्तद्वैगुण्यादिमितम् ।
<>तथात्वे द्विहस्तादिमितस्य चतुर्हस्तपरिमाणा-
<>पत्तेः । कृषकस्य भूमेः परिमाणवत् ॥
<>वशिष्ठपञ्चरात्रे ।
<>“यावान् कुण्डस्य विस्तारः खननं तावदिष्यते ।
<>हस्तैके मेखलास्तिस्रो वेदाग्निनयनाङ्गुलाः ॥
<>कुण्डे द्विहस्ते ता ज्ञेया रसवेदगुणाङ्गुलाः ।
<>चतुर्हस्ते तु कुण्डे ता वसुतर्कयुगाङ्गुलाः” ॥
<>मेखला ब्रह्मचारिमेखलावत् कुण्डवेष्टिता मृद्घ-
<>टिताः । ताश्च खातदेशाद्वाह्ये एकाङ्गुलरूपं कण्ठं
<>परित्यज्य उच्छ्रायेण विस्तारेण चेत्यादिक्रमेण
<>वेदाद्यङ्गुलाः । एतद्विपरीतास्तन्त्रान्तरोक्ता व्यव-
<>हारविरुद्धाः । वेदाश्चत्वारः अग्नयस्त्रयः नयने द्वे
<>रसाः षट् गुणास्त्रयः वसुतर्कयुगानि अष्टषट्-
<>चत्वारि ॥ पिङ्गलामते ।
<>“खातादेकाङ्गुलं त्यक्त्वा मेखलानां विधिर्भवेत्” ॥
<>एककुण्डस्य पश्चिमदिक्कर्त्तव्यतामाह महादा-
<>ननिर्णये वशिष्ठपञ्चरात्रम् ।
<>“भुक्तौ मुक्तौ तथा पुष्टौ जीर्णोद्धारे तथैव च ।
<>सदा होमे सदा शान्तावेकं वारुणदिग्गतम्” ॥
<>शारदातिलके ।
<>“होतुरग्र योनिरासामुपर्य्यश्वत्थपत्रवत् ।
<>मुष्ट्यरत्न्येकहस्तानां कुण्डानां योनिरीरिता ॥
<>षट्चतुर्द्व्यङ्गुलायामविस्तारोन्नतिशालिनी ।
<>एकाङ्गुलन्तु योन्यग्रं कुर्य्यादीषदधोमुखम् ॥
<>एकैकाङ्गुलतो योनिं कुण्डेष्वन्येषु वर्द्धयेत् ।
<>यवद्वयक्रमेणैव योन्यग्रमपि वर्द्धयेत् ॥
<>स्थलादारभ्य नालं स्याद्योन्या मध्ये सरन्ध्रकम्” ॥
<>आसां मेखलानां अश्वत्थपत्रवदित्यनेन चतुरङ्गुल-
<>विस्तृतमूलात् यथोक्तक्रमेण एकाङ्गुलान्तःसंकु-
<>चितविस्तारा ॥ यामले ।
<>“नालमेखलयोर्म्मध्ये परिधेः स्थापनाय च ।
<>रग्ध्रं कुर्य्यात्तथा विद्वान् द्वितीयमेखलोपरि” ॥
<>परिधीं स्तद्विन्यासानाह छन्दोगपरिशिष्टे ।
<>“बाहुमात्राः परिधय ऋजवः सत्वचोऽव्रणाः ।
<>त्रयो भवन्त्यशीर्णाग्रा एकेषान्तु चतुर्द्दिशम् ॥
<>प्रागग्रावभितः पश्चादुदगग्रमथापरम् ।
[Page2-139-c+ 52]
<>न्यसेत् परिधिमन्यश्चेदुदगग्रः स पूर्व्वतः” ॥
<P>अव्रणाः छिद्ररहिताः अभितोऽग्नेः पार्श्वद्वये
<>दक्षिणतः उत्तरतः पश्चात् पश्चिमे उदगग्रं उत्तरा-
<>ग्रम् ॥ त्रैलोक्यसारेऽपि ।
<>“कुम्भद्वयसमायुक्ता अश्वत्थदलवन्नता ।
<>अङ्गुष्ठमेखलायुक्ता मध्ये त्वाज्यस्थितिर्यथा” ॥
<P>कुम्भद्वयसमायुक्ता गजकुम्भाकारमूलदेशयुक्ता
<>नता नम्रा अङ्गुष्ठमितमृद्घटितमेखलावेष्टनयुक्ता
<>तथात्वे हस्तगलिताज्यस्थित्या कुण्डे तत्पातो भव-
<>तीत्यर्थः ॥ पञ्चरात्रे ।
<>“कल्पयेदन्तरे नाभिं कुण्डस्याम्बुजसन्निमाम् ।
<>मुष्ट्यरत्न्येकहस्तानां नाभिरुत्सेधविस्तृता ॥
<>नेत्रवेदाङ्गुलोपेता कुण्डेष्वन्येषु वर्द्धयेत् ।
<>यवद्वयक्रमेणैव नाभिं पृथगुदारधीः ॥
<>नाभिक्षेत्रं त्रिधा कृत्वा मध्ये कुर्व्वीत कर्णिकाम् ।
<>वहिरंशद्वये नाष्टौ पत्राणि परिकल्पयेत्” ॥ * ॥
<P>तत्र कुण्डस्य दोषानाह विश्वकर्म्मा ।
<>“खाताधिके भवेद्रोगी हीने धेनुधनक्षयः ।
<>वक्रकुण्डेच सन्तापो मरणं छिन्नमेखले ॥
<>मेखलारहिते शोको ह्यधिके वित्तसंक्षयः ।
<>भार्य्याविनाशकं कुण्डं प्रोक्तं योन्या विना कृतम् ॥
<>अपत्यध्वंसनं प्रोक्तं कुण्डं यत् कण्ठवर्जितम्” ॥
<>अत एव वशिष्ठसंहितायाम् ।
<>“तस्मात् सम्यक् परीक्ष्यैवं कर्त्तव्यं शुभवेदिकम् ।
<>हस्तमात्रं स्थण्डिलं वा संक्षिप्ते होमकर्म्मणि” ॥
<>इति तिथ्यादितत्त्वम् ॥
<LEND>
