<L>23648<pc>3-375<k1>प्लक्षद्वीपः<k2>प्लक्षद्वीपः
प्लक्षद्वीपः¦, पुं, (प्लक्षतरूपलक्षितो द्वीपः ।) सप्त-
<>द्वीपान्तर्गतद्बीपविशेषः । तस्य विवरणं यथा,
<>सूत उवाच ।
<>“जम्बुद्वीपस्य विस्ताराद्द्विगुणेन समन्ततः ।
<>संवेष्टयित्वा क्षीरोदं प्लक्षद्बीपो व्यवस्थितः ॥
<>प्लक्षद्बीपे च विप्रेन्द्राः सप्तासन् कुलपर्व्वताः ।
<>ऋज्वायताः सुपर्व्वाणः सिद्धसंघनिषेविताः ॥
<>गोमेरुः प्रथमस्तेषां द्बितीयश्चन्द्र उच्यते ।
<>नारदो दुन्दुभिश्चैव सोमश्च ऋषभस्तथा ॥
<>विभ्राजः सप्तमः प्रोक्तो ब्रह्मणोऽत्यन्तवल्लभः ।
<>तत्र देवर्षिगन्धर्व्वैः सिद्धैश्च भगवानजः ॥
<>उपास्यते स विश्वात्मा साक्षी सर्व्वस्य विश्वसृक ।
<>तेषु पुण्या जनपदा नाधयो व्याधयोऽपि च ॥
<>न तत्र पापकर्त्तारः पुरुषा वा कदाचन ।
<>तेषां नद्यः सप्त चैव वर्षाणान्तु समुद्रगाः ॥
<>तासु ब्रह्मर्षयो नित्यं पितामहमुपासते ।
<>अनुतप्ता शिखी चैव विपाशा त्रिदिवा कृता ॥
<>अनृता सुकृता चैव नामतः परिकीर्त्तिताः ।
<>क्षुद्रनद्यस्त्वसंख्याताः सरांसि सुबहून्यपि ॥
<>न वै तेषु युगावस्थाः पुरुषा वै चिरायुषः ।
<>आर्य्यकाः कुरवाश्चैव विदशा भाविनस्तथा ॥
<>ब्रह्मक्षत्त्रियविट्शूद्रास्तस्मिन् द्बीपे प्रकीर्त्तिताः ।
<>इज्यते भगवान् सोमो वर्णैस्तत्र निवासिभिः ॥
<>तेषाञ्च सोमसायुज्यं सारूप्यं मुनिपुङ्गवाः ।
<>सर्व्वे धर्म्मपरा नित्यं नित्यं मुदितमानसाः ॥
<>पञ्चवर्षसहस्राणि जीवन्ति च निरामयाः ॥”
<>इति कौर्म्मे भुवनकोषे ४६ अध्यायः ॥ * ॥
<>अपि च “ऋषिरुवाच । अतःपरं प्लक्षादीनां
<>प्रमाणलक्षणसंस्थानतो वर्षविभाग उपवर्ण्यते ।
<>जम्बुद्वीपो यावत्प्रमाणविस्तारस्तावता क्षारो-
<>दधिना परिवेष्टितो यथा मेरुर्जम्ब्वाख्येन । लवणो-
<>दधिरपि ततो द्विगुणविशालेन प्लक्षाख्येन परि-
<>क्षिप्तो यथा परिखा बाह्योपवनेन । प्लक्षो
<>जम्बुप्रमाणो द्वीपाख्यातिकरो हिरण्मय उत्थितो
<>यत्राग्निरुपास्ते सप्तजिह्वः । तस्याधिपतिः प्रिय-
<>व्रतात्मज इध्मजिह्वस्तं द्बीपं सप्तवर्षाणि विभज्य
<>सप्तवर्षनामभ्य आत्मजेभ्य आकलय्य स्वयमात्म-
<>योगेनोपरराम । शिवं वयसं सुभद्रं शान्तं क्षेम-
[Page3-376-a+ 52]
<>ममृतमभयमिति वर्षाणि । तेषु गिरयो नद्यश्च
<>सप्तैवाभिज्ञाताः । मणिकूटो वज्रकूट इन्द्रसेनो
<>ज्योतिष्मान् सुवर्णो हिरण्यष्ठीवो मेघमाल इति
<>सेतुशैलाः । अरुणा नृमणा आङ्गिरसी सावित्री
<>सुप्रभाता ऋतम्भरा सत्यम्भरेति महानद्यः ।
<>यासां जलोपस्पर्शनविधतरजस्तमसो हंसपतङ्गो-
<>र्द्धायनसत्याङ्गसंज्ञाश्चत्वारो वर्णाः सहस्रायुषो
<>विबुधोपमसन्दर्शनप्रजननाः स्वर्गद्वारं त्रय्या
<>विद्यया भगवन्तं त्रयीमयं सूर्य्यमात्मानं यजन्ते ।
<>प्रत्नस्य विष्णो रूपं यत् सत्यर्त्तस्य ब्रह्मणः । अमृ-
<>तस्य च मृत्योश्च सूर्य्यमात्मानमीमहीति ॥ प्लक्षा-
<>दिषु पञ्चसु पुरुषाणामायुरिन्द्रियमोजः सहो
<>बलं बुद्धिर्विक्रम इति च सर्व्वेषामौत्पत्तिकी
<>सिद्धिरविशेषेण वर्त्तते । प्लक्षश्च समानेनेक्षु
<>रसोदेनावृतः ।” इति श्रीभागवते ५ स्कन्धे
<>२० अध्यायः ॥
<LEND>
