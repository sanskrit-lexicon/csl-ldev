<L>30961<pc>4-256<k1>वत्सनाभः<k2>वत्सनाभः
वत्सनाभः¦ पुं, (वत्सान् नभ्यति हिनस्तीति ।
नभ हिंसायाम् + “कर्म्मण्यण् ।” ३ । २ । १ ।
इत्यण् ।) विषवृक्षविशेषः । इत्यमरः १ । ८ । ११ ॥
स तु स्थावरविषभेदः । प्रायो वत्सान् नभ्यति
हिनस्ति वत्सनाभः णभ्य ग हिंसे ढात् षन्निति
षन् । वत्सस्य नाभिरिव वत्सनाभः ष्णः अनित-
श्चेति न वृद्धिः अयं सिन्धुवारपत्रसदृशपत्रः ।
इति भारतः ॥ * ॥ (यथा, हरिवंशे । २२३ ।
६५ ।
“वरुणा वत्सनाभाश्च पनसाश्चन्दनैः सह ॥)
तत्पर्य्यायः । अमृतम् २ विषम् ३ उग्रम् ४
महौषधम् ५ गरलम् ६ मारणम् ७ नागः ८
स्तौककम् ९ प्राणहारकम् १० स्थावरादि ११ ।
अस्य गुणाः । अतिमधुरत्वम् । उष्णत्वम् ।
वातकफकण्ठरुक्सन्निवातनाशित्वम् । पित्त-
सन्तापकारकत्वञ्च । इति राजनिर्घण्टः ॥ * ॥
अस्य स्वरूपनिरूपणं यथा ।
“सिन्धुवारसदृक्पत्रो वत्सनाभ्याकृतिस्तथा ।
यत्पार्श्वेन तरोर्वृद्धिर्व्वत्सनाभः स भाषितः ॥”
तस्य सामान्यगुणा यथा ।
“विषं प्राणहरं प्रोक्तं व्यवायि च विकासि च ।
आग्नेर्य वातकफहृद्योगवाहि मदावहम् ॥”
व्यवायि सकलकायव्यापनपूर्व्वकपाकगमनशीलम् ।
[Page4-257-a+ 52]
बिकासि ओजःशोषणपूर्व्वकं सन्धिबन्धशिथिली-
करणशीलम् । आग्नेयं अधिकाग्न्यंशम् । योग-
वाहि संसर्गगुणग्राहकम् । मदावहं तमो-
गुणाधिक्येन बुद्धिविध्वंसकम् ।
“तदेव युक्तियुक्तं तु प्राणदायि रसायनम् ॥
योगवाहि त्रिदोषघ्नं वृं हणं वीर्य्यवर्द्धनम् ॥
ये दुर्गुणा विषेऽशुद्धे ते स्युर्हीना विशोधनात् ।
तस्माद्विषं प्रयोगेषु शोधयित्वा प्रयोजयेत् ॥”
इति भावप्रकाशः ॥
(क्लीवेऽपि दृश्यते । यथा, --
“चत्वारि वत्सनाभानि मुस्तके द्वे प्रकीर्त्तिते ।”
“ग्रीवास्तम्भो वत्सनाभे पीतविण्मूत्रनेत्रता ॥”
इति सुश्रुते कल्पस्थाने द्वितीयेऽध्याये ॥)
<LEND>
