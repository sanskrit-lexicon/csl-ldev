<L>41854<pc>5-539<k1>हिरण्यकशिपुः<k2>हिरण्यकशिपुः
हिरण्यकशिपुः¦, पुं, दैत्यविशेषः । स तु कश्यपस्य
<>दित्यां पत्न्यां जातः । तस्य सहोदरः हिर-
<>ण्याक्षः । तस्य भार्य्या कयाधुः । तस्य पुत्त्राः
<>संह्रादः १ अनुह्रादः २ ह्रादः ३ प्रह्रादः ४ ।
<>कन्या सिंहिका । इति श्रीभागवतम् ॥ अपि च ।
<>“त्वया यौ निहतौ देव ! दानवौ मधुकैटभौ ।
<>अवतीर्णौ पुनर्दैत्यौ भूत्वा कश्यपनन्दनी ।
<>हिरण्यकशिपुश्चैव हिरण्याक्षो महासुरः ॥
[Page5-540-a+ 52]
<>सुदुर्जयोद्धतौ तौ तु पुनर्जातौ महाबलौ ।
<>पुलस्त्यस्य कुले देव ! राक्षसेन्द्रावरौ च तौ ॥
<>तयोलु पादविन्यासमसहन्ती जनार्दन ! ।
<>तवान्तिकमनुप्राप्ता दशास्यकुम्भकर्णयोः ॥”
<>इति वह्निपुराणे वैश्रवणवरप्रदाननामाध्यायः ॥
<>तदुत्पत्त्यादि यथा, --
<>“दित्याः पुत्त्रद्वथं जज्ञे कश्यपादिति नः श्रुतम् ।
<>हिरण्याक्षश्च दुर्द्धर्षो हिरण्यकशिपुस्तथा ॥
<>कश्यपस्याश्रमोऽप्यासीत् पुण्ये वै पुष्करे पुरा ।
<>ऋषिभिर्देवताभिश्च गन्धर्व्वैरुपशोभितः ॥
<>आसनान्युपकॢप्तानि काञ्चनानि तु पञ्च वै ।
<>ऋषीणामृत्विजां ते वै उपविष्टा यथाक्रमात् ॥
<>होतुस्तत्रासनं यत्तु हविस्तत्राथ जुह्वतः ।
<>अन्तर्व्वत्नी दितिश्चैव पत्नी च समुपागता ॥
<>दशवर्षसहस्राणि गर्भस्तस्यामवर्त्तत ।
<>स तु गर्भो विनिःसृत्य मातुर्वै उदरात्तदा ॥
<>निषसादासने गर्भः कश्यपस्यापि सन्निधौ ।
<>तं दृष्ट्वा मुनयस्तस्य नामाकुर्व्वन्त तद्धितम् ।
<>हिरण्यकशिपुस्तस्मात् कर्म्मणानेन स स्मृतः ।
<>हिरण्याक्षोऽनुजस्तस्य सिंहिका च तथानुजा ।
<>राहोः सा जननी देवी विपचित्तेः परिग्रहः ।
<>हिरण्यकशिपुर्दैत्यश्चकार परमं तपः ।
<>ततो वर्षसहस्राणि निराहारो ह्यधःशिराः ॥
<>तं ब्रह्मा छन्दयामास दैत्यं तुष्टो वरेण तु ।
<>सर्व्वामरत्वं वव्रे स शस्त्रास्त्रैर्न दिवा निशि ॥
<>अहं सर्व्वं विनिर्जित्य सर्व्वदेवत्वमास्थितः ।
<>अणिमादिगुणैश्वर्य्यमेष मे दीयतां वरः ॥
<>तेनैवमुक्तो ब्रह्मा तु तस्मै दत्त्वा यथेप्सितम् ।
<>दत्त्वा चास्य सभां दिव्यां तत्रैवान्तरधीयत ॥
<>हिरण्यकशिपुर्दैत्यः श्लोकैर्गौतः पुरातनः ॥
<>राजा हिरण्यकशिपुर्दैत्यो यां यां निषेवते ।
<>तस्यां तस्यां नमश्चक्रुर्देवता ऋषिभिः सह ॥
<>एवं प्रभावो दैत्योऽभूत् हिरण्यकशिपुः पुरा ॥
<>स्वयमग्निश्च सूर्य्यश्च वायुरिन्द्रो जलं स्वयम् ।
<>भूत्वा चकार राज्यं स मन्वन्तरचतुर्दश ॥
<>तस्यासीत् नरसिंहस्तु गृत्युर्विष्णुः पुरा किल ।
<>नखैस्तेन विनिर्भिन्नो नार्द्रशुष्का नखाः
<>स्मृताः ॥
<>हिरण्याक्षसुताः पञ्च विक्रान्ताः सुमहाबलाः ।
<>हिरण्यकशिपोः पुत्त्राश्चत्वारः सुमहाबलाः ॥
<>प्रह्रादः पूर्व्वजस्तेषामनुह्रादस्तथैव च ।
<>संह्रादश्चैव ह्रादश्च ह्रादपुत्त्रान् शृणुष्व तान् ॥”
<>इति वह्निपुराणे कश्यपीयप्रजामर्गनामाध्यायः ॥
<LEND>
