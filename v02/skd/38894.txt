<L>38894<pc>5-342<k1>सावनः<k2>सावनः
सावनः¦, पुं, (सवनस्यायमिति । अण्) यज्ञ-
<>कर्म्मान्तः । यजमानः । वरुणः । इति मेदिनी ॥
<>दिवसविशेषः । यथा, --
<>“तिथिनैकेन दिवसश्चान्द्रमाने प्रकीर्त्तितः ।
<>अहोरात्रेण चैकेन सावनो दिवसः स्मृतः ॥”
<>इति मलमासतत्त्वम् ॥
<>मासभेदः । स च त्रिंशदहोरात्रात्मकः । यथा,
<>“त्रिंशता सौरदिवसैः सावनः परिकीर्त्तितः ।”
<>इति शब्दरत्नावली ॥
[Page5-342-b+ 52]
<>अपि च । ब्रह्मसिद्धान्ते ।
<>“चान्द्रः शुक्लादिदर्शान्तः सावनस्त्रिंशता दिनैः ।
<>एकराशौ रविर्यावत् कालं मासः स भास्करः ।
<>सर्व्वर्क्षपरिवर्त्तैश्च नाक्षत्र इति चोच्यते ॥”
<>विष्णुधर्म्मोत्तरे च ।
<>“सन्निकर्षादथारभ्य सन्निकर्षमथापरम् ।
<>चन्द्रार्कयोर्बुधैर्म्मासश्चान्द्र इत्यभिधीयते ।
<>सावने च तथा मासि त्रिंशत्सूर्य्योदयाः स्मृताः ॥
<>आदित्यराशिभोगेन सौरो मासः प्रकीर्त्तितः ।
<>सर्व्वर्क्षपरिवर्त्तैश्च नाक्षत्र इति चोच्यते ॥” * ॥
<>सावनमासकर्त्तव्यकर्म्मादि यथा, --
<>“सूतकादिपरिच्छेदो दिनमासाब्दपास्तथा ।
<>मध्यमग्रहभुक्तिश्च सावनेन प्रकीर्त्तित्ः ॥
<>पितामहः ।
<>“आब्दिके पितृकृत्ये च मासश्चान्द्रमसः स्मृतः ।
<>विवाहादौ स्मृतः सौरो यज्ञादौ सावनो मतः ॥”
<>अत्र आदिपदेन सत्रभृतिवृद्धिप्रायच्चित्तायुर्द्दाया-
<>शौच-गर्भाधान-पुंसवन-सीमन्तोन्नयन-नामकर-
<>णान्नप्राशन-निष्क्रमण-चूडादिग्रहणम् । तथा च
<>विष्णुधर्म्मीत्तरम् ।
<>“अध्वायनञ्च ग्रहचारकर्म्म
<>सौरेण मानेन सदाध्यवस्येत् ।
<>सत्राण्युपास्यान्यथ सावनेन
<>लौक्यञ्च यत् स्याद्व्यवहारकर्म्म ॥”
<>इति मलमासतत्त्वम् ॥ * ॥
<>वर्षविशेषः । यथा, --
<>“सौरेणाब्दस्तु मानेन यदा भवति भार्गव ।
<>सावनेन च मानेन दिनषट्कं प्रपूर्य्यते ॥”
<>सौरसंवत्सरे दिनषट्काधिकः सावनः संवत्-
<>सरो भवतीति । इति मलमासतत्त्वम् ॥
<LEND>
