<L>13477<pc>2-526<k1>जलौकाः<k2>जलौकाः
जलौकाः¦, [स्] स्त्री, (जलमेव ओको वसतिस्थानं
<>यस्याः ।) जलौका । इति भरतः ॥ (यदुक्तम् ।
<>“गृह्णाति साधुरपरस्य गुणं न दोषं
<>दोषान्वितो गुणिगुणं परिहाय दोषम् ।
<>बालस्तनात् पिबति दुग्धमसृग्विहाय
<>त्यक्त्रा पयो रुधिरमेव न किं जलौकाः ॥”
<>जलवासिनि, त्रि । यथा, महाभारते । १३ ।
<>५० । १० ।
<>“जलोकसां स सत्त्वानां बभूव प्रियदर्शनः ॥”
<>विवरणमस्या यथा, --
<>“नृपाढ्य-बाल-स्थविर-भीरु-दुर्ब्बल-नारीसुकु-
<>माराणामनुग्रहार्थं परमसुकुमारोऽयं शोणि-
<>तावसेचनोपायोऽभिहितो जलाकसः । तत्र
<>वातपित्तकफ-दुष्ट-शोणितं यथासङ्ख्यं शृङ्ग-
<>जलौकालावुभिरवसेचयेत् स्निग्धशीतरूक्षत्वात्
<>सर्व्वाणि सर्व्वर्व्वा ॥”
<>“उष्णं समधुरं स्निग्धं गवा शृङ्गं प्रकीर्त्तितम् ।
<>तस्माद्वातोपसृष्टे तु हितं तदवसेचने ॥
<>शीताधिवासा मधुरा जलौका वारिसम्भवा ।
[Page2-527-a+ 52]
<>तस्मात् पित्तोपसृष्टे तु हिता सा त्ववसेचने ॥
<>अलावुकटुकं रूक्षं तीक्ष्णञ्च परिकीर्त्तितम् ।
<>तस्मात् श्लेष्मोपसृष्टे तु हितं तदवसेचने ॥”
<>“अथ जलायुका वक्ष्यन्ते । जलमासामायुरिति
<>जलायुका जलमासामोक इति जलौकसः ।
<>ता द्वादश, तासां सविषाः षट् तावत्य एव
<>निर्व्विषाः । तत्र सविषाः कृष्णा कर्व्वुरा अल-
<>गर्द्दा इन्द्रायुधा सामुद्रिका गोचन्दना चेति ।
<>तास्वञ्जनचूर्णवर्णा पृथुशिराः कृष्णा । वर्म्मि-
<>मत्स्यवदायता छिन्नोन्नतकुक्षिः कुर्व्वुरा ।
<>रोमशा महापार्श्वा कृष्णमुख्यलगर्द्दा । इन्द्रा-
<>युधवदूर्द्ध्वराजिभिश्चित्रा इन्द्रायुधा । ईषदसित-
<>पीतिका विचित्रपुष्पाकृतिचित्रा सामुद्रिका ।
<>गोवृषणवदधोभागे द्बिधाभूताकृतिरणुमुखी
<>गोचन्दनेति । ताभिर्द्दष्टे पुरुषे दंशे श्वयथु-
<>रतिमात्रं कण्डूर्मूर्च्छा ज्वरोदाहश्छर्द्दिर्म्मदः
<>सदनमिति लिङ्गानि भवन्ति । तत्र महागदः
<>पानालेपननस्यकर्म्मादिषूपयोज्यः । इन्द्रायुधा-
<>दष्टमसाध्यमित्येताः सविषाः सचिकित्सिता
<>व्याख्याताः ।
<P>अथ निर्व्विषाः । कपिला पिङ्गला शङ्कुमुखी
<>मूषिका पुण्डरीकमुखी सावरिका चेति ।
<>तत्र मनःशिलारञ्जिताभ्यामिव पार्श्वाभ्यां पृष्ठे
<>स्निग्धमुद्गवर्णा कपिला । किञ्चिद्रक्ता वृत्तकाया
<>पिङ्गाशुगा च पिङ्गला । यकृद्बर्णा शीघ्रपायिनी
<>दीर्घतीक्ष्णमुखी शङ्कुमुखी मूषिकाकृतिवर्णा-
<>ऽनिष्टगन्धा च मूषिका । मुद्गवर्णा पुण्डरीक-
<>तुल्यवक्त्रा पुण्डरीकमुखी । स्निग्धा पद्मपत्रवर्णा-
<>ष्टादशाङ्गुलप्रमाणा सावरिका सा च पश्वर्थे ।
<>इत्येता अविषा व्याख्याताः । तासां यवन-
<>पाण्ड्यसह्यपौतनादीनि क्षेत्राणि । तेषु महा-
<>शरीरा बलवत्यः शीघ्रपायिन्यो महाशना
<>निर्व्विषाश्च विशेषेण भवन्ति । तत्र सविषमत्स्य-
<>कीटदर्दुरमूत्रपुरीषकोषजाताः कलुषेष्वम्भःसु
<>च सविषाः । पद्मोत्पलनलिनकुमुदसौगन्धिक-
<>कुवलयपुण्डरीकशैवालकोथजाता विमलेषु
<>अम्भःसु च निर्व्विषाः ॥”
<>“क्षेत्रेषु विचरन्त्येताः सलिलेषु सुगन्धिषु ।
<>न च सङ्कीर्णचारिण्यो न च पङ्केशयाः सुखाः ॥”
<>“अथैनां नवे महति घटे सरस्तडागोदकपङ्क-
<>मावाप्य निदध्यात् । भक्षार्थे चासामुपहरे-
<>च्छैबलं वल्लूरमौदकांश्च कन्दांश्चूर्णीकृत्य शय्यार्थं
<>तृणमौदकानि च पत्राणि । द्ब्यहात्त्र्यहा-
<>च्चान्यज्जलं भक्ष्यं च दद्यात् सप्तरात्रात् सप्त-
<>रात्राच्च घटमन्यं संक्रामयेत् ॥”
<>“स्थूलमध्याः परिक्लिष्टाः पृथ्य्वो मन्दविचेष्टिताः ।
<>अग्राहिण्योऽल्पपायिन्यः सविषाश्च न पूजिताः ॥
<>अथ जलौकोऽवसेकसाध्यव्याधितमुपवेश्य संवेश्य
<>वा विरुक्ष्य चास्य तमवकाशं मृद्गोमयचूर्णैर्यद्य-
<>रुजः स्यात् । गृहीताश्च ताः सर्षपरजनी-
<>कल्कोदकप्रदिग्धगात्रीः सलिलसरकमध्ये मुहूर्त्त-
<>स्थिता विगतक्लमा ज्ञात्वा ताभी रोगं ग्राह-
[Page2-527-b+ 52]
<>येत् । सूक्ष्मशुक्लार्द्रपिचुप्लोतावच्छन्नां कृत्वा
<>मुखमपावृणुयादगृह्णन्त्यै क्षीरबिन्दुं शोणित-
<>बिन्दुं वा दद्याच्छस्त्रपदानि वा कुर्व्वीत यद्येव-
<>मपि न गृह्णीयात्तदन्यां ग्राहयेत् । यदा च
<>निविशतेऽश्वखुरवदाननं कृत्वोन्नम्य च स्कन्धं
<>तदा जानीयाद् गृह्णातीति गृह्णन्तीञ्चार्द्रवस्त्रा-
<>वच्छन्नां धारयेत् सेचयेच्च । दंशे तोदकण्डू-
<>प्रादुर्भावैर्ज्जानीयाच्छुद्धमियमादत्त इति शुद्ध-
<>माददानामपनयेत् । अथ शोणितगन्धन न
<>मुञ्चेन्मुखमस्याः सैन्धवचूर्णेनावकिरेत् । अथ
<>पतितां तण्डुलकण्डनप्रदिग्धगात्रीं तैल-लवणा-
<>भ्यक्तमुखीं वामहस्ताङ्गुष्ठाङ्गुलीभ्यां गृहीत-
<>पुच्छां दक्षिणहस्ताङ्गुष्ठाङ्गुलीभ्यां शनैः शनै-
<>रनुलोमानुमार्ज्जयेदामुखाद्वामयेत्तावद् यावत्
<>सम्यग्वान्तलिङ्गानीति । सम्यग्वान्ता सलिल-
<>सरकन्यस्ता भोक्तुकामा सती चरेत् । या
<>सीदति न चेष्टते सा दुर्व्वान्ता तां पुनः सम्यग्-
<>वामयेत् । दुर्व्वान्ताया व्याधिरसाध्य इन्द्रमदो
<>नाम भवति । अथ सुवान्तां पूर्व्ववत् सन्नि-
<>दध्यात् शोणितस्य च योगायोगानवेक्ष्य जलौको
<>व्रणान्मधुनावघट्टयेच्छीताभिरद्भिश्च परिषेच-
<>येद्बध्नीत वा व्रणं कषायमधुर-सिग्धशीतैश्च
<>प्रदेहैः प्रदिह्यादिति ।”
<>“क्षेत्राणि ग्रहणं जातीः पोषणं सावचारणम् ।
<>जलौकसाञ्च योवेत्ति तत् साध्यान् स जयेद्गदान् ॥”
<>इति सूत्रस्थाने त्रयोदशाध्याये सुश्रुतेनोक्तम् ॥)
<LEND>
