<L>9447<pc>2-229<k1>क्षयः<k2>क्षयः
क्षयः¦, पुं, (क्षि क्षये । “नन्दिग्रहिपचादिभ्यः” । ३ । १ । १३४ ।
[Page2-229-c+ 52]
<>इति अच् ।) नीतिवेदिनां त्रिवर्गान्तर्गतप्रथम-
<>वर्गः । स तु राज्ञामष्टवर्गस्यापचयः । यथा, --
<>“क्षयः स्थानञ्च वृद्धिश्च त्रिवर्गो नीतिवेदिनाम्” ॥
<>इत्यमरः ३ । १ । १३४ ॥ नीतिवेदिनां नीतिशास्त्र-
<>ज्ञानां क्षयादिभिस्त्रिवर्गः अन्येषान्तु धर्म्मकामाथः
<>पूर्व्वमुक्तः । अष्टवर्गस्यापचयः क्षयः । तस्यैवोपचयो
<>वृद्धिः । तस्य नोपचयो नाप्यपचवः स्थानम् ।
<>अष्टवर्गो यथा, --
<>“ऋषिर्व्वणिक्पथो दुर्गं सेतुकुञ्जरबन्धनम् ।
<>कन्याकरबलादानं सैन्यानाञ्च निवेशनम् ॥
<>अष्टवर्गः स्मृतो राज्ञां” । इति तट्टीकायां भरतः ॥
<>लयः । तत्पर्य्यायः । सम्बर्त्तः २ प्रलयः ३ कल्पः ४
<>कल्पान्तः ५ ॥ अपचयः । तत्पर्य्यायः । क्षिया २ ॥
<>निलयः । तत्पर्य्यायः गृहशब्दे द्रष्टव्यः ॥ काशरोग-
<>विशेषः । तत्पर्य्यायः । यक्ष्मा २ शोषः ३ । इत्य-
<>मरः ॥ राजयक्ष्मा ४ रोगराजः ५ गदाग्रणीः ६
<>उष्मा ७ अतिरोगः ८ रोगाधीशः ९ नृपामयः
<>१० । इति राजनिर्घण्टः ॥
<>(लक्षणाणि चिकित्सितञ्च यथा, --
<>“शृणुत गुणगरिष्ठा व्याधिघोरं नराणां
<>भवति रहितचेष्टो वातुलः प्राणिनां वै ।
<>चिरनिरयकरोऽयं प्राकृतैः कर्म्मपाकै-
<>रिह परिभवकारी मानुषस्य क्षयोऽयम् ॥
<>देवानां प्रकरोति भङ्गमथवा भ्रूणस्य सम्पातनं
<>गोपृथ्वीधरविप्रबालहननञ्चावासविध्वंसनम् ।
<>योऽयं स्थानविनाशनञ्च कुरुते स्त्रीणांवधो यो नर-
<>स्तस्यैतैर्गुरुकर्म्मभिः क्षयगदो देहार्थहारी महान् ॥
<>देवानां दमतो धनञ्च दहतो भ्रूणप्रपातेऽपि च
<>देवत्वं हरतो विषञ्च ददत आरामकं निघ्नतः ।
<>तेनासौ नियमेन सम्भवति वै नॄणाञ्च तीव्रा रुजा
<>धातूनां क्षयकारिणी च मनुजस्यात्मापहा दारुणा
<>क्षयो दशविधश्चैव विज्ञातव्यो भिषग्वरैः ॥
<>श्रान्त्या भाराद्विषमशयनैर्दीर्घमार्गाक्रमैर्व्वा
<>भुक्तेर्दोषादतिशयरतेः सेवनाद्वै नरश्च ।
<>ज्वरेणातिक्रान्तो विषमशयनात् कूटनपरैः
<>जाता रोगा मनुजवपुषः क्षीणतां संनयन्ति ।
<>रोगाक्रान्तो विषमशयनात्तस्य मन्दज्वराद्वा ।
<>श्लेष्मा पित्तं मरुदथशयनैर्यातिदेहक्षयं वा ।
<>रसरक्तमांसमेदश्चास्थिमज्जानि शुक्रतः ॥
<>एवं दशविधा ज्ञेयाः क्षया नॄणां वपुःषु च ।
<>पुनश्च लक्षणन्त्वेषां वक्ष्यते शृणु साम्प्रतम् ।
<>अतिस्वेदातिघर्म्मेण चिन्ताशोषभयादिना ॥
<>वाताद्यैः सेवितैश्चापि जायते मारुतक्षयः ।
<>तेन तन्द्राङ्गदाहश्च पिपासारुचिवेपथुः ॥
<>तमः क्लमो भ्रमश्चैव भवेच्च मारुतक्षये ।
<>तस्मादिमानि सेव्यानि रसानि पललानि च ॥
<>रसोनादिककल्कञ्च सेवयेद्वातवर्द्धनम् ।
<>पित्तक्षयेऽग्निमान्द्यञ्च जायतेऽरुचिजाड्यता ॥
<>कासहृल्लासशोफश्च जायते मन्दचेष्टता ।
<>स्वेदाभ्यङ्गान्नि पानानि दीपनानि प्रयोजयेत् ॥
<>जाङ्गलानि रसान्नानि सेवयेत् पित्तकृत्क्षये ।
<>व्यायामे च व्यवाये च रूक्षानाहारसेवनैः ॥
[Page2-230-a+ 52]
<>सन्तापक्रोधनैश्चापि जायते कफसंक्षयः ।
<>तेनदाहोऽथवा पाण्डुः शोषो निःश्वसनं भ्रमः ॥
<>विनिद्रता क्षुत् तृष्णा च स्त्रीसङ्गे नाभिनन्दति ।
<>तस्य शीतान्नपानानि कन्दशाकादिकैरसैः ॥
<>आनूपैर्दधिदुग्धैर्वा सेवनं न समीहितम् ।
<>त्रिभिर्दोषैः क्षयं प्राप्तैस्तदा हि मरणं ध्रुवम् ॥
<>तस्य क्रिया प्रयोक्तव्या साधारण्या महामते ! ॥
<>अथ धातुः क्षयं वक्ष्ये हारीत ! शृणु साम्प्रतम् ।
<>रसरक्तमांसमेदः प्रत्येकं क्षयलक्षणम् ॥
<>रसक्षयेऽतिशोषश्च मम्दाग्नित्वञ्च वेपथुः ।
<>शिरोरुक् मन्दचेष्टत्वं जायते च क्लमो भ्रमः ॥
<>रक्तक्षये क्षयः पाण्डु र्मम्दचेष्टो भवेन्नरः ।
<>श्वासनिष्ठीवनं शोषो मन्दाग्नित्वञ्च जायते ॥
<>मांसक्षयेऽतिकृशता चेष्टनञ्चाङ्गभङ्गता ।
<>निद्रानाशोऽतिनिद्रास्य विसंज्ञो लघुविक्रमः ॥
<>मेदः क्षये मन्दबलो विसंज्ञता
<>चाङ्गस्य भङ्गो वमनं परूषता ।
<>श्वासाभिकासोऽरुचिताग्निमन्दता
<>विशेषकम्पो वपुषश्च शुष्कता ॥
<>अस्थिक्षये स्यात् अतिमन्दचेष्टता
<>भन्दञ्च वीर्य्यं खलु मेदसः क्षये ।
<>विसंज्ञता स्यात् कृशता च कम्पनं
<>अङ्गस्य भङ्गो वमनं परूषता ॥
<>शोषश्च देहे सदनञ्च शोफिता
<>विकम्पनं शोषरुजा च जायते ।
<>भिषग्वरस्तत् परिवेदलक्षणं
<>मज्जक्षये कम्पनमेव जायते ॥
<>भ्रमः क्लमः स्यादतिमन्दचेष्टः
<>शोफो निशाजागरणञ्च तन्त्रा ॥
<>मन्दज्वरः शोषसमो मनुष्ये
<>शुक्रक्षये चाल्प विचेष्टितानि ।
<>रूक्षं भ्रमः कम्पनशोषरोधः
<>स्त्रीद्वेषितादीनि विरूपता च ॥
<>इदानीं संप्रवक्ष्यामि भेषजानि यथाक्रमम् ।
<>स्नेहनं रूक्षणञ्चैव तथा विम्लापनं हितम् ।
<>जाङ्गलानि च मांसानि भोजनानि च सेवयेत् ॥
<>गुडूची शृङ्गवेरञ्च यवानी क्वथितं जलम् ।
<>मरिचैः क्वथितं दुग्धं पाने रात्रौ प्रशस्यते ॥
<>रसानां तेन वृद्धिः स्यात् शीघ्रं तस्माद्विमुच्यते ॥
<>रसानां वृद्धिकरणं गोधूमयवशालिभिः ।
<>क्वथितानि भिषक् श्रेष्टैर्जाङ्गलानि विशेषतः ॥
<>घृतदुग्धसिताक्षौद्रमरिचानि च पिप्पली ।
<>पानं शस्तं मनुष्याणां रक्तवृद्धिकरं मतम्” ॥
<>इति रसरक्तवृद्धिकरम् ॥ * ॥
<>“आनूपानि च धान्यानि लघुनामानि कल्पयेत् ।
<>कल्यांश्च घृतदुग्धादीन् सेवयेन्मधुराणि च ॥
<>रसाश्च जाङ्गलानि स्युः सेवनार्थे भिषग्वर ! ।
<>सितोपलादिकं चूर्णं अजाक्षीरं सकोलकम् ॥
<>हितं पानं क्षये चैव कल्पमप्रातराशने” ।
<>इति मांसमेदोवृद्धिकरम् ॥ * ॥
<>“घृतानि च मुपक्वानि क्षीराणि विविधानि च ।
<>चन्दनानि च द्राक्षादि-चूर्णानि च भिषग्वर ! ॥
[Page2-230-b+ 52]
<>जाङ्गलानि च सर्व्वाणि सेवनीयानि पुत्त्रक ! ।
<>अम्लानि मधुराणीह सर्व्वाणि च प्रयोजयेत्” ॥
<>इत्यस्थिवृद्धिकरणम् ॥ * ॥
<>“शुक्रक्षये प्रपाकानि रसानि च विशेषतः ।
<>नवनीतं तथा क्षीरं मधुराणि च सेवयेत् ॥
<>कर्क्कटी मूलपयसा विदारी कन्दशाल्मली ।
<>सिताढ्यञ्च हितं पानं शस्यन्ते भधुराणि च” ॥
<>इति शुक्रक्षयवृद्धिकरणम् ॥ * ॥
<>“बला विदारी लघुपञ्चमूली
<>क्षीरद्रुमत्वक् च ततः प्रयोज्या ।
<>पुनर्नवा मेघतुगारजन्यः
<>सञ्जीवनीयैर्मधुकैः समांशैः ॥
<>अक्षप्रमाणानि समानि तानि
<>सर्व्वाणि चैतान्यपि चूर्णयित्वा ।
<>विमिश्रयेत् तत्र कणाशतानि
<>यवान्नगोधूमयवांश्च पिष्ट्वा ॥
<>तुगासमांशा सिततण्डुलानां
<>पेयं तु शृङ्गाटकमिश्रितञ्च ।
<>प्रकीर्णकार्द्धेन वियोजनीयं
<>सर्व्वांशकेनापि सिता प्रयोज्या ॥
<>विभावयेच्चामलकीरसेन
<>वारत्रयं गोपयसा विभाव्य ।
<>ततोऽस्य सर्व्वैः सह शर्कराभि
<>र्धृतेन चैवं पुनरेव भाव्यम् ।
<>तं भक्षयेत् क्षौद्रयुतं पलार्द्ध
<>जीर्णे च भोज्यं कटुकाम्लवर्ज्ज्यम् ॥
<>क्षीरं घृतं वा सितशर्करां वा
<>यवान्नगोधूमकशालिभक्षान् ।
<>ज्ञात्वाग्निपाकं जठरे नरस्य
<>देयो विधिज्ञैः क्षयरोगशान्त्यै ।
<>पथ्यक्षये श्रान्तचिरामिताप-
<>संपीडितानाञ्च तथाशिरोऽर्त्तौ ॥
<>“पित्तातुराणां रुधिरक्षयाणां
<>श्रमाध्वसंपीडितकामलानाम् ।
<>श्वासातुराणां मधुमेहिनाञ्च
<>क्षीणेन्द्रियाणां बलकारिशस्तम्” ॥
<>इति बालादि बूर्णम् ॥ * ॥
<>“पिप्पली वर्द्धमानन्तु ज्वरे जीर्णे प्रशस्यते ।
<>मन्दाग्नौ पीतमेवाथ गुदजे वा तथा पुनः” ॥
<>इति पिप्पलीवर्द्धमानम् ॥ * ॥
<>“द्वे पले मार्कवं धातु साक्षकञ्च पुनर्नवा ।
<>तुगा पृक्का शालिपर्णी वासकञ्च दुरालभा ॥
<>चूर्णार्द्धेन समं योज्यं त्रिगन्धं मरिचानि च ।
<>तालीशं मगधा चैव तदर्द्धेन शिलोद्भवम् ॥
<>शिलाभेदन्तदर्द्धेन सर्व्वञ्चैकत्र मिश्रयेत् ।
<>समेन तिलचूर्णन्तु शर्कराभिः समायुतम् ॥
<>तेन क्षयो राजयक्ष्मा कामला च विनश्यति ।
<>अपस्मारं जयत्याशु बलवीर्य्याधिको भवेत् ॥
<>शाम्यन्ति च महारोगाः शुक्राढ्यो जायते नरः” ॥
<>इति शिलाजतुचूर्णम् ॥ * ॥
<>“बलाश्वद्दंष्ट्रा वृहतीद्वयञ्च
<>पर्णोद्वयं गोक्षुरकं स्थिरा च ।
[Page2-230-c+ 52]
<>पटोलनिम्बस्य दलानि मुस्तम्
<>सत्रायमाणा सदुरालभा च ॥
<>कृत्वा कषायञ्च पदावशेषं
<>पूते ततश्चूर्णमिदं प्रयुञ्ज्यात् ।
<>द्राक्षा शठी पुष्करमूलधात्री
<>दुग्धं समं तामलकीकषायम् ॥
<>सर्पिः प्रयक्तं नवनीतकञ्च
<>सर्पिस्तदर्द्धेन वियोजनीयम् ।
<>सिद्धं घृतं पानमथैव वस्तौ
<>नस्ये तथाभ्यञ्जनभोजने च ॥
<>स पाण्डुकाशक्षयकापलानाम्
<>राजक्षये क्षीणवलेन्द्रियाणाम् ।
<>क्षतेषु शोफेषु व्रणेषु शस्तं
<>शिरोऽर्त्तिपार्श्वार्त्तिगुदामयघ्नम्” ॥
<>इति बलाद्यं घृतम् ॥ * ॥
<>“चन्दनं सरलं दारु पक्षैला बालकं शठी ।
<>नलशैलेयकं पृक्का पद्मकं नागकेशरम् ॥
<>कक्कोलकं सुरामांसी शैलेयं द्वे हरीतकी ।
<>रेणुकात्वक् कुङ्कुमञ्च शारिवे द्वे निशागुरु ॥
<>वला द्राक्षा च नलिका कषायं सुपरिस्रुतम् ।
<>तैलमस्तु तथा लाक्षा रसेन समभागिकम् ॥
<>मन्दाग्निना पचेत्तैलं सिद्धं पाने च वस्तिषु ।
<>नस्ये चाभ्यञ्जने चैव योजयेत्तद्भिषग्वरः ॥
<>हन्ति पाण्डु क्षयं कासं ग्रहघ्नं बलवर्णकृत् ।
<>मन्दज्वरमपस्मारकुष्ठपाम हरेत् पुनः ।
<>करोति बलपुष्ट्योजःप्रज्ञायुर्बलवर्द्धनम् ॥
<>रूपसौभाग्यदं पुण्यं सर्व्वभूतयशस्करम्” ॥
<>इति चन्दनाद्यं तैलम् ॥
<>इति क्षयरोगचिकित्सा ॥ इति हारीते चिकि-
<>त्सितस्थाने दशमेऽध्याये ॥ * ॥
<>“त्रिकटु त्रिफलैलाभिर्जातीफललवङ्गकैः ।
<>नवभागोन्मितं तुल्यं लौहं पारदसिन्दुरम् ।
<>मधुना क्षयरोगाणां हन्तायं क्षयकेशरी” ॥
<>इति क्षयकेशरी रसः ॥
<>इति वैद्यकरसेन्द्रसारसंग्रहे यक्ष्माधिकारे ॥ * ॥)
<>अस्य अन्यत् निदानादि यक्ष्मशब्दे द्रष्टव्यम् ।
<>तस्यौषधान्तरं यथा, --
<>“श्वेतकोकिलाक्षमूलं छागीक्षीरेण संयुतम् ।
<>त्रिसप्ताहेन वै पीतं क्षयरोगं क्षयं नयेत्” ॥
<>इति गारुडे १९३ अध्यायः ॥ (क्षयत्यस्मादनेन वा
<>क्षि + क्षये + अप् । क्षयति विनाशयति इति ।
<>अन्तर्भूतणिच् ततोऽच् ।) रोगमात्रम् । इति
<>राजनिर्घण्टः ॥
<LEND>
