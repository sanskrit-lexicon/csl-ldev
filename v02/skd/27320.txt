<L>27320<pc>3-720<k1>मासिकं<k2>मासिकं
मासिकं¦, क्ली, (मासे भवम् । मास + “कालाट्
ठञ् ।” ४ । ३ । ११ । इति ठञ् ।) प्रेतस्य
संवत्सराभ्यन्तरे प्रतिमासीयमृतसजातीयतिथि
कर्त्तव्यश्राद्धम् । प्रतिमासकर्त्तव्यकृष्णपक्षनिमित्तक
श्राद्धम् । तत्पर्य्यायः । अन्वाहार्य्यम् २ । इत्य-
मरः । ३ । ७ । ३१ ॥ मासि भवं मासिकं
पार्व्वणश्राद्धं तत्र अन्वाहार्य्यं वर्त्तते । पक्षशेषे
अमावास्यायां देयत्वात् । अनु पश्चादाह्नियते
अन्वाहार्य्यं हसृय्वासोरिति घ्यण् स्वार्थेके अन्वा-
हार्य्यकञ्च । अकृतसपिण्डीकरणस्य वत्सराभ्य-
न्तरे प्रतिमासं यत् श्राद्धं तत्रान्वाहार्य्यमिति
केचित् । इत्यमरटीकायां भरतः ॥ तयोः
प्रमाणम् ।
“षाण्मासिकाब्दिके श्राद्धे स्यातां पूर्व्वेद्युरेव ते ।
मासिकानि स्वकीये तु दिवसे द्वादशापि च ॥”
इति पैठीनसिः ॥
‘पितॄणां मासिकं श्राद्धमन्वाहार्य्यं विदुर्बुधाः ।
तच्चामिषेण कर्त्तव्यं प्रशस्तेन प्रयत्नतः ॥’
इति मनुः । ३ । १२३ ॥ * ॥
मासिककरणस्य व्यवस्था यथा । पीठच्छत्रो-
पानहरहितानि इहलोकं परित्यज्य इत्यादि
सर्व्वः सुर्गन्ध इत्यादि श्रिया देव्या इत्यादि वन-
स्पतिरस इत्यादिमन्त्रचतुष्टयरहितानि च आद्यै-
कोद्दिष्टवत् मृताहे मृताहे द्वादश मासिकानि
कार्य्याणि । एकादशमासाभ्यन्तरे मलमासपाते
त्रयोदशमासिकानि । षष्ठमासाभ्यन्तरे मल-
मासपातेऽपि षष्ठमासिकपूर्व्वतिथावेव प्रथम-
षाण्मासिकम् । तथा त्रयोदशमासिकस्य पूर्व्व-
तिथौ द्वितीयषाण्मासिकम् । एवं षाण्मासिकी-
ल्लखे प्रथमषाण्मासिकद्बितीयषाण्मासिकत्वेनो-
ल्लेखः । एषां मध्ये यत् पतितं तत् कृष्णैकादश्यां
अमावस्यायां मासिकान्तरतिथौ वा कृत्वा
प्रकृतं कर्त्तव्यम् । अशौचपतितञ्चेत्तदशौचान्ते
कर्त्तव्यम् । एकादशाहादिश्राद्धानि कतिचित्
कृत्वा यदि मृतस्तदा शेषाण्यन्येनाधिकारिणा
समाप्यानि ॥ * ॥ अथ मासिकैकोद्दिष्टश्राद्ध-
प्रयोगः । पूर्व्वदिने निरामिषैकभक्तः परदिने
[Page3-720-b+ 52]
स्नानादिकं कृत्वा एकोद्दिष्टश्राद्धविहितकाले
भोज्यमुतसृज्य कुशब्राह्मणं स्नापयित्वा वास्तु-
पुरुषादि पूजयित्वा भूम्वामिपितृभ्यः श्राद्धाग्र-
भागं दत्त्वा दक्षिणामुखः अनुज्ञां कुर्य्यात् ।
यथा अद्यामुके मासि अमुकपक्षे अमुकतिथौ
अमुकगोत्रस्य प्रेतस्य अमुकदेवशर्म्मणः प्रथम-
मासिकैकोद्दिष्टश्राद्धं दर्भमयब्राह्मणेऽहं करिष्ये ।
ओँ कुरुष्वेत्युत्तरम् । ततो गायत्त्रीं जपेत् ।
देवताभ्य इत्यादि त्रिधा पठेत् । ततः पुण्डरी-
काक्षं स्मृत्वा मृज्जलेन श्राद्धीयद्रव्यं प्रोक्षयेत् ।
रक्षार्थमुदकपूर्णपात्रमेकदेशे स्थापयेत् । ततः
ओँ अमुकगात्र प्रेत अमुकदेवशर्म्मन्नेतत्ते
दर्भासनं स्वधा । इत्यनेन ब्राह्मणवामपार्श्वे
दद्यात् । अपहतेत्यादिना तिलान् विकीर्य्य जलं
स्पृष्ट्वा ब्राह्मणाग्रभूमौ कुशपत्रमेकं पातयित्वा
तदुपरि अर्घ्यपात्रं संस्थाप्य ओँ पवित्रासि
वैष्णवीत्यनेनानखच्छिन्नं ओँ विष्णोर्मनसा पूत-
मसीत्यनेन प्रोक्षितमेकदलं पवित्रं तत्पात्रे
निधाय ओँ शन्नोदेवीरित्यादिमन्त्रेण जलं
दद्यात् । ततः ओँ तिलोऽसि सोमदैवत्यो गोसवो
देवनिर्म्मितः । प्रन्नमद्भिः पृक्तः स्वधया प्रेतान्
लोकान् प्रीणाहि नः स्वाहा । इत्यनेन तिलान्
दत्त्वा गन्धपुष्पादिना अर्घ्यं निर्म्माय कुशा-
न्तरेणाच्छाद्य तत् कुशमुद्घाट्य ब्राह्मणे पवित्रं
दत्त्वा जलान्तरञ्च दत्त्वा पुष्पान्तरेण शिरः-
प्रभृतिसर्व्वगात्रेभ्यो नम इति संपूज्य तत् पात्रं
वामहस्ततले विन्यस्य दक्षिणहस्तेनाच्छाद्य
ओँ या दिव्या इति पठित्वा ओँ अमुकगोत्र
प्रेतामुकदेवशर्म्मन्नेतत्तेऽर्घ्यं स्वधा । ततः
ओँ अमुकगोत्र प्रेतामुकदेवशर्म्मन्नेतानि ते गन्ध-
पुष्पधूपदीपाच्छादनानि स्वधा । इत्युत्सृज्य एष
ते गन्धः एतत्ते पुष्पं एष ते धूप एष ते दीपः
एतत्ते आच्छादनम् । ततो ब्राह्मणाग्रभूमौ
कुशादिकमपनीय नैरृतिमारभ्य दक्षिणा-
ग्रान्तरेखया वामावर्त्तेन जलेन चतुष्कोण-
मण्डलं कृत्वा तत्र भोजनपात्रं निदध्यात् ।
तत्र सामिषं सर्व्वमन्नादिकं परिवेश्य ओँ इदं
विष्णुरित्यादिमन्त्रेण अन्नादावनखाङ्गुष्ठं निक्षिप्य
ओँ अपहतेत्यादिना तिलान् विकीर्य्य ब्राह्मणे
जलगण्डूषं दत्त्वा गायत्त्रीं जप्त्वा अन्ने मधु दत्त्वा
तदभावे गुडं दत्त्वा घृतं दत्त्वा ओँ मधुवाते-
त्यादि मधु मधु मध्विति च पठित्वा अन्नमभि-
मन्त्र्य प्रोक्ष्य ब्राह्मणे जलगण्डूषं दत्त्वा वाम
हस्तेनान्नपात्रं धृत्वा ओँ अमुकगोत्र प्रेतामुक-
देवशर्म्मन्नेतत्ते सामिषान्नं सोपकरणं स्वथेत्युत्-
सृजेत् । इदं सामिषान्नं इदं हविः इमा गङ्गाया
आपः एतान्युपकरणानि यथासुखं वाग्यतः
सद । इत्यनेन जलगण्डूषं दद्यात् । ततो गायत्त्रीं
त्रिः सकृद्वा ओँ मधुवाता इत्यादि मधु मधु
मध्विति ओँ अन्नहीनमित्यादि च पठेत् । कुश-
ब्राह्मणपक्षे पुनर्गायत्त्र्यादि पठेत् । ओँ यज्ञे-
श्वरो हव्य इत्यादि ओँ योगीश्वरमित्यादि याज्ञ-
[Page3-720-c+ 52]
वल्क्यश्लोकत्रयं ओँ तद्बिष्णोरित्यादि ओँ दुर्य्यो-
धन इत्यादि ओँ युधिष्ठिर इत्यादि सर्व्वं पठेत् ।
ततो दक्षिणाग्रान् कुशान् भूमौ संस्थाप्य भूमिं
प्रोक्ष्य सर्व्वप्रकारमन्नमुद्धृत्य सतिलमेकीकृत्य
वारिणाप्लुत्य ओँ अग्निदग्धाश्चेत्यादिमन्त्रद्वयेन
कुशोपरि विकिरेत् । ततो हस्तौ प्रक्षाल्याचम्य
दक्षिणकर्णं स्पृष्ट्वा वा हरिं स्मृत्वा ब्राह्मणाय
जलगण्डूषं दत्त्वा पूर्व्ववद्गायत्त्रीं मधुवाता इत्या-
दिकं मधु मधु मध्विति च जप्त्वा ओँ शेषमन्नं
क्व देयमित्यनुज्ञाप्य ओँ इष्टाय दीयतामित्युत्तरं
गृहीत्वा ओँ पिण्डदानमहं करिष्ये ओँ कुरुष्वे-
त्युक्ते ब्राह्मणसम्मुखे ओँ निहन्मीत्यादिना
नैरृतिमारभ्य दक्षिणाग्ररेखया जलेन वामा-
वर्त्तेन चतुष्कोणमण्डलं कृत्वा पवित्रं वामहस्ता-
द्दक्षिणहस्तेन गृहीत्वा वामहस्तान्वारब्ध-
दक्षिणपाणिना दक्षिणाग्रां रेखां मण्डलमध्य-
स्थाने ओँ अपहतेत्यादिनिहन्मीत्यादिमन्त्राभ्यां
कुर्य्यात् । तद्दर्भमुत्तरस्यां दिशि क्षिपेत् ।
रेखोपरि समूलान् साग्रान् कुशानास्तीर्य्य ओँ
देवताभ्य इति पठित्वा ओँ एहि प्रेत सौम्य
गम्भीरेभिः पथिभिः पूर्व्विणेभिर्देह्यस्मभ्यं द्रवि-
णेह भद्रं रयिञ्चनः सर्व्ववीरं नियच्छ इत्या-
वाह्य तिलांश्चास्तीर्णकुशेषु विकिरेत् । ततो
वामहस्तेन सतिलजलं गृहीत्वा वामहस्ता-
द्दक्षिणहस्तेन संगृह्य ओँ अमुकगोत्र प्रेतामुक-
देवशर्म्मन्नवने निक्ष्व स्वधा इत्यनेन दद्यात् ततः
श्राद्धशेषमन्नं सव्यञ्जनं मध्वाज्यतिलसंयुक्तं
सामिषं गृहीत्वा पिण्डं कृत्वा ओँ मधुवातेत्यादि
ऋक्त्रयं अक्षन्नमीत्यादि च पठित्वा विल्व-
प्रमाणं पिण्डं सतिलं द्विगुणभुग्नकुशत्रयसहितं
वामहस्तस्थितपात्राद्दक्षिणहस्तेन गृहीत्वा ओँ
अमुकगोत्र प्रेतामुकदेवशर्म्मन्नेष ते सामिष-
पिण्डः स्वधा इत्यवनेजनस्थाने वामहस्तान्वा-
रब्धदक्षिणहस्तेन दद्यात् । ततः आचम्य हरिं
स्मृत्वा पिण्डपात्रं प्रक्षाल्य वामहस्ताद्दक्षिण-
हस्तेन गृहीत्वा प्रक्षालितजलं ओँ अमुकगोत्र
प्रेतामुकदेवशर्म्मन्नवने निक्ष्व स्वधा इति पिण्डो-
परि दद्यात् । ततः ओँ अत्र प्रेत मादयस्व यथा
भागमा वृषायस्व इति जप्त्वा वामावर्त्तेनोद-
ङ्मुखो भूत्वा आगमनाच्छ्वासं धृत्वा तेनैव
पथा परावर्त्तमानः प्रेतं भास्वरमूर्त्तिं ध्यायन्
ओँ अमीमदत् प्रेत यथा भागमा वृषायिष्ट
इति दक्षिणाभिमुखो भवन् जपेत् । ततः श्वासं
त्यजेत् । ओँ नमस्ते प्रेत प्रेत नमस्ते इति
कृताञ्जलिर्जपेत् । ओँ गृहान्नः प्रेत देहि इति
गृहिणीं पश्येत् । ओँ सदस्ते प्रेत देस्म इति
पिण्डं पश्येत् । ततो नवमनवं वा शुक्लवस्त्र-
दशाभवं सूत्रं वामहस्ताद्दक्षिणहस्तेन गृहीत्वा
ओँ एतद्वः प्रता वास इति पठित्वा पिण्डोपरि
निदध्यात् । ततः ओँ अमुकगोत्र प्रेतामुकदेव-
शर्म्मन्नेतत्ते वासः स्वधा । इत्यनेनोत्सृजेत् ।
ततस्तूष्णीं पिण्डं संपूज्य ओँ वसन्तायेत्यादि-
[Page3-721-a+ 52]
मन्त्रेण षडृतून्नमस्कुर्य्यात् । तत ओँ सुसुप्रोक्षित-
मस्तु इति ब्राह्मणाग्रभूमिमासिञ्चेत् । ओँ शिवा
आपः सन्त इति ब्राह्मणे जल दद्यात । ओँ
सन्त्विति प्रतिवचनम । ओँ सौमनस्यमस्त्विति
पुष्पं ओँ अस्त्विति प्रतिवचनम । ओँ अक्षत-
ञ्चारिष्टञ्चास्तु इति यवान् दद्यात् । ओँ अस्त्वि-
त्युत्तरम् । ततस्तिलाज्यमधुयुक्तं जलं गृहीत्वा
ओँ अमुकगोत्रस्य प्रेतस्यामुकदेवशर्म्मणो दत्त-
मिदमन्नपानादिकमुपतिष्ठताम् । ओँ उपतिष्ठ-
तामिति प्रतिवचनम् । ओँ अघोरः प्रेतोऽस्तु
इति वदेत् । ओँ अस्त्विति प्रतिवचनम् । ओँ
गोत्रं नो वर्द्धतामिति वदेत् । ओँ वर्द्धतामिति
प्रतिवचनम् । ततः पिण्डोपरि सपवित्रकुशा-
नास्तीर्य्य ओँ ऊर्ज्जं वहन्तीरमृतं घृतं पयः
कीलालं परिस्रुतं स्वधास्थ तर्पयत मे प्रेतमित्य-
नेन वारिधारया सिञ्चेत् । ततः ओँ अद्येत्यादि
अमुकगोत्रस्य प्रेतस्य अमुकदेवशर्म्मणः कृतै-
तत्प्रथममासिकैकोद्दिष्टश्राद्धकर्म्मणः प्रतिष्ठार्थं
दक्षिणामिदं रजतं तन्मूल्यं वा विष्णुदैवतं यथा
नामगोत्राय ब्राह्मणायाहं ददानीति दद्यात् ।
ततो दक्षिणां दिशं पश्यन् वरं याचेत । नात्र
पात्रमालभ्य जपेत् । नाशिषः प्रार्थयेदिति
प्रचेतोवचनादाशिषं न प्रार्थयेत् । ततः ओँ देव-
ताभ्य इति त्रिः पटेत् । ओँ अभिरम्यतामिति
विसर्ज्जनम् । ओँअभिरतोऽस्मीति प्रतिवचनम् ।
ओँ आमावाजेति प्रदक्षिणवारिधारया वेष्टयेत्
पिण्डांस्तु गोऽजविप्रेभ्यो दद्यादग्नौ जलेऽपि
वा क्षिपेत् । श्राद्धीयद्रव्यं ब्राह्मणाय दद्यात्
जले वा क्षिपेत् । ततो वामदेव्यं गायेत्
अच्छिद्रावधारणं दीपाच्छादनं विष्णुस्मरणञ्च
कुर्य्यात् । एवं प्रकारेण द्वितीयादिमासिकं कर्त्त-
व्यम् । इति स्मार्त्तभट्टाचार्य्यकृतश्राद्धप्रयोग-
तत्त्वम् ॥ * ॥ अन्यत् श्राद्धशब्दे द्रष्टव्यम् ॥
<LEND>
