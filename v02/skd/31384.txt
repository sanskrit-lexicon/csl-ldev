<L>31384<pc>4-290<k1>वर्त्म<k2>वर्त्म
वर्त्म¦, [न्] क्ली, (वर्त्ततेऽनेनास्मिन् वेति । वृत् +
मनिन् ।) पन्थाः । इत्यमरः । २ । १ । १५ ॥
(यथा, ऋग्वेदे । १ । ८५ । ३ ।
“गोमातरो यच्छुभयन्ते अञ्जिभि-
स्तनूषु शुभ्रा दधिरे विरुक्मतः ।
वाधन्ते विश्वमभिमातिनमप-
वर्त्मान्येषामनुरीयते घृतम् ॥”
“वर्त्मानि मार्गाननुसृत्य ।” इति तद्भाष्ये
सायणः ॥ यथा च रघौ । २ । २० ।
“पुरस्कृता वर्त्मनि पार्थिवेन
प्रत्युद्गता पार्थिवधर्म्मपत्न्या ।
तदन्तरे सा विरराज धेनु-
र्दिनक्षपामध्यगतेव सन्ध्या ॥”)
नेत्रच्छदः । इति मेदिनी । ने, १२८ ॥ (यथा,
अश्ववैद्यके । २ । १० ।
“सितासितञ्च तन्मध्ये नेत्रयोर्म्मण्डलं हि तत् ।
प्रच्छादनं भवेद् वर्त्म चाक्षिकूटमतः परम् ॥”)
<LEND>
