<L>29891<pc>4-180<k1>रैवतः<k2>रैवतः
रैवतः¦, पुं, स्वर्णालुवृक्षः । (यथा, गारुडे २०८ अः ।
<>“चतुरङ्गुलसम्पाको व्याधिघाताभिसंज्ञकः ।
<>विद्यादारग्वधं राजवृक्षं रैवतर्संज्ञकम् ॥”)
<>शैलभेदः । (अत्रैवार्ज्जुनः सुभद्रां हृतवान् ।
<>यथा, महाभारते । २२१ । ६ -- ८ ।
<>“सुभद्रा त्वथ शैलेन्द्रमभ्यर्च्यैव हि रैवतम् ।
<>दैवतानि च सर्व्वाणि ब्राह्मणान् स्वस्ति वाच्य च ॥
[Page4-180-c+ 52]
<>प्रदक्षिणं गिरेः कृत्वा प्रययौ द्बारकां प्रति ॥
<>तामभिद्रुत्य कौन्तेयः प्रसह्यारोपयद्रथम् ।
<>सुभद्रां चारुसर्व्वाङ्गीं कामबाणप्रपीडितः ॥
<>ततः स पुरुषव्याघ्रस्तामादाय शुचिस्मिताम् ।
<>रथेन काञ्चनाङ्गेन प्रययौ स्वपुरं प्रति ॥”)
<>शङ्करः । इति मेदिनी । ते ४५ ॥ दैत्यविशेषः ।
<>इति धरणिः ॥ (स तु बालग्रहाणामन्यतमः ।
<>यथा, महाभारते । ३ । २२९ । २९ ।
<>“अदितिं रेवतीं प्राहुर्ग्रहस्तस्यास्तु रैवतः ।
<>सोऽपि बालान् महाघोरो वाघते वै महा-
<>ग्रहः ॥”
<>रेवत्यां भवः । रेवती + अण् ।) वर्त्तमान-
<>कल्पीयः पञ्चमो मनुः । स तु रेवतीगर्भे दुर्दम-
<>राजपुत्त्रः । अस्मिन् मन्वन्तरे विकुण्ठोऽव-
<>तारः । विभुरिन्द्रः । भूतरयादयो देवाः ।
<>हिरण्यरोमादयः सप्तर्षयः । बलिबिन्धादय-
<>स्तन्मनुसुताः । इति श्रीभागवतम् ॥ तद्बिवरणं
<>यथा, --
<>“पञ्चमस्य मनोस्तद्वत् रैवतस्यान्तर शृणु ।
<>देववाहुः सुबाहुश्च पर्य्यण्यः सोमपो मुनिः ॥
<>हिरण्यरोमा सप्ताश्वः सप्तैते ऋषयः स्मृताः ।
<>देवाश्चाभूतरजसस्तथा प्रकृतयः स्मृताः ॥
<>अरुणस्तत्त्वदर्शी च वित्तवान् हव्यपः कपिः ।
<>मुक्तो निरुत्सुकः सत्वो निर्म्मोहोऽथ प्रकाशकः ।
<>धर्म्मवीर्य्यबलोपेता दशैते रैवतात्मजाः ॥
<>भृगुः सुधामा विरजः सहिष्णुर्नाद एव च ।
<>विवस्वानतिनामा च षष्टिसप्तर्षयोऽपरे ॥”
<>इति मात्स्ये ९ अध्यायः ॥ * ॥
<>मार्कण्डेयपुराणोक्तरैवतमनुविवरणन्तु रेवती-
<>शब्दे द्रष्टव्यम् ॥ (रुद्राणामन्यतमः । यथा,
<>मात्स्ये । ५ । २९ ।
<>“अजैकपादहिब्रघ्नो विरूपाक्षोऽथ रैवतः ॥”
<>मेघः । इति निघण्टुः । १ । १० ॥
<>“रेवत्यो गावः ‘पशवो वै रेवतीः ।’ इति श्रुतेः
<>‘तस्येदम् ।’ ४ । ३ । १२० । इत्यण् । मेघो हि
<>सर्व्वत्र वर्षति यवसं पानीयं च जनयित्वा
<>तदीयो भवति पर्व्वतस्तद्वत्तया । यद्वा, रयि-
<>रस्यास्तीति मतुपि ‘रयेर्म्मतौ बहुलम् ।’ ६ । १ ।
<>३४ । इति सम्प्रसारणम् । ‘संज्ञायाम् ।’ ८ ।
<>२ । ११ । इति वत्वम् । सर्व्वस्य धनस्येशितृ-
<>त्वात् रेवान् इन्द्रः मघवेति हि तस्य नाम
<>तदीयो रैवतः पूर्व्ववत् तदीयत्वं द्रष्टव्यम् ॥”
<>इति तत्र देवराजयज्वा ॥ * ॥ सोमलता-
<>विशेषः । यथा, सुश्रुते । ४ । २९ ।
<>“अग्निष्टोमो रैवतश्च यथोक्त इति संज्ञितः ॥”
<>ऋषिविशेषः । यथा, महाभारते । २ । ५ । ११ ।
<>“नारदः सुमहातेजा ऋषिभिः सहितस्तदा ।
<>पारिजातेन राजेन्द्र रैवतेन च धीमता ॥”
<>घनवति, त्रि । यथा, ऋग्वेदे । ५ । ६० । ४ ।
<>“वरा इवेद्रैवतासो हिरण्यै-
<>रभिस्वधाभिस्तन्वः पिपिश्रे ।”
<>“वैरतासो धनवन्तः ।” इति तद्भाष्ये सायणः ॥)
<LEND>
