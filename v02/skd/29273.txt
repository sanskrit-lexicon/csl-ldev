<L>29273<pc>4-104<k1>रसधेनुः<k2>रसधेनुः
रसधेनुः¦, स्त्री, (रसकल्पिता धेनुः ।) दानार्थे-
<>क्षुरसनिर्म्मितधेनुः । यथा, --
<>होतोवाच ।
<>“रसधेनुं महाराज कथयामि समासतः ।
<>अनुलिप्ते महीपृष्ठे कृष्णाजिनकुशास्तरे ॥
<>रसस्य तु घटं राजन् संपूर्णमैक्षवस्य च ।
<>तद्वत् संकल्पयेत् प्राज्ञश्चतुर्थांशेन वत्सकम् ॥
<>इक्षुदण्डमयाः पादा रजतक्षुरसंयुताः ।
<>सुवर्णशृङ्गाभरणां वस्त्रपुच्छां घृतस्तनीम् ॥
<>पुष्पकम्बलसंयुक्तां शर्करामुखजिह्विकाम् ।
<>दन्ताः फलमयास्तस्याः पृष्ठताम्रमयीं शुभाम् ॥
<>पुष्परोमान्तु राजेन्द्र मुक्ताफलकृतेक्षणाम् ।
<>सप्तव्रीहिसमायुक्तां चतुर्द्दिक्षु च दीपिकाम् ॥
<>सर्व्वोपस्करसंयुक्तां सर्व्वगन्धादिवासिताम् ।
<>चत्वारि तिलपात्राणि चतुर्द्दिक्षु निवेशयेत् ॥
<>ब्रह्मणे वेदविदुषे श्रोत्रियायाहिताग्नये ।
<>पुराणज्ञे विशेषेण साधुवृत्ताय धीमते ॥
<>तादृशाय प्रदातव्या रसधेनुः कटम्बिने ।
<>सर्व्वलक्षणयुक्ताय श्रोत्रियाय कुटुम्बिने ॥
<>रसधेनुः प्रदातव्या सर्व्वकामेण नित्यदा ।
<>दाता स्वर्गमवाप्नोति सर्व्वपातकवर्ज्जितः ॥
<>दाता च ग्राहको वाथ एककालमभोजनः ।
<>सोमपानफलं तस्य सर्व्वक्रतुफलं लभेत् ॥
<>दीयमानान्तु पश्यन्ति ते यान्ति परमां गतिम् ।
<>धेनुञ्च पूजयित्वाग्रे गन्धधूपस्रगादिभिः ॥
<>पूर्व्वोक्तैरेव मन्त्रैस्तु ततस्तां प्रार्थयेत् सुधीः ।
<>प्रार्थनापूर्व्वकं भक्त्या द्विजाग्र्याय निवेदयेत् ॥
<>दश पूर्व्वान् परांश्चैव आत्मानञ्चैकविंशकम् ।
<>प्रापयेत् परमं स्थानं स्वर्गान्नावर्त्तते पुनः ॥
<>एषा ते कथिता राजन् रसधेनुरनुत्तमा ।
<>ददस्व च महाराज परं स्थानमवाप्नुहि ॥
<>य इदं पठते नित्यं शृणुयादथ भक्तितः ।
<>सर्व्वपापविनिर्मुक्तो विष्णुलोके महीयते ॥”
<>इत्यादि वाराहपुराणे श्वेतोपाख्याने रसधेनु-
<>माहात्म्यं समाप्तम् ॥
<LEND>
