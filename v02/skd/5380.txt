<L>5380<pc>1-284<k1>ऋणादानं<k2>ऋणादानं
ऋणादानं¦, क्ली, (ऋणस्य आदानम् ग्रहणम् ।) अधम-
र्णात् उत्तमर्णेन सलाभधनग्रहणम् । तत्तु अष्टा-
दशविवादान्तर्गताद्यविवादः । (यदाह मनुः । ८ । ४ ।
“तेषामाद्यमृणादानं निक्षेपोऽस्वामिविक्रयः” ।
इत्यादि ।) तच्च सप्तविधं यथा । ईदृशमृणं देयम् १
ईदृशमदेयम् २ अनेनाधिकारिणा देयम् ३ अस्मिन्
समये देयं ४ अनेन प्रकारेण देयं ५ इत्यधमर्णे
पञ्चविधम् । उत्तमर्णे तु दानविधिः ६ आदान-
विधिश्च ७ इति द्विविधम् । तथाच नारदः ।
“ऋणन्देयमदेयञ्च येन यत्र यथा भवेत् ।
दानग्रहणधर्म्माश्च ऋणादानमिति स्मृतम् ॥
अदेयमिति यदुक्तं तदाह कात्यायनः ।
न स्त्रीभ्यो दासबालेभ्यः प्रदद्यात् किञ्चिदुद्धृतम् ।
दाता न लभते तत्तु तेभ्यो दत्तन्तु यद्वसु” ॥
तत्र विशेषमाह वृहस्पतिः ।
“परिपूर्णं गृहीत्वाधिं बन्धं वा साधुलग्नकम् ।
लेख्यारूढं साक्षिमद्वा ऋणं दद्यात् धनी सदा” ॥
इति विवादार्णवसेतुः ॥ अस्य यदवशिष्टं ऋणोद्-
ग्राहणशब्दे द्रष्टव्यम् ॥
<LEND>
