<L>40222<pc>5-418<k1>सोमतीर्थं<k2>सोमतीर्थं
सोमतीर्थं¦, क्ली, (सोमेन कृतं तीर्थम् ।) प्रभास-
<>तीर्थम् । इति त्रिकाण्डशेषः ॥ (यथा, महा-
<>भारते । ३ । ८३ । १९ ।
<>“ततो जयन्त्यां राजेन्द्र सोमतीर्थं समाविशेत् ।
<>स्नात्वा फलमवाप्नोति राजसूयस्य मानवः ॥”)
<>तस्य विवरणं यथा, --
<>“यत्र तप्तं तपस्तेन सोमेन सुमहात्मना ।
<>पञ्चवर्षसहस्राणि एकपादेन तिष्ठति ॥
<>पञ्चवर्षसहस्राणि तथैवोर्द्धमुखः स्थितः ।
<>एवम्भूतः पुनः पञ्चपञ्चमौनब्रतस्तथा ॥
<>तथैवैकेन पादेन दश पञ्च च तिष्ठति ।
<>एवमुग्रं तपः कृत्वा कान्तिमानभवच्च सः ॥
<>ममापराधान्मुक्तश्च ब्राह्मणानां पतिस्तथा ।
<>प्राप्नोति यन्महाभागे सोमतोर्थे कृतोदकः ॥
<>त्रिंशद्वर्षसहस्राणि त्रिंशद्वर्षशतानि च ।
<>जायते ब्राह्मणः सुभ्रु वेदवेदान्तपारगः ॥
<>द्रव्यवान् गुणवांश्चैव संविभागी यशस्विनि ।
<>मद्भक्तश्चैव जायेत अपराधविवर्जितः ॥
<>स एष ब्राह्मणो भूत्वा संसाराद्विप्रमुच्यते ।
<>तस्य किञ्चित् प्रवक्ष्यामि सोमतीर्थस्य सुन्दरि ॥
<>तत्तीर्थं येन विज्ञेयं मम मार्गानुसारिणा ।
<>वैशाखस्य तु मासस्य शुक्लपक्षस्य द्वादशीम् ॥
<>प्रवृत्ते चान्धकारे तु यत्र कश्चिन्न दृश्यते ।
<>सोमेन च विना भूमे दृश्यते चन्द्रमःप्रभा ॥
<>आलोकश्चैव दृश्येते सोमस्तत्र न दृश्यते ।
<>एवं त्वां वच्मि हे भद्रे एष वै विस्मयः पुरः ॥
<>एतच्चित्रं महाभागे पुण्ये सौकरवे मम ।
<>सोमतीर्थं विशालाक्षि येन मुच्यन्ति जन्तवः ॥
<>अन्यच्च ते प्रवक्ष्यामि तच्छृष्णुष्व वसुन्धरे ।
<>प्रभावमस्य क्षेत्रस्य विस्मयं परमं महत् ॥
<>अकामा तु मृता तीर्थे आत्मनः कर्म्मनिश्चयात्
[Page5-418-c+ 52]
<>मम क्षेत्रप्रभावेण शृगाली मानुषी भवेत् ।
<>रूपवती गुणवती चतुःषष्टिकलान्विता ॥”
<>इति वाराहे सौकरवतीर्थमाहात्म्यनामाध्यायः ॥
<LEND>
