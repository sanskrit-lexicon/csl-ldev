<L>29817<pc>4-173<k1>रूढः<k2>रूढः
रूढः¦, पुं, (रुह + क्तः ।) प्रकृतिप्रत्ययार्थमनपेक्ष्य
<>शाब्दबोधजनकः शब्दः । यथा, --
<>“मुख्यो लाक्षणिको गौणः शब्दः स्यादौपचा-
<>रिकः ।
<>यौगिको योगरूढो वा रूढो वा मुख्य एव सः ॥”
<>इति शाब्दिकाः ॥ * ॥
<>अपि च । रूढं नाम लक्षयति विभजते च ।
<>“रूढं सङ्केतवन्नाम सैव संज्ञेति कीर्त्त्यते ।
<>नैमित्तिकी पारिभाषिक्यौपाधिक्यपि तद्भिदा ॥”
<>यन्नाम यादृशार्थे सङ्केतितमेव न तु यौगिकमपि
<>तद्रूढम् । योगरूढन्तु पङ्कजादिकं न तथा रूढा-
<>नामेव च संज्ञापदेनाभिलप्यते । न तु रूढा-
<>दिवत् संज्ञापि नाम्नोऽवान्तरभेदः । येन
<>विभागव्याघातः स्यात् । संज्ञायाश्च त्रयो भेदाः
<>नैमित्तिकी पारिभाषिकी औपाधिकी चेति ।
<>पाचकपाठकादयस्तु न संज्ञाः सङ्केतशून्यत्वा-
<>दिति वक्ष्यते ॥ ये तु रूढस्य नाम्नश्चतुर्विधत्व-
<>माहुस्तन्मतमुपन्यस्यति ।
<>“जातिद्रव्यगुणस्पन्दैर्धर्म्मैः सङ्केतवत्तया ।
<>जातिशब्दादिभेदेन चातुर्विध्यं परे जगुः ॥”
<>गोगवयादीनां गोत्वादिजात्या । पश्वाढ्यादीनां
<>लाङ्गुलधनादिद्रव्येण । धन्यपिशुनादीनां पुण्य-
<>द्वेषादिगुणेन । चलचपलादीनाञ्च शब्दानां
<>कर्म्मणावच्छिन्नशक्तिमत्त्वाच्चातुर्विध्यमेव रूढा-
<>नामिति । यदुक्तं दण्ड्याचार्य्यैः ।
<>“शब्दैरेभिः प्रतीयन्ते जातिद्रव्यगुणक्रियाः ।
<>चातुर्विध्यादमीषान्तु शब्द उक्तश्चतुर्विधः ॥” इति
<>तदेतज्जड-मूक-मूर्खादीनामन्यशून्यादीनाञ्च
<>शब्दानामपरिग्रहापत्त्या परित्यक्तमस्माभिः ॥ * ॥
<>नैमित्तिकसंज्ञां लक्षयति ।
<>“जात्यवच्छिन्नसङ्केतवती नैमित्तिकी मता ।
<>जातिमात्रे हि सङ्के ताद्व्यक्तेर्भाणं सुदुष्करम् ॥”
<>यन्नामजात्यवच्छिन्नसङ्केतवत् सा नैमित्तिकी
<>संज्ञा यथा गोचैत्रादिः । सा हि गोत्वचैत्रत्वादि-
<>जात्यवच्छिन्नमेव गवादिकमभिधत्ते न तु गोत्वा-
<>दिजातिमात्रम् । गोपदं गोत्वे सङ्केतितमित्या-
<>कारकग्रहाद्गामानयेत्यादौ गोत्वादिना गवा-
<>देरन्वयानुपपत्तेश्च एकशक्तत्वग्रहस्यान्यानुभाव-
<>कत्वेऽतिप्रसङ्गात् ॥ * ॥ पारिभाषिकीमौपाधि-
<>कीञ्च संज्ञां क्रमेण लक्षयति ।
[Page4-173-c+ 52]
<>“उभयावृत्तिधर्म्मेण संज्ञा स्यात् पारिभाषिकी ।
<>औपाधिकी त्वनुगतोपाधिना या प्रवर्त्तते ॥”
<>उभयावृत्तिधर्म्मावच्छिन्नसङ्केतवती संज्ञा पारि-
<>भाषिकी । यथाकाशडित्थादिः । या चानुगतो-
<>पाध्यवच्छिन्नसङ्केतवती संज्ञा सा त्वौपाधिकी ।
<>यथा भूतदूतादिः । सा हि सचेतनवृत्तिविशेष-
<>गुणवत्त्ववार्त्ताहारकत्वाद्यनुगतोपाधिपुरस्कारे-
<>णैव प्रवर्त्तते । इति शब्दशक्तिप्रकाशिका ॥
<LEND>
