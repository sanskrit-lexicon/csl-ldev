<L>24490<pc>3-449<k1>ब्रह्मलोकः<k2>ब्रह्मलोकः
ब्रह्मलोकः¦, (ब्रह्मणो लोको भुवनम् ।) ब्रह्मणो
<>भुवनम् । यथा, --
<>“सत्यस्तु सप्तमो लोको ह्यपुनर्भववासिनाम् ।
<>ब्रह्मलोकः समाख्यातो ह्यप्रतीघातलक्षणः ॥”
<>इति देवीपुराणम् ॥
<>अपि च ।
<>“षड्गुणेन तपोलोकात् सत्यलोको विराजते ।
<>अपुनर्मारका यत्र ब्रह्मलोको हि स स्मृतः ॥”
<>अस्य टीका । जनलोकापेक्षयैव षड्गुणेन
<>द्वादशको ह्युच्छ्रायेण तपोलोकानन्तरं सत्य-
<>लोकः । न तु तपोलोकात् षड्गुणेनेति मन्त-
<>व्यम् । तथासत्याष्टचत्वारिंशत्को ह्युच्छ्राय-
<>त्वेन ब्रह्माण्डे तस्यावकाशाभावात् । सूर्य्याण्ड-
<>गोलयोरन्तः कोट्यः स्युः पञ्चविंशतिरिति
<>शुकोक्तेः । सत्यलोक एव कक्षाभेदेन ब्रह्म-
<>धिष्ण्यात् परं वैकुण्ठलोकादि ज्ञेयम् । एवञ्च
<>भूतलादूर्द्ध्वं पञ्चदशलक्षोत्तरास्त्रयोविंशतिकोट्यो
<>भवन्ति । सत्यलोकादूर्द्ध्वञ्च पञ्चदशलक्षोनको-
<>टिद्वयादण्डकटाह इति ज्ञेयम् । अपुनर्मारकाः
<>पुनर्मृत्युशून्याः । इति विष्णुपुराणे । २ अं । ७ अः ॥
<>(ब्रह्मैव लोकः । तुरीयब्रह्मस्वरूपम् । यदुक्तं
<>शतपथब्राह्मणे । १४ । ७ । १ । ३१ ।
<>“एषोऽस्य परमो लोक एषोऽस्य परम आनन्द
<>एतस्येवानन्दस्यान्यानि भूतानि मात्रामुप-
<>जीवन्ति । स यो मनुष्याणां राद्धः समृद्धो
<>भवति । अन्येषामधिपतिः सर्व्वैर्मानुष्यकैः
<>कामैः सम्पन्नतमः स मनुष्याणां परम
<>आनन्दः । अथ ये शतं मनुष्याणामानन्दाः ।
<>स एकः पितॄणां जितलोकानामानन्दः । अथ
<>ये शतं पितॄणां जितलोकानामानन्दाः स एक
[Page3-450-a+ 52]
<>कर्म्मदेवानामानन्दः ये कर्म्मणा देवत्वमभि-
<>सम्पद्यन्ते अथ ये शतं कर्म्मदेवानामानन्दाः ।
<>स एक आजानदेवानामानन्दो यश्च श्रोत्रियो-
<>ऽवृजिनोऽकामहतः । अथ ये शतं आजान-
<>देवानामानन्दाः । स एको देवलोक आनन्दो
<>यश्च श्रोत्रियोऽवृजिनोऽकामहतः । अथ ये
<>शतं देवलोक आनन्दाः । स एको गन्धर्व्वलोक
<>आनन्दो यश्च श्रोत्रियोऽवृजिनोऽकामहतः ।
<>अथ ये शतं गन्धर्व्वलोक आनन्दाः । स एकः
<>प्रजापतिलोक आनन्दो यश्च श्रोत्रियोऽवृजृणो-
<>ऽकामहतः । अथ ये शतं प्रजापतिलोक
<>आनन्दाः । स एको ब्रह्मलोक आनन्दो यश्च
<>श्रोत्रियोऽवृजिनोऽकामहतः । एषः ब्रह्मलोकः
<>सम्राट् ॥ शिवः यथा, महाभारते । १३ ।
<>१७ । १४२ ।
<>“निर्व्वाणं ह्वादनञ्चैव ब्रह्मलोकः परागतिः ॥”)
<LEND>
