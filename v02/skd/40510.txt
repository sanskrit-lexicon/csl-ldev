<L>40510<pc>5-440<k1>स्त्रीगुरुः<k2>स्त्रीगुरुः
स्त्रीगुरुः¦, पुं, (स्त्री चासौ गुरुश्चेति ।) दीक्षा-
कर्त्री । मन्त्रमात्रोपदेष्ट्री । तल्लक्षणं यथा, --
“साध्वी चैव सदाचारा गुरुभक्ता जितेन्द्रिया ।
सर्व्वमन्त्रार्थतत्त्वज्ञा सुशीला पूजने रता ॥
सर्व्वलक्षणसम्पदा रूपिका पद्मलोचना ।
रत्नालङ्कारसंयुक्ता स्वर्णाभरणभूषिता ॥
शान्ता कुलोना कुलजा चन्द्रास्या सर्व्व-
वुद्धिगा ।
अनन्तगुणसम्पन्ना रुद्रत्वदायिनी प्रिया ॥
युरुरूपा शक्तिदात्री शिवज्ञानविरूपिणी ।
गुरुयोग्या भवेत् सा हि विधवा परिवर्ज्जिता ॥ *
स्त्रियो दीक्षा शुभा प्रोक्ता मातुश्चाष्टगुणा
स्मृता ।
पुत्त्रिणी विधवा ग्राह्या केवलानन्दकारिणी ॥
सिद्धमन्तं यदि तदा गृह्णीयाद्विधवामुखे ।
केवलं सुफलं तत्र मातुरष्टगुणं स्मृतम् ॥
स्वयं वा स्वप्नविलये ददाति यदि मन्मनुम् ।
तत्राष्टगुणमाप्नोति यदि सा पुत्त्रिणी सती ॥
यदि माता स्वीयमन्त्रं ददाति तनुजाय च ।
तदाष्टसिद्धिमाप्नोति भक्तिमार्गे न सशयः ॥
तदेव दुर्ल्लभं देव यदि मात्रा प्रदीयते ॥
आदौ भक्तिं ततो मुक्तिं सम्प्राप्य कामरूप-
धृक् ।
सहस्रकोटिविद्यार्थं जानाति नात्र संशयः ॥
स्वप्ने वा यदि वा माता ददाति च समन्त्रकम् ॥
पुनर्द्दोक्षां सोऽपि कृत्वा दानवत्यमवाप्नुयात् ॥
यदि भाग्यवशेनैव जननीच्छानुवर्त्तिनी ।
तदा सिद्धिमवाप्नोति तत्र मन्त्रं विचारयेत् ॥
स्वीयमन्त्रोपदेशेन न कुर्य्याद्गुरुचिन्तनम् ॥”
इति स्त्रीगुरुकथनम् ॥
इति रुद्रयामले उत्तरखण्डे २ पटलः पूर्व्वखण्डे
१५ पटलश्च ॥ * ॥ तद्ध्यानं गुप्तसाधनतन्त्रे
२ पटले तत्पूजनं बृहन्नीलतन्त्रे २ पटले तत्-
स्तोत्र कवत्तञ्च मातृकाभेदतन्त्रे ७ पटले द्रष्ट-
व्यम् । तद्गीता च कङ्कालमालिनीतन्त्रे २
पटत वेदितव्या ॥
<LEND>
