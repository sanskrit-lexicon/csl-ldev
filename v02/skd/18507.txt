<L>18507<pc>2-844<k1>नष्टचन्द्रः<k2>नष्टचन्द्रः
नष्टचन्द्रः¦, पुं, (नष्टो दुष्टश्चन्द्रः ।) सौरभाद्रस्यो-
<>भयपक्षे चतुर्थ्यामुदितश्चन्द्रः । यथा, --
<>“नष्टश्चन्द्रो न दृश्यश्च भाद्रे मासि सितासिते ।
<>चतुर्थ्यामुदितोऽशुद्धः प्रतिषिद्धो मनीषिभिः ॥
<>चन्द्रस्तारापहरणं कलङ्कमतिदुष्करम् ।
<>तस्मै ददाति हे नन्द ! कामतो यदि पश्यति ॥
<>अकामतो नरो दृष्ट्वा मन्त्रपूतं जलं पिबेत् ।
<>तदा शुद्धो भवेत् सद्यो निष्कलङ्की महीतले ॥
<>‘सिंहः प्रसेनमवधीत् सिंहो जाम्बवता हतः ।
<>सुकुमारक ! मारोदीस्तव ह्येष स्यमन्तकः ॥’
<>इति मन्त्रेण पूतश्च जलं साधुः पिबेद्ध्रुवम् ॥
<>पुरा तारा गुरोः पत्नी नवयौवनसंयुता ।
<>रत्नभूषणभूषाढ्या रत्नसूक्ष्माम्बरा सती ॥
<>सुश्रोणी सुस्मिता रम्या सुन्दरी सुमनाहरा ।
<>अतीवकवरीरम्या मालतीमाल्यभूषिता ॥
<>सिन्दूरविन्दुना साकं चारुचन्दनविन्दुभिः ।
<>कस्तूरीविन्दुनाधश्च भालमध्यस्थलोज्ज्वला ॥
<>रत्नेन्द्रसारनिर्म्माणक्वणन्मञ्जीररञ्जिता ।
<>सुवक्रलोचना श्यामा सुचारुकज्जलोज्ज्वला ॥
<>सुचारुचारुमुक्ताभदन्तपङ्क्तिमनोहरा ।
<>रत्नकुण्डलयुग्मेन चारुगण्डस्थलोज्ज्वला ॥
<>कामिनीष्वतुला बाला गजेन्द्रमन्दगामिनी ।
<>सुकोमला चन्द्रमुखी कामाधारा च कामुकी ॥
<>स्वर्गमन्दाकिनीतीरे स्नाता स्निग्धाम्बरा वरा ।
<>ध्यायन्ती गुरुपादं सा स्वगृहं गमनोन्मुखी ॥
<>दृष्ट्वा तस्याश्च सर्व्वाङ्गमनङ्गवाणपीडितः ।
<>भाद्रे चतुर्थ्याञ्चन्द्रश्च जहार चेतनं व्रज ! ॥
<>ज्ञानं क्षणेन संप्राप्य रथस्थो रसिको बली ।
<>रथमारोहयामास करे धृत्वा च तारकाम् ॥
<>कामोन्मत्तः कामिनीन्तां समाश्लिष्य चुचुम्ब सः ।
<>शृङ्गारं कर्त्तुमुद्यन्त तमुवाच गुरुप्रिया ॥
[Page2-844-b+ 52]
<>तारकोवाच ।
<>त्यज मां त्यज मां चन्द्र ! सुरेषु कुलपांसक ! ।
<>गुरुपत्नीं ब्राह्मणीञ्च पतिव्रतपरायणाम् ॥
<>गुरुपत्नीसङ्गमने ब्रह्महत्याशतं लभेत् ।
<>पुत्त्रस्त्वं तव माताहं धैर्य्यं कुरु सुरेश्वर ! ॥
<>धिक् तां श्रुत्वा सुरगुरुर्भस्मीभूतं करिष्यति ।
<>गुरुपत्नी विप्रपत्नी यदि सा च पतिव्रता ॥
<>ब्रह्महत्यासहस्रञ्च तस्याः सङ्गमने लभेत् ।
<>पुत्त्राधिकश्च शिष्यश्च प्रियोमत्स्वामिनो भवान् ॥
<>स्वधर्म्मं रक्ष पापिष्ठ ! मामेव मातरं त्यज ।
<>दास्यामि स्त्रीवधं तुभ्यं यदि मां संग्रहीष्यसि ॥
<>विलङ्घ्य तारावचनं ताञ्च सम्भोक्तुमुद्यतम् ।
<>शशाप तारा कोपेन निष्कामा सा पतिव्रता ॥
<>राहुग्रस्तो घनग्रस्तः पापयुक्तो भवान् भव ।
<>कलङ्की यक्ष्मणा ग्रस्तो भविष्यसि न संशयः ॥
<>चन्द्रमेवं तदा तूर्णं कामदेवं शशाप सा ।
<>तेजस्विना केनचित्त्वं भस्मीभूतो भविष्यसि ॥
<>चन्द्रस्तारां गृहीत्वा च कृत्वा च रमणं व्रज ! ।
<>क्रोडे निधाय प्रययौ रुदन्तीं तां शुचिस्मिताम् ॥
<>निर्जने निर्जने रम्ये शैले शैले मनोहरे ।
<>तत्र दृष्ट्वासुरगुरुं बलिगेहात् समागतम् ॥
<>प्रणम्यं सर्व्वमुक्त्वा च चन्द्रस्तं शरणं ययौ ।
<>शुक्रस्तं बोधयामास वचनं नीतियुक्तितः ॥
<>शुक्र उवाच ।
<>शृणु वत्स ! प्रवक्ष्यामि गुरवे देहि तारकाम् ।
<>गुरुपत्नीं मातृपरां त्यज मद्बचनाद्विधो ! ॥
<>कुरु पापक्षयोपायं निवृत्तिस्तु महाफला ।
<>सतीनां गुरुपत्नीनां ग्रहणेन बलेन च ॥
<>ब्रह्महत्यासहस्राणां पातकं लभते जनः ।
<>कुम्भीपाके पच्यते च यावद्बै ब्रह्मणः शतम् ॥
<>बृहस्पतिश्च तेजस्वी त्वां भस्मीकर्त्तुमीश्वरः ।
<>न चकार कृपालुश्चेत् प्रियशिष्येण हेतुना ॥
<>उतथ्यपत्नीं दृष्ट्वा स पुरा रेमे सकामतः ।
<>तत्पतेः शापतोऽस्यैव परग्रस्ता प्रिया सती ॥”
<>“एतस्मिन्नन्तरे ब्रह्मा बोधयित्वा कविं विभुः ।
<>समानीय निशानाथं तारकासहितं व्रज ! ।
<>शम्भोश्च चरणाम्भोजे चकार च समर्पणम् ॥
<>शम्भुस्तं प्रीतियुक्तश्च वासयामास वक्षसि ॥
<>दत्त्वा तस्मै पादरेणुं निष्पापञ्च चकार सः ।
<>दत्त्वा तन्मस्तके हस्तं कृपालुरभयं ददौ ॥
<>क्षीरोदे स्थापयित्वा च प्रायश्चित्तेन शङ्करः ।
<>चकार चन्द्रं निष्पापं ब्रह्मणा सहितः शुचिम् ॥
<>योगेन चन्द्रं योगीन्द्रो द्बिखण्डञ्च चकार सः ।
<>ररक्षार्द्धं ललाटे च सोऽप्यर्द्धं ब्रह्मणः पुरः ॥
<>अतएव महादेवो बभूव चन्द्रशेखरः ।
<>मृगाङ्को लज्जितस्तत्र कलङ्की देवसंसदि ॥
<>लज्जया च स्वयोगेन देहत्यागञ्चकार सः ।
<>तच्छरीरञ्च क्षीरोदे ब्रह्मणा च समर्पितम् ॥
<>रुरोदात्रिश्च कृपया शुचा क्षीरोदधेस्तटे ।
<>अत्रेश्चक्षुर्जलं तस्य पपात च जले व्रज ! ॥
<>भस्माद्बभूव चन्द्रश्च निष्पापो देवसंसदि ।
<>ब्रह्मा च भगवान् शम्भुरभिषेकञ्चकार तम् ॥
[Page2-844-c+ 52]
<>उवाच च महादेवो निर्भयं देवसंसदि ॥
<>महादेव उवाच ।
<>स्वस्थानं गच्छ पुत्त्र ! त्वं कुरु स्वविषयं मुदा ।
<>पश्चात् श्वशुरशापेन यक्ष्मग्रस्तो भविष्यसि ॥
<>व्यर्थं पतिव्रताशापं कर्त्तुमीशश्च को भुवि ।
<>ममाशिषा यक्ष्मणश्च प्रतिकारो मविष्यति ॥
<>यस्माद्भाद्रचतुर्थ्यान्तु गुरुपत्नी क्षता कृता ।
<>तस्मात्तस्मिन्दिने वत्स ! पापदृश्यो युगे युगे ॥
<>मा भुक्तं क्षीयते कर्म्म कल्पकोटिशतैरपि ।
<>अवश्यमेव भोक्तव्यं कृतं कर्म्म शुभाशुभम् ॥
<>देहत्यागेन हे वत्स ! कर्म्मभोगो न नश्यति ।
<>प्रायश्चित्तान्न सन्देहो ह्यस्तमेव भविष्यति ॥
<>तारापहरणं वत्स ! कलङ्कश्चन्द्रमण्डले ।
<>मृगाकृतं विलग्नञ्च मविष्यति युगे युगे ॥”
<>इति ब्रह्मवैवर्त्ते श्रीकृष्णजन्मखण्डे । ८०-८१ अः ॥
<LEND>
