<L>20800<pc>3-079<k1>पललं<k2>पललं
पललं¦, क्ली, (पलति पल्यतेऽनेन वा । पल गतौ
<>+ “वृषादिभ्यश्चित् ।” उणां १ । १०८ । इति
<>कलच् ।) मांसम् । इत्यमरः । २ । ६ । ३३ ॥ (यथा,
<>गारुडे । १८१ । अध्याये ।
<>“मार्ज्जारपललं विष्ठा हरितालञ्च भावितम् ।
<>छागमूत्रेण तल्लिप्तो मूषिको मूषिकान् हरेत् ॥”)
<>पङ्कम् । (यथा, गोः रामायणे । ५ । ८७ । २६ ।
<>“दोषपङ्कनिमग्नं त्वामयशःपललावृतम् ।
<>सर्व्वथा मानुषो रामस्त्वामन्तमुपनेष्यति ॥”)
<>तिलचूर्णम् । इति मेदिनी । ले, १०४ ।
<>“पललं तिलकल्कं स्यात्तिलचूर्णञ्च पिष्टकः ।
<>पललं मधुरं रुच्यं पित्तास्रबलपुष्टिदम् ॥”
<>इति राजनिर्घण्टः ॥
<>सैक्षवतिलचूर्णम् । तिलकुटा इति भाषा ।
<>यथा, वैद्यके ।
<>“पललन्तु समाख्यातं सैक्षवं तिलपिष्टकम् ।
<>पललं मलकृद् वृष्यं वातघ्नं कफपित्तकृत् ॥
<>बृंहणं गुरु वृष्यञ्च स्निग्धं मूत्रनिवर्त्तकम् ॥”
<LEND>
