<L>18383<pc>2-832<k1>नरकमुक्तः<k2>नरकमुक्तः
नरकमुक्तः¦, त्रि, (नरकात् मुक्तः ।) नरकागतः ।
<>यथा, --
<>“नरकात् प्रतिमुक्तस्तु पापयोनिषु जायते ।
<>पतितात् प्रतिगृह्याथ खरयोनिं व्रजेद्बुधः ॥
<>नरकात् प्रतिमुक्तस्तु कृमिर्भवति पातकी ।
<>उपाध्यायं व्यलीकन्तु कृत्वा श्वा भवति द्विजः ॥
<>तज्जायां मनसा वाञ्छंस्तद्द्रव्यं वाप्यसंशयम् ।
<>गर्द्दभो जायते जन्तुर्म्मित्रस्यैवापमानकृत् ॥
<>शत्रोरितरमाक्रुश्य शारिका संप्रजायते ।
<>पितरौ पीडयित्वा तु कच्छपत्वञ्च जायते ॥
<>भर्त्तुः पिण्डमुपाश्रन्तो हित्वान्यानि च सेवयेत् ।
[Page2-832-1b+ 17]
<>सोऽपि मोहसमापन्नो जायते वानरो मृतः ॥
<>न्यासापहर्त्ता नरकात् विमुक्तो जायते कृमिः ।
<>असूयकश्च नरकान्मुक्तो भवति राक्षसः ॥
<>विश्वासहर्त्ता च नरो मीनयोनौ प्रजायते ।
<>यवधान्यानि हृत्वा तु जायते मूषिको मृतः ॥
<>परदाराभिमर्षात्तु वृको घोरोऽभिजायते ।
<>भ्रातृभार्य्याप्रसङ्गत्वे कोकिलो जायते नरः ॥
<>गुर्व्वादिभार्य्यागमनाच्छूकरो जायते नरः ।
<>यज्ञदानविवाहानां विघ्नकर्त्ता भवेत् कृमिः ॥
<>देवतापितृविप्राणामदत्वा योऽन्नमश्नुते ।
<>प्रमुक्तो नरकाद्वापि वायसः स प्रजायते ॥
<>ज्येष्ठभ्रात्रवमानाच्चः क्रौञ्चयोनौ प्रजायते ।
<>शूद्रश्च ब्राह्मणीं गत्वा कृमियोनौ प्रजायते ॥
<>तस्यामपत्यमुत्पाद्य काष्ठान्तःकीटको भवेत् ।
<>कृतघ्नः कृमिकः कीटः पतङ्गो वृश्चिकस्तथा ॥
<>अशस्त्रं पुरुषं हत्वा नरः संजायते खरः ।
<>कृमिः स्त्रीवधकर्त्ता च बालहन्तावजायते ॥
[Page2-832-1c+ 17]
<>भोजनं चोरयित्वा तु मक्षिका जायते नरः ।
<>हृत्वान्नञ्चैव मार्ज्जारस्तिलहृच्चैव मूषिकः ॥
<>घृतं हृत्वा च नकुलः काको मद्गुरमामिषम् ।
<>मधु हृत्वा नरो दंशः पूपं हृत्वा पिपीलकः ॥
<>अपो हृत्वा तु पापात्मा वायसः संप्रजायते ।
<>हृते कांस्ये च हारीतः कपोतो वा प्रजायते ॥
<>हृत्वा तु काञ्चनं भाण्डं कृमियोनौ प्रजायते ।
<>कार्पासिके हृते क्रौञ्चो वह्निहर्त्ता वकस्तथा ॥
<>मयूरो वर्णकं हृत्वा शाकं पत्रञ्च जायते ।
<>जीवञ्जीवकतां याति रक्तवस्त्रापहृन्नरः ॥
<>छुच्छुन्दुरिः शुभान् गन्धान् वंशं हृत्वा शशो
<>भवेत् ।
<>षण्डः कलापहरणे काष्ठहृत् काष्ठकीटकः ॥
<>पुष्पापहृद्दरिद्रस्तु पङ्गुर्यवापहृन्नरः ।
<>शाकहर्त्ता च हारीतस्तोयहर्त्ता च चातकः ॥
<>गृहहृन्नरकान् गत्वा रौरवादीन् सुदारुणान् ।
<>तृणगुल्मलतावल्लीत्वक्सारतरुतां व्रजेत् ॥
[Page2-833-a+ 52]
<>एष एव क्रमो दृष्टो गोसुवर्णादिहारिणाम् ।
<>विद्यापहारी मूकश्च गत्वा च नरकान् बहून् ॥
<>असमिद्धेऽग्नौ हुते च मन्दाग्निः संप्रजायते ।
<>परनिन्दाकृतघ्नत्वं परमर्म्मावघातनम् ।
<>नैष्ठुर्य्यं निर्घृणत्वञ्च परदारोपसेवनम् ।
<>परस्वहरणाशौचं देवतानाञ्च कुत्सनम् ॥
<>निकृत्य वञ्चनं नणां कार्पण्यञ्च नृणां बुधः ।
<>उपलक्षणादि जानीयात् मुक्तानां नरकादनु ॥”
<>प्रसङ्गात् स्वर्गागतलक्षणमप्याह ।
<>“दया भूतेषु संवादः परलोकं प्रतिक्रिया ।
<>सत्यं भूतहिता चोक्तिर्व्वेदप्रामाण्यदर्शनम् ॥
<>गुरुदेवर्षिपूजा च केवलं साधुसङ्गमः ।
<>सत्क्रियाभ्यसनं मैत्री स्वर्गिणां लक्षणं विदुः ॥
<>अष्टाङ्गयोगविज्ञानात् प्राप्नोत्यात्यन्तिकं लयम् ॥”
<>इति गारुडे कर्म्मविपाकः २२९ अध्यायः ॥
<LEND>
