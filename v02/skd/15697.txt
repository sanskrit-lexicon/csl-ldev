<L>15697<pc>2-666<k1>त्र्यहैहिकः<k2>त्र्यहैहिकः
त्र्यहैहिकः¦, त्रि, (ईहायां चेष्टायां भवमैहिकं
<>घनम् । “तत्र भवः ।” ४ । ३ । ५३ । इति
<>ठञ् । त्र्यहे दिनत्रये पर्य्याप्तं ऐहिकं धनं
<>यस्य ।) दिनत्रयनिर्व्वाहोचितधनयुक्तः । यथा,
<>“कुशूलधान्यको वा स्यात् कुम्भीधान्यक एव वा ।
<>त्र्यहैहिको षापि भवेदश्वस्तनिक एव वा ॥”
<>इति मानवे । ४ । ७ ॥
<>“कुशूलधान्यक इति । कुशूलो व्रीह्यागारं
<>स्यादित्याभिधानिकाः । इष्टकादिनिर्म्मितागार-
<>धान्यसञ्चयो भवेत् । अत्र कालविशेषापेक्षायाम् ।
<>यस्य त्रैवार्षिकं भक्तं पर्य्याप्तं भृत्यवृत्तये ।
<>अधिकं वापि विद्येत स सोमं पातुमर्हति ॥
<>इति मनूक्त एव कालो ग्राह्यः । तेन नित्य-
<>नैमित्तिकधर्म्मकृत्यपोव्यवर्गसहितस्य गृहिणो
<>यावता धान्यादिधनेन वर्षत्रयं समथिकं वा
<>निर्व्वाहो भवति तावद्धनः कुशूलधान्यक
<>उच्यते । वषनिर्व्वाहोचितधान्यादिधनः कुम्भी-
<>धान्यः । प्राक् सौमिकीः क्रियाः कुर्य्यात्
<>यस्यान्नं वार्षिकं भवेदिति याज्ञ्यवल्क्येन गृह-
<>स्थस्य वार्षिकसञ्चयाभ्यनुज्ञानात् । मनुरपि
<>यदा वानप्रस्थस्यैव समानिचय एव वेत्यनेन
<>समासञ्चयं वक्ष्यति तदपेक्षया बहुपोष्यवर्गस्य
<>गृहिणः समुचितः संवत्सरसञ्चयः । मेधा-
<>तिथिस्तु । यावता धान्यादिधनेन बहुभृत्य-
<>दारादिमतस्त्रिसंवत्सरस्थितिर्भवति तावत् सुव-
<>र्णादिधनवानपि कुशूलधान्यक इत्यभिधाय
<>कुम्भी उष्ट्रिका षाण्माषिकधान्यादिनिचयः
<>कुम्भीधान्यक इति व्याख्यातवान् । गोविन्द-
<>राजस्तु कुशूलधान्यक इत्येतद्व्याचक्ष्य कोष्ठ-
<>प्रमाणधान्यसञ्चयो वा स्यात् द्बादशाह-
<>मात्रपर्य्याप्तधनः । कुम्भीधान्यक इत्येतद्ब्याचष्टे
<>उष्ट्रिकाप्रमाणधान्यादिसञ्चयो वा षडहमात्र-
<>पर्य्याप्तधनः ।
<>द्वादशाहं कुशूलेन वृत्तिः कुम्भ्या दिनानि षट् ।
<>इमाममूलां गोविन्दराजोक्तिं नानुरुन्धहे ।
<>इहा चेष्टा तस्यां भवं ऐहिकं त्र्यहपर्य्याप्तमैहिकं
<>धनं यस्य स त्र्यहैहिकः तथा वा स्यात् दिन-
<>त्रयनिर्व्वाहोचितधन इत्यर्थः । श्वोभवं श्वस्तनं
<>भक्तं तदस्यास्तीति मत्वर्थीयमिकं कृत्वा नञ्
<>समासः तथा वा भवेत् ।” इति कुल्लूकभट्टः ॥
<LEND>
