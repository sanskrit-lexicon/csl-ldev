<L>9738<pc>2-249<k1>क्षुरकर्म्म<k2>क्षुरकर्म्म
क्षुरकर्म्म¦, [न्] क्ली, (क्षुरेणोचितं क्षुरसाध्यं वा
<>कर्म्म ।) क्षौरम् । क्षुरद्वारा केशादिकर्त्तनम् ॥
<>यथा, --
<>“यो जन्ममासे क्षुरकर्म्म यात्रां
<>कर्णस्य वेधं कुरुते च मोहात् ।
<>नूनं स रोगं धनपुत्त्रनाशं
<>प्राप्नोति मूढो वधबन्धनानि ॥
<>जातं दिनं दूषयते वशिष्ठ-
<>श्चाष्टौ च गर्गो यवनो दशाहम् ।
<>जन्माख्यमासं किल भागुरिश्च
<>चूडे विवाहे क्षुरकर्णवेधे ॥
<>देवकार्य्ये पितृश्राद्धे रवेरंशपरिक्षये ।
<>क्षुरिकर्म्म न कुर्व्वीत जन्ममासेऽथ जन्मभे” ॥
<>इति तिथ्यादितत्त्वम् ॥ क्षौरानन्तरं स्नानं कर्त्त-
<>व्यम् । यथा, --
<>“दुःस्वप्ने मैथुने वान्ते विरिक्ते क्षुरकर्म्मणि ।
<>चिति पूयश्मशानास्थ्नां स्पर्शने स्नानमाचरेत्” ॥
<>इति मिताक्षरायां प्रायश्चित्ताध्याये पराशर-
<>वचनम् ॥ अन्यत् क्षौरशब्दे द्रष्टव्यम् ॥
<LEND>
