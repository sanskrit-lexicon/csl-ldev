<L>13213<pc>2-511<k1>जपः<k2>जपः
जपः¦, पुं, (जप्यते इति । जप + “व्यधजपो-
<>रनुपसर्गे ।” ३ । ३ । ६१ । इति भावे अप् ।)
<>विधानेन मन्त्रोच्चारणम् । तद्बिधिर्यथा, --
<>“नोच्चैर्ज्जपञ्च संकुर्य्यात् रहः कुर्य्यादतन्द्रितः ।
<>समाहितमनास्तूष्णीं मनसा वापि चिन्तयेत् ॥
<>विधियज्ञात् जपयज्ञो विशिष्टो दशभिर्गुणैः ।
<>उपांशुः स्याच्छतगुणः साहस्रो मानसः स्मृतः ।
<>विना दर्भैस्तु यत् स्नानं यच्च दानं विनोदकम् ।
<>असंख्येयन्तु यद्जप्यं सर्व्वं तदफलं स्मृतम् ॥
<>मुक्ताफलैर्विद्रुमेण रुद्राक्षैः स्फटिकेन वा ।
<>गणना सर्व्वथा कार्य्या सम्यगङ्गुलिपर्व्वभिः ॥
<>हिरण्यरत्नमणिभिर्जप्यं शतगुणं भवेत् ।
<>सहस्रगुणमिन्द्राक्षैः पद्माक्षैरयुतं भवेत् ॥
<>नियुतं वापि रुद्राक्षैर्भद्राक्षैस्तु न संशयः ।
<>पुत्त्रजीवकजप्यस्य परिसंख्या न विद्यते ॥
<>दशभिर्जन्मजनितं शतेन च पुरा कृतम् ।
<>त्रियुगं तु सहस्रेण गायत्त्र्या हन्ति दुष्कृतम् ॥
<>दर्भहस्तस्तथासीनो दर्भेषूदकपाणिना ।
<>प्राङ्मुखो वर्त्तयेत् मालां सहस्रं शतमेव वा ॥”
<>इत्याद्ये वह्निपुराणे नित्याह्निकस्नानविधि-
<>नामाध्यायः ॥ तस्यानुष्ठानं यथा, --
<>“मनः संहृत्य विषयान्मन्त्रार्थगतमानसः ।
<>न द्रुतं न विलम्बञ्च जपेन्मौक्तिकपङ्क्तिवत् ॥
<>जपः स्यादक्षरावृत्तिर्मानसोपांशुवाचिकैः ।
<>धिया यदक्षरश्रेणीं वर्णस्वरपदात्मिकाम् ॥
<>उच्चरेदर्थमुद्दिश्य मानसः स जपः स्मृतः ।
<>जिह्वोष्ठौ चालयेत् किञ्चिद्देवतागतमानसः ॥
[Page2-512-a+ 52]
<>किञ्चिच्छ्रवणयोग्यः स्यादुपांशुः स जपः स्मृतः ।
<>मन्त्रमुच्चारयेद्बाचा वाचिकः स जपः स्मृतः ॥
<>उच्चैर्जपाद्विशिष्टः स्यादुपांशुर्दशभिर्गुणैः ।
<>जिह्वाजपः शतगुणः साहस्रो मानसः स्मृतः ।
<>जिह्वाजपः स विज्ञेयः केवलं जिह्वया बुधैः ॥”
<>तत्र वर्ज्यं यथा, --
<>“विन्मूत्रोत्सर्गशङ्कादियुक्तः कर्म्म करोति च ।
<>जपार्च्चनादिकं सर्व्वमपवित्रं भवेत् प्रिये ! ॥
<>मलिनाम्बरकेशादिमुखदौर्गन्ध्यसंयुतः ।
<>यो जपेत्तं दहत्याशु देवता गुप्तिसंस्थिता ॥
<>आलस्यं जृम्भणं निद्रां क्षुतं निष्ठीवनं भयम् ।
<>नीचाङ्गस्पर्शनं कोपं जपकाले विवर्ज्जयेत् ॥”
<>अथ करमालाजपनियमो यथा, --
<>“तर्ज्जना मध्यमानामा कनिष्ठा चेति ताःक्रमात् ।
<>तिस्रोऽङ्गुल्यस्त्रिपर्व्वाणो मध्यमा चैकपर्व्विका ॥
<>पर्व्वद्बयं मध्यमाया मेरुत्वेनोपकल्पयेत् ।
<>अनामामध्यमारभ्य कनिष्ठादित एव च ॥
<>तर्ज्जनीमूलपर्य्यन्तं दशपर्व्वसु संजपेत् ।
<>अनामामूलमारभ्य कनिष्ठादित एव च ।
<>तर्जनीमध्यपर्य्यन्तमष्टपर्व्वसु संजपेत् ॥”
<>एतद्बचनन्तु अष्टोत्तरशतादिविषयम् ।
<>शक्तिविषये पुनः ।
<>“अनामिकात्रयं पर्व्व कनिष्ठादित्रिपर्व्विका ।
<>मध्यमायाश्च त्रितयं तर्ज्जनीमूलपर्व्वणि ॥
<>तर्ज्जन्यग्रे तथा मध्ये यो जपेत् स तु पापकृत् ।
<>अनामामूलमारभ्य प्रादक्षिण्यक्रमेण च ॥
<>मध्यादिमूलपर्यन्तमष्टपर्व्वसु संजपेत् ॥”
<>श्रीविद्याविषये पुनः ।
<>“अनामामध्यमायाश्च मूलाग्रञ्च द्वयं द्वयम् ।
<>कनिष्ठायाश्च तर्ज्जन्यास्त्रयं पर्व्व सुरेश्वरि ! ॥
<>अनामामध्यमायाश्च मेरुः स्यात् द्बितयं शुभम् ।
<>प्रदक्षिणक्रमाद्देवि ! जपेत्त्रिपुरसुन्दरीम् ॥
<>कनिष्ठामूलमारभ्य प्रादक्षिण्यक्रमेण च ।
<>तर्ज्जनीमूलपर्य्यन्तमष्टपर्व्वसु संजपेत् ॥”
<>इदमपि अष्टोत्तरशतादिविषयम् ॥ * ॥
<>“अङ्गुलीर्न वियुञ्जीत किञ्चिदाकुञ्चिते तले ।
<>अङ्गुलीनां वियोगाच्च छिद्रे च स्रवते जपः ॥
<>अङ्गुल्यग्रे च यज्जप्तं यज्जप्तं मेरुलङ्घने ।
<>पर्व्वसन्धिषु यज्जप्तं तत् सर्व्वं निष्फलं भवेत् ॥
<>गणनाविधिमुल्लङ्घ्य यो जपेत्तज्जपं यतः ।
<>गृह्णन्ति राक्षसास्तेन गणयेत् सर्व्वथा बुधः ॥
<>हृदये हस्तमारोप्य तिर्य्यक् कृत्वा कराङ्गुलीः ।
<>आच्छाद्य वाससा हस्तौ दक्षिणेन सदा जपेत् ॥”
<>जपसंख्यायां निषिद्धद्रव्यं यथा, --
<>“नाक्षतैर्हस्तपर्व्वैर्व्वा न धान्यैर्न च पुष्पकैः ।
<>न चन्दनैर्मृत्तिकया जपसंख्याञ्च कारयेत् ॥” * ॥
<>तत्र विहितद्रव्यं यथा, --
<>“लाक्षाकुषीदसिन्दूरं गोमयञ्च करीषकम् ।
<>एभिर्निर्म्माय वटिकां जपसंख्यान्तु कारयेत् ॥”
<>अथ वर्णमालाजपनियमो यथा, --
<>“सबिन्दुं वर्णमुच्चार्य्य पश्चान्मन्त्रं जपेद्बुधः ।
<>अकारादिक्षकारान्तं बिन्दुयुक्तं विभाव्य च ॥
[Page2-512-b+ 52]
<>वर्णमाला समाख्याता अनुलोमविलोमतः ।
<>पञ्चाशल्लिपिभिर्म्माला विहिता सर्व्वकर्म्मसु ॥
<>अकारादिक्षकारान्ता वर्णमाला प्रकीर्त्तिता ॥
<>क्षार्णं मेरुमुखं तत्र कल्पयेन्मुनिसत्तम ! ।
<>अनया सर्व्वमन्त्राणां जपः सर्व्वसमृद्धिदः ॥” * ॥
<>तस्य फलं यथा, --
<>“जपनिष्ठो द्विजश्रेष्ठोऽखिलयज्ञफलं लभेत् ।
<>सर्व्वेषामेव यज्ञानां जायतेऽसौ महाफलः ॥
<>जपेन देवता नित्यं स्तूयमाना प्रसीदति ।
<>प्रसन्ना विपुलान् कामान् दद्यान्मुक्तिञ्च
<>शाश्वतीम् ॥
<>यक्षरक्षःपिशाचाश्च ग्रहाः सर्पाश्च भीषणाः ।
<>जापिनं नोपसर्पन्ति भयभीताः समन्ततः ॥
<>यावन्तः कर्म्मयज्ञाः स्युः प्रदिष्टानि तपांसि च ।
<>सर्व्वे ते जपयज्ञस्य कलां नार्हन्ति षोडशीम् ॥
<>माहात्म्यं वाचिकस्यैतत् जपयज्ञस्य कीर्त्तितम् ।
<>तस्माच्छतगुणोपांशुः साहस्रो मानसः स्मृतः ॥”
<>इति तन्त्रसारः ॥
<LEND>
