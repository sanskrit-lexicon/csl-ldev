<L>37314<pc>5-209<k1>सकुल्यः<k2>सकुल्यः
सकुल्यः¦, त्रि, (समाने कुले भवः । यत् ।)
<>सगोत्रः । यथा, --
<>“जारो लङ्गः सगोत्रास्तु स्वजनज्ञातिबान्धवाः ।
<>सकुल्यबन्धुदायादस्वसमानोदका अपि ॥”
<>इति जटाधरः ॥ * ॥
<>स्वावध्यूर्द्ध्वतनाष्टमावधिदशमपुरुषपर्य्यन्तपुरुष-
<>त्रयम् । तेषां दशमपुरुषपर्य्यन्तसन्ततिः । स्वाव-
<>ध्यधस्तनाष्टमावधिदशमपुरुषपर्य्यन्तसन्ततिश्च ॥
<>तेषामशौचं यथा, बृहस्पतिः ।
<>“दशाहेन सपिण्डास्तु शुध्यन्ति प्रेतसूतके ।
<>त्रिरात्रेण सकुल्यास्तु स्नात्वा शुध्यन्ति
<>गोत्रजाः ॥”
<>इति शुद्धितत्त्वम् ॥ * ॥
<>दायाधिकारिसकुल्यास्तु पञ्चमपुरुषावधयः ।
<>यथा । बौधायनः । प्रपितामहः पितामहः
<>पिता स्वयं सोदर्य्यभ्रातरः सवर्णायाः पुत्त्रः
<>पौत्त्रः प्रपौत्त्रो वा एतानविभक्तदायादान्
<>सपिण्डान् आचक्षते । विभक्तदायादान् सकु-
<>ल्यान् आचक्षते सत्सङ्गजेषु तद्गामी ह्यर्थो भव-
<>तीति । इति दायतत्त्वं शुद्धितत्त्वञ्च ॥ * ॥ तस्य
<>कन्यादानाधिकारित्वं यथा । विष्णुः । पिता
<>पितामहो भ्राता सकुल्यो मातामही माता
<>चेति कन्याप्रदः पूर्व्वनाशे प्रकृतिस्थः परः
<>परः । नारदश्च ।
<>‘पिता दद्यात् स्वयं कन्यां भ्राता वानुमतः पितुः
<>मातामहो मातुलश्च सकुल्यो बान्धवस्तथा ॥
<>माता त्वभावे सर्व्वेषां प्रकृतौ यदि वर्त्तते ।
<>तस्यामप्रकृतिस्थायां कन्यां दद्युः स्वजातयः ॥’
<>इत्युद्वाहतत्त्वम् ॥
<LEND>
