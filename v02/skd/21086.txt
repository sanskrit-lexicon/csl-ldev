<L>21086<pc>3-108<k1>पातालं<k2>पातालं
पातालं¦, क्ली, (पतन्त्यस्मिन् दुष्क्रियावन्त इति ।
<>पत + “पतिचण्डिभ्यामालञ् ।” उणां । १ ।
<>११६ । इति आलञ् । पादस्य तले वर्त्तते
<>इति पृषोदरात् साधुरित्येके ।) विवरम् ।
<>वडवानलः । इति मेदिनी ॥ लग्नाच्चतुर्थस्थानम् ।
<>यथा, --
<>“पातालं हिवुकञ्चैव सुहृदम्भश्चतुथकम् ॥”
<>इति ज्योतिस्तत्त्वम् ॥
<>स्वनामख्यातभुवनविशेषः । तत्पर्य्यायः । अधो-
<>भुवनम् २ बलिसद्म ३ रसातलम् ४ नागलोकः
<>५ । इत्यमरः ॥ अधः ६ उरगस्थानम् ७ ॥ * ॥
<>सप्तपातालानि यथा, --
<>“अतलं नितलञ्चैव वितलञ्च गभास्तमत् ।
<>तलं सुतलपाताले पातालानि तु सप्त वै ॥”
<>इति शब्दरत्नावली ॥
<>शेष उवाच ।
<>“कथयामि महाभाग ! पातालस्य विनिर्णयम् ।
<>क्रमादेव निबोधैतत् सावधानो द्विजर्षभ ! ॥
<>पातालानि च सप्तैव मुनयः संप्रचक्षते ।
<>अतलं वितलञ्चैव सुतलञ्च तलातलम् ॥
<>महातलञ्च विख्यातं ततो ज्ञेयं रसातलम् ।
<>ततः पातालमित्येवं सप्त पातालसंज्ञकाः ॥
<>एते स्वर्गाधिकसुखा विलस्वर्गाः प्रकीर्त्तिताः ।
<>समृद्धभवनोद्यानविहाराक्रीडचत्वराः ॥
[Page3-108-b+ 52]
<>या च सा मेदिनी ब्रह्मन् ! धत्ते स्थावरजङ्गमान् ।
<>अधस्तस्या यदतलं योजनायुततो द्विज ! ॥
<>मयपुत्त्रो महामायो वसत्यत्र महासुरः ।
<>येन सृष्टाः पुरा माया षडूर्द्ध्वनवतिः किल ॥ १ ॥
<>तदधो वितलं नाम योजनानां ततोऽयुते ।
<>हरो विहरते तत्र भगवान् हाटकेश्वरः ॥
<>सुपार्श्वदैर्भूतगणैर्भवान्या च सह प्रभुः ।
<>प्रवृत्ता च सरित् तत्र हाटकी नाम विस्तृता ॥ २ ॥
<>अधः सुतलमित्येतत् योजनानां ततोऽयुते ।
<>तत्रोदारश्रवाः पुण्यश्लोको वैरोचनिर्ब्बलिः ॥ ३ ॥
<>तलातलं ततोऽधस्तात् सुतलाद्योजनायुते ।
<>मयो नाम दानवेन्द्रस्त्रिपुराधिपतिर्म्महान् ।
<>निवसत्यत्र सुचिरं मायानां परमाश्रयः ॥ ४ ॥
<>महातले ततोऽधस्ताद्योजनानामथायुते ।
<>सर्पाणां काद्रवेयाणां गणः क्रोधवशाह्वयः ॥
<>गरुडात् सर्व्वदा भीतः सकुटुम्बः सुहृद्वृतः ।
<>निवसत्यनभिज्ञातः पक्षिराजेन गह्वरे ॥ ५ ॥
<>रसातले ततोऽधस्ताद्योजनानामथायुते ।
<>निवसन्ति दानवाश्च शक्राद्भीता निरन्तरम् ॥ ६ ॥
<>पाताले तु ततोऽधस्ताद्योजनानां द्विजायुते ।
<>नागलोकेश्वराः शूरा निवसन्ति महाबलाः ॥” ७
<>इति पाद्मे पातालखण्डे १ । २ । ३ अध्यायाः ॥ *
<>अपि च अग्निपुराणे ।
<>“अतलं सुतलञ्चैव वितलञ्च गभस्तिमत् ।
<>महातलं रसातलं पातालं सप्तमं स्मृतम् ॥
<>रुक्मभौमं शिलाभौमं पातालं नीलमृत्तिकम् ।
<>रक्तपीतश्वेतकृष्णभौमानि च भवन्त्यपि ॥
<>पातालानाञ्च सप्तानां लोकानाञ्च यदन्तरम् ।
<>शुषिरं तानि कथ्यन्ते भुवनानि चतुर्द्दश ॥
<>अष्टाविंशतिविख्यातास्ततो नरककोटयः ।
<>नरकाणामधस्तात्तु धूमः कालाग्निसम्भवः ॥
<>तस्याधस्तादनन्ताख्यो रुद्रः सर्व्वमयो महान् ।
<>तदधो धर्म्मचक्रन्तु येनेदं धार्य्यते जगत् ॥” * ॥
<>अन्यच्च ।
<>“दशसाहस्रमेकैकं पातालं मुनिसत्तम् ! ।
<>अतलं वितलञ्चैव नितलञ्च गभस्तिमत् ॥
<>महाख्यं सुतलञ्चाग्र्यां पातालञ्चापि सप्तमम् ।
<>कृष्णाशुक्लारुणापीताशर्कराशैलकाञ्चनाः ॥
<>भूमयो यत्र मैत्रेय ! वरप्रासादशोभिताः ।
<>तेषु दानवदैतेयजातयः शतसंघशः ॥
<>निवसन्ति महाभागा अहयश्च महामुने ! ।
<>स्वर्लोकादपि रम्याणि पातालानीति नारद ! ॥
<>दिवार्करश्मयो यत्र प्रभां तन्वन्ति नातपम् ।
<>शशिनश्च न शीताय निशि द्योताय केवलम् ॥
<>पातालानामधश्चास्ते विष्णोर्या तामसी तनुः ।
<>शेषाख्यायद्गुणान् वक्तुं न शक्ता दैत्यदानवाः ॥
<>योऽनन्तः पठ्यते सिद्धैर्द्देवदेवर्षिपूजितः ।
<>यस्यैषा सकला पृथ्वी फणामणिशिखारुणा ।
<>आस्ते कुसुममालेव कस्तद्वीर्य्यं वदिष्यति ॥
<>यदा विजृम्भतेऽनन्तो मदाघूर्णितलोचनः ।
<>तदा चलति भूरेषा साद्रितोयाब्धिकानना ॥”
<>इति विष्णुपुराणे । २ । ५ । अध्यायः ॥
<LEND>
