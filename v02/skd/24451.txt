<L>24451<pc>3-445<k1>ब्रह्मज्ञानं<k2>ब्रह्मज्ञानं
ब्रह्मज्ञानं¦, क्ली, (ब्रह्मणि ब्रह्मविषये यज्ज्ञानम् ।)
<>ब्रह्मविषयकज्ञानम् । इति समञ्जसावृत्तिः ॥ * ॥
<>तत्त्वमस्यादिवाक्यजन्यप्रतिफलितवृत्त्यारूढ-
<>ज्ञानम् । इति वेदान्तलघुचन्द्रिका ॥ “मिथ्या-
[Page3-445-c+ 52]
<>वासनाविरहविशिष्टमात्मभिन्नभिन्नज्ञानम् ॥
<>इतिमुक्तिवादः ॥ * ॥ “क्लेशकर्म्मविपाकाशय-
<>निवर्त्तकहिरण्यगर्भविषयकं ज्ञानम् ।” इति
<>वैजयन्तीधृतपातञ्जलमतम् ॥ * ॥ “प्रकृतिपुरु-
<>षयोर्विवेकविषयज्ञानम् ।” इति तत्रैव सांख्य
<>मतम् ॥ तथा च ।
<>सूत उवाच ।
<>“वेदान्तसांख्यसिद्धान्तब्रह्मज्ञानं वदाम्यहम् ॥
<>अहं ब्रह्म परं ज्योतिर्विष्णुरित्येव चिन्तयन् ।
<>सूर्य्ये हृद्व्योम्नि वह्रौ च ज्योतिरेकं त्रिधा
<>स्थितम् ॥
<>यथा सर्पिः शरीरस्थं गवां न कुरुते बलम् ।
<>निर्गतं कर्म्मसंयुक्तं दत्तं तासां महाबलम् ॥
<>तथा विष्णुः शरीरस्थो न करोति हितं नृणाम् ।
<>विनाराधनया देवः सर्व्वगः परमेश्वरः ॥
<>आरुरुक्षुमतीनान्तु कर्म्मज्ञानमुदाहृतम् ।
<>आरूढयोगवृक्षाणां ज्ञानं त्यागः परं मतम् ॥
<>ज्ञातुमिच्छति शब्दादीन् रागद्वेषोऽथ जायते ।
<>लोभो मोहः क्रोध एतैर्युक्तः पापं नरश्चरेत् ॥
<>हस्तावुपस्थमुदरं वाक् चतुर्थी चतुष्टयम् ।
<>एतत् सुसंयतं यस्य स विप्रः कथ्यते बुधैः ॥
<>परवित्तं न गृह्णाति हिंसां न कुरुते तथा ।
<>नाक्षक्रीडारतो यस्तु तस्य हस्तौ सुसंयतौ ॥
<>परस्त्रीवर्जनपरस्तस्योपस्थं सुसंयतम् ।
<>अलोलुपो मितं भुङ्क्ते जठरं तस्य संयतम् ॥
<>सत्यं हितं मितं ब्रूते यः सदा तस्य वाग् यता ।
<>यस्य संयतान्येतानि तस्य किं तपसाध्वरैः ॥
<>ऐक्यं यद्बुद्धिमनसोरिन्द्रियाणाञ्च सर्व्वदा ।
<>विश्वेश्वरे परे देवे ध्यानमेतत् प्रकीर्त्तितम् ॥
<>भ्रुवोर्मध्ये स्थितां बुद्धिं विषयेषु युनक्ति यः ।
<>जीवो जाग्रदवस्थायामेवमाहुर्विपश्चितः ॥
<>इन्द्रियाणामुपरमे मनसि ह्यव्यवस्थिते ।
<>स्वप्नान् पश्यत्यसौ जीवो वाह्यानाभ्यन्तरानथ ॥
<>हृदि स्थितः स तमसा मोहितो न स्मरत्यपि ।
<>यदा कस्य कुतो वेत्ति सुसुप्तिरिति कथ्यते ॥
<>जाग्रतो यस्य नो तन्द्रीर्न मोहो न भ्रमस्तथा ।
<>उत्पद्यते न जानाति शब्दादिविषयान् वशी ॥
<>इन्द्रियाणि समाहृत्य विषयेभ्यो मनस्तथा ।
<>बुद्ध्याहङ्कारमपि च प्रकृत्या बुद्धिमेव च ॥
<>संयम्य प्रकृतिञ्चापि चिच्छक्त्या केवले स्थितः ।
<>पश्यत्यात्मनि चात्मानमात्मनात्मप्रकाशकम् ॥
<>चिद्रूपममृतं शुद्धं निष्क्रियं व्यापकं शिवम् ।
<>तुरीयायामवस्थायामास्थितोऽसौ न संशयः ॥
<>शब्दादयो गुणाः पञ्च सत्त्वाद्यास्तु गुणास्त्रयः ।
<>पुर्य्यष्टकस्य पद्मस्य पत्राण्यष्टौ च तानि हि ॥
<>साम्यावस्था गुणकृता प्रकृतिस्तत्र कर्णिका ।
<>कर्णिकायां स्थितो जीवो देहे चिद्रूप एव हि ॥
<>पुर्य्यष्टकं परित्यज्य प्रकृतिञ्च गुणात्मिकाम् ।
<>यदा याति तदा जीवो याति मुक्तिं न संशयः ।
<>शरीरेण चतुर्भागः कर्म्म बुद्धीन्द्रियाणि च ।
<>त्रिपञ्चकं विनश्येत याति पुर्य्यष्टकं सदा ।
<>सन्धार्य्यञ्चैव जीवेन योगसेवी हि मुक्तिभाक् ॥
[Page3-446-a+ 52]
<>प्राणायामो जपश्चैव प्रत्याहारोऽथ धारणा ।
<>ध्यानं समाधिरित्येते षड्योगस्य प्रसाधकाः ॥
<>पापक्षयो देवतानां प्रीतिरिन्द्रियसंयमः ।
<>मनसः स्थिरता तेभ्यस्तत्त्वालोकश्च सर्व्वदा ॥
<>गायत्त्र्या प्रणवेनाथ मात्रया प्राणसंयमः ।
<>जपध्यानयुतो गर्भस्तेन हीनस्त्वगर्भकः ॥
<>षट्त्रिंशन्मात्रिकः श्रेष्ठश्चतुर्विंशतिमात्रिकः ।
<>मध्या द्वादशमात्रास्तु ओँकारं सततं जपेत् ॥
<>श्रुत्वा यथास्वरं सम्यक् शब्दं गौर्याति संमुखी ।
<>प्रणवे च कृते तद्वत् परं ब्रह्म न संशयः ॥
<>चारके प्रणवे जप्ते परं ब्रह्म प्रसीदति ।
<>अष्टाक्षरश्च जप्तव्यो गायत्त्री द्वादशाक्षरा ॥
<>सर्व्वेषामिन्द्रियाणान्तु प्रवृत्तिर्विषयेषु या ।
<>निवृत्तिर्मनसा तस्यां प्रत्याहारः प्रकीर्त्तितः ॥
<>इन्द्रियाणीन्द्रियार्थेभ्य समाहृत्य स्थितो हि सः ।
<>मनसा सह बुद्ध्या च प्रत्याहारेषु संस्थितः ॥
<>प्राणायामैर्द्वादशभिर्यावत् कालकृतो भवेत् ।
<>यस्तावत् कालपर्य्यन्तं मनो ब्रह्मणि धारयेत् ॥
<>तस्यैव ब्रह्मणा प्रोक्तं ध्यानं द्वादश धारणाः ।
<>तुष्टे तु नियतो युक्तः समाधिः सोऽभिधीयते ॥
<>ध्यायन्न चलते यस्य मनोऽभिध्यायते भृशम् ।
<>प्राप्यावधिकृतं कालं यावत् सा धारणा स्थिता ।
<>ध्येये सक्तं मनो यस्य ध्येयमेवानुपश्यति ।
<>नान्यं पदार्थं जानाति ध्यानमेतत् प्रकीर्त्तितम् ॥
<>ध्येये मनो निश्चलतां याति ध्येयं विचिन्तयन् ।
<>यत्तत् ध्यानं परं प्रोक्तं मुनिभिर्ध्यानचिन्तकैः ॥
<>ध्येयमेव हि सर्व्वत्र ध्येयस्तल्लयतां गतः ।
<>पश्यति द्वैतरहितं समाधिः सोऽभिधीयते ॥
<>मनः संकल्परहितमिन्द्रियार्थांस्तु चिन्तयन् ।
<>यस्य ब्रह्मणि संलीनं समाधिस्थः स कीत्तितः ॥
<>ध्यायतः परमात्मानमात्मस्थं यस्य योगिनः ।
<>मनस्तल्लयतां याति समाधिस्थः स कीर्त्तितः ॥
<>चित्रस्यास्थिरता भ्रान्तिदौर्मनस्यं प्रमादता ।
<>योगिनां कथिता दोषा योगविघ्नप्रवर्त्तकाः ॥
<>स्थित्यर्थं मनसः सर्व्वं स्थूलरूपं विचिन्तयेत् ।
<>तद्ब्रतं निश्चलीभूतं सूर्य्यस्थं स्थिरतां व्रजेत् ॥
<>न विना परमात्मानं किञ्चिज्जगति विद्यते ।
<>विश्वरूपं तमेवेह इति ज्ञात्वा न मुह्यति ॥
<>ओँ कारं परमं ब्रह्म ध्यायेदब्जस्थितं विभुम् ।
<>क्षेत्रक्षेत्रज्ञरहितं जपेन्मात्रार्थयान्वितम् ॥
<>हृदि सञ्चिन्तयेत् पूर्व्वं प्रधानं तस्य चोपरि ।
<>तमो रजस्तथा सत्त्वं मण्डलत्रितयं क्रमात् ॥
<>कृष्णरक्तसितं तस्मिन् पुरुषं जीवसंज्ञितम् ।
<>तस्योपरि गुणैश्वर्य्यमष्टपत्रं सरोरुहम् ॥
<>ज्ञानन्तु कर्णिका तत्र विज्ञानं केशरं स्मृतम् ।
<>वैराग्यं नालं तत्कन्दो वैष्णवो धर्म्म उत्तमः ॥
<>कर्णिकायां स्थितं चक्रं जीववन्निश्चलं विभुम् ।
<>ध्यायेदुरसि संयुक्तमोङ्कारं मुक्तिसाधकम् ॥
<>व्यक्ताव्यक्ते च षुरुषस्तिस्रो मात्राः प्रकीर्त्तिताः ।
<>अर्द्धमात्रा परं ब्रह्म ज्ञेयोऽध्यात्मविदुत्तमैः ॥
<>ध्यायन् यदि त्यजेत् प्राणान् याति ब्रह्मण्य-
<>सैनिकम् ।
[Page3-446-b+ 52]
<>हरिं संस्थाप्य देहेऽब्जे ध्यायन् योगी च
<>मुक्तिभाक् ॥
<>आत्मानमात्मना केचित् पश्यन्ति ध्यानचक्षुषः ।
<>सांख्यबुद्ध्या तथैवान्ये योगेनान्ये तु योगिनः ॥
<>ब्रह्मप्रकाशकं ज्ञानं भवबन्धविभेदकम् ।
<>तत्रैकचित्ततायोगो मुक्तिदो नात्र संशयः ॥
<>जितेन्द्रियान्तःकरणो ज्ञानतृप्तो हि यो भवेत् ।
<>स मुक्तः कथ्यते योगी परमात्मन्यवस्थितः ॥
<>आसनस्थानविधयो न योगस्य प्रसाधकाः ।
<>विलम्बजनकाः सर्व्वे विस्ताराः परिकीर्त्तिताः ॥
<>शिशुपालः सिद्धिमागात् स्मरणाभ्यासमौरवात् ।
<>आश्रमाः सर्व्व एवेह पूर्व्वरात्रे परे तथा ॥
<>योगाभ्यासं प्रकुर्व्वन्तः पश्यन्त्यात्मानमात्मना ।
<>सर्व्वभूतेषु कारुण्यं विद्बेषं विषयेषु च ॥
<>गुप्तशिश्नोदरादिञ्च कुर्व्वन् योगी विमुच्यते ।
<>इन्द्रियैरिन्द्रियार्थांस्तु न जानाति नरो यदा ॥
<>काष्ठवत् ब्रह्मसंलीनो योगयुक्तस्तदा भवेत् ॥
<>सर्व्वे वर्णाः स्त्रियः सर्व्वाः कृत्वा पापानि
<>भस्मसात् ।
<>ध्यानाग्निनामलाः सन्तो लभन्ते परमां गतिम् ।
<>मथनात् दृश्यते ह्मग्निस्तद्बत् ध्यानेन वै हरिः ॥
<>ब्रह्मात्त्मनोर्यदेकत्वं स योगश्चोत्तमोत्तमः ॥
<>वाह्यैरुपायैर्मुक्तिर्न नान्तःस्थैः स्याद्यमादिभिः ।
<>सांख्यज्ञानेन योगेन वेदान्तश्रवणेन च ।
<>प्रत्यक्षतात्मनो या हि सा मुक्तिरभिधीयते ॥
<>अनात्मन्यात्मरूपत्वमसतः सत्स्वरूपता ।
<>दुःखाभावे तथा सौख्यं माया विद्याविना-
<>शिनी ॥”
<>इति गारुडे ब्रह्मज्ञाने २४० अध्यायः ॥
<LEND>
