<L>26323<pc>3-635<k1>मरकः<k2>मरकः
मरकः¦, पुं, (म्रियन्ते जना यस्मात् । मृ + अपादाने
अप् । ततः स्वार्थे संज्ञायां वा कन् । यद्वा,
मृ + भावे अप् । मरो मरणमिति शब्देन
कायति शब्दायते इति । कै + कः ।) मारिः ।
इति हेमचन्द्रः । २ । २३९ ॥ मडक इति भाषा ।
तत्पर्य्यायः । मारी २ मारकः ३ । इति जटा-
धरः ॥ (यथा, कामन्दकीयनीतिसारे । १३ । २० ।
“हुताशनो जलं व्याधिर्दुर्भिक्षो मरकस्तथा ।
इति पञ्चविधं दैवं व्यसनं मानुषं परम् ॥”)
तस्य कारणादि यथा, --
“यावन्मार्त्तण्डसूनुर्गवि धनुषि झसे मन्मथे
वास्ति नार्य्यां
तावद्दुर्भिक्षपीडा भवति च मरकं संशयं
यान्ति लोकाः ।
हाहाकारा तथोर्व्वी मनुजभयकरी फेरुरावैश्च
भीमैः
शून्यग्रामा भवेयुर्नरपतिरहिता भूरिकङ्काल-
माला ॥
वक्रं करोति रविजो धरणीसुतो वा
मूलर्क्षहस्तमघरेवतिमैत्रभेषु ।
छत्रोपभङ्गपतनानि च सैनिकानां
सर्व्वत्र लोकमरणं जलधौतदेशः ॥
मांसास्थीनि समादाय श्मशानाद्गृध्रवायसाः ।
श्वा शृगालोऽथवा मध्ये पुरस्य प्रविशन्ति चेत् ॥
विकिरन्ति गृहादौ च श्मशानं सा मही
भवेत् ।
चौरेण हन्यते लोकः परचक्रसमागमः ॥
संग्रामश्च महाघोरो दुर्भिक्षं मरकस्तथा ।
अद्भुतानि प्रसूयन्ते तस्य देशस्य विद्रवः ॥”
इति ज्योतिस्तत्त्वम् ॥
अपि च ।
“सार्च्चिष्यग्निभयं गैरिकरूपे च युद्धानि ।
दूर्व्वाकाण्डश्यामे हारिद्रे चापि निर्द्दिशेन्
मरकम् ॥”
इति ग्रहणप्रकरणे तिथ्यादितत्त्वम् ॥
अन्यदपि ।
“रवाविन्दौ गजारूढा शन्यङ्गारे तुरङ्गमे ।
नौकया गुरुशुक्राभ्यां दोलया बुधवासरे ॥
गजे च जलदा देवी छत्रभङ्गस्तुरङ्गमे ।
नौकायां शस्यवृद्धिः स्यात् दोलायां मरकं
भवेत् ॥”
इति पत्रिकाप्रवेशफलकथने ज्योतिषम् ॥ * ॥
अस्य शान्तिः । देवीमाहात्म्यपाठः । वटुक-
भैरवस्तवपाठः । तुलस्या विष्णुपूजनञ्च । यथा,
[Page3-635-b+ 52]
“उपसर्गानशेषांस्तु महामारीसमुद्भवान् ।
तथा त्रिविधमुत्पातं माहात्म्यं शमयेन्मम ॥”
इति मार्कण्डेयपुराणम् ॥
“मारीभये राजभये तथा चौराग्निजे भये ।
औत्पातिके महाघोरे तथा दुःस्वप्नदर्शने ।
बन्धने च तथा घोरे पठेत् स्तोत्रं समाहितः ॥”
इति विश्वसारोद्धारतन्त्रे आपदुद्धारकल्पः ॥
“ग्रहयज्ञैः शान्तिकैश्च किं क्लिश्यन्ति नरा
द्विज ! ॥
महाशान्तिकरः श्रीमांस्तुलस्या पूजितो हरिः ॥
उत्पातान् दारुणान् पुंसां दुर्निमित्तान्यशेषतः ।
तुलस्या पूजितो भक्त्या महाशान्तिकरो
हरिः ॥”
अत्र ब्रह्मपुराणीयो मन्त्रः ।
“ओँ नमस्ते बहुरूपाय विष्णवे परमात्मने
स्वाहेति ।”
इति ज्योतिस्तत्त्वम् ॥
(जातिविशेषः । यथा, मार्कण्डेये । ५८ । ५१ ।
“दार्व्वादा मरकाश्चैव कुरटाश्चान्नदारकाः ।
एकपादाः खशा घोषाः स्वर्गभौजानव-
द्यकाः ॥”)
<LEND>
