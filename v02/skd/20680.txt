<L>20680<pc>3-071<k1>परोपकारः<k2>परोपकारः
परोपकारः¦, पुं, (परेषामुपकारः ।) परेषा-
मुपकृतिः । अन्यसम्बन्धिहितम् । यथा, --
“एष मे प्रवरो भाति शुद्धधर्म्मप्रदो विधिः ।
परोपकरणादन्यत् सर्व्वमल्पं स्मृतं बुधैः ॥
परोपकारिभिर्दत्ता स्वप्राणा ऋषिभिः पुरा ।
अद्भिः प्रेतोपकारः स्यात् किन्न लब्धं मया पुनः ॥
दधीचिना पुरा गीतः श्लोकश्च श्रूयते भुवि ।
सर्व्वधर्म्ममयः सारः सर्व्वधर्म्मज्ञसम्मतः ॥
परोपकारः कर्त्तव्यः प्राणैः कण्ठगतैरपि ।
परोपकारजं पुण्यं तुल्यं क्रतुशतैरपि ॥”
इति पद्मांत्तरखण्डे २२ अध्यायः ॥
<LEND>
