<L>3494<pc>1-177<k1>आनूपः<k2>आनूपः
आनूपः¦, पुं, (अनूप + अण् ।) अनूपदेशस्थजन्तु-
<>मात्रं । तच्च खङ्गिमहिषवराहादि । एषां मांस-
<>गुणाः । गुरुत्वं । उष्णत्वं । मधुरत्वं । स्निग्धत्वं ।
<>शुक्रकारित्वं । वायुनाशित्वञ्च । इति राजवल्लभः ॥
<>अनूपदेशजलगुणाः । घनत्वं । गुरुत्वं । पिच्छि-
<>लत्वं । मधुरत्वं । श्लेष्मजनकत्वं । स्निग्धत्वं । अग्नि-
<>नाशित्वं । प्रमेहश्लीपदच्छर्द्दिगलगण्डादिरोग-
<>कारित्वञ्च । इति राजनिर्घण्टः ॥ अनूपदेशस्थ-
<>जन्तोर्लक्षणं तन्मांसस्य गुणाश्च ।
<>“कुलेचराः प्लवाश्चापि कोशस्थाः पादिनस्तथा ।
<>मत्स्या एते समाख्याताः पञ्चधानूपजातयः ॥
<>आनूपा मधुराः स्निग्धा गुरवो वह्निमर्द्दनाः ।
<>श्लेष्मलाः पिच्छिलाश्चापि मांसपुष्टिप्रदा भृशं ॥
<>तथाभिष्यन्दिनस्ते हि प्रायोऽपथ्यतमाः स्मृताः” ॥
<>इति भावप्रकाशः ॥
<>(“सृमरश्चमरः खङ्गो महिषो गवयो गजः ।
<>न्यङ्कुर्वराहश्चानूपा मृगाः सर्व्वे रुरुस्तथा” ॥
<>“गुरूष्णो मधुरो नातिधान्वानूपनिषेवणात्” ।
<>इति चरकः ॥ तथाच हारीतः ॥
<>“आनूपास्तेषु विज्ञेयाः श्लेष्मना वातकोपनाः” ।
<>आनूपवर्गस्तु पञ्चविधः । यथा । “कूलचराः प्लवाः
<>कोशस्थाः पादिनो मत्स्याश्चेति” इति सुश्रुतः ॥
<>बहुजलयुक्ते, त्रि ।)
<LEND>
