<L>2536<pc>1-128<k1>अवलेहः<k2>अवलेहः
अवलेहः¦, पुं, (अवलिह्यते क्वाथादेः पुनः पाकात्
<>घनीभूततया स्वाद्यते इति अव + लिह + कर्म्मणि
<>घञ् ।) लेह्यौषधं । तस्य लक्षणं पर्य्यायश्च
<>यथा, --
<>“क्वाथादेर्यत् पुनः पाकात् घनत्वं सारसक्रिया ।
<>सोऽवलेहश्चलेहश्च प्राश इत्युच्यते बुधैः” ॥
<>(“जिह्वालेह्यावलेहिका”) इति च वैद्यकपरि-
<>भाषा । यथा, --
<>“कट्फलं पौष्करं शृङ्गी व्योषं यासश्च कारवी ।
<>श्लक्ष्णचूर्णीकृतं चैतन्मधुना सह लेहयेत् ॥
<>एषावलेहिका हन्ति सन्निपातं सुदारुणं ।
<>हिक्कां श्वासञ्च कासञ्च कण्ठरोगञ्च नाशयेत् ॥
<>एतद्योज्यं कफोद्रेके चूर्णमार्द्रकजै रसैः” ।
<>तन्त्रान्तरे च उक्तं ।
<>“अष्टाङ्गं मधुना लिह्यादार्द्रकस्य रसेन वा ।
<>संमोहं दारुणं हन्यात्तन्द्राकाससमन्वितम्” इति ॥
<>“सर्व्वेषु सन्निपातेषु न क्षौद्रमवचारयेत् ।
<>शीतोपचारि क्षौद्रं स्याच्छीतञ्चात्र विरुध्यते” ॥
<>अयमभिप्रायः । सन्निपातज्वरेषु श्लेष्मनिग्रहार्थं
<>सर्व्वदा स्वेदो हित उक्तः । तत्राग्निसम्बन्धाद्देह-
<>स्योष्णता तिष्ठेदेव । उष्णेण मधुना विरोधः ।
<>उक्तञ्च सुश्रुतेन ।
<>“उष्णैर्विरुध्यते सर्वं विषाम्ययतया मधु ।
<>उष्णात्तमुष्णैरुष्णञ्च तन्निहन्ति यथा विषं” इति ॥
[Page1-128-b+ 52]
<>शीतोपचारि क्षौद्रमिति । शीतेनोपचारोऽस्या-
<>स्तीति शीतोपचारि । शीतञ्चात्र सन्निपाते
<>विरुध्यते । अयमवलेहः प्रायेणोर्द्ध्वजत्रुजरोग-
<>हरत्वात् सायमुपयुज्यते । यत उक्तं चरकेण ।
<>“ऊर्द्ध्वजत्रुगदघ्नी या सा सायमवलेहिका ।
<>अधोरोगहरी या सा भोजनात्प्राक् प्रयुज्यते” ।
<>पौष्करं पुष्करमूलं तदलाभे कुष्ठं देयं ॥
<>शृङ्गी कर्कटशृङ्गी ! व्योषं शुण्ठीपिप्पलीमरिचानि
<>च । यासो यवासः । केचित् यासस्थाने यवानीं
<>प्रक्षिपन्ति । कारवी मगरेला इति लोके । अष्टा-
<>ङ्गावलेहिका ॥ * ॥
<>“स्विन्नमामलकं पिष्ट्वा द्राक्षया सह मेलयेत् ।
<>विश्वभेषजसंयुक्तं मधुना सह लेहयेत् ॥
<>तेनास्य शाम्यति श्वासः कासो मूर्च्छारुचिस्तथा” ॥
<>इत्यवलेहः ॥ * ॥ अन्यत् यथा, --
<>“पिप्पलीं त्रिफलाञ्चापि समभागां ज्वरी लिहन् ।
<>मधुना सर्पिषा वापि कासी श्वासी सुखी भवेत् ॥
<>कट्फलं पौष्करं शृङ्गी कृष्णा च मधुना सह ।
<>श्वासकाशज्वरहरो लेहोऽयं कफनाशनः” ॥
<>चातुर्भद्रिका ॥ * ॥
<>“कट्फलं पौष्करं शृङ्गी यवानी कारवी तथा ।
<>कटुत्रयञ्च सर्व्वाणि समभागानि चूर्णयेत् ॥
<>आर्द्रकस्य रसैर्ल्लिह्यान्मधुना वा कफज्वरी ।
<>कासश्वासारुचिच्छर्द्दिश्लेष्मानिलनिवृत्तये” ॥
<>अष्टाङ्गावलेहः । इति भावप्रकाशः ॥
<>(“क्वाथस्य स्यात् पुनः पाकात् घनत्वं सारसक्रिया ।
<>सोऽवलेहश्च लेहः स्यात् तन्मात्रा स्यात्पलोन्मिता ॥
<>सिता चतुर्गुणा कार्य्या चूर्णाच्च द्विगुणो गुडः ।
<>द्रवं चतुर्गुणं दद्यादिति सर्व्वत्र निश्चयः ॥
<>सुपक्वे तन्तुमत्त्वं स्यादवलेहेऽप्सुमज्जनं ।
<>स्थिरत्वं पीड्यते मुद्रा गन्धवर्णरसोद्भवः ॥
<>दुग्धमिक्षुरसं यूषं पञ्चमूलकषायकं ।
<>वासाक्वाथं यथायोग्यमनुपानं प्रशस्यते ॥ * ॥
<>तदुदाहरणं । यथा, --
<>“कण्टकारीतुलां नीर-द्रोणे पक्त्वा कषायकं ।
<>पादशेषं गृहीत्वा च तस्मिंश्चूर्णानि दापयेत् ॥
<>पृथक् पलांशान्येतानि गुडूचीचव्यचित्रकाः ।
<>मुस्तं कर्कटशृङ्गी च त्र्यूषणं धन्वयासकं ॥
<>भार्गी रास्ना शठी चैव शर्करा पलविंशतिः ।
<>प्रत्येकञ्च पलान्यष्टौ प्रदद्याद्घृततैलयोः ॥
<>पक्त्वा लेहत्वमानीय शीते मधु पलाष्टकं ।
<>चतुष्पलं तु गोक्षीर्य्या पिप्पलीनां चतुष्पलं ॥
<>क्षिप्त्वा निदध्यात् सुदृढे मृन्मये भाजने शुभे ।
<>लेहोऽयं हन्ति हिक्कार्त्तिश्वासकासानशेषतः ॥ * ॥
<>कण्टकार्य्यवलेहः ॥ * ॥ इति च शार्ङ्गधरः ॥)
<LEND>
