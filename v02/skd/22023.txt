<L>22023<pc>3-199<k1>पुष्करः<k2>पुष्करः
पुष्करः¦, पुं, (पुष + “पुषः कित् ।” उणा० ४ । ४ ।
<>इति करन् । स च कित् ।) रोगविशेषः । नाग-
<>विशेषः । सारसपक्षी । नृपभेदः । स तु नल-
<>राजभ्राता । (यथा, महाभारते । ३ । ५९ । ४ ।
<>“स समाविश्य च नलं समीपं पुष्करस्य च ।
<>गत्वा पुष्करमाहेदमेहि दीव्य नलेन वै ॥”
<>अयं हि कलिसाहाय्येन अक्षद्यूते नलं विजित्य
<>निषधाधिपोऽभवत् । एतद्वृत्तान्तं महा-
<>भारते वनपर्व्वणि ५९ अध्याये द्रष्टव्यम् ॥)
<>वरुणपुत्त्रः । इति मेदिनी । रे, १८७ ॥ (वाद्य-
<>विशेषः । यथा, मार्कण्डेये । १०६ । ६१ ।
<>“प्रावाद्यन्त ततस्त्रत्र वेणुवीणादिदर्द्दुराः ।
<>पणवाः पुष्कराश्चैव मृदङ्गाः पटहानकाः ॥”)
<>पर्व्वतविशेषः । इति शब्दरत्नावली ॥ * ॥
<>सप्तद्वीपानां मध्ये द्वीपविशेषः । पुष्करद्वीपवर्णनं
<>यथा, --
<>सूत उवाच ।
<>“शाकद्बीपस्य विस्ताराद्द्विगुणेन समन्ततः ।
<>क्षीरार्णवं समावृत्य द्वीपः पुष्करसंज्ञितः ॥
<>एक एवात्र विप्रेन्द्राः पर्व्वतो मानसोत्तरः ।
<>योजनानां सहस्राणि चोर्द्ध्वं पञ्चाशदुच्छ्रितः ॥
<>तावदेव च विस्तीर्णः सर्व्वत्र परिमण्डलः ।
<>स एव द्वीपो यश्चार्द्धमानसोत्तरसंज्ञितः ॥
<>एक एव महासानुः सन्निवेशाद्द्विधाकृतः ।
<>तस्मिन्द्वीपे स्मृतौ तु द्वौ पुण्यौ जनपदौ शुभौ ॥
<>अपरौ मानवस्याथ पर्व्वतस्यानुमण्डलौ ।
<>महावीतं स्मृतं वर्षं धातकीषण्डमेव च ॥
<>स्वादूदकेनोदधिना पुष्करः परिभावितः ।
<>तस्मिन्द्वीपे महावृक्षो न्यग्रोधोऽमरपूजितः ॥
<>तस्मिन्निवसति ब्रह्मा विश्वात्मा विश्वभावनः ।
<>तत्रैव मुनिशार्दूलाः शिवनारायणालयम् ॥
<>वसन्त्यत्र महादेवो हरार्द्धो हरिरव्ययः ।
<>संपूज्यमानो ब्रह्माद्यैः कुमाराद्यैश्च योगिभिः ॥
<>गन्धर्व्वैः किन्नरैर्यक्षैरीश्वरः कृष्णपिङ्गलैः ।
<>सुस्थास्तत्र प्रजाः सर्व्वा ब्राह्मणाः सदृशत्विषः ॥
[Page3-199-b+ 52]
<>निरामया विशोकाश्च रागद्वेषविवर्ज्जिताः ।
<>सत्यानृते न तत्रास्तां नोत्तमाधममध्यमाः ॥
<>न वर्णाश्रमधर्म्माश्च न नद्यो न च पर्व्वताः ।
<>परेण पुष्करस्याथ समावृत्य स्थितो महान् ॥
<>स्वादूदकः समुद्रस्तु समन्ताद्द्विजसत्तमाः ।
<>परेण तस्य महती दृश्यते लोकसंस्थितिः ॥”
<>इति कौर्म्मे ४७ अध्यायः ॥ * ॥
<>पुष्करद्वीपस्थराजा । तस्य रथः । यथा, --
<>“लोकेश्वरः सोऽपि नृभिर्मुनीन्द्रै-
<>र्दैवैः सहेन्द्रैरथ ब्रह्मचारी
<>द्वीपे शुभे पुण्यजनैरुपेते
<>उवास राजा स तु पुष्करस्थः ॥
<>तेनैव नाम्ना स तु पुष्करोऽपि
<>सदोच्यते देवगणैः ससिद्धैः ।
<>तेनैव यानेन तथाम्बुजेन
<>बभूव नाम्ना तमथाह्वयन्ति ॥”
<>इत्यग्निपुराणम् ॥ * ॥
<>ब्रह्मकृततीर्थविशेषः । तस्य नामान्तरम् । रूप-
<>तीर्थम् २ मुखदर्शनम् ३ । तत्र ज्येष्ठपुष्कर-
<>मध्यमपुष्करकनिष्ठपुष्करनामकास्त्रयो ह्रदाः ।
<>तस्य परिमाणं शतयोजनमण्डलम् । इति पद्म-
<>पुराणम् ॥ * ॥ योगविशेषे गङ्गादीनां पुष्करत्वं
<>यथा, --
<>“मकरस्थो यदा भानुस्तदा देवगुरुर्यदि ।
<>पूर्णिमायां भानुवारे गङ्गा पुष्कर ईरितः ॥
<>गङ्गोत्तर्य्यां प्रयागे च कोटिसूर्य्यग्रहैः समः ।
<>सिंहसंस्थे दिनकरे तथा जीवेन संयुते ॥
<>पूर्णिमायां गुरोर्व्वारे गोदावर्य्यास्तु पुष्करः ।
<>तत्र स्नानञ्च दानञ्च सर्व्वं कोटिगुणं भवेत् ॥
<>मेषसंस्थे दिवानाथे देवानाञ्च पुरोहिते ।
<>सोमवारे सिताष्टम्यां कावेरी पुष्करो मतः ॥
<>कर्क्कटस्थे दिवानाथे तथा जीवेन्दुवासरे ।
<>अमायां पूर्णिमायां वा कृष्णा पुष्कर उच्यते ॥”
<>इति स्कन्दपुराणे पुष्करखण्डे श्रीशैलमाहात्म्यम् ॥
<>मेघनायकविशेषः । तत्परिज्ञानं यथा, --
<>“त्रियुते शाकवर्षे तु चतुर्भिः शेषिते क्रमात् ।
<>आवर्त्तं विद्धि सम्बर्त्तं पुष्करं द्रोणमम्बुदम् ॥”
<>इति ज्योतिस्तत्त्वम् ॥
<>तस्य फलम् । यथा, --
<>“पुष्करे दुष्करं वारि शस्यहीना वसुन्धरा ।
<>विग्रहोपहता लोकाः पुष्करे जलदाधिपे ॥”
<>इति ज्योतिषम् ॥ * ॥
<>क्रूरवार-भद्रातिथि-भग्नपादनक्षत्र-घटिताशुभ-
<>जनकयोगविशेषः । यथा, --
<>“पुनर्व्वसूत्तराषाढा कृत्तिकोत्तरफल्गुनी ।
<>पूर्व्वभाद्रं विशाखा च रविभौमशनैश्चराः ॥
<>द्वितीया सप्तमी चैव द्वादशी तिथिरेव च ।
<>एतेषामेकदा योगे भवतीति त्रिपुष्करः ॥ * ॥
<>जाते तु जारजो योगो मृते भवति पुष्करः ।
<>त्रिगुणं फलदो वृद्धौ नष्टे हृते मृते तथा ॥
<>प्रथमे मासि वर्षे वा कुटुम्बमपि पीडयेत् ।
<>देवोऽपि यदि वा रक्षेत् तस्य पुत्त्रो न जीवति ॥
[Page3-199-c+ 52]
<>अतस्तद्दोषशान्त्यर्थं होमयेदयुतं बुधः ।
<>अशक्तश्च सुवर्णादिदानं कुर्य्याद्यथाविधि ॥”
<>समर्थश्चेद् वराहसंहितोक्तं अयुतहोमादिकं
<>कुर्य्यात् । वाक्यं यथा, --
<>श्रीविष्णुरोम् तत् सदद्यामुके मास्यमुकपक्षेऽमुक-
<>तिथौ अमुकगोत्रः श्रीअमुकदेवशर्म्मा अमुक-
<>गोत्रस्य प्रेतस्यामुकदेवशर्म्मणस्त्रिपुष्करयोग-
<>कालीनमरणजन्यदोषशमनकामः इदं काञ्चनं
<>श्रीविष्णुदैवतं यथासम्भवगोत्रनाम्ने ब्राह्मणायाहं
<>ददे । ततो दक्षिणां दद्यात् । अन्यत्र पूजाहोम-
<>कर्म्मणी करिष्ये । इति विशेषः । एतत् सर्व्व-
<>मशौचेऽपि कर्त्तव्यम् । यथा दक्षः ।
<>सुस्थकाले त्विदं सर्व्वं सूतकं परिकीर्त्तितम् ।
<>आपद्गतस्य सर्व्वस्य सूतकेऽपि न सूतकम् ॥”
<>इति शुद्धिकारिका ॥ * ॥
<>अपि च ।
<>“पुनर्व्वसूत्तराषाढा कृत्तिकोत्तरफल्गुनी ।
<>पूर्व्वभाद्रं विशाखा च षडेते वै त्रिपुष्कराः ॥
<>द्वितीया सप्तमी चैव द्वादशी तिथिरेव च ।
<>शनिर्भौमो रविश्चैव वाराश्चैते त्रिपुष्कराः ॥
<>एते त्रिपुष्करा ज्ञेयास्तथा द्बादशमासिके ।
<>द्विमासे च तथा प्राप्ते षण्मासे च चतुर्थके ॥
<>षोडशे मासि संपूर्णे कुटुम्बं पीडयेदध्रुवम् ।
<>अन्तेऽप्युपान्ते मध्ये च पुष्करो हन्ति नान्यथा ॥
<>तद्दोषप्रशमार्थन्तु होमयेदयुतं बुधः ।
<>तिलब्रीहियवांश्चैव कृत्वाज्येन समन्तथा ॥
<>क्षीरेणैव तथाचार्य्यो जुहुयाद्भक्तिभावतः ।
<>चरुञ्च श्रपयेत्तत्र प्रास्ते कुर्य्याद्वलिन्तथा ॥
<>वैकङ्कोडुम्बराश्वत्थैः प्रत्येकाष्टोत्तरं शतम् ।
<>एकैकं त्रित्रिसंयुक्तं दर्भेण परिवेष्टितम् ॥
<>यमाय वकङ्कतेन धर्म्मायोडुम्बरेण च ।
<>अश्वत्थैश्चित्रगुप्ताय जुहुयात् क्रमशस्तथा ॥
<>तद्वद् घृततिलांश्चैव तथा समिधमेव च ।
<>एकीकृत्य समं सर्व्वं चरुमाश्रित्य होमयेत् ॥
<>यवव्रीहितिलैर्युक्तं तण्डुलं श्रपयेच्चरुम् ।
<>दधिमध्वाज्यसंयुक्तं होमः सहस्रसंख्यया ॥
<>वैकङ्कोडुम्बराश्वत्थैर्होमयेद्विधिपूर्व्वकम् ।
<>यमं धर्म्मं चित्रगुप्तं पुष्करं पुरुषं तथा ॥
<>तिथिं वारं तथा ऋक्षं पूजयित्वा तु होमयेत् ।
<>पञ्चवर्णेन चूर्णेन कुर्य्याद्धि पद्ममण्डलम् ॥
<>यमं धर्म्मं चित्रगुप्तं स्थापयेत् क्रमशस्ततः ।
<>तिलप्रपूरिते पात्रे लौहे च कृष्णवाससा ॥
<>वेष्टयित्वा यमं तत्र स्थापयेल्लौहनिर्म्मितम् ।
<>घृतप्रपूरिते पात्रे कांस्यपात्रे निरञ्जनम् ॥
<>रौप्याकृतिं शुक्लवस्त्रवेष्टितं तत्र पूजयेत् ।
<>गुडप्रपूरिते पात्रे ताम्रपात्रे च मन्त्रिणम् ॥
<>स्वर्णाकृतिं रक्तवस्त्रवेष्टितं तत्र पूजयेत् ।
<>क्षीरप्रपूरिते पात्रे प्रस्तरपात्रे च पुष्करम् ॥
<>कृष्णाकृतिं कृष्णवस्त्रवेष्टितं तत्र पूजयेत् ।
<>सुवर्णतुल्यमर्द्धं वा अथवा शक्तिभावतः ॥
<>प्रतिमाश्च समाः सर्व्वाः क्रमात्तत्र नियोजिताः
<>व्रीहौ यवे तथा धान्ये क्रमात् पात्रत्रयन्ततः ॥
[Page3-200-a+ 52]
<>नूतने च क्रमात् पीठे स्थापयेद्विधिपूर्व्वकम् ।
<>मण्डलस्य चतुर्द्दिक्षु चतुःकुम्भांश्च स्थापयेत् ॥
<>दधिगुडक्षीरपूर्णान् प्रकल्प्य संयुतेऽन्ततः ।
<>अथवा तन्मूलदेशे सचूतपल्लवांस्तथा ॥
<>पीतवस्त्रेण संयुक्तं कुर्य्याद्घटचतुष्टयम् ।
<>चन्द्रातपं तदुपरि विचित्रं परिकल्पितम् ॥
<>कुम्भानाञ्च चतुःपार्श्वे यवतिलैर्युक्ततण्डुलान् ।
<>स्थापयेयुः क्रमात्तत्र पूजाकाले द्विजोत्तमाः ॥
<>मण्डलस्य तथा पूर्व्वे वारुणं घटमर्पयेत् ।
<>नानादेवान् गणेशादीन् ग्रहादींश्च समर्चयेत् ॥
<>हुत्वा यथाक्रमं तत्र वलिं दद्याद्विचक्षणः ।
<>पयोघृतेन क्षीरेण स्नापयित्वा यथाक्रमम् ॥
<>स्वेन स्वेनैव मन्त्रेण पूजयित्वा च होमयेत् ॥
<>एवं विधिप्रकारेण यः प्रेतं न तु होमयेत् ।
<>पुष्करारिष्टदोषस्तु चतुष्पात्तस्य सम्भवेत् ॥
<>संवत्सरे तथा पूर्णे षोडशे मासि वै तथा ।
<>षण्मासाभ्यन्तरे तस्य सुतहानिं विनिर्द्दिशेत् ॥
<>अथवा स्वामिनं हन्ति द्वितीयं भ्रातरन्तथा ।
<>तृतीयं सर्व्वहानिः स्यात् सुतवित्तविनाशनम् ॥
<>प्रेतारिष्टविनाशाय यमादीन् यो न होमयेत् ।
<>सर्व्वाणि तस्य नश्यन्ति गोमहिषादीनि सर्व्वतः ॥
<>एवंविधिकृतं होमं यः कर्त्तुमक्षमो भवेत् ।
<>होमं कृत्वा यथाशक्त्या धेनुमेकां प्रदापयेत् ॥
<>अस्मिन् कृते न सन्देहः प्रेतारिष्टं न पीडयेत् ।
<>न विघ्नो यजमानस्य न चारिष्टं प्रजायते ॥
<>एतद्धोमं विनिर्द्दिष्टं यत्नतो न करोति यः ।
<>न रक्षति यमस्तस्य एभिर्मासैश्च वंशजम् ॥
<>सुतो भ्राता तथा जाया पतिः श्वशुर एव च ।
<>माता पिता स्वसा वापि पितृव्यो भगिनीपतिः ॥
<>ज्येष्ठभ्राता पतिश्चापि स्वामी चापत्यमेव च ।
<>एकैकं वर्षसंपूर्णे कुटुम्बं पीडयेदध्रुवम् ॥
<>षोडशे मासि संपूर्णे बान्धवान् परिपीडयेत् ॥
<>बान्धवानामभावे च वास्तुवृक्षो न जीवति ॥
<>त्रिपुष्करे तथा दोषे यः प्रेतं न तु होमयेत् ।
<>देवता यदि वा रक्षेत् तस्य पुत्त्रो न जीवति ॥
<>यत्किञ्चिद्दानमुत्सृज्य शुद्धो भवति मानवः ।
<>न रक्षति यमस्तस्य यदि होमं न कारयेत् ॥
<>तस्मात् विधिप्रकारेण पुष्करारिष्टशान्तये ।
<>यमं धर्म्मं चित्रगुप्तं पूजयित्वा च होमयेत् ॥
<>मण्डले घटमारोप्य पूजयित्वा यथाक्रमम् ।
<>विधिपूर्व्वं तथा हुत्वा प्रान्ते दद्याद्वलिं बुधः ॥
<>प्रभाते च तथा रात्रावशौचान्तदिने तथा ।
<>आचार्य्यश्च प्रकुर्व्वीत श्रपयेच्च चरुं ततः ॥
<>विप्रक्षत्त्रिययोर्दर्भैः पिष्टैर्वैश्यस्य निर्म्मितम् ।
<>शूद्रस्य गोमयेनापि प्रतिमां दापयेत्ततः ॥
<>दत्त्वा मधुघृताक्तञ्च चरुं पश्चाच्च दापयेत् ।
<>ततोऽरिष्टः प्रशान्तः स्यात्ततो होमं समापयेत् ॥
<>संकल्प्य विधिना पूर्व्वं वस्त्रयुग्मेन यत्नतः ।
<>आचार्य्यं वृणुयात्तत्र पश्चादृत्विजमेव च ॥”
<>इति वराहसंहितोक्तपुष्करशान्तिप्रमाणम् ॥
<LEND>
