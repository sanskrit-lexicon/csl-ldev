<L>25169<pc>3-520<k1>भुवनकोष<k2>भुवनको(श)ष
भुवनको(श)ष¦, पुं, (भुवनस्य कोष इव ।) भूगोलः ।
<>(अस्य विवरणं श्रीभागवते पञ्चमस्कन्धे । १६ ।
<>१७ । १८ । अध्याये द्रष्टव्यम् ॥ तथाच ।
<>“जम्बुप्लक्षशाल्मलकुशक्रौञ्च-
<>शाकपुष्करसंज्ञाः सप्त द्बीपाः ।
<>लक्षयोजनप्रमाणाज्जम्वु-
<>द्वीपादुत्तरोत्तरद्विगुणाः ॥ १ ॥
<>लवणसुरासर्पिर्दधिदुग्धस्वच्छोदकसंज्ञैः पर-
<>स्परद्विगुणैः ।
<>सप्तसमुद्रैर्बलयाकारैस्ते द्वीपाः परिधिष्ठिताः ॥
<>योऽसौ मनुपुत्त्रः प्रियव्रतो नाम स सप्तद्वीपा-
<>धिपतिर्बभूव । तस्य अग्नीध्रादयो दश पुत्त्रा
<>बभूवुः ॥ ३ ॥ त्रयः प्रव्रजिताः । शिष्टानां सप्तानां
<>सप्त द्वीपाः पित्रा दत्ताः । तत्र जम्बुद्बीपाधि-
<>पतेराग्नीध्रस्य नव पुत्त्रा जाताः ॥ ४ ॥
[Page3-520-c+ 52]
<>नाभिः किंपुरुषश्चैव हरिवर्ष इलावृतः ।
<>रम्यो हिरण्मयश्चैव कुरुभद्रश्च केतुमान् ॥ ५ ॥
<>नववर्षाणि विभज्य पुत्रेभ्यः पित्रा दत्तानि वनं
<>प्रविशता । अग्नीध्रोऽयं हिमाह्वयम् । यस्याधि-
<>पतिर्नाभेः ऋषभः पुत्त्रो बभूव ॥ ६ ॥ ऋषभाद्भरतो
<>भरेतन चिरकालं धर्मेण पालितत्वादिदं भारतं
<>वर्षमभूत् । इलावृतस्य मध्ये मेरुः सुवर्णमय-
<>श्चतुरशीतिसहस्राणि योजनानि तस्योच्छ्रायः ।
<>षोडशसहस्रमप्यधस्तादवगाढः तद्द्विगुणो मूल-
<>विस्तारः ॥ ६ ॥ तन्मध्ये ब्रह्मणः पुरी । ऐन्द्र्यामि-
<>न्द्रस्य चामरावती । आग्नेय्यामग्नेस्तेजोवती ।
<>याम्यां यमस्य संयमनी । नैरृत्यां निरृतेर्भयं-
<>करी । वारुण्यां वरुणस्य विश्वावती । वायव्यां
<>वायोर्गन्धवती । उदीच्यां सोमस्य विभावरीति
<>नववर्षान्वितं जम्बूद्वीपं पुण्यपर्वतैः पुण्यनदी-
<>भिरन्वितम् ॥ ७ ॥ किंपुरुषादीन्यष्टवर्षाणि पुण्य-
<>वतां भोगस्थानानि साक्षाद्भारतवर्षमेकं कर्म-
<>भूमिश्चातुर्वण्ययुतम् ॥ ८ ॥
<>तत्रैव कर्म्मभिः स्वर्गं कृतैः प्राप्स्यन्ति मानवाः ।
<>मुक्तिश्चात्रैव निष्कामैः प्राप्यते ज्ञानकर्मभिः ॥ ९ ॥
<>अधोगतिमितो विप्र ! यान्ति वै पापकारिणः ।
<>ये पापकारिणस्तान् विद्धि पातालतले नरके
<>कोटिसमन्वितान् ॥ १० ॥ अथ सप्तकुलपर्वताः
<>कथ्यन्ते । माहेन्द्रः । मलयः शुक्तिमान् ऋष्यमृकः
<>सह्यपर्वतः बिन्ध्यः पारियात्रः । इत्येते भारते
<>कुलपर्वताः ॥ ११ ॥ नर्मदासुरसाऋषिकुल्याभी-
<>मरथीकृष्णावेणीचन्द्रभागाताम्रपर्णी इत्येताः
<>सप्त नद्यः गङ्गायमुनागोदावरीतुङ्गभद्राकावेरी-
<>सरयूरित्येता महानद्यः पापध्य्नः ॥ १२ ॥
<>जम्बुनाम्ना च विख्यातं जम्बुद्वीपमिदं शुभम् ।
<>लक्षयोजनविस्तीर्णमिदं श्रेष्ठं तु भारतम् ॥ १३ ॥
<>अक्षद्वीपादिपुण्या जनपदाः निष्कामा ये स्वध-
<>र्मेण नरसिंहं यजन्ति ते तत्र निवसन्ति अधि-
<>कारक्षयात् मुक्तिं च प्राप्नुवन्ति ॥ १४ ॥ जम्बाद्याः
<>स्वादूदकान्ताः सप्त पयोधयःः । ततः परा
<>हिरण्मयी भूमिः । ततो लोकालोकपर्वतः
<>एष भूर्लोकः ॥ १५ ॥ अस्योपरि अन्तरिक्ष-
<>लोकः खेचराणां रम्यस्तदूर्ध्वं स्वर्गलोकः ॥ १६ ॥
<>स्वर्गस्थानं महापुण्यं प्रोच्यमानं निबोध मे ।
<>भारते कृतपुण्यानां देवानामपि चालयम् ॥ १७ ॥
<>मध्ये पृथिव्यामद्रीन्द्रो भास्वान् मेरुर्हिरण्मयः ।
<>योजनानां सहस्राणि चतुरशीतिमुच्छ्रितः ॥ १८ ॥
<>प्रविष्टः षोडशाधस्ताद्धरण्यां धरणीधरः ।
<>तावत्प्रमाणा पृथिवी पूर्व्वतश्च समन्ततः ॥ १९ ॥
<>तस्य शृङ्गत्रयं मूर्ध्रि स्वर्गो यत्र प्रतिष्ठितः ।
<>नानाद्रुमलताकीर्णं नानापुष्पोपशोभितम् ॥ २० ॥
<>मध्यमं पश्चिमं पूर्व्वं मेरोः शृङ्गाणि त्रीणि वै ।
<>मध्यमं स्फाटिकं शृङ्गं वैदूर्यमणिकामयम् ॥ २१ ॥
<>इन्द्रनीलमयं पूर्व्वं माणिक्यं पश्चिमं स्मृतम् ।
<>योजनानां सहस्राणि नियुतानि चतुर्दश ॥ २२ ॥
<>उच्छ्रितं मध्यमं शृङ्गं स्वर्गो यत्र त्रिविष्टपः ।
<>अप्रभान्तरितं शृङ्गं मूर्ध्नि छत्राकृतिस्थितम् ।
[Page3-521-a+ 52]
<>पूर्व्वमुत्तरशृङ्गाणां अन्तरं मध्यमस्य च ।
<>त्रिविष्टपो नाकपृष्ठे ह्यप्सराः सन्ति निर्वृताः ॥ २४ ॥
<>आनन्दोऽथ प्रमोदश्च स्वर्गशृङ्गे तु मध्यमे ।
<>श्वेतश्च पौष्टिकश्चैव उपशोभनमन्मथौ ॥ २५ ॥
<>आह्लादः स्वर्गराजा वै स्वर्गशृङ्गे तु पश्चिमे ।
<>निर्ममो निरहङ्कारः सौभाग्यश्चातिनिर्म्मलः ॥ २६ ॥
<>स्वर्गाश्चैव द्बिजश्रेष्ठ ! पूर्व्वशृङ्गे समास्थिताः ।
<>एकविंशानि स्वर्गा वै निविष्टा मेरुमूर्द्धनि ॥ २७ ॥
<>अहिंसादानकर्तारो यज्ञानां तपसां तथा ।
<>तत्तेषु निवसन्ति स्म जनाः क्रोधविवर्जिताः ॥ २८ ॥
<>जलप्रवेशे चानन्दं प्रमोदं वह्निसाहसे ।
<>भृगुप्रपाते सौख्यं च रणं चैवास्य निर्मलम् ॥ २९ ॥
<>अनाशके तु संन्यासे मृतो गच्छेत्त्रिविष्टपम् ।
<>क्रतुयाजी नाकपृष्ठं अग्निहोत्री च निर्वृ-
<>तिम् ॥ ३० ॥
<>तडागकूपकर्त्ता च लभते पौष्टिकं द्विजः ।
<>सुवर्णदायी सौभाग्यं लभन् स्वर्गतपःफलम् ॥ ३१ ॥
<>शीतकाले महावह्निं प्रज्वालयति यो नरः ।
<>सर्व्वसत्त्वहितार्थाय स्वर्गं सोप्सरसं लभेत् ॥ ३२ ॥
<>हिरण्यगोप्रदाने हि निरहङ्कारमाप्नुयात् ।
<>भूमिदानेन शुद्धेन लभते शान्तिकं पदम् ॥ ३३ ॥
<>रौप्यदानेन स्वर्गं तु निर्मलं लभते नरः ।
<>अश्वदानेन पुण्याहं कन्यादानेन मङ्गलम् ॥ ३४ ॥
<>द्विजेभ्यस्तर्पणं कृत्वा दत्वा वस्त्राणि भक्तितः ।
<>श्वेतं तु लभते स्वर्गं यत्र गत्वा न शोचते ॥ ३५ ॥
<>कपिलागोप्रदानेन परमार्थे महीयते ।
<>गोवृषस्य प्रदानेन स्वर्गं मन्मथमाप्नुयात् ॥ ३६ ॥
<>माधमासे सरित्स्नायी तिलधेनुप्रदस्तथा ॥
<>छत्रोपानहदाता च स्वर्गं यात्युपशोभनम् ॥ ३७ ॥
<>देवतायतनं कृत्वा द्विजशुश्रूषकस्तथा ।
<>तीर्थयात्रापरश्चैव स्वर्गराज्ये महीयते ॥ ३८ ॥
<>एकान्नभोजी यो मर्त्यो नक्तभोजी च नित्यशः ।
<>उपवासी त्रिरात्राद्यैः शान्तः स्वर्गं शुभं
<>लभेत् ॥ २९ ॥
<>सरित्स्नायी जितक्रोधो ब्रह्मचारी दृढव्रतः ।
<>निर्मलं स्वर्गमाप्नोति यथाभूतहिते रताः ॥ ४० ॥
<>विद्यादानेन मेधावी निरहङ्कारमाप्नुयात् ।
<>येन येन हि भावेन यद्यद्दानं प्रयच्छति ॥ ४१ ॥
<>तत्तत्स्वर्गमवाप्नोति यद्यदिच्छति मानवः ।
<>चत्वारि अतिदानानि कन्या गौर्भूः सरखती ॥ ४२ ॥
<>नरकादुद्धरन्त्येते जपवाहनदोहनात् ।
<>यस्तु सर्व्वाणि दानानि ब्राह्मणेभ्यः प्रय-
<>च्छति ॥ ४३ ॥
<>संप्राप्य न निवर्त्तेत स्वर्गं शान्तमनामयम् ।
<>शृङ्गे तु पश्चिमे यत्र ब्रह्मा तत्र स्थितः स्वयम् ॥ ४४ ॥
<>पूर्व्वशृङ्गे स्वयं विष्णुः मध्ये चैव शिवः स्थितः ।
<>अतः परं तु विप्रेन्द्र ! स्वर्गाध्वानमिमं शृणु ॥ ४५ ॥
<>विमलं विपुलं शुद्धमुपर्य्युपरिसंस्थितम् ।
<>प्रथमे तु कुमारस्तु द्बितीये मातरः स्थिताः ॥ ४६ ॥
<>तृतीये सिद्धगन्धर्वा तुर्य्ये विद्याधरा द्बिज !
<>पञ्चमे नागराजा च षष्ठे तु विनतासुतः ॥ ४७ ॥
<>सप्तमे दिव्यपितरो धर्म्मराजस्तथाष्टमे ।
[Page3-521-b+ 52]
<>नवमे तु तथा दक्ष आदित्यो दशमे पथि ॥ ४८ ॥
<>भूर्लोकाच्छतसाहस्रादूर्द्ध्वं चरति भास्करः ।
<>योजनानां सहस्रे द्बे विष्टम्भनसमं ततः ॥ ४९ ॥
<>त्रिगुणं परिणाहेन सूर्य्यबिम्बं प्रमाणतः ।
<>सोमपुर्य्यां विभावर्य्यां मध्याह्ने चार्य्यमा यदा ।
<>महेन्द्रस्यामरावत्यां तदा तिष्ठति भास्करः ॥ ५० ॥
<>मध्याह्ने त्वमरावत्यां यदा भवति भास्करः ।
<>तदा संयमने याम्ये तत्रोद्यंस्तु प्रदृश्यते ॥ ५१ ॥
<>मेरुं प्रदक्षिणं कुर्व्वन् भात्येव सविता सदा ।
<>ध्रुवाधारस्तथोत्तिष्ठन् वालिखिल्यादिभिः
<>स्तुतः ॥ ५२ ॥
<>इति श्रीनरसिंहपुराणे भूवनकोशे त्रिंशो-
<>ध्यायः ॥ ३० ॥)
<LEND>
