<L>12601<pc>2-452<k1>चिप्पः<k2>चिप्पः
चिप्पः¦, पुं, (चिक्वति पीडयति अङ्गुलिमिति । चिक्व
<>+ अच् । निपातनात् क्कस्थाने प्पागमे साधुः ।)
<>नखरोगविशेषः । आङ्गुलहाडा इति भाषा ॥
<>तल्लक्षणं यथा, --
<>“नखमांसमधिष्ठाय वातः पित्तञ्च देहिनाम् ।
<>करोतिदाहपाकौ च तं व्याधिं चिप्पमादिशेत् ॥”
<>अथ कुनखस्य लक्षणमाह ।
<>“अभिघातात् प्रदुष्टो यो नखो रूक्षोऽसितः खरः ।
<>भवेत्तं कुनखं विद्यात् कुशीरं वा विधानतः ॥”
<>अथ तयोश्चिकित्सा ।
<>“चिप्पं रुधिरमोक्षेण शोधनेनाप्युपाचरेत् ।
<>गतोष्माणमथैनन्तु सेचयेदुष्णवारिणा ।
<>शस्त्रेणापि यथायोग्यमुच्छिद्य स्रावथेत्ततः ॥
<>व्रणोक्तेन विधानेन रोपयेत्तं विचक्षणः ।
<>स्वरसेन हरिद्रायाः पात्रे कृत्वायसेऽभयाम् ॥
<>घृष्ट्वा तज्जेन कल्केन लिम्पेच्चिप्पं पुनः पुनः ।
<>काश्मर्य्याः सप्तभिः पत्रैः कोमलैः परिवेष्टितः ॥
<>अङ्गुलीवेष्टकः पुंसां ध्रुवमाशु प्रशाम्यति ।
<>श्लेष्मविद्रधिकल्पेन कुनखं समुपाचरेत् ॥
<>नखकोटिप्रविष्टेन टङ्कणेन प्रशाम्यति ।
<>कुनखश्चेत्तदा शैलः सलिले प्लवतेऽपि च ॥”
<>इति भावप्रकाशे मध्यखण्डे ४ र्थ भागः ॥
<>(लक्षणान्तरमस्य यथा, --
[Page2-452-c+ 52]
<>“कुर्य्यात् पित्तानिलं पाकं नखमांसे सरुग् ज्वरम्
<>चिप्पमक्षतरोगञ्च विद्यादुपनखञ्च तम् ॥”
<>इति वाभटेनोत्तरस्थाने ३१ अध्याये उक्तम् ॥
<>चिकित्सास्य यथा, --
<>“चिप्पं शुद्ध्या जितोष्माणं साधयेच्छस्त्रकर्म्मणा ॥”
<>इत्युत्तरस्थाने द्वात्रिंशेऽध्याये वाभटेन चोक्तम् ॥)
<LEND>
