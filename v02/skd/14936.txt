<L>14936<pc>2-623<k1>तिलधेनुः<k2>तिलधेनुः
तिलधेनुः¦, स्त्री, (तिलैर्विहिता धेनुः । शाक-
<>पार्थिवादिवत् समासः ।) तिलनिर्म्मिता धेनुः ।
<>यथा, --
<>“विधानं तिलधेनोस्त्वं ब्रूहि शीघ्रं द्विजोत्तम ! ।
<>मुनिः प्राह विधानं यत् तच्छृणुष्ब नराधिप ! ॥
<>षोडशाढमयी धेनुश्चतुभिर्व्वत्सको भवेत् ।
<>इक्षुदण्डमयाः पादा दन्ताः पुष्पमयाः शुभाः ॥
<>नासा गन्धमयी तस्या जिह्वा गुडमयी तथा ।
<>स्थितां कृष्णाजिने धेनुं वासोभिर्व्वासितां शुभाम् ॥
<>सूत्रेण वासितां कृत्वा पञ्चरत्नसमन्विताम् ।
<>सर्व्वौषधिसमायुक्तां मन्त्रपूतान्तु दापयेत् ॥
<>अन्नं मे जायतां सद्यः पानं सप्तरसास्तथा ।
<>कामं सन्धापयास्माकं तिलधेनुमुपार्ज्जिताम् ॥
[Page2-624-a+ 52]
<>गृह्णामि त्वां देवि ! भक्त्या कुटुम्बार्थे विशेषतः ।
<>कुटुम्बकामं कुरुतां तिलधेनो ! नमोऽस्तु ते ॥
<>एवंविधां नरो दत्त्वा तिलधेनुं नृपोत्तम ! ।
<>सर्व्वकामसमाप्तिन्तु कुरुते नात्र संशयः ॥”
<>इति पाद्मे सृष्टिखण्डम् ॥
<LEND>
