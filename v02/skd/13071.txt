<L>13071<pc>2-502<k1>जगलः<k2>जगलः
जगलः¦, पुं, (पुनःपुनरतिशयेन वा गलतीति ।
<>गल क्षरणे + यङ्लुगन्तात् अच् । संज्ञापूर्व्वक-
<>त्वात् “दीर्घोऽकितः ।” ७ । ४ । ८३ । इति न दीर्घः ।
<>यद्वा, जन् + डः । जः जातः सन् गलति निर्गच्छ-
<>तीति । गल + अच् ।) सुराकल्कम् । मेया
<>इति भाषा ॥ तत्पर्य्यायः । मेदकः २ । इत्य-
<>मरः । २ । १० । ४२ ॥ (यथा, शार्ङ्गधरे मध्य-
<>खण्डे दशमेऽध्याये ।
<>“तदधो जगलो ज्ञेयो मेदको जगलाद्घनः ॥”)
<>मदनवृक्षः पिष्टमद्यम् । (तद्गुणा यथा, --
<>“शूलप्रवाहिकाटोपकफवातार्शसां हितः ।
<>जगलो ग्राहिरूक्षोष्णः शोफघ्नो भुक्तपाचनः ॥”
<>इति चरके सूत्रस्थाने सप्तविंशेऽध्याये ॥
<>“ग्राह्युष्णो जगलः पक्ता रूक्षस्तृद्कफशोफहृत् ।
<>हृद्यः प्रवाहिकाटोपदुर्नामानिलशोषहृत् ॥”
<>इति सुश्रुते सूत्रस्थाने ४५ अध्याये ॥)
<>धूर्त्ते त्रि । इति मेदिनी । ले, ९१ ॥ कवचः ।
<>रलयोरैक्यात् ॥ गोमये, क्ली । इति रत्नमाला ॥
<>(यथा, वैद्यकरत्नमालायाम् ।
<>“गोमयं जगलं गोविट् गोहन्नं तच्च गोशकृत् ॥”)
<LEND>
