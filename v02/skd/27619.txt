<L>27619<pc>3-749<k1>मुमुक्षुः<k2>मुमुक्षुः
मुमुक्षुः¦, पुं, (मोक्तुमिच्छतीति । मुच् + सन् + उः ।)
<>मुक्तिमिच्छः ॥ (यथा, श्रीमद्भगवद्गीतायाम् ।
<>४ । १५ ।
<>“एवं ज्ञात्वा कृतं कर्म्म पूर्व्वैरपि मुमुक्षुभिः ।
<>कुरु कर्म्मैव तस्मात्त्वं पूर्व्वैः पूर्व्वतरं कृतम् ॥”)
<>तत्पर्य्यायः । श्रमणः २ यतिः ३ वाचंयमः ४
<>व्रती ५ साधुः ६ अनगारः ७ ऋषि, ८ मुनिः ९
<>निर्ग्रन्थः १० भिक्षुः ११ । इति हेमचन्द्रः
<>१ । ७५ ॥ अथ मुमुक्षुकृत्यम् । मनुः ।
<>“इह चामुत्र वा काम्यं प्रवृत्तं कर्म्म कीर्त्त्यते ।
<>निष्कामं ज्ञानपूर्व्वन्तु निवृत्तमुपदिश्यते ॥
[Page3-750-a+ 52]
<>प्रवृत्तं कर्म्म संसेव्य देवानामेति सार्ष्टिताम् ।
<>निवृत्तं मेवमानस्तु भूतान्यत्येति पञ्च वै ॥”
<>कामनापूर्व्वकं कर्म्म शरीरप्रवृत्तिहेतुत्वात्
<>प्रवृत्त तदेव कर्म्म कामनारहितं पुनर्ब्रह्म-
<>ज्ञानाभ्यासपूर्व्वकं संसारनिवृत्तिहेतुत्वात् निवृत्त-
<>मुच्यते । सार्ष्टितां समानगतितां ऋषेर्गत्यर्थत्वात्
<>पञ्चभूतान्यत्येति अतिक्रामति मोक्षं प्राप्नोती-
<>त्यर्थः । विष्णुपुराणे च । ६ । ७ । ३८ । विशिष्टफलदा
<>काम्या निष्कामाणाञ्च मुक्तिदा । भगवद्गीतापि ।
<>“युक्तः कर्म्मफलं त्यक्त्वा शान्तिमाप्नोति नैष्ठि-
<>कीम् ।
<>अयुक्तः कामकारेण फले सक्तो निबध्यते ॥”
<>युक्तः ईश्वराय कर्म्माणि न फलाय इत्येवं
<>समाहितः । फलं त्यक्त्वा कर्म्माणि कुर्व्वन्निति
<>शेषः । शान्तिं मोक्षाख्यां नैष्ठिकीं निष्ठायां
<>भवाम् । सत्त्वशुद्धिः ज्ञानप्राप्तिः सर्व्वकर्म्म-
<>संन्यासः ज्ञाननिष्ठाक्रमेणेति वाक्यशेषः ।
<>अयुक्तस्तद्वहिर्म्मुखः । कामकारेण कामप्रेरित-
<>तया कामतः प्रवृत्तेरिति यावत् । फले सक्तः
<>सन् फलायेदं कर्म्म करोमीत्येवं फले सक्तो
<>नितरां बन्धं प्राप्नोति । तथा च अर्ज्जुनं प्रति
<>भगवद्बाक्यम् ।
<>“मयि सर्व्वाणि कर्म्माणि संन्यस्याध्यात्मचेतसा ।
<>निराशीर्निर्ममो भूत्वा युध्यस्व विगतज्वरः ॥”
<>संन्यस्य निःक्षिप्य समर्प्य इति यावत् । अध्यात्म-
<>चेतसा विवेकबुद्ध्या ईश्वराय भृत्यवत् करोमि
<>इत्यनया बुद्ध्या निराशीस्त्यक्तकामसङ्कल्पः ।
<>अतएव निर्म्ममः ममतारहितः । विगतज्वरः
<>विगतसन्तापः । व्यक्तमाह स एव ।
<>“यत् करोषि यदश्नासि यज्जुहोषि ददासि यत् ।
<>यत् तपस्यसि कौन्तेय ! तत् कुरुष्व मदर्पणम् ॥”
<>विष्णुपुराणम् ।
<>“कर्म्माण्यसङ्कल्पिततत्फलानि
<>संन्यस्य विष्णौ परमात्मरूपे ।
<>अवाप्य तां कर्म्ममहीमनन्ते
<>तस्मिन् लयं ये त्वमलाः प्रयान्ति ॥”
<>कर्म्ममहीं भारतवर्षरूपाम् । एकादशस्कन्धे ।
<>“वेदोक्तमेव कुर्व्वाणो निःसङ्गोऽर्पितुमीश्वरे ।
<>नैष्कर्म्यां लभते सिद्धिं रोचनार्था फलश्रुतिः ॥”
<>वेदोक्तमेव कुर्व्वाणो न तु निषिद्धम् । ननु कर्म्मणि-
<>क्रियमाणे तस्मिन्नासक्तितस्तत्फलं स्यादेव न तु
<>नैष्कर्म्म्यरूपा फलसिद्धिरत एवाह निःसङ्गो-
<>ऽनभिनिवेशवान् ईश्वरेऽर्पितुं न तु फलोद्देशेन ।
<>अथ फलस्य श्रुतत्वात् कर्म्मणि कृते फलं भवत्येव
<>इत्याह रोचनार्थेति कर्म्मणि रुच्युत्पादनार्था ।
<>अतएव तत्रैव ।
<>“फलश्रुतिरियं नॄणां न श्रेयो रोचनं परम् ।
<>श्रेयोविवक्षया प्रोक्ता यथा भैषज्यरोचनम् ॥
<>उत्पत्त्यैव हि कामेषु प्राणेषु स्वजनेषु च ।
<>आसक्तमनसो मर्त्त्या आत्मनोऽनर्थहेतुषु ॥
<>न तानविदुषः स्वार्थं भ्राम्यतो वृजिनाध्वनि ।
<>कथं युञ्ज्यात् पुनस्तेषु तांस्तमो विशतो बुधः ॥
[Page3-750-b+ 52]
<>एवं व्यवसितं केचिदविज्ञाय कुबुद्ध्वयः ।
<>फलश्रुतिं कुसुमितां न वेदज्ञा वदन्ति हि ॥”
<>इयं फलश्रुतिर्न श्रेयःपरमपुरुषार्थपरा न भवति
<>किन्तु बहिर्मुखानां नॄणां मोक्षविवक्षया अवा-
<>न्तरकर्म्मफलैः कर्म्मसु रुच्युत्पादनमात्रं यथा,
<>भैषज्ये औषधे रुच्युत्पादनम् । यथा, --
<>“पिब निम्बं प्रदास्यामि खलु ते खण्डलड्डुकान् ।
<>पित्रैवमुक्तः पिबति न फलं तावदेव तु ॥”
<>तत्रागदपानस्य न खलु खण्डादिलाभ एव
<>प्रयोजनं किन्त्वारोग्यम् । तथा वेदोऽप्यवान्तर-
<>फलैः प्रलोभयन् मोक्षायैव कर्म्माणि विधत्ते ।
<>ननु कर्म्मकाण्डे मोक्षस्य नामापि न श्रूयते कथ-
<>मेवं व्याख्यायते यथाश्रुतस्यैव घटनात् इत्याह
<>उत्पत्त्येति द्वाभ्याम् । उत्पत्त्या स्वभावत एव
<>कामेषु पश्वादिषु प्राणेषु आयुरिन्द्रियबल-
<>वीर्य्यादिषु स्वजनेषु पुत्त्रदारादिषु अनर्थहेतुषु
<>परिपाकतो दुःखहेतुषु अतस्तान् स्वार्थं परम-
<>सुखमविदुषः अजानतः अतो न तान् प्रह्वी-
<>भूतान् बुधो वेदो यद्बोधयति तदेव श्रेयः इति
<>विश्वसितान् इत्यर्थः । तान् एवम्भूतान् वृजिना-
<>ध्वनि कामवर्त्मनि देवादियोनौ भ्राम्यतः ततः
<>पुनस्तमोभूतवृक्षादियोनिं विशत इति । पशु-
<>काम इति च सुखपुत्त्रादिकाम इति च कथं
<>पुनस्तेष्वेव कामेषु अयं बुधो वेदो युञ्ज्यात् प्रव-
<>र्त्तयेत् । तथा सत्यनाप्तः स्यात् इति भावः ।
<>कथं तर्हि कर्म्ममीमांसकाः फलपरतां वदन्ति
<>तत्राह । एवमिति व्यवसितं वेदस्याभिप्रायं
<>अविज्ञाय कुसुमितामवान्तरफलरोचनया रम-
<>णीयां परमफलश्रुतिं वदन्ति कुतस्ते कुबुद्धय-
<>स्तत्राह हि यस्मात् वेदज्ञा व्यासादयः न तथा
<>वदन्ति इति । अतएव निष्कामकर्म्मण आत्म-
<>ज्ञानार्थतोक्ता यथा, --
<>“अयमेव क्रियायोगो ज्ञानयोगस्य साधकः ।
<>कर्म्मयोगं विना ज्ञानं कस्यचिन्नेह दृश्यते ॥”
<>सोऽपि दुरितक्षयद्बारा न साक्षात् । तथा च ।
<>“ज्ञानमुत्पद्यते पुंसां क्षयात् पापस्य कर्म्मणः ॥”
<>तथा श्रुतिः ।
<>“तमेवं वेदार्थवचनेन ब्राह्मणा विविदिषन्ति
<>ब्रह्मचर्य्येण तपसा श्रद्धया दानेनयज्ञेनानशनेन
<>चेति ।”
<>तं आत्मतत्त्वसाक्षात्कारं अतएव यज्ञादीनां
<>ज्ञानशेषताञ्चावधार्य्य निष्कामेषु कर्म्मसु प्रव-
<>र्त्तते । पण्डितेनापि मूर्खः काम्ये कर्म्मणि न
<>प्रवर्त्तयितव्य इत्याह षष्ठस्कन्धे ।
<>“स्वयं निःश्रेयसं विद्वान्नवक्त्यज्ञाय कर्म्म हि ।
<>न राति रोगिणेऽपथ्यं वाञ्छतेऽपि भिषक्-
<>तमः ॥”
<>राति ददाति इति समयप्रदीपे श्रीदत्तः ॥
<>“दासीदासमलङ्कारमन्नं षड्रससम्भवम् ।
<>पुरुषोत्तमतुष्ट्यर्थं प्रदेयं सार्व्वकालिकम् ॥
<>यद्यदिष्टतमं लोके यच्चाप्यस्ति गृहे शुचि ।
<>तत्तद्धि देयं प्रीत्यर्थं देवदेवस्य चक्रिणः ॥”
[Page3-750-c+ 52]
<>इदं दानं ब्राह्यणसम्प्रदानकमेव विष्णुप्रीतिमु-
<>द्दिश्य एवं सर्व्वत्र दाने । विष्णुप्रीतेः सामान्यतः
<>श्रुतत्वात् । अथ विष्णुप्रीतौ देवताधिकरणन्याय-
<>विरोध इति चेन्न स्वर्गवदधिकारिविशेषणत्वेन
<>तत्सत्त्वप्रसाधनात् इत्याहुः । ब्राह्मणसम्प्रदान-
<>कत्वे किं मानमिति चेत् वामनपुराणे तत्तन्-
<>मासभेदेन तत्तद्दानमभिधाय ।
<>“विष्णुप्रीत्यर्थमेतानि देयानि ब्राह्मणेष्वथ ।
<>देयानि विप्रमुख्येभ्यो मधुसूदनतुष्टये ॥”
<>इत्यभिधाय दासीदासमित्यादिवचनद्बयाभि-
<>धानात् । तथा च विष्णुधर्म्मोत्तराग्निपुराणयोः ।
<>“यत्र यत्र भवेत् प्रीतिर्विषयेभ्यो महामुने ! ।
<>तत्तदच्युतमुद्दिश्य विप्रेभ्यः प्रतिपादयेत् ॥”
<>विष्णुधर्म्मोत्तरतृतीयकाण्डे तु विष्णुसंप्रदानक-
<>मेव दानं यथा, --
<>‘विष्णोः शङ्खप्रदानेन वारुणं लोकमाप्नुयात् ।’
<>इत्यादिना ।
<>“क्षीरपल्लवसंयुक्तान् कलसान् सुविभूषितान् ।
<>दत्त्वा वै देवदेवाय वाजिमेधफलं लभेत् ॥”
<>इत्यन्तेन तत्तत् फलं तत्तद्दानमभिधायोक्तम् ।
<>“अकामः सात्विको लोको यत्किञ्चिद्विनिवे-
<>दयेत् ।
<>तेनैव स्थानमाप्नोति यत्र गत्वा न शोचति ॥
<>धर्म्मबाणिजिका मूढाः फलकामा नराधमाः ।
<>अर्च्चयन्ति जगन्नाथं ते कामानाप्नुवन्त्युत ॥
<>अन्तवत्तु फलं तेषां तद्भवत्यल्पमेधसाम् ॥”
<>तथा ।
<>“पद्भ्यां प्रतीच्छते देवः सकामेन निवेदितम् ।
<>मूर्द्ध्ना प्रतीच्छते दत्तमकामेन द्विजोत्तमाः ॥”
<>उक्तवामनपुराणवचने सार्व्वकालिकमित्यनेन
<>मलमासादावपि विष्णुप्रीत्यर्थं देयमिति । इति
<>मलमासतत्त्वम् ॥
<>(तत्र मुमुक्षतामुदयनानि व्याख्यास्यामः । तत्र
<>लोकदोषदर्शिनो मुमुक्षोरादित एवाचार्य्या-
<>भिगमनं तस्योपदेशानुष्ठानम् । अग्नेरेवोप-
<>चर्य्या धर्म्मशास्त्रानुगमनं तदर्थावबोधस्तेनाव-
<>ष्टम्भस्तत्र यथोक्ताः क्रियाः सतामुपासनमसतां
<>परिवर्ज्जनं न सङ्गतिर्दुर्ज्जनेन सत्यं सर्व्वभूतहित-
<>मपरुषमनतिकाले परीक्ष्य वचनं सर्व्वप्राणिषु
<>आत्मनीवावेक्षा सर्व्वासामस्मरणमसङ्कल्पन-
<>मप्रार्थना अनभिभाषणञ्च स्त्रीणां सर्व्वपरिग्रह-
<>त्यागः कौपीनं प्रच्छादनार्थं धातुरागनिवसनं
<>कन्थासीवनहेतोः सूची पिप्पलकं शौचाधान-
<>हेतोः जलकुण्डिका दण्डधारणं भक्ष्याचर्य्यार्थ-
<>पात्रं प्राणधारणार्थमेककालमग्राम्यो यथो-
<>पपन्न एवाभ्यवहारः । श्रमापनयनार्थं शीर्ण-
<>शुष्कपर्णतृणास्तरणोपधानं ध्यानहेतोः काय-
<>निबन्धनं वनेष्वनिकेतवासः तन्द्रानिद्रालस्यादि-
<>कर्म्मवर्ज्जनं इन्द्रियार्थेष्वनुरागोपतापनिग्रहः
<>सुप्तस्थितगतप्रेक्षिताहारविहारप्रत्यङ्गचेष्टादि-
<>केष्वारम्भेषु स्मृतिपूर्व्विका प्रवृत्तिः सत्कार-
<>स्तुतिगर्हावमानक्षमत्वं क्षुत्पिपासायासश्रम-
[Page3-751-a+ 52]
<>शीतोष्णवातवर्षासुखदुःखसंस्पर्शसहत्वं शोक-
<>दैन्यद्वेषमदमानलोभरागेर्ष्याभयक्रोधादिभिरस-
<>ञ्चलनं अहङ्कारादिषूपसर्गसंज्ञा लोकपुरुषयोः
<>स्वर्गादिसामान्यावेक्षणं कार्य्यकालात्ययभयं
<>योगारम्भे सततमनिर्व्वेदः सत्त्वोत्साहोऽपवर्गाय
<>धीधृतिस्मृतिबलाधानं नियमनमिन्द्रियाणां
<>चेतसि चेतस आत्मन्यात्मनश्च धातुभेदेन शरी-
<>रावयवसंख्यानं अभीक्ष्णं सर्व्वं कारणवद्दुःख-
<>मस्वमनित्यमित्यभ्युपगमः । सर्व्वप्रवृत्तिषु दुःख-
<>संज्ञा सर्व्वसंन्यासे सुखमित्यभिनिवेशः एष-
<>मार्गोऽपवर्गाय अतोऽन्यथा बध्यते इत्युदयनानि
<>व्याख्यातानि ॥ इति चरके शारीरस्थाने पञ्चमे-
<>ऽध्याये ॥)
<LEND>
