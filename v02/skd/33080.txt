<L>33080<pc>4-422<k1>विलक्षणः<k2>विलक्षणः
विलक्षणः¦, त्रि, (विभिन्नं लक्षणं यस्य ।) भिन्नः ।
इति जटाधरः ॥ (यथा, भागवते । ५ । ६ । ६ ।
“अथैवमखिललोकपालसमो विलक्षणैर्जड-
वदभूतवेशभाषाचरितैरविलक्षितभगवत्प्रभाव
इति ॥” * ॥ यथा च भाषापरिच्छेदे । ११४ ।
“अस्मात् पृथगिदं नेति प्रतीतिर्हि विल-
क्षणा ॥”
विशिष्टं लक्षणं यस्याः ।) विशेषलक्षणयुक्तः ।
यथा, मत्स्यपुराणे ।
[Page4-422-c+ 52]
“अशौचान्ताद्दितीयेऽह्नि शय्यां दद्याद्विल-
क्षणाम् ।
काञ्चनं पुरुषं तद्वत् फलपुष्पसमन्वितम् ॥
संपूज्य द्विजदाम्पत्यं नानाभरणभूषणैः ।
वृषोत्सर्गश्च कर्त्तव्यो देया च कपिला शुभा ॥”
द्विजदम्पतीं पूजयित्वा काञ्चन प्रेतप्रतिकृतिरूपं
पुरुषं फलवस्त्रयुतं शय्यायामारोप्य भूषित-
द्विजदम्पतीभ्यां शय्यां दद्यात् । इति शुद्धि-
तत्त्वम् ॥
<LEND>
