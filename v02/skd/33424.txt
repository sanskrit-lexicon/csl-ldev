<L>33424<pc>4-450<k1>विषुणः<k2>विषुणः
विषुणः¦, पुं, (विषु साम्यमस्मिन्नस्तीति । “लोमा-
दीति ।” ५ । २ । १०० । इति नः । पश्चात्
णत्वम् ।) विषुवम् । यथा । “विषु नानारूपं
गमनं विष्वक् तदस्यास्तीति विग्रहे अगित्यु-
त्तरपदलोपश्चाकृतसन्धेरिति पामादि सूत्रेण
नः णत्वम् ।” इत्यमरटीकायां रामाश्रमः ॥
(नानारूपम् । यथा, ऋग्वेदे । ३ । ५४ । ८ ।
“चरत्पतत्त्रि विषुणं विजातम् ॥”
“विषुणं विश्वक् नानारूपम् ।” इति तद्भाष्ये
सायणः ॥ सर्व्वगः । यथा, ऋग्वेदे । ८ । २९ । १ ।
“बभ्रुरेको विषुणः ।”
“विषुणः विश्वगञ्चनः ।” इति तद्भाष्ये सायणः ॥
विप्रकीर्णः । यथा, ऋग्वेदे । ५ । १२ । ५ ।
“सखायस्ते विषुणा अग्न एते ।”
“विषुणाः विप्रकीर्णाः सर्व्वव्याप्ताः ।” इति तद्-
भाष्ये सायणः ॥ पराङ्मुखः । यथा, ऋग्वेदे ।
५ । ३४ । ६ ।
“वित्वक्षणः समृतौ चक्रमासजो-
ऽसुन्वतो विषुणः सुन्वतो वृधः ।”
“विषुणः पराङ्मुखः ।” इति तद्भाष्ये सायणः ॥)
<LEND>
