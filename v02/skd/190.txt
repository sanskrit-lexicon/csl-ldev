<L>190<pc>1-007<k1>अगम्या<k2>अगम्या
अगम्या¦, स्त्री, अमैथुनार्हा नारी । गम्यागम्या-
<>विवरणं यथा, यम उवाच, --
<>“या या गम्या नृणामेव निबोध कथयामि ते ।
<>स्वस्त्री गम्या च सर्व्वेषामिति वेदनिरूपिता ॥
<>अगम्या च तदन्या या इति वेदविदो विदुः ।
<>सामान्यं कथितं सर्व्वं विशेषं श्टणु सुन्दरि ! ॥
<>अगम्याश्चैव या याश्च निबोध कथयामि ताः ।
<>शूद्राणां विप्रपत्नी च विप्राणां शूद्रकामिनी ॥
<>अत्यगम्या च निन्द्या च लोके वेदे पतिव्रते ।
<>शूद्रश्च ब्राह्मणीं गच्छेद् ब्रह्महत्याशतं लभेत् ॥
<>तत्समं ब्राह्मणी चापि कुम्भीपाकं व्रजेद्ध्रुवं ।
<>यदि शूद्रां व्रजेद्विप्रो वृषलीपतिरेव सः ॥
<>स भ्रष्टो विप्रजातेश्च चाण्डालात् सोऽधमः स्मृतः ।
<>विष्ठासमश्च तत्पिण्डो मूत्रं तस्य च तर्पणं ॥
[Page1-007-c+ 52]
<>तत् पितॄणां सुराणाञ्च पूजने तत् समं सति ।
<>कोटिजन्मार्ज्जितं पण्यं सन्ध्यार्च्चातपसार्ज्जितं ॥
<>द्विजस्य वृषलीभोगान्नश्यत्येव न संशयः ।
<>ब्राह्मणश्च सुरापीती विड्भोजी वृषलीपतिः ॥
<>हरिवासरभोजी च कुम्भीपाकं व्रजेद्ध्रुवं ।
<>गुरुपत्नीं राजपत्नीं सपत्नीमातरं प्रसूं ॥
<>सुतां पुत्त्रबधूं श्वश्रूं सगर्भां भगिनीं सति ।
<>सोदरभ्रातृजायाञ्च भगिनीभ्रातृकन्यकां ॥
<>शिष्याञ्च शिष्यपत्नीञ्च भागिनेयस्य कामिनीं
<>भ्रातृपुत्त्रप्रियाञ्चैवात्यगम्यामाह पद्मजः ॥
<>एतास्वेकामनेकां वा यो व्रजेन्मानवाधमः ।
<>स मातृगामी वेदेषु ब्रह्महत्याशतं लभेत् ॥
<>अकर्म्मार्होऽपि सोऽस्पृश्यो लोके वेदेऽतिनिन्दितः ।
<>स याति कुम्भीपाकञ्च महापापी सुदुष्करं” ॥
<>इति ब्रह्मवैवर्त्ते प्रकृतिखण्डे २७ अध्यायः ॥
<LEND>
