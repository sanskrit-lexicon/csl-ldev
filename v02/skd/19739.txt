<L>19739<pc>3-001<k1>पक्वं<k2>पक्वं
पक्वं¦, क्ली, (पच्यते स्म । पच + क्त । “पचो वः” ।
<>८ । २ । ५२ । इति निष्ठातस्य वः ।) स्विन्न-
<>तण्डुलादि । तत्र पाकस्य विधिनिषेधादिर्यथा, --
<>“पूर्व्वाशाभिमुखो भूत्वा उत्तराशामुखेन वा ।
<>पचेदन्नञ्च मध्याह्ने सायाह्ने च विवर्ज्जयेत् ॥
<>अग्न्याशाभिमुखे पक्त्वा अमृतान्नं निबोध च ।
<>पूर्व्वमुखो धर्म्मकामः शोकहानिश्च दक्षिणे ॥
<>श्रीकामश्चोत्तरमुखो पतिकामश्च पश्चिमे ।
<>ऐशान्याभिमुखे पक्त्वा दरिद्रो जायते नरः” ॥ * ॥
<>“यदा तु आयसे पात्रे पक्वमश्नाति वै द्बिजः ।
<>स पापिष्ठोऽपि भुङ्क्तेऽन्नं रौरवे परिपच्यते ॥
<>ताम्रे पक्त्वा चक्षुर्हानिर्म्मणौ भवति वै क्षयम् ।
<>स्वर्णपात्रे तु यत् पक्वं अमृतं तदंपि स्मृतम्” ॥ * ॥
<>“पितृभ्यां पक्वमन्नञ्च पितृव्येण यशस्विनि ! ।
<>पुण्डरीकस्य यज्ञस्य लभते फलमीप्सितम् ॥
<>वातुलेन तु यत् पक्वं भगिन्या च कनिष्ठया ।
<>असगोत्रेण यत पक्वं शोणितं तदपि स्मृतम् ॥
<>अभक्तेन च यत् पक्वं स्त्रिया पक्वं तथैव च ।
<>पक्वपात्रे च यत् पक्वं तत् सर्व्वं निष्फलं भवेत्” ॥ * ॥
<>“उडुम्बरेण काष्ठेन कदम्बस्य दलेन च ।
<>शालेन करमर्द्देन उदरावर्त्तकेन च ॥
<>पक्वान्नं नैव भुञ्जीत भुक्त्वा रात्रिमुपावसेत् ।
<>गर्हितान्नमवीरान्नं भुक्त्वा कृच्छ्रं समाचरेत् ॥
<>अप्रजा यातु वनिता नाश्नीयादेव तद्गृहे” ॥
<>“शालकाष्ठस्य पक्वान्नं शिरीषकस्य चैव हि ।
<>कलिचण्डातकस्यैव वज्रावारुणकस्य च ।
<>भेरण्डशाल्मलैर्व्वापि पक्वान्नं गर्हितं स्मृतम् ॥ * ॥”
[Page3-002-a+ 52]
<>“यदा मृण्मयपात्रे तु पक्वं वै सार्व्वकालिकम् ।
<>मासे पक्षे तथाष्टौ च तत् पात्रं विसृजेद्गृही” ॥ *
<>“धनुःपाके तथा सिंहे मिथुने वा वरानने ।
<>यः कुर्य्याद्भोजनं देवि ! कृच्छ्रेणैव विशुध्यति” ॥ * ॥
<>“एकदा तु जलं दद्यात् द्विवारं न प्रदापयेत् ।
<>त्रिभागं पूरयेत् पात्रं पश्चात्तोयं न दापयेत्” ॥
<>इति ॥ * ॥
<>“मोदकं कन्दुपक्वञ्च गव्याढ्यं घृतसंयुतम् ।
<>पुनः पुनर्भोजने च पुनरन्नं न दुष्यति” ॥
<>इति च मत्स्यसूक्ते महातन्त्रे ४२ पटलः ॥
<LEND>
