<L>6351<pc>2-025<k1>कफः<k2>कफः
कफः¦, पुं, (केन जलेन फलति इति । फल निष्पत्तौ
<>“अन्येष्वपि” ३ । २ । १०१ । इति डः । केशिरसि
<>फलति वा प्राग्वड्डः ।) शरीरस्यधातुविशेषः ।
<>तत्पर्य्यायः । श्लेष्मा २ संघातः ३ सौम्यधातुः ४
[Page2-026-a+ 52]
<>घनः ५ बली ६ । अस्य गुणाः । गुरुत्वम् । सन्धि-
<>विश्लेषकारित्वम् । मृदुत्वम् । प्रमर्द्दनत्वम् । स्निग्ध-
<>त्वम् । कटुत्वम् । शीतत्वम् । जडताकारित्वम् ।
<>शुक्लत्वम् । शीते वसन्ते निशामुखे पूर्व्वाह्ने भुक्ते
<>च प्रकोपणत्वम् । इति राजनिर्घण्टः ॥ * ॥ अस्य
<>प्रकोपहेतुः । “गुरुमधुररसातिस्निग्धदुग्धेक्षुभक्ष्य-
<>द्रवदधिदिननिद्रापूपसर्पिःप्रपूरैः । तुहिनपतन-
<>काले श्लेष्मणः सप्रकोपः प्रभवति दिवसादौ भुक्त-
<>मात्रे वसन्ते” ॥ * ॥ तस्य कर्म्माणि । “स्तमित्यं म-
<>धुरास्यता शिशिरता शौक्ल्यं प्रसेको मलप्राचुर्य्यं
<>स्थिरता रसश्च लवणः कण्डूरतिस्वप्नता । आलस्यं
<>चिरकारिता कठिनता शोथारुचिस्निग्धता तन्द्रा-
<>तृप्त्युपदेहकासगुरुता एताः कफोत्था रुजः” ॥ * ॥
<>अस्य प्रशमताकारणम् ।
<>“गुरुशीतमृदुस्निग्धमधुरस्थिरपिच्छिलाः ।
<>श्लेष्मणः प्रशमं यान्ति विपरीतगुणैर्गुणाः” ॥
<>“रूक्षक्षारकषायतिक्तकटुकव्यायामनिष्ठीवन-
<>स्त्रीसेवाध्वनियुद्धजागररतिक्रीडापदाघातनम् ।
<>धूमात्युष्णशिरोविरेकवमनस्वेदोपनाहादिकं
<>पानाहारविहारभेषजमिदं श्लेष्माणमुग्रं जयेत्” ॥
<>स च पञ्चविधो यथा, --
<>“अवलम्बक इत्येकः क्लेदकः श्लेषकोऽपरः ।
<>बोधकस्तर्पकश्चेति श्लेष्मा पञ्चविधः स्मृतः” ॥ * ॥
<>एतेषां लक्षणानि यथा, --
<>“कफधाम्नान्तु शेषाणां यत्करोत्यवलम्बनम् ।
<>ततोऽवलम्बकाख्यातिं श्लेष्मा प्राप्नोत्युरःस्थितः ॥ १ ॥
<>आमाशयाश्रितः सोऽन्नक्लेदनात् क्लेदकः स्मृतः ॥ २ ॥
<>श्लेषकश्लेषणात् सन्धेः स च सन्धौ व्यवस्थितः ॥ ३ ॥
<>रसनावस्थितस्त्वेष बोधको रसबोधनात् ॥ ४ ॥
<>शिरसि प्रस्थितश्चासौ तर्पको नेत्रतर्पणात् ॥ ५ ॥ ॥ * ॥
<>अस्य स्थानानि ।
<>“उरःकण्ठशिरः क्लोमपर्ब्बाण्यामाशयो रसः ।
<>मेदो घ्राणञ्च जिह्वा च कफस्थानमुरः परम्” ॥ * ॥
<>(सन्धिसंश्लेषणस्नेहनरोपणपूरणबलस्थैर्य्यकृत्
<>श्लेष्मा पञ्चधा प्रविभक्त उदककर्म्मणानुग्रहं करो-
<>ति । इति तु प्रकारभेदेनास्य कार्य्यमुक्तम् ॥
<>अतः परमस्य क्षीणलक्षणमाह ।
<P>श्लेष्मक्षये कक्षतान्तर्दाह आमाशयेतराशय-
<>शिरसां शून्यता सन्धिशैथिल्यं तृष्णा दौर्ब्बल्यं
<>प्रजागरणञ्च । तत्र स्वयोनिवर्द्धनद्रव्याण्येव प्रती-
<>कारः ॥ अतःपरमम्यातिवृद्धौ यल्लक्षणं तदाह ॥
<P>श्लेष्मवृद्धौ शौक्ल्यं शैत्यं स्थैर्य्यं गौरवमवसाद-
<>स्तन्द्रानिद्रासन्ध्यस्थिविश्लेषश्च ॥)
<>तत्प्रकृतिकस्य लक्षणम् ।
<>“गम्भीरबुद्धि स्थूलाङ्गः स्निग्धकेशो महाबलः ।
<>स्वप्ने जलाशयालोकी श्लेष्मप्रकृतिको नरः” ॥ * ॥
<>(अपरञ्च यथाह हारीतः ।
<>“सुस्निग्धवर्णः सितनेत्रदीप्तः
<>श्यामः सुकेशो न च दीर्घरोमा ।
<>गम्भीरशब्दः श्रुतशास्त्रनिद्रा-
<>तन्द्राप्रियस्तिक्तकटूष्णभोजी ॥
<>सुमांसलः स्निग्धरसप्रियश्च
[Page2-026-b+ 52]
<>संगीतवाद्योऽतिसहिष्णुचित्तः ।
<>व्यायामशीलो रतलालसोऽसौ
<>भवेत् कफात्मप्रकृतिर्मनुष्यः ॥
<>शुक्लाक्षः स्थिरकुटिलातिनीलकेशो
<>लक्ष्मीवान् जलदमृदङ्गसिंहघोषः ।
<>सुप्तः सन् सकमलहंसचक्रवाकान्
<>सम्पश्येदपि च जलाशयान् मनोज्ञान् ॥
<>रक्तान्तनेत्रः सुविभक्तगात्रः
<>स्निग्धच्छविः सत्त्वगुणोपपन्नः ।
<>क्लेशक्षमोमानयिता गुरूणां
<>ज्ञेयो वलासप्रकृतिर्मनुष्यः ॥
<>दृढशास्त्रमतिः स्थिरमित्रधनः
<>परिगण्य चिरात् प्रददाति बहु ।
<>परिनिश्चितवाक्यपदः सततं
<>गुरुमानकरश्च भवेत् स सदा ॥
<>ब्रह्मरुद्रेन्द्रवरुणैः सिंहाश्वगजगोवृषैः ।
<>तार्क्षहंससमानूकाः श्लेष्मप्रकृतयो नराः” ॥
<>इति सुश्रुतश्च ॥
<P>श्लेष्मस्थानान्यत ऊर्द्ध्वं तक्ष्यामः । तत्रामाशय-
<>पित्ताशयस्योपरिष्टात् तत्प्रत्यनीकत्वादूर्द्ध्वगतित्वा-
<>त्तेजसश्चन्द्र इवादितस्य स चतुर्व्विधस्याहारस्या-
<>धारः । स च तत्रौदकैर्गुणैराहारः प्रक्लिन्नो
<>भिन्नसंघातः सुखजरश्च भवति ।
<>“माधुर्य्यात् पिच्छिलत्वाच्च प्रक्लेदित्वात्तथैव च ।
<>आमाशये सम्भवति श्लेष्मामधुरशीतलः” ॥
<P>स तत्रस्थ एव स्वशक्त्या शेषाणां श्लेष्मस्थानानां
<>शरीरस्य चोदककर्म्मणानुग्रहं करोति । उरस्थः-
<>स्त्रिकसन्धारणमात्मवीर्य्येणान्नरससहितेन हृद-
<>यावलम्बनं करोति । जिह्वामूलकण्ठस्थो जिह्वे-
<>न्द्रियस्य सौम्यत्वात् सम्यग्रसज्ञाने वर्त्तते । शिरस्थः
<>स्नेहसन्तर्पणाधिकृतत्वादिन्द्रियाणामात्मवीर्य्येणानु-
<>ग्रहं करोति । सन्धिस्थस्तु श्लेष्मा सर्व्वसन्धि-
<>संशेषात् सर्व्वसन्ध्यनुग्रहं करोति ॥ भवति चात्र ।
<>“श्लेष्मा श्वेतो गुरुः स्निग्धः पिच्छिलः शीत एव च ।
<>मधुरस्त्वविदग्धः स्याद्विदग्धो लवणः स्मृतः” ॥)
<>तस्याविकृतस्य कर्म्म ।
<>“स्नेहो बन्धः स्थिरत्वञ्च गौरवं वृषता बलम् ।
<>क्षमा धृतिरलोभश्च कफकर्म्माविकारजम् ॥ * ॥
<>इति सुखबोधः ॥ फेनः । यथा अब्धिकफः इत्यादि ॥
<LEND>
