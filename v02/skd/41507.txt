<L>41507<pc>5-518<k1>हरिवासरं<k2>हरिवासरं
हरिवासरं¦, क्ली, (हरेर्वासरम् ।) श्रीहरेर्द्दिनम् ।
<>तत्तु एकादशीद्वादशीतिथिरूपम् । यथा, --
<>“एकादशी द्बादशी च प्रोक्ता श्रीचक्रपाणिनः ॥”
<>“एकादशीमुपोस्यैव द्वादशीं समुपोषयेत् ।
<>न चात्र विधिलोपः स्यादुभयोर्देवता हरिः ॥”
<>इति च तिय्यादितत्त्वम् ॥
<>अपि च ।
<>“यानि कानि च पापानि ब्रह्महत्यादिकानि च ।
<>अन्नमाश्रित्य सर्व्वाणि तिष्ठन्ति हरिवासरे ॥
<>अघं स केवलं भुङ्क्ते यो भुङ्क्ते हरिवासरे ॥”
<>इत्येकादशीतत्त्वम् ॥ * ॥
<>द्वादश्याः प्रथमपादः । यथा । विष्णुधर्म्मोत्तरे ।
<>“द्वादश्याः प्रथमः पादो हरिवासरसंज्ञकः ।
<>तमतिक्रम्य कुर्व्वीत पारणं विष्णुतत्परः ॥”
<>इति तिथ्यादितत्त्वम् ॥ * ॥
[Page5-518-b+ 52]
<>अथ हरिवासरे जागरणादिविधिः । स्कान्दे
<>श्रोब्रह्मनारदसंवादे ।
<>“शृणु नारद ! वक्ष्यामि जागरस्य तु लक्षणम् ।
<>येन विज्ञातमात्रेण दुर्लभो न जनार्द्दनः ॥
<>गीतं वाद्यं च नृत्यं च पुराणपठनं तथा ।
<>धूपं दीपं च नैवेद्यं पुष्पगन्धानुलेपनम् ॥
<>फलमर्घ्यञ्च श्रद्धा च दानमिन्द्रियनिग्रहः ।
<>सत्यान्वितं विनिद्रञ्च मुदा युक्तं क्रियान्वितम् ॥
<>साश्चर्य्यं चैव सोत्साहं पापालस्यादिवर्ज्जितम् ।
<>प्रदक्षिणाभिसंयुक्तं नमस्कारपुरःसरम् ॥
<>नोराजनसमायुक्तमनिर्विण्णेन चेतसा ।
<>यामे यामे महाभाग ! कुर्य्यादारात्रिकं हरेः ।
<>एतैर्गुणैः समायुक्तं कुर्य्याज्जागरणं हरेः ॥” * ॥
<>किञ्च ।
<>“य एवं कुरुते भक्त्या वित्तशाठ्यविवर्ज्जतः ।
<>जागरं वासरे विष्णोर्लीयते परमात्मनि ॥
<>धनवान् वित्तशाठ्येन यः करोति प्रजागरम् ।
<>तेनात्मा हारितो नूनं कितवेन दुरात्मना ॥”
<>तत्रैव श्रीमदुमामहेश्वरसंवादे ।
<>“सशास्त्रं जागरं यच्च नृत्यगान्धर्व्वसंयुतम् ।
<>सवाद्यं तालसंयुक्तं सदीपं साधुभिर्युतम् ॥
<>उपचारैश्च संयुक्तं यथोक्तैर्भक्तिभावितैः ।
<>मनसस्तुष्टिजननं समुदं लोकरञ्जनम् ॥
<>गुणैर्द्वादशभिर्युक्तं जागरं माधवप्रियम् ।
<>कर्त्तव्यं तत् प्रयत्नेन पक्षयोः शुक्लकृष्णयोः ॥” * ॥
<>किञ्च ।
<>“परापवादयुक्तं तु मनः प्रशमवर्ज्जितम् ।
<>शास्त्रहीनमगान्धर्व्वं तथा दीपविवर्ज्जितम् ॥
<>शक्त्योपचाररहितमुदासीनं सनिद्रकम् ।
<>कलियुक्तं विशेषेण जागरं नवधाधमम् ॥” * ॥
<>किञ्च । तत्रैव ।
<>“अभावे वाचकस्याथ गीतं नृत्यञ्च कारयेत् ।
<>वाचके सति देवेशि ! पुराणं प्रथमं पठेत् ॥” * ॥
<>अथ जागरणनित्यत्वम् ।
<>स्कान्दे ब्रह्मनारदसवादे ।
<>“अतीतानागतान् वापि पातयिष्यन्ति पूर्व्वजान् ।
<>अकुर्व्वाणाः प्रपत्स्यन्ति पुत्त्रधर्म्मवसुक्षयम् ।
<>जायते नरके वासः पितृभिः सह कालशः ॥
<>न पुरश्चरणात् पापं व्रतैर्दानैः समाधिभिः ।
<>विलयं याति विप्रेन्द्र ! विना द्वादशीजागरम् ॥”
<>तत्रैवोमामहेश्वरसंवादे ।
<>“संप्राप्तं जागरे विष्णोर्ये न कुर्व्वन्ति जागरम् ।
<>भ्रश्यते सुकृतं तेषां वैष्णवानाञ्च निन्दया ॥
<>मतिर्न जायते यस्य द्वादश्यां जागरं प्रति ।
<>न हि तस्याधिकारोऽस्ति पूजने केशवस्य हि ॥”
<>अतएवोक्तं ब्रह्मणा । तत्रैव ।
<>“हृदये वर्त्तते यस्य सदा योगेश्वरो हरिः ।
<>मतिरुत्पद्यते तस्य द्वादशीजागरोपरि ॥ * ॥
<>सामान्धेन पुरालेखि गीतनृत्यादिनित्यता ।
<>अधुना लिख्यते सेयं जागरे च विशेषतः ॥”
<>अथ जागरे गीतादिनित्यत्वम् । स्कान्दे उमा-
<>महेश्वरसंवादे ।
[Page5-518-c+ 52]
<>“मूकवत्तिष्ठते यो वै गानं पाठञ्च नाचरेत् ।
<>सप्त जन्मानि मूकत्वं जायते जागरे हरेः ॥
<>यो न नृत्यति मूढात्मा पुरतो जागरे हरेः ।
<>पङ्गुत्वं जायते तस्य सप्त जन्मादि पार्व्वति ! ॥
<>पाद्मे पक्षवर्द्धनीप्रसङ्गे ।
<>“स्तुवन्ति न प्रशंसन्ति ये जना जागरं हरे ।
<>नोत्सवो भवते तेषां गृहे जन्मानि सप्त च ॥
<>स्तुवन्ति ये प्रशंसन्ति जागरं चक्रपाणिनः ।
<>नित्योत्सवो भवेत्तेषां जन्मानि दश पञ्च च ॥”
<>अथ जागंरणमाहात्म्यम् ।
<>स्कान्देब्रह्मनारदसंवादे तथा श्रीप्रह्रादसंहिता-
<>याञ्च ।
<>“न गयापिण्डदानेन न तीर्थैर्बहुभिर्मखैः ।
<>पूर्व्वजा मुक्तिमायान्ति विना द्वादशीजागरम् ॥
<>सर्व्वावस्थोऽपि यः कुर्य्याद्घादश्यां जागरं हरेः ।
<>यामेनैकेन दहते पापं जन्मसहस्रजम् ॥ * ॥
<>यः कुर्य्याद्दीपदानन्तु रात्रौ जागरणे हरेः ॥
<>निमिषे निमिषे व्रिप्र ! लभते गोशतं फलम् ॥
<>यः कुर्य्याज्जागरे पूजां द्वादश्यां कुसुमैर्हरेः ।
<>पुष्पे पुष्पेऽश्वमेधस्य फलमाप्नोति मानवः ॥
<>यो दहेच्चागुरुं विष्णोः पूजां कृत्वा तु जागरे ।
<>निमिषार्द्धेन लभते तिलपात्रशतं फलम् ॥
<>निमेषञ्च दहेद्धूपं सघृतं गुग्गुलुं हरेः ।
<>लभते जागरे विप्र ! पुण्यं माससमुद्भवम् ॥
<>यो दद्याज्जागरे विष्णोर्हविष्यान्नसमुद्भवम् ॥
<>नैवेद्यं लभते पुण्यं शालिशैलसमुद्भवम् ॥
<>पक्वान्नानि च यो दद्यात् फलानि विविधानि च ।
<>जागरे पद्मनाभस्य लभते गोऽयुतं फलम् ॥
<>सकर्पूरञ्च ताम्बूलं यो ददाति हि जागरे ।
<>पद्मनाभप्रसादेन श्वेतद्वीपे वसेच्चिरम् ॥
<>जागरे पद्मनाभस्य यः कुर्य्यात् पुष्पमण्डपम् ।
<>स पुष्पकविमानैस्तु क्रीडते ब्रह्मसद्मनि ॥
<>जागरे पद्मनाभस्य सकर्पूरं तथागुरुम् ।
<>दहते दहते पापं जन्मलक्षसमुद्भवम् ॥
<>स्नानं ददाति कृष्णस्य दधिक्षीरघृतादिभिः ।
<>रात्रौ जागरणे विप्रा ! मुक्तिभागी भवेद्धि सः ॥
<>दिव्याम्बराणि यो दद्याज्जागरे समुपस्थिते ।
<>मन्वन्तराणि वसते तन्तुमंख्यासमानि वै ॥
<>दद्यादाभरणं विष्णार्हेमजं रत्नसम्भवम् ।
<>सप्तकल्पानि वसते सोत्सङ्गे मत्प्रियो हि सः ॥
<>श्रीचन्दनं सकर्पूरं सागुरुं तु सकेशरम् ।
<>युक्तं मृगमदेनापि यच्छते हरिजागरे ॥
<>एकैकं मुनिशार्दूल ! अश्वमेधाधिकं फलम् ।
<>कलौ भवेन्न सन्देहो वासुदेवप्रसादतः ॥
<>घृतेन दीपकं विष्णोर्गव्येन च विशेषतः ।
<>ज्वालयेज्जागरे रात्रौ निमेषे गोऽयुतं फलम् ॥
<>जागरे वासुदेवस्य कर्पूरेण च दीपकम् ।
<>यो ज्वालयति कोटीनां कपिलानां लभेत्
<>फलम् ।
<>आरात्रिकं हरेर्यस्तु सकर्पूरन्तु जागरे ।
<>कुरुते मोक्षमाप्नोति कुलायुतसमन्वितः ॥
<>विना हि योऽपि कर्पूरं कुर्य्यादारात्रिकं हरेः ॥
[Page5-519-a+ 52]
<>निःस्वोऽपि जागरे विष्णोर्दाता भूरिफलं लभेत् ॥
<>वारिजं वारिणा पूर्णं शिरसि स्नापयेद्धरिम् ।
<>बिभर्त्ति शिरसा सोऽयं गङ्गास्नानकृतं फलम् ॥
<>कृत्वा पूजां हरेर्यस्तु जागरे पुरतः शुचिः ।
<>पठेन्नामसहस्रन्तु गीतां नागविमोक्षणम् ॥
<>माङ्गल्यस्नपनं पुण्यं स्तवराजमनुस्मृतिम् ।
<>वैदिकानि व जप्यानि भक्त्या रात्रौ मुहुर्मुहुः ॥
<>भवेत् प्रत्यक्षरं पुण्यं कपिलागोशतोद्भवम् ।
<>जागरे यज्ञरूपस्य पुरतः पठतो हरेः ॥
<>यः पुनः कुरुते गीतं सनृत्यं वाद्यसंयुतम् ।
<>न तत् क्रतुशतैः पुण्यं व्रतदानशतैरपि ॥
<>यः पुनः कुरुते गीतं विलज्जो नृत्यते यदि ।
<>लभते निमिषार्द्धेन चतुराश्रमजं फलम् ॥
<>जागरे पद्मनाभस्य कुर्य्यात् पुस्तकवाचनम् ।
<>श्लोकसंख्यां वसेत् स्वर्गे युगानि हरिसन्निधौ ॥
<>कुर्य्याद्वन्दनमालां यो रम्भास्तम्भैः सुशोभनैः ।
<>चूतवृक्षोद्भवैः पत्रैर्जागरे चक्रपाणिनः ॥
<>युगानि पत्रसंख्यानां स्वर्गे तस्योत्सवो भवेत् ।
<>पूज्यते वासवाद्यैश्च क्रीडते चाप्सरोवृतः ॥
<>नृत्यमानस्य मर्त्यस्य ये केचिन्निरयं गताः ।
<>विमुक्ता धर्म्मराजेन मुक्तिं यान्ति हरेः पदम् ॥
<>गीतध्वनिसुसन्तुष्टो जागरे तु रमापतिः ।
<>वासवस्याधिकं सौख्यं दद्यान्मन्वन्तरं शतम् ॥
<>नृत्येन मर्त्ये सौख्यं तु स्वर्गे नृत्येन जागरे ।
<>रसातले तथा सौख्यं मुक्तिर्नृत्यादवाप्यते ॥
<>प्रेक्षणीयप्रदानेन यत् पुण्यं कथितं बुधैः ।
<>न तत् कोटिमखैः पुण्यं योगैः सांख्यैरवाप्यते ॥
<>दीपमालां हरेरग्रे यः करोति प्रजागरे ।
<>विमानकोटितंयुक्तः कल्पान्तं वसते दिवि ॥ * ॥
<>चरितं रामचन्द्रस्यः यः शृणोति हरेर्दिने ।
<>रात्रौ वाल्मीकिना प्रोक्तं तत्समो न हि वैष्णवः ॥
<>यः पुनः पठते रात्रौ महाभारतसम्भवाम् ।
<>कथां जागरणे विष्णोः कुलकोटिं नयेद्दिवम् ॥
<>औत्तानपादेश्चरितं ध्रुवस्य च महात्मनः ।
<>कृष्णस्य बालहरितं जागरे पठते हि यः ॥
<>युमकोटिसहस्रस्य क्षयः पापस्य जायते ।
<>तस्माज्जागरणं कार्य्यं पक्षयोः शुक्लकृष्णयोः ॥
<>श्रीमद्भागवतं भक्त्या पठते विष्णुसन्निधौ ।
<>जागरे तत्पदं याति कुलवृन्दसमन्वितः ॥
<>अष्टादश पुराणानि पुराणपुरुषस्य च ।
<>दयितानि सदा विष्णोर्विशेषेण तु जागरे ॥
<>यो गीतां पठते रात्रौ विष्णोर्नामसहस्रकम् ।
<>वेदोक्तानां पुराणानां जागरी पुण्यमाप्नुयात् ॥
<>धेनुदानं तु यः कुर्य्याज्जागरे चक्रपाणिनः ।
<>लभते नात्र सन्देहः सप्तद्वीपावनीफलम् ॥
<>जागरे पद्मनाभस्य यः कुर्य्याच्छुभमण्डपम् ।
<>मण्डले ध्रुवलोकस्य यावत्तिष्ठति पद्मभूः ॥ * ॥
<>सर्व्वेषामेव पुण्यानां महत् पुण्यं महीतले ।
<>द्वादश्यां जागरे विप्र ! प्रसिद्धं भुवनत्रये ॥
<>जागरं ये चिकीर्षन्ति कर्म्मणा मनसा गिरा ।
<>न तेषां पुनरावृत्तिर्विष्णुलोकात् कथञ्चन ॥
<>जागरे नृत्यमानन्तु दृष्ट्वा वै द्वादशीदिने ।
[Page5-519-b+ 52]
<>रात्रौ मार्जयते शौरिः पापं तस्य युगा-
<>र्ज्जितम् ॥”
<>इति श्रीहरिभक्तिविलासे १३ विलासः ॥
<LEND>
