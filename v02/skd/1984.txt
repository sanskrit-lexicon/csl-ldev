<L>1984<pc>1-089<k1>अम्लः<k2>अम्लः
अम्लः¦, पुं, (अम + क्ल ।) षड्रसमध्ये रसविशेषः ।
<>टक इति भाषा । तोयाग्निगुणबाहुल्यादम्लः ।
<>इति सुश्रुतः । अस्य गुणाः । शाकवद्दोषकारित्वं ।
<>हृद्यत्वं । रुच्यग्निरक्तमांसकारित्वं । शीतलत्वं ।
<>वायुनाशित्वं । स्निग्धोष्णत्वं । कटुरसतोऽधिकोष्ण-
<>वीर्य्यत्वं । जिह्वोद्वेगकारित्वञ्च । इति राजवल्लभः ॥
<>अस्य दन्तोद्वेगकारित्वगुणोऽप्यस्ति । अपि च ।
<>प्रीत्यग्निपटुताकारित्वं । प्रपाचनत्वं । इति राज-
<>निर्घण्टः ॥ * ॥ तदतिशयभक्षणगुणाः । पाचकत्वं ।
<>पित्तश्लेष्मवान्तिक्लेदकारित्वं । लघुत्वं । उष्णत्वं ।
<>वहिःशीतत्वं । वायुनाशित्वञ्च । इति राजवल्लभः ॥
<>भ्रान्तितुष्टिकफपाण्डुदोषकार्श्यकासकारित्वं । इति
<>राजनिर्घण्टः ॥ तद्वति त्रि । इत्यमरः ॥ * ॥
<>अम्लवेतसः । इति राजनिर्घण्टः ॥ (यदाह वा-
<>भटः ॥ “अम्लः क्षालयते मुखम् ।
<>हर्षणो रोमदन्तानामक्षिभ्रुवनिकोचनः
<>अम्लोऽग्निदीप्तिकृत् स्निग्धो हृद्यः पाचनरोचनः ॥
<>उष्णवीर्य्यो हिमस्पर्शः प्रीणनः क्लेदनो लघुः ।
<>करोति कफपित्तास्रं मूढवातानुलोमनम् ॥
<>सोऽत्यभ्यस्तस्तनोः कुर्य्याच्छैथिल्यं तिमिरं भ्रमं ।
<>कण्डुपाण्डुत्ववीसर्पशोफविस्फोटतृड्ज्वरान्” ॥
<>हारीतेन यदुक्तं तद्यथा, --
<>“जिह्वाक्लेदं जनयति तथा नेत्रनैर्म्मल्यकारी,
<>बीभत्सं वा जनयति तथा वातरोगापहारी ।
<>कण्डूकुष्ठक्षतरुजकरै लोलितः शोफिने स्या-
<>दम्लः प्रोक्तः पवनशमनोऽसृक्प्रकोपं तनोति” ॥
<>सुश्रुतश्चाह ॥ “अम्लो जरणः पाचनः पवननिग्रहणो-
<>ऽनुलोमनः कोष्ठ-विदाही वहिःशीतः क्लेदनः प्रा-
<>यशोहृद्यश्चेति । सएवंगुणोप्येक एवात्यर्थमुपसेव्य-
<>मानो दन्तहर्ष-नयन-सम्मीलन-रोमसंवेजनकफ-
<>विलयन-शरीरशैथिल्यान्यापादयति तथा क्षता-
<>भिहत-दग्ध-दष्ट-भग्न-रुग्न-शून-प्रच्युतावमूत्रित-वि-
<>सर्पित-छिन्न भिन्न-विद्धोत्पिष्टादीनि पाचयत्या-
<>ग्नेयस्वभावात् परिदहति कण्ठमुरोहृदयञ्चेति” ॥ ० ॥
<>“अम्लोरसो भक्तं रोचयति, अग्निं दीपयति, देहं
[Page1-089-c+ 52]
<>वृंहयति, जर्ज्जरयति, मनो बोधयति, इन्द्रियाणि
<>दृढीकरोति, बलं बर्द्धयति, वातमनुलोमयति,
<>हृदयं तर्पयति, आस्यं संस्रावयति, भुक्तमपकर्ष-
<>यति, क्लेदं जनयति, प्रीणयति । लघुरुष्णः स्नि-
<>ग्धश्च ॥ सएवंगुणोऽप्येकएवात्यर्थमुपयुज्यमानो
<>दन्तान् हर्षयति, तर्पयति, संमीलयति अक्षिणी,
<>संवीजयति लोमानि, कफं विलापयति, पित्त-
<>मभिवर्द्धयति, रक्तं दूषयति, मांसं विदहति,
<>कायं शिथिलीकरोति, क्षीण-क्षत-कृशदुर्ब्बलानां
<>श्वयथुमापादयति । अपि च क्षताभिहत-दष्ट-
<>दग्ध-भग्न-शून -- च्युतावमूत्रित-परिसर्पित-मर्द्दित-
<>च्छिन्न-विद्धोत्पिष्टादीनि पाचयत्याग्नेयस्वभावात्
<>परिदहति कण्ठमुरोहृदयञ्च” ॥ इति चरकः ॥)
<LEND>
