<L>9839<pc>2-263<k1>क्षोद्यः<k2>क्षोद्यः
क्षोद्यः¦, त्रि, (क्षोदनयोग्यः क्षोदितुमर्हति वा ।
क्षुद् + “अचो यत् ।” ३ । १ । ९७ । इति यत् ।)
क्षोदनीयः । चूर्णीकरणीयः । यथा, --
“वबन्धुर्बन्धनीयांश्च क्षोद्यान् सञ्चुक्षुदुस्तथा ।
बिभिदुर्भेदनीयांश्च तांस्तान् देशान्नरास्तदा ॥”
इति रामायणे । २ । ८० । १० ॥
“बन्धनीयान् सेतून् । क्षोद्यान् क्षोदनीयान्
शर्कराभूयिष्ठप्रदेशान् । सञ्चुक्षुदुः चूर्णया-
मासुः । भेदनीयान् जलनिर्गमार्थं भेद्यान् ॥”
इति तट्टीका ॥
<LEND>
