<L>8823<pc>2-195<k1>केवलं<k2>केवलं
केवलं¦, क्ली, (केवृ ङ सेवने + वृषादित्वात् कलच् ।
यद्वा, के शिरसि मूर्द्ध्वावच्छेदे वलयति । वल् +
अच् । अलुक् समासः ।) निर्णीतम् । इत्यमरमेदि-
नीकरौ ॥ ज्ञानभेदः । इति विश्वो हेमचन्द्रश्च ॥
(साङ्ख्यकारिकायां यथा, -- “अविपर्य्ययात् वि-
शुद्धं केवलमुत्पद्यते ज्ञानम्” ॥)
शुद्धम् । (यथा, रघौ २ । ६३ ।
“न केवलानां पयसां प्रसूति-
मवेहि मां कामदुघां प्रसन्नाम्” ॥)
कृत्स्नम् । (यथा, रघुवंशे १० । २९ ।
“केवलं स्मरणेनैव पुनासि पुरुषं यतः ।
अनेन वृत्तयः शेषा निवेदितफलास्त्वयि” ॥)
असहायः । इति संक्षिप्तसारे उणादिवृत्तिः ॥
(अद्वितीयः । यथा, कुमारे ५ । ८३ ।
“न केवलं यो महतोऽपभाषते
शृणोति तस्मादपि यः स पापभाक्” ॥)
<LEND>
