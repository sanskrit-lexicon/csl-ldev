<L>24576<pc>3-463<k1>भक्तिः<k2>भक्तिः
भक्तिः¦, स्त्री, (भज्यते इति । भज + क्तिन् ।)
<>विभागः । सेवा । इति मेदिनी । ते, ३९ ॥
<>गौणवृत्तिः । भङ्गी । (अनुरागविशेषः । पूज्ये-
<>ष्वनुरागो भक्तिरित्युपदेशः ॥ ईश्वरे परानुरक्तिः ।
<>“अथातो भक्तिजिज्ञासा सा परानुरक्ति-
<>रीश्वरे ।” इति शाण्डिल्यसूत्रम् ॥ उपासना ॥
<>परमेश्वरविषये परमप्रेम । उपास्याकारा-
<>कारितचित्तवृत्त्यावृत्तिरूपा परिपक्वनिदिध्या-
<>सनाख्या श्रवणमननाभ्यासफलभूता अनुरक्तिः ॥
<>“नहीष्टदेवात् परमस्ति किञ्चित् ।” इति बुद्धि-
<>पूर्व्विका चित्तवृत्तिः । सा च परमप्रीत्यधीना ॥
<>यथा, विष्णुपुराणे । १ । २० । १८-१९ ।
<>“नाथ ! योनिसहस्रेषु येषु येषु व्रजाम्यहम् ।
<>तेषु तेष्वच्युता भक्तिरच्युतास्तु सदा त्वयि ।
<>या प्रीतिरविवेकानां विषयेष्वनपायिनी ।
<>त्वामनुस्मरतः सा मे हृदयान्मापसर्पतु ॥”
[Page3-463-c+ 52]
<>“हे अच्युत ! त्वयि मे अच्युता ऐकान्तिकी
<>भक्तिरस्तु । एकान्तभक्तिः परमप्रीत्यधीनेति
<>तां प्रीतिं प्रार्थयते येति यादृशी प्रीतिर्विषयेषु
<>आसक्तानां सा तादृशी प्रीतिर्मे हृदयात
<>मापसर्पतु मापयातु हृदये सदा तिष्ठत्वित्यर्थः ॥”
<>इति तट्टीकायां श्रीधरस्वामी ॥ चन्दनादिभि-
<>स्तिलकादिरचना । यथा, रघौ । १३ । ५५ ।
<>क्वचित् खगानां प्रियमानसानां
<>कादम्बसंसर्गषतीव पंक्तिः ।
<>अन्यत्रकालागुरुदत्तपत्रा
<>भक्तिर्भवश्चन्दनकल्पितेव ॥”)
<>श्रद्धा । इति हेमचन्द्रः ॥ (भक्तिविवरणं
<>यथा, --
<>“भज इत्येष वै धातुः सेवायां परिकीर्त्तितः ।
<>तस्मात् सेवा बुधैः प्रोक्ता भक्तिः साधनभूयसी ॥
<>इति गारुडे २३१ अध्यायः ॥ * ॥
<>अथ श्रीमद्भक्तिलक्षणं तृतीये श्रीकापिलेये ।
<>“देवानां गुणलिङ्गानामानुश्रविककर्म्मणाम् ।
<>सत्व एवैकमनसो वृत्तिः स्वाभाविकी तु या ॥
<>अनिमित्ता भागवती भक्तिः सिद्धेर्गरीवसी ॥
<>अथ विशेषलक्षणानि । श्रीगौतमीयतन्त्रे ।
<>“देवतायाञ्च मन्त्रे च तथा मन्त्रप्रदे गुरौ ।
<>भक्तिरष्टविधा यस्य तस्य कृष्णः प्रसीदति ॥
<>तद्भक्तजनवात्सल्यं पूजायाञ्चानुमोदनम् ।
<>सुमना अर्च्चयेन्नित्यं तदर्थे दम्भवर्जनम् ॥
<>तत्कथाश्रवणे रागस्तदर्थे चाङ्गविक्रिया ।
<>तदनुस्मरणं नित्यं यस्तन्नाम्नोपजीवति ॥
<>भक्तिरष्टविधा ह्येषा यस्मिन् म्लेच्छेऽपि वर्त्तते ।
<>स मुनिः सत्यवादी च कीर्त्तिमान स भवेन्नरः ॥”
<>सप्तमस्कन्धे श्रीप्रह्लादोक्तौ ।
<>“श्रवणं कीर्त्तनं विष्णोः स्मरणं पादसेवनम् ।
<>अर्च्चनं वन्दनं दास्यं सख्यमात्मनिवेदनम् ॥
<>इति पुंसार्पिता विष्णौ भक्तिश्चेन्नवलक्षणा ।
<>क्रियते भगवत्यध्वा तन्मन्येऽधीतमुत्तमम् ॥”
<>तत्रैव श्रीनारदयुधिष्ठिरसंवादे ।
<>“श्रवणं कीर्त्तनञ्चास्य स्मरणं महतां गतेः ।
<>सेवेज्यावनतिर्दास्यं सख्यमात्मनिवेदनम् ॥”
<>पाद्मे कार्त्तिकमाहात्म्ये श्रीयमधूम्रकेशसंवादे ।
<>“श्रवणं कीर्त्तनं पूजा सर्व्वकर्म्मार्पणं स्मृतिः ।
<>परिचर्य्या नमस्कारः प्रेम स्वात्मार्पणं हरौ ॥”
<>तत्रैवोत्तरखण्डे शिवपार्व्वतीसंवादे ।
<>“आद्यन्तु वैष्णवं प्रोक्तं शङ्खचक्राङ्कनं हरेः ।
<>धारणञ्चोर्द्ध्वपुण्ड्राणां तन्मन्त्राणां परिग्रहः ॥
<>अर्च्चनञ्च जपो ध्यानं तन्नामस्मरणं तथा ।
<>कीर्त्तनं श्रवणञ्चैव बन्दनं पादसेवनम् ।
<>तत्पादोदकसेवा च तन्निवेदितभोजनम् ॥
<>तदीयानाञ्च संसेवा द्वादशीव्रतनिष्ठता ।
<>तुलसीरोपणं विष्णोर्देवदेवस्य शार्ङ्गिणः ॥
<>भक्तिः षोडशधा प्रोक्ता भववन्धविमुक्तये ॥”
<>इति च ।
<>किञ्च ।
<>“दर्शनं भगवन्मूर्त्तेः स्पर्शनं क्षेत्रसेवनम् ।
[Page3-464-a+ 52]
<>आघ्राणं धूपशेषादेर्निर्माल्यस्य च धारणम् ॥
<>नृत्यं भगवदग्रे च तथा वीणादिवादनम् ।
<>कृष्णलीलाद्यभिनयः श्रीभागवतसेवनम् ॥
<>पद्माक्षमालादिधृतिरेकादश्यादिजागरः ।
<>प्रासादरचनाद्यन्यज्ज्ञेयं शास्त्रानुसारतः ॥
<>लिखिता भगवद्धर्म्मा भक्तानां लक्षणानि च ।
<>तानि ज्ञेयानि सर्व्वाणि भक्तेर्वै लक्षणानि च ॥
<>तेषु ज्ञेयानि गौणानि मुख्यानि च विवेकिभिः ।
<>बहिरङ्गान्तरङ्गाणि प्रेमसिद्धौ च तानि
<>यत् ॥
<>भेदास्तु विविधा भक्तेर्भक्तभावादिभेदतः ।
<>मुक्ताफलादिग्रन्थेभ्यो ज्ञेयास्तल्लिखनैरलम् ॥
<>प्रेमभक्तौ च सिद्धायां सर्व्वेऽर्थाः सेवकाः स्वयम् ॥
<>भगवांश्चातिवश्यः स्याल्लिख्यतेऽस्याः सुल-
<>क्षणम् ॥”
<>अथ प्रेमभक्तिलक्षणम् । नारदपञ्चरात्रे ।
<>“अनन्यममता विष्णौ ममता प्रेमसङ्गता ।
<>भक्तिरित्युच्यते भीष्म ! प्रह्नादोद्धवनारदैः ॥
<>प्रेमभक्तेश्च माहात्म्यं भक्तेर्माहात्म्यतः परम् ।
<>सिद्धमेव यतो भक्तेः फलं प्रेमैव निश्चितम् ॥
<>चिह्नानि प्रेमसम्पत्तेर्बाह्यान्याभ्यन्तराणि च ।
<>कियन्त्युल्लिखितान्यस्या महिमैव विलिख्यते ॥”
<>अथ प्रेमसम्पत्तिचिह्नानि सप्तमस्कन्धे श्रीप्रह्रा-
<>दस्य बालानुशासने ।
<>“निशम्य कर्म्माणि गुणानतुल्यान्
<>वीर्य्याणि लीलातनुभिः कृतानि ।
<>यद्वातिहर्षोत्पुलकाश्रुगद्गदं
<>प्रोत्कण्ठ उद्गायति नृत्यते च ॥
<>यदा ग्रहग्रस्त इव क्वचिद्धसत्या-
<>क्रन्दति ध्यायति बन्दते जनम् ।
<>मुहुः श्वसन् वक्ति हरे ! जगत्पते !
<>नारायणेत्यात्ममतिर्गतत्रपः ॥
<>तदा पुमान् मुक्तसमस्तबन्धन-
<>स्तद्भावभावानुकृताशयाकृतिः ।
<>निर्दग्धबीजानुशयो महीयसा
<>भक्तिप्रयोगेण समेत्यधीक्षजम् ॥”
<>एकादशे च श्रीकवियोगेश्वरोत्तरे ।
<>शृण्वन् सुभद्राणि रथाङ्गपाणे-
<>र्जन्मानि कर्म्माणि च यानि लोके ।
<>गीतानि नामानि तदर्थकानि
<>गायन् विलज्जो विचरेदसङ्गः ॥
<>एवंव्रतः स्वप्रियनामकीर्त्त्या
<>जातानुरागो द्रुतचित्त उच्चैः ।
<>हसत्यथो रोदिति रौति गाय-
<>त्युन्मादवन्नृत्यति लोकबाह्यः ॥”
<>तत्रैव श्रीप्रबुद्धयोगेश्वरोत्तरे ।
<>“स्मरन्तः स्मारयन्तश्च मिथोऽघौघहरं हारम् ।
<>भक्त्या संजातया भक्त्या बिभ्रत्युत्पुलकां तनुम् ॥
<>क्वचिद्रुदन्त्यच्युतचिन्तया क्वचि-
<>द्धसन्ति नन्दन्ति वदन्त्यलौकिकाः ।
<>नृत्यन्ति गायन्त्यनुशीलयन्त्यजं
<>भवन्ति तष्णीं परमेत्य निर्वृताः ॥
[Page3-464-b+ 52]
<>श्रीभगवदुद्धवसंवादे च ।
<>“कथं विना रोमहर्षं द्रवता चेतसा विना ।
<>विनानन्दाश्रुकलया शुद्धेद्भक्त्या विनाशयः ॥
<>वाग्गद्गदा द्रवते यस्य चित्तं
<>रोदित्यभीक्षणं हसति क्वचिच्च ।
<>विलज्ज उद्गायति नृत्यते च
<>मद्भक्तियुक्तो भुवनं पुनाति ॥
<>यथोक्तभक्त्यशक्तौ तु भगवच्चरणाम्बुजम् ।
<>शरणागतभावेन कृत्स्नभीतिघ्नमाश्रयेत् ॥”
<>इति हरिभक्तिविलासे ११ विलासः ॥
<>अपि च । उत्तमभक्तेर्लक्षणं यथा, --
<>“अन्याभिलासिताशून्यं ज्ञानकर्म्माद्यनावृतम् ।
<>आनुकूल्येन कृष्णानुशीलनं भक्तिरुत्तमा ॥
<>तथा नारदपञ्चरात्रे ।
<>“सर्व्वोपाधिविनिर्भुक्तं तत्परत्वेन निर्म्मलम् ।
<>हृषीकेण हृषीकेशसेवनं भक्तिरुच्यते ॥”
<>श्रीभागवतस्य तृतीयस्कन्धे च ।
<>“अहैतुक्यव्यवहिता या भक्तिः पुरुषोत्तमे ।
<>सालोक्यसार्ष्टिसामीप्यसारूप्यैकत्वमप्युत ॥
<>दीयमानं न गृह्णन्ति विना मत्सेवनं जनाः ।
<>स एव भक्तियोगाख्य आन्त्यन्तिक उदाहृतः ॥”
<>इति ॥
<>सा उत्तमा भक्तिः षड्विधा यथा, --
<>“क्लेशघ्नी शुभदा मोक्षलघुताकृत् सुदुर्लभा ।
<>सान्द्रानन्दविशेषात्मा श्रीकृष्णाकर्षणी च सा ॥”
<>तत्रास्याः क्लेशघ्नत्वम् ।
<>“क्लेशास्तु पापं तद्बीजमविद्या चेति ते त्रिधा ॥”
<>शुभदत्वं यथा, --
<>“शुभानि प्रीणनं सर्व्वजगतामनुरक्तता ।
<>सद्गुणाः सुखमित्यादीन्याख्यातानि मनी-
<>षिभिः ॥”
<>मोक्षलघुताकृद्यथा, --
<>“मनागेव प्ररूढायां हृदये भगवद्रतौ ।
<>पुरुषार्थास्तु चत्वारस्तृणायन्ते समन्ततः ॥”
<>सुदुर्लभा यथा, --
<>“साधनौघैरनासङ्गैरलभ्या सुचिरादपि ।
<>हरिणाचाश्वदेयेति द्विधा सा स्यात् सुदुर्लभा ॥”
<>सान्द्रानन्दविशेषात्मा यथा, --
<>“ब्रह्मानन्दो भवेदेष चेत् परार्द्धगुणीकृतः ।
<>नैति भक्तिसुखाम्भोधेः परमाणुतुलामपि ॥”
<>श्रीकृष्णाकर्षणी यथा ।
<>“कृत्वा हरिम्प्रेमभाजम्प्रियवर्गसमन्वितम् ।
<>भक्तिर्वशीकरोतीति श्रीकृष्णाकर्षणी च सा ॥”
<>सा उत्तमा भक्तिस्त्रिधा यथा, --
<>“सा भक्तिः साधनं भावः प्रेमा चेति त्रिधो-
<>दिता ॥”
<>साधनभक्तिर्यथा, --
<>“कृतिसाध्या भवेत् साध्यभावा सा साधनाभिधा ।
<>नित्यसिद्धस्य भावस्य प्राकट्यं हृदि साध्यता ॥”
<>भावभक्तिर्यथा, --
<>“शुद्धसत्त्वविशेषात्मा प्रेमसूर्य्यांशुसाम्यभाक् ।
<>रुचिभिश्चित्तमासृण्यकृदसौ भाव उच्यते ॥”
[Page3-464-c+ 52]
<>प्रेमभक्तिर्यथा, --
<>“सम्यङ्मसृणितस्वान्तो ममत्वातिशयाङ्कितः ।
<>भावः स एव सान्द्रात्मा बुधैः प्रेमा निगद्यते ॥”
<>इति भक्तिरसामृतसिन्धौ पूर्व्वविभागः ॥
<LEND>
