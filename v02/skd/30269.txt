<L>30269<pc>4-208<k1>ललितं<k2>ललितं
ललितं¦, क्ली, (लल + क्तः ।) शृङ्गारभावजक्रिया-
विशेषः । इत्यमरः ॥ सुकुमारविधानेन भ्रू-
[Page4-208-c+ 52]
नेत्रादिक्रियासचिवकरचरणाङ्गविन्यासो ललि-
तम् । तथा च ।
“सुकुमाराङ्गविन्यासे मसृणा ललितं भवेत् ॥”
तथा, --
“सभ्रूभङ्गं करकिशलयावर्त्तनैरापतन्ती
सा लिम्पन्ती ललितललिता लोचनस्याञ्जनेन ।
विन्यस्यन्ती चरणकमले लीलया स्वैरयाते
निःशङ्का च प्रथमवयसा नर्त्तिता पङ्कजाक्षी ॥
भ्रूनेत्रादिक्रियाशालिसुकुमारविधानतः ।
हस्तपादाङ्गविन्यासस्तरुण्या ललितं विदुः ॥”
इत्यन्येऽपि ॥
“अनाचार्य्योपदिष्टं स्याल्ललितं रतिचेष्टितम् ।”
इत्यन्ये ।
ललत् केप्से भावे क्तः । लड विलासे इत्यस्य
मनीषादित्वात् डस्य लत्वं वा । इति भरतः ॥
अपि च ।
“विन्यासभङ्गिरङ्गानां भ्रूविलासमनोहरा ।
सुकुमारा भवेद्यत्र ललितं तदुदीरितम् ॥”
इत्युज्ज्वलनीलमणिः ॥
<LEND>
