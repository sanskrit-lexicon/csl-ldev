<L>29058<pc>4-086<k1>रणं<k2>रणं
रणं¦, क्ली पुं, (रणन्ति शब्दायन्तेऽत्रेति । रण् +
“ग्रहेति ।” ३ । ३ । ५८ । इत्यत्र । “वशिरण्यो-
रुपसंख्यानम् ।” इति काशिकोक्त्या अप् ।)
युद्धम् । इत्यमरः । २ । ८ । १०४ ॥ (यथा,
[Page4-086-c+ 52]
मनौ । ७ । ९० ।
“न कूटैरायुधैर्हन्याद्युध्यमानो रणे रिपून् ।
न कर्णिभिर्नापि दिग्धैर्नाग्निज्वलिततेजनैः ॥”
रमणम् । यथा, ऋग्वेदे । ८ । १७ । १२ ।
“शाचिगो शाचि पूजनायं रणाय ते सुतः ॥”
“रणाय रमणाय ।” इति तद्भाष्ये सायणः ॥
रमणीये, त्रि । यथा, तत्रैव । १ । ११६ । २१ ।
“एकस्यावन्त्यो रावतं रणाय वशमश्विनासनये
सहस्रा ।”
“रणाय रमणीयाय ।” इति तद्बाष्ये सायणः ॥)
<LEND>
