<L>29132<pc>4-090<k1>रथः<k2>रथः
रथः¦, पुं, (रम्यतेऽनेनात्र वा । रम् + “हनि
<>कुषिनीरमिकाशिभ्यः क्थन् ।” उणा० २ । २ ।
<>इति क्थन् । अनुनासिकलोपश्च ।) कायः ।
<>(यथा, गीतायाम् ।
<>“आत्मानं रथिनं विद्धि शरीरं रथमेव च ॥”)
<>चरणः । वेतसवृक्षः । इति विश्वः ॥ (अस्य
<>पर्य्यायो यथा, --
<>“वेतसो नम्रकः प्रोक्तो वाणीरो वञ्जुलस्तथा ।
<>अभ्रपुष्पश्च विदुलो रथः शीतश्च कीर्त्तितः ॥”
<>इति भावप्रकाशस्य पूर्व्वखण्डे प्रथमे भागे ॥)
<>तिनिशवृक्षः । इति राजनिर्घण्टः ॥ चक्र-
<>विशिष्टयुद्धार्थयानम् । तत्पर्य्यायः । शताङ्गः २
<>स्यन्दनः ३ । इत्यमरः । २ । ८ । ५१ ॥ स्यन्दन-
<>मात्रम् । इत्यजयः ॥ (यथा, मनुः । ८ । २९५ ।
<>“स चेत् तु पथि संरुद्धः पशुभिर्वा रथेन वा ।
<>प्रमापयेत् प्राणभृतस्तत्र दण्ड्योऽविचारितः ॥”)
<>तद्द्वारा भ्रमणगुणाः ।
<>“हस्त्यश्वरथदोलाद्यैर्भ्रमणं वातकोपनम् ।
<>स्थिरीकरणमङ्गानां बल्यं वह्निविवर्द्धनम् ॥”
<>इति राजवल्लभः ॥ * ॥
<>रथविशेषाणां नामानि यथा, --
<>“युद्धार्थे चक्रवद्याने शताङ्गः स्यन्दनो रथः ।
<>संक्रीडार्थः पुष्यरथो देवार्थस्तु मरुद्रथः ॥
<>योग्यो रथो वैनायिकोऽध्वरथः परिघातिकः ।
<>कर्णीरथः प्रवहणं डयनं रथगर्भकः ॥
<>अनस्तु शकटोऽथ स्याद्गन्त्री कम्बलिवाह्यकम् ।
<>अथ काम्बलवस्त्राद्यास्तैस्तैः परिवृते रथे ॥
<>सपाण्डुकम्बली यः स्यात् संवीतः पाण्डुकम्बलैः ।
<>सत्तु द्वैपो वैयाघ्रश्च यो वृतो द्बीपिचर्म्मणा ॥”
<>इति हेमचन्द्रः ॥
<>गोलोकस्य रथो यथा, --
<>“प्रदत्तं विप्रपत्नीभिर्म्मिष्टमन्नं सुधोपमम् ।
<>बालकान् भोजयित्वा तु स्वयञ्च बुभुजे विभुः ॥
<>एतस्मिन्नन्तरे तत्र शातकुम्भरथं वरम् ।
<>ददृशुर्विप्रपत्न्यश्च पतन्तं गगनादहो ॥
<>रत्नदर्पणसंयुक्तं रत्नसारपरिच्छदम् ।
<>रत्नस्तम्भैर्न्निबद्धञ्च सद्रत्नकलसोज्ज्वलम् ॥
<>श्वेतचामरसंयुक्तं वह्निशुद्धांशुकान्वितम् ।
<>पारिजातप्रसूनानां मालाजालविराजितम् ॥
<>शतचक्रसमायुक्तं मनोयायि मनोहरम् ।
<>वेष्टितं पार्षदैर्द्दिव्यैर्व्वनमालाविभूषितैः ॥
<>पीतवस्त्रपरीधानै रत्नालङ्कारभूषितैः ।
<>नवयौवनसम्पन्नैः श्यामलैः सुमनोहरैः ॥
<>हिभुत्रैर्मुरलीहस्तैर्गोपवेशधरैर्व्वरैः ।
<>शिखिपुच्छगुञ्जमालाबद्धवङ्किमचूडकैः ॥
<>अवरुह्य रथात्तर्णं ते प्रणम्य हरेः पदम् ।
<>रथमारोहणं कर्त्तमूचुर्ब्राह्मणकाभिनीः ॥
[Page4-090-b+ 52]
<>विप्रभार्य्या हरिं नत्वा जर्ग्मुर्गोलोकमीप्सितम् ।
<>बभूवुर्गोपिकाः सद्यस्त्यक्त्वा मानुषविग्रहान् ॥”
<>इति ब्रह्मवैवर्त्ते श्रीकृष्णजन्मखण्डे १८ अध्यायः ॥
<>देव्या रथयात्रा यथा, --
<>ब्रह्मोवाच ।
<>“भूयस्त संप्रवक्ष्यामि देव्याराधनमुत्तमम् ।
<>यत् कृत्वा सर्व्वकामाणां व्याप्तिस्तृप्तिर्भविष्यति ॥
<>दन्तिदन्तमयैर्द्दण्डैर्हेमबद्धैः सुशोभनैः ।
<>विचित्रपद्मरागाद्यैर्म्मणिभिरुपशोभितैः ॥
<>रथन्तैः कारयेद्देव्या सप्तभौमं मनोरमम् ।
<>दुकूलवस्त्रसंछन्नमर्द्धचन्द्रोपशोभितम् ॥
<>घण्टाकिङ्किणिशङ्खाढ्यं चामरैः कटकान्वितम् ।
<>पताकाध्वजशोभाढ्यं दर्पणैरुपशोभितम् ॥
<>तं रथं पूजयेच्छक्र जातीकुसुममल्लिकैः ।
<>पारिजातकपुष्पैश्च यक्षकर्द्दमचन्दनैः ॥
<>सुगन्धधूपितैः कृत्वा देवीं तत्र निवेशयेत् ।
<>प्रतिमां शोभनां वत्स ! महासुरक्षयङ्करीम् ॥
<>पूजयेद्रथविन्यस्तां सर्व्वमङ्गलमङ्गलाम् ।
<>दुर्गा कात्यायनी देवी वरदा विन्ध्यवासिनी ॥
<>निशुम्भशुम्भमथनी महिषासुर घातिनी ।
<>प्रसीदतु सदा मेऽस्तु यच्च नो वाञ्छितं हृदि ॥
<>अनेन वलिपूर्व्वेण नमस्कारयुतेन च ।
<>पूजयित्वा ततो नेया समस्ताप्सरगीतकैः ॥
<>पञ्चमी सप्तमी पूर्णा नवम्येकादशीषु च ।
<>तृतीयाशिवविघ्नेशदिवसेषूत्सवेषु च ॥
<>महानदीनदसंज्ञपर्व्वतस्रवणेषु च ।
<>तत्र मण्डपविन्यासं महदाविष्टनिर्म्मितम् ॥
<>शैलं वा मृण्मयं वापि कृत्वा वास्तुविचारितम् ।
<>सर्व्वलक्षणसंपूर्णं सर्व्वशोभासमन्वितम् ॥
<>पूर्व्वे च कारयेच्छक्र पश्चाद्यात्रां प्रचक्रिरे ।
<>महाजनपदोपेतां महास्त्रीभिः ससङ्कुलाम् ॥
<>सर्व्वान्नपाननैवेद्यैः समस्तैरपि पूजयेत् ।
<>दद्याद्वलिं शक्र सर्व्वं सर्व्वदिक्षु समन्ततः ॥
<>भूयो वेतालसंघस्य मन्त्रेणानेन सुव्रत ! ।
<>रक्ष मां निजभूतेभ्यो वलिं गृह्ण सदा प्रियम् ॥
<>मातर्मातर्वरे देवि ! सर्व्वकामार्थसाधिनि ।
<>अनेन वलिदानेन सर्व्वकामान् प्रयच्छ मे ॥
<>एवं दत्त्वा वलिं शक्र तथा देव्यावतारयेत् ।
<>विन्यसेद्भद्रपीठे तु मण्डलैरुपशोभिताम् ॥
<>तत्रस्थां पूजयेद्देवीं हैमरूपैश्च ताम्रजैः ।
<>कलसैस्तु सहस्रेण गन्धोदकसुपूरितैः ॥
<>समस्तफलसम्पूर्णैर्यज्ञियैरथ पल्लवैः ।
<>स्नापयेदेकमेकेन रत्नगर्भैर्नवैर्दृढैः ॥
<>वेदमङ्गलशब्देन शङ्खवादित्रनिस्वनैः ।
<>वेणुवीणामृदङ्गैश्च घण्टाकिङ्किणिराविणैः ॥
<>स्नापयित्वा ततो देवीं निर्मञ्छेच्छनकैः शुभैः ।
<>गोमयादिकृतैः पद्मैर्दीपवर्त्त्या विशोधितैः ॥
<>स्वस्तिकैर्नन्दिकावर्त्तैः शङ्खैर्नीलोत्पलोत्पलैः ।
<>यवशाल्यङ्कुरोद्भिन्नैर्यवाचारैर्निमज्जयेत् ॥
<>प्रत्येकञ्च दहेद्धूपं प्रत्येकं कलसैः स्नपेत् ।
<>तथा कर्पूरक्षोदेन चन्दनैः कुङ्कुमेन च ॥
<>गोरोचनासमेतेन देवीमालिप्य पूजयेत् ॥
[Page4-090-c+ 52]
<>हेमजैर्जातिजैर्माल्यै रत्नमाल्यैरनेकधा ।
<>वासोभिः सुमनैश्चित्रैः पुनर्धूपं समुत्क्षिपेत् ॥
<>भक्षयेत तथा कन्या द्बिजातीनथ दुःखितान् ।
<>भक्ष्यभोज्यान्नपानेन तत्र सर्व्वांश्च प्रीणयेत् ॥
<>भोजयित्वा क्षमायेत देवि मे प्रीयतामिति ।
<>रथे कृत्वा तथा देवीं पुनरेव गृहं नयेत् ॥
<>महता जनसंघेन समस्तविभवान्वितैः ।
<>शान्तरेणुपथं सर्व्वं पुष्पदूर्व्वाक्षतैर्ज्जलैः ॥
<>प्रक्षिप्यमाणैः कन्याभिः स्त्रीभिर्भङ्गलवादिभिः ।
<>सलिलेन यथा पांशुं कृत्वा पङ्कं प्रचक्रिरे ॥
<>पुरशोभां पथे शोभां द्वारशोभां गृहे गृहे ।
<>कारयीत तथा शक्र सर्व्ववाधां निवारयेत् ॥
<>अच्छेद्यास्तरवस्तस्मिन् प्राणिहिंसां विवर्ज्जयेत् ।
<>वन्धनस्था विमोक्तव्या बध्याः क्रोधादिशत्रवः ॥
<>अकालकौमुदीं शक्र रथयात्रान्तु कारयेत् ।
<>सर्व्वदा सर्व्वदेवैस्तु शङ्कराद्यैः प्रतिष्ठिता ॥
<>रथयात्रा तदा शक्र सुरैः स्वर्गे सदा कृता ।
<>तथा किन्नरगन्धर्व्वैर्भू पातालनिवासिभिः ॥
<>रथयात्राप्रभावेण मोदन्ते दिवि देवताः ।
<>आदित्यो रथयात्राकृद्रथेन नभसः क्रमेत् ॥
<>देव्यो दिव्यविमानस्था रथयात्राप्रभावतः ।
<>क्रीडन्ते विविधैर्भोगैः सर्व्वातङ्कविवर्जिताः ॥
<>तथा त्वमपि देवेन्द्र ! रथयात्राकरो भव ।
<>शिवायाः शिवदायास्तु परमेण समाधिना ॥
<>अगस्त्य उवाच ।
<>रथयात्राकृतं पुण्यं ब्रह्मणो वासवस्य तु ।
<>पूर्व्वं यत् कथितं तात तत्ते सर्व्वं मयाखिलम् ॥
<>व्यापितं नात्र सन्देहो देवीमाहात्म्यमुत्तमम् ।
<>यः पठेत् शृणुयाद्बापि भक्तिमान् नृपसत्तम ॥
<>स सुखं यशः सौभाग्यं पुत्त्रप्राप्तिमथेप्सिताम् ।
<>लभते नात्र सन्देह इत्येवं ब्रह्मणोऽब्रवीत् ॥
<>स्वबलेन कृते राज्ये पुरा शक्रस्य कीर्त्तिता ।
<>धनदस्य पूरीप्राप्तिर्व्वरुणस्य च वायुना ॥
<>हृते स्थाने कृता तेन तथा श्रुत्वा च निरृतेः ।
<>भुञ्जते परया दृष्ट्या पुरीर्भोगवतीः शुभाः ॥”
<>इति देवीपुराणे रथयात्राविधिमाहात्म्यम्
<>३९ अध्यायः ॥ * ॥ नवग्रहाणां रथा यथा, --
<>“योजनानां सहस्राणि भास्करस्य रथो नव ।
<>ईशादण्डस्तथैवास्माद्द्विगुणो द्विजसत्तमाः ॥
<>सार्द्धकोटिस्तथा सप्त नियुतान्यधिकानि तु ।
<>योजनानान्तु तस्याक्षं तत्र चक्रं प्रतिष्ठितम् ॥
<>त्रिनाभिमतिपञ्चारे षण्णेमिन्यक्षयात्मके ।
<>संवत्सरन्तु यत् कृत्स्नं कालचक्रं प्रतिष्ठितम् ॥
<>चत्वारिंसत्सहस्राणि द्बितीयोऽक्षो विवस्वतः ।
<>पञ्चान्यानि तु सार्द्धानि स्यन्दनस्य द्धिजोत्तमाः ॥
<>अक्षप्रमाणमुभयोः प्रमाणं तत्परार्द्धयोः ।
<>भूयोऽक्षस्तद्युगार्द्धे च ध्रुवाधारं रथस्य वै ॥
<>द्बितीयेऽक्षे तु तच्चक्रं संस्थितं मानसाचले ।
<>हयाश्च सप्त च्छन्दांसि तन्नामानि निबोधत ॥
<>गायत्त्री च बृहत्युष्णिक् जगती पंक्तिरेव च ।
<>अनुष्टुप् त्रिष्टुबित्युक्ताश्छन्दांसि हरयो रवेः ॥” १ ॥
<>इति कौर्म्मे ३८ अध्यायः ॥
[Page4-091-a+ 52]
<>“रथस्त्रिचक्रः सोमस्य कुन्दाभास्तस्य वाजिनः ।
<>वामदक्षिणतो युक्ता दश तेन निशाकरः ।
<>वीथ्याश्रयाणि चरति नक्षत्राणि रविर्यथा ॥ २ ॥
<>सोमपुत्त्रस्य चाष्टाभिर्वाजिभिर्वायुवेगिभिः ।
<>वारिजैः स्यन्दनो युक्तस्तेनासौ याति सर्व्वतः ॥ ३ ॥
<>शुक्रस्य भूमिजैरश्वैः स्यन्दनो दशभिर्वृतः ॥ ४ ॥
<>अष्टाभिश्चाथ भौमस्य रथो हैमः सुशोभनः । ५ ।
<>बृहस्पतेरथाष्टाश्वः स्यन्दनो हेमनिर्म्मितः ॥ ६ ॥
<>रथस्तमोमयो ह्यश्वो मन्दस्यायसनिर्म्मितः । ७ ।
<>स्वर्भानोर्भास्करारेश्च तथा षड्भिर्हयैर्वृतः ॥ ८ ॥ ९ ॥
<>एते महाग्रहाणां वै समाख्याता रथा नव ।
<>सर्व्वे ध्रुवे महाभागा निबद्बा वातरश्मिभिः ॥
<>ग्रहर्क्षताराधिष्ट्यानि ध्रुवे बद्धान्यशेषतः ।
<>भ्रमन्ति भ्रामयन्त्येनं सर्व्वाण्यनिलरश्मिभिः ॥”
<>इति कौर्म्मे ४० अध्यायः ॥ * ॥
<>श्रीजगन्नाथदेवस्य रथः यात्राशब्दे द्रष्टव्यः ॥ * ॥
<>(त्रिपुरदहनार्थं महेश्वरादिष्टा देवा येन प्रकारेण
<>तद्रथं निर्म्मितवन्तस्तदाह । मात्स्ये । १३३ ।
<>१३ -- ७१ ।
<>“त्रिनेत्र एवमुक्तस्तु देवैः शक्रपुरोगमैः ।
<>उवाच देवान् देवेशो वरदो वृषबाहनः ॥
<>व्यपगच्छतु वो देवा महद्दानवजं भयम् ।
<>तदहं त्रिपुरं धक्ष्ये क्रियतां यद्ब्रवीमि तत् ॥
<>यदीच्छथ मया दग्धुं तत् पुरं सहदानवम् ।
<>रथमोपयिकं मह्यं सज्जयध्वं किलास्य ते ॥
<>दिग्वाससा तथोक्तास्ते सपितामहकाः सुराः ।
<>तथेत्युक्त्वा महादेवं चक्रुस्ते रथमुत्तमम् ॥
<>धरां कूवरकौ द्वौ तु रुद्रपार्शचरावुभौ ।
<>अधिष्ठानं शिरो मेरोरक्षो मन्दर एव च ॥
<>चक्रुश्चन्द्रञ्च सूर्य्यञ्च चक्रे काञ्चन-राजते ।
<>कृष्णपक्षं शुक्लपक्षं पक्षद्बयमपीश्वराः ॥
<>रथनेमिद्वयं चक्रुर्देवा ब्रह्मपुरःसराः ।
<>आदिद्बयं पक्षयन्त्रं यन्त्रमेताश्च देवताः ॥
<>कम्बलाश्वतराभ्याञ्च नागाभ्यां समवेष्टितम् ।
<>भार्गवश्चाङ्गिराश्चैव बुधोऽङ्गारक एव च ॥
<>शनैश्चरस्तथा चात्र सर्व्वे ते देवसत्तमाः ।
<>वरूथं गगनं चक्रुश्चारुरूपं रथस्य ते ॥
<>कृतं द्विजिह्वनयनं त्रिवेणुं शातकौम्भिकम् ।
<>मणिमुक्तेन्द्रनीलैश्च वृतं हृष्टमुखैः सुरैः ॥
<>गङ्गा सिन्धुः शतद्रुश्च चन्द्रभागा इरावती ।
<>वितस्ता च विपाशा च यमुना गण्डकी तथा ॥
<>सरस्वती देविका च तथा च शरयूरपि ।
<>एताः सरिद्वराः सर्व्वा वेणुसंज्ञाः कृता रथे ॥
<>धृतराष्ट्राश्च ये नागास्ते च वेश्यात्मकाः कृताः ।
<>वासुकेः कुलजा ये च ये च रैवतवंशजाः ॥
<>ते सर्पा दर्पसम्पूर्णाश्चापतूणेष्वनूनगाः ।
<>अवतस्थुः शरा भूत्वा नानाजातिशुभाननाः ॥
<>सुरसा सरमा कद्रूर्विनता शुचिरेव च ।
<>तृषा बुभुक्षा सर्वोग्रा मृत्युः सर्व्वशमस्तथा ॥
<>ब्रह्मवध्या च गोवध्या बालवध्या प्रजाभयाः ।
<>गदा भूत्वा शक्तयश्च तदा देवरथेऽभ्ययुः ॥
<>युगं कृतयुगञ्चात्र चातुर्होत्रप्रयोजकाः ।
[Page4-091-b+ 52]
<>चतुर्व्वर्णाः सलीलाश्च बभूबुः स्वर्णकुण्डलाः ॥
<>तंद्युगं युगसङ्काशं रथशीर्षे प्रतिष्ठितम् ।
<>धृतराष्ट्रेण नागेन बद्धं बलवता महत् ॥
<>ऋग्वेदः सामवेदश्च यजुर्व्वेदस्तथापरः ।
<>वेदाश्चत्वार एवैते चत्वारस्तुरगा भवन् ॥
<>अन्नदानपुरोगाणि यानि दानानि कानिचित् ।
<>तान्यासन् वाजिनां तेषां भूषणानि सहस्रशः ॥
<>पद्मद्वयं तक्षकश्च कर्कोटक-धनञ्जयौ ।
<>नागा बभूवुरेवैते हयानां बालबन्धनाः ॥
<>ओङ्कारप्रभवास्ता वा मन्त्रयज्ञक्रतुक्रियाः ।
<>उपद्रवाः प्रतीकाराः पशुबन्धेष्टयस्तथा ॥
<>यज्ञोपवाहान्येतानि तस्मिन् लोकरथे शुभे ।
<>मणि-मुक्ता-प्रबालैस्तु भूषितानि सहस्रशः ॥
<>प्रतोदोङ्कार एवासीत् तदग्रञ्च वषट्कृतम् ।
<>सिनीबाली कुहू राका तथा चानुमती शुभा ॥
<>योक्त्राण्यासं स्तुरङ्गाणामपसर्पणविग्रहाः ॥
<>कृष्णान्यथ च पीतानि श्वेतमाञ्जिष्ठकानि च ।
<>अवदाताः पताकास्तु बभूबुः पवनेरिताः ॥
<>ऋतुभिश्च कृतः षड्भिर्धनुः संवत्सरोऽभवत् ।
<>अजरा ज्याभवच्चापि साम्बिका धनुषो दृढा ॥
<>कालो हि भगवान् रुद्रस्तञ्च संवत्सरं विदुः ।
<>तस्मादुमा कालरात्रिर्धनुषो ज्याऽजराभवत् ॥
<>सगर्भं त्रिपुरं येन दग्धवान् स त्रिलोचनः ।
<>स इषुर्विष्णुसोमाग्नि-त्रिदैवतमयोऽभवत् ॥
<>आननं ह्यग्निरभवच्छल्यं सोमस्तमोनुदः ।
<>तेजसः समवायोऽथ चेषोस्तेजो रथाङ्गधृक् ॥
<>तस्मिंश्च वीर्य्यवृद्ध्यर्थं वासुकिर्नागपार्थिवः ।
<>तेजः संवसनार्थं वै मुमोचातिविषो विषम् ॥
<>कृत्वा देवा रथञ्चापि दिव्यं दिव्यप्रभावतः ।
<>लोकाधिपतिमभ्येत्य इदं वचनमब्रुवन् ॥
<>संस्कृतोऽयं रथोऽस्माभिस्तव दानवशत्रुजित् ।
<>इदमापत्परित्राणं देवान् सेन्द्रपुरोगमान् ॥
<>तं मेरुशिखराकारं त्रैलोक्यरथमुत्तमम् ।
<>प्रशस्य देवान् साध्विति रथं पश्यति शङ्करः ॥
<>मुहुर्दृष्ट्वा रथं साधु साध्वित्युक्त्वा मुहुर्म्मुहुः ।
<>उवाच सेन्द्रानमरानमराधिपतिः स्वयम् ॥
<>यादृशोऽयं रथः कॢप्तो युष्माभिर्मम सत्तमाः ।
<>ईदृशो रथसम्पत्त्या यन्ता शीघ्रं विधीयताम् ॥
<>इत्युक्ता देवदेवेन देवा विद्धा इवेषुभिः ।
<>अवापुर्महतीं चिन्तां कर्थ कार्य्यमिति ब्रुवन् ॥
<>महादेवस्य देवोऽन्यः को नाम सदृसो भवेत् ।
<>मुक्त्वा चक्रायुधं देवं सोपास्य इषुमाश्रितः ॥
<>घुरि युक्ता इवोक्षाणो घटन्त इव पर्व्वतैः ।
<>निश्वसन्तः सुराः सर्व्वे कथमेतदिति ब्रुवन् ॥
<>अहं सारथिरित्युक्त्वा जग्राहाश्वांस्ततोऽग्रजः ॥
<>ततो देवैः सगन्धर्व्वैः सिंहनादो महान् कृतः ।
<>प्रतोदहस्तं सम्प्रेक्ष्य ब्रह्माणं सूततां गतम् ॥
<>भगवानपि विश्वेशो रथस्थे वै पितामहे ।
<>सदृशः सूत इत्युक्त्वा चारुरोह रथं हरः ॥
<>आरोहति रथं देवे ह्यश्वा हरभरातुराः ।
<>जानुभिः पतिता भूमौ रजोग्रासश्च ग्रासितः ॥
<>देवो दृष्ट्वाथ वेदांस्तानभीरुग्रहयान् भयात् ।
[Page4-091-c+ 52]
<>उज्जहार पितॄनार्त्तान् सुपुत्त्र इव दुःखितान् ॥
<>ततः सिंहरवो भूयो बभूव रथभैरवः ।
<>जयशब्दश्च देवानां सम्बभूवार्णवोपमः ॥
<>तदोङ्कारमयं गृह्य प्रतोदं वरदः प्रभुः ।
<>स्वयम्भुः प्रययौ वाहाननुमन्त्र्य यथाजवम् ॥
<>ग्रसमाना इवाकाशं मुष्णन्त इव मेदिनीम् ।
<>मुखेभ्यः ससृजुः श्वासानुच्छ्रसन्त इवोरगाः ॥
<>स्वयम्भुवा चोद्यमानाश्चोदितेन कपर्द्दिना ।
<>व्रजन्ति तेऽश्वा जवनाः क्षयकाल इवानिलाः ॥
<>ध्वजोच्छ्रयविनिर्म्माणे ध्वजयष्टिमनुत्तमाम् ।
<>आक्रम्य नन्दी वृषभं तस्थौ तस्मिञ्छिवेच्छया ॥
<>भार्गवाङ्गिरसौ देवौ दण्डहस्तौ रविप्रभौ ।
<>रथचक्रे तु रक्षेते रुद्रस्य प्रियकाङ्क्षिणौ ॥
<>शेषश्च भगवान् नागः अनन्तोऽन्तकरोऽरि-
<>णाम् ।
<>शरहस्तो रथं पाति शयनं ब्रह्मणस्तदा ॥
<>यमस्तूर्णं ससास्थाय महिषञ्चातिदारुणम् ।
<>द्रविणाधिपतिर्व्यालं सुराणामधिपो द्विपम् ॥
<>मयूरं शतचन्द्रञ्च कूजन्तं किन्नरं यथा ।
<>गुह आस्थाय वरदो युगोपमरथं पितुः ॥
<>नदीश्वरश्च भगवान् शूलमादाय दीप्तिमत् ।
<>पृष्ठतश्चापि पार्श्वाभ्यां लोकस्य क्षयकृद्यथा ॥
<>प्रमथाश्चाग्निवर्णाभाः साग्निज्वाला इवाचलाः ।
<>अनुजग्मू रथं शार्व्वं नक्रा इव महार्णवम् ॥
<>भृगुर्भरद्बाज-वसिष्ठ-गौतमाः
<>क्रतुः पुलस्त्यः पुलहस्तपोधनाः ।
<>मरीचिरत्रिर्भगवानथाङ्गिराः
<>पराशरागस्त्यमुखा महर्षयः ॥
<>हरमजितमजं प्रतुष्टुवु-
<>र्वचनविषैर्विचित्रभूषणैः ।
<>रथस्त्रिपुरे सकाञ्चनाचलो
<>व्रजति सपक्ष इवाद्रिरम्बरे ॥
<>करिगिरिरविमेघसन्निभाः
<>सजलपयोदनिनादनादिनः ।
<>प्रमथगणाः परिवार्य्य देवगुप्तं
<>रथमभितः प्रययुः स्वदर्पयुक्ताः ॥
<>मकर-तिमि-तिमिङ्गिलावृतः
<>प्रलय इवातिसमुद्धतोऽर्णवः ।
<>व्रजति रथवरोऽति भास्वरो
<>ह्यशनिनिपातपयोदनिस्वनः ॥” * ॥)
<>अथ ज्योतिर्व्विदाभरणे रथकर्म्माह ।
<>“लोलमैत्रलघुजिष्णुकभेषु
<>स्यन्दनाखिलविधानमथाहुः ।
<>सेनसद्युषुवशाम्बुतपस्थैः
<>साधुराशिवति साधुभिरङ्गे ॥”
<>अथ रथचक्रमाह ।
<>“उष्णवृष्णिकरकीर्णपुरर्क्षा-
<>द्देयमृक्षवलयं वलयस्य ।
<>सव्यभागनिचितभ्रममग्रा-
<>दाविमध्यमनसो नवभागम् ॥
<>अग्रभे भवति संकलिरन्तः-
<>कूवरोडुनि जयोऽथ रथाङ्गे ।
[Page4-092-a+ 52]
<>सन्धिभेऽर्थहृतिरन्तरसन्धौ
<>भीतिरिष्टमनसो ननु गर्भे ॥”
<>अथ मुहूर्त्तगणपतौ रथकृत्यम् ।
<>“पुष्ये पुनर्व्वसुज्येष्ठानुराधा रेवती द्वयोः ।
<>श्रवणादित्रिभे हस्तत्रितये रोहिणीमृगे ।
<>सार्के सौम्यदिने सौम्यविलग्ने रथकर्म्म सत् ॥”
<>अथ ज्योतिःसागरे रथचक्रम् ।
<>“रथाकारं लिखेच्चक्रं भानुभादौ विलोकयेत् ।
<>रथाग्र त्रीणि रक्षाणि सृष्टिमार्गे प्रदापयेत् ॥
<>शृङ्गे मृत्युर्ज्जयं चक्रे सन्धिदण्डे महद्भयम् ।
<>रथाग्रे च महोत्पातं मध्ये चैव सुखप्रदम् ॥”
<>इत्यार्य्येषु ज्योतिर्व्विद्वल्लभरामेण कृताः शुभा
<>दिशः ॥ * ॥ अस्यार्थः । अथानन्तरं धीराः
<>स्यन्दनानां रथानां अखिलं सम्पूर्णं विधानं
<>कार्य्यमाहुः कथयन्ति । केषु लोलसंज्ञानि
<>स्वाति पुनर्व्वसुः श्रवणा धनिष्ठा शतभिषा
<>एतानि । मैत्रसंज्ञानि मृगशिरा रेवती चित्रा
<>अनुराधा एतानि । लघुसंज्ञानि हस्ता अश्विनी
<>पुष्या अभिजित् एतानि । जिष्णुरिन्द्रस्तद्भं ज्येष्ठा
<>को ब्रह्मा तद्भं रोहिणी एतेषु नक्षत्रेषु । पुनः
<>केषु सेनसद्द्युषु इनः सूर्य्यः तेन सह वर्त्तमानेषु ।
<>सतां शुभग्रहाणां द्युषु वारेषु । पुनः कस्मिन्
<>साधुराशिवति शुभग्रहराशियुक्ते अङ्गे लग्ने
<>सति । पुनः कैः वशा स्त्री सप्तमं स्थानं अम्बु
<>चतुर्थं तपः नवमं एतद्भवनस्थैः साधुभिः
<>शुभग्रहैरिति । अथ रथचक्रे नक्षत्रस्थापनम् ।
<>उष्णेति । उष्णवृष्णिः सूर्य्यस्तस्य करैः किरणैः
<>कीर्णं व्याप्तं पुरं कक्षामण्डलीयस्वभागप्रदेशं
<>यस्य तच्च तदृक्षञ्चेति तस्मात् अर्थात् सूर्य्या
<>क्रान्तनक्षत्रात् अनसः शकटस्य वलयश्चक्रं
<>तस्याग्रात् अग्रभागमारभ्य आविमध्यं मध्य-
<>भागपर्य्यन्तं सुधिया ऋक्षवलयं भचक्रं देयं
<>न्यासीकर्त्तव्यं किम्भूतं ऋक्षवलयं नवभागं
<>नवभिर्भागैः स्थितमिति यावत् । पुनः किंभूतं
<>सव्यभागनिचितभ्रमं वामभागेन व्याप्तभ्रमण-
<>मिति । अथास्य फलम् । अनसः शकटस्य
<>अग्रभे अग्रगतवर्त्तमाने चन्द्रनक्षत्रे सङ्कलिः
<>युद्धं भवति । कूवरोडुनि युगन्धरगते वर्त्त-
<>माननक्षत्रे अन्तो मृतिः मरणं भवति ॥
<>रथाङ्गे चक्रयुग्मे जयो भवति । सन्धिभे सन्धि-
<>गतनक्षत्रे अर्थहृतिः द्रव्यहरणं भवति ।
<>अन्तरसन्धौ मध्यसन्धानगतनक्षत्रे भीति-
<>भयो भवति । गर्भे मध्यभागगतनक्षत्रे इष्टं
<>शुभं भवति । ननु निश्चितमिति । अन्यत्
<>सुगमम् ॥
<LEND>
