<L>23501<pc>3-365<k1>प्रासादः<k2>प्रासादः
प्रासादः¦, पुं, (प्रसीदन्त्यस्मिन्निति । प्र + सद् +
<>“हलश्च ।” ३ । ३ । १२१ । इत्याधारे घञ् ।
<>“उपसर्गस्य घञ्यमनुष्ये बहुलम् ।” ६ । ३ । १२२ ।
<>इति उपसर्गस्य दीर्घः ।) देवभूभुजां गृहम् ।
<>इत्यमरः । २ । २ । ९ ॥ (यथा, देवीभाग-
<>वते । २ । ९ । ४२ ।
<>“इत्युक्त्वा सचिवान् राजा कल्पयित्वा सुरक्ष-
<>कान् ।
<>कारयित्वाथ प्रासादं सप्तभूमिकमुत्तमम् ॥”)
<>तल्लक्षणादि यथा, --
<>सूत उवाच ।
<>“प्रासादानां लक्षणन्तु वक्ष्ये शौनक ! तच्छृणु ।
<>चतुःषष्टिपदं कृत्वा दिग्विदिक्षूपलक्षितम् ॥
<>चतुष्कोणं चतुर्भिश्च द्बाराणि सूर्य्यसंख्यया ।
<>चत्वारिंशाष्टभिश्चैव भित्तीनां कल्पना भवेत् ॥
<>ऊर्द्धक्षेत्रसमा जङ्घा जङ्घार्द्धद्बिगुणं भवेत् ।
<>गर्भविस्तारविस्तीर्णा शुकाघ्रा च विधीयते ॥
<>तत्त्रिभागेण कर्त्तव्या पञ्चभागेन वा पुनः ।
<>निर्गमस्तु शुकाघ्राया उच्छ्रयः शिखरार्द्धगः ॥
<>चतुर्धा शिखरं कृत्वा त्रिभागे वेदिबन्धनन् ।
<>चतुर्थे पुनरस्यैव कण्ठमामलसारकम् ॥ * ॥
<>अथवापि समं वास्तुं कृत्वा षोडशभागिकम् ।
<>तस्य मध्ये चतुर्भागमादौ गर्भन्तु कारयेत् ॥
<>भागद्वादशकां भित्तिं ततस्तु परिकल्पयेत् ।
<>चतुर्भागेण भित्तीनामुच्छ्रयः स्यात् प्रमाणतः ॥
<>द्बिगुणः शिखरोच्छ्रायो भित्त्युच्छ्रायाच्च मानतः ।
<>शिखरार्द्धस्य चार्द्धेन विधेयास्तु प्रदक्षिणाः ॥
<>चतुर्द्दिक्षु तथा ज्ञेयो निर्गमस्तु तथा बुधैः ।
<>पञ्चभागेन संभज्य गर्भमानं विचक्षणः ॥
<>भागमेकं गृहीत्वा तु निर्गमं कल्पयेत् पुनः ।
<>गर्भसूत्रसमो भागादग्रतो मुखमण्डपः ॥
<>एतत् सामान्यमुद्दिष्टं प्रासादस्य हि लक्षणम् ।
<>लिङ्गमानमथो वक्ष्ये पीठो लिङ्गसमो भवेत् ॥
<>द्बिगुणेन भवेद्गर्भः समन्ताच्छौनक ! ध्रुवम् ।
<>तद्बिधा च भवेद्भित्तिर्जङ्घा तद्विस्तरार्द्धगा ॥
<>द्बिगुणं शिखरं प्रोक्तं जङ्घायाश्चैव शौनक ! ।
<>पीठं गर्भावरं कर्म्म तन्मानेन शुकाघ्रकाम् ॥
<>निर्गमस्तु समाख्यातः शेषं मूलवदेव तु ।
<>लिङ्गमानः स्मृतो ह्येष द्वारमानमथोच्यते ॥ * ॥
<>कराग्रं वेदवत् कृत्वा द्वारं भागाष्टकं भवेत् ।
<>विस्तरेण समाख्यातं द्विगुणं वेच्छया भवेत् ॥
<>द्वारषत् पीठमध्ये तु शेषं शुषिरकं भवेत् ।
<>पादिकं शेषिकं भित्तिर्द्वारार्द्धेन परिग्रहात् ॥
<>तद्बिस्तारसमा जङ्घा शिखरं द्विगुणं भवेत् ।
[Page3-366-a+ 52]
<>शुकाघ्रा पूर्व्ववज्ज्ञेया निर्गमोच्छ्रायकं भवेत् ॥
<>मण्डपे मानमेतत्तु स्वरूपञ्चापरं वदे । * ।
<>त्रैवेदं कारयेत् क्षेत्रं यत्र तिष्ठन्ति देवताः ॥
<>इत्थं कृतेन मानेन बाह्यभागविनिर्गतम् ।
<>नेमिः पादेन विस्तीर्णा प्रासादस्य समन्ततः ॥
<>गर्भन्तु द्विगुणं कुर्य्यात् नेम्या मानं भवेदिह ।
<>स एव भित्तेरुत्सेधो द्विगुणः शिखरो मतः ॥ * ॥
<>प्रासादानाञ्च वक्ष्यामि मानं योनिञ्च नामतः ।
<>वैराजः पुष्पकाख्यश्च कैलासो मालकाह्वयः ॥
<>त्रिपिष्टपश्च पञ्चैते प्रासादाः सर्व्वयोनयः ।
<>प्रथमश्चतुरस्रो हि द्वितीयस्तु तदायतः ॥
<>वृत्तो वृत्तायतश्चान्योऽष्टास्रश्चेह च पञ्चमः ।
<>एतेभ्य एव सम्भूताः प्रासादाः सुमनोहराः ॥
<>सर्व्वप्रकृतिभूतेभ्यश्चत्वारिंशच्च एव च ।
<>मेरुश्च मन्दरश्चैव विमानश्च तथापरः ॥
<>भद्रकः सर्व्वतोभद्रो रुचको नन्दनस्तथा ।
<>नन्दिवर्द्धनसंज्ञश्च श्रीवत्सश्च नवेत्यमी ॥
<>चतुरस्रात् समुद्भूता वैराजादिति गम्यताम् । * ।
<>वडभी गृहराजश्च शालागृहञ्च मन्दिरम् ॥
<>विमानश्च तथा ब्रह्ममन्दिरं भवनं तथा ।
<>उत्तम्भं शिविका वेश्म नवैते पुष्पकोद्भवाः ॥ * ॥
<>वलयो दुन्दुभिः पद्मो महापद्मस्तथापरः ।
<>भद्रकः सर्व्वतोभद्रो रुचको नन्दनस्तथा ॥
<>गुवावृक्षस्तथान्यच्च वृत्ताः कैलाससम्भवाः । * ।
<>गजोऽथ वृषभो हंसो गरुडः सिंहनामकः ॥
<>भूमुखो भूधरश्चैव श्रीजयः पृथिवीधरः ।
<>वृत्तायतः समुद्भू तो नवैते मालकाह्वयात् ॥ * ॥
<>वज्रं चक्रं तथान्यच्च मुष्टिकं वभ्रुसंज्ञितम् ।
<>वक्रः स्वस्तिकखड्गौ च गदा श्रीवृक्ष एवच ॥
<>विजयो नामतः श्वेतस्त्रिपिष्टपसमुद्भवाः । * ।
<>त्रिकोणपत्रमर्द्धेन्दु चतुष्कोणं द्बिरष्टकम् ॥
<>यत्र तत्र विधातव्यं संस्थानं मण्डपस्य तु ।
<>राज्यञ्च विजयश्चैवमायुर्व्वर्द्धनमेव च ॥
<>पुत्त्रलाभः श्रियः पिष्टिस्त्रिकोणादिक्रमाद्भवेत् ॥ * ॥
<>कुर्य्यात् ध्वजादिसंख्यां वा द्वारि गर्भगृहन्तथा ।
<>मण्डपः समसंख्याभिर्गुणितः सूत्रतस्तथा ।
<>मण्डपस्य चतुर्थांशाद्भद्रः कार्य्यो विजानता ॥
<>स्पर्द्धागवाक्षकोपेतो निर्गवाक्षोऽथवा भवेत् ।
<>सार्द्धभित्तिप्रमाणेन भित्तिमानेन वा पुनः ॥
<>भित्तेर्द्वैगुण्यतो वापि कर्त्तव्या मण्डपाः क्वचित् ।
<>प्रासादे मञ्जरी कार्य्या चित्रा विषमभूमिका ॥
<>परिमाणनिरोधेन रेखा वैषम्यभूमिका ।
<>आधारस्तु चतुर्द्वारश्चतुर्मण्डपशोभितः ॥
<>शतशृङ्गसमायुक्तो मेरुप्रासाद उत्तमः ।
<>मण्डपास्तस्य कर्त्तव्या भद्रैस्त्रिभिरलङ्कृताः ॥
<>घटनाकारमानानां भिन्ना भिन्ना भवन्ति ये ।
<>कियन्तो येषु साधारा निराधाराश्च केचन ॥
<>प्रतिच्छन्दकभेदेन प्रासादाः सम्भवन्ति ते ।
<>अन्योन्यसङ्करास्तेषां घटना नाम भेदतः ॥
<>देवतानाम् विशेषाय प्रासादा बहवः स्मृताः ।
<>यासादे नियमो नास्ति देवतानां स्वयम्भुवाम् ॥
<>तान्येव देवतानाञ्च पूर्व्वमानेन कारयेत् ।
[Page3-366-b+ 52]
<>चतुरस्रायतास्तत्र चतुष्कोणसमन्विताः ॥
<>चन्द्रशालान्विताः कार्य्या भेरीशिखरसंयुताः ।
<>पुरतो वाहनानाञ्च कर्त्तव्या लघुमण्डपाः ॥
<>नाट्यशाला च कर्त्तव्या द्बारदेशसमाश्रया ।
<>प्रासादा देवतानाञ्च कार्य्या दिक्षु विदिक्ष्वपि ॥
<>द्बारपालाश्च कर्त्तव्या मुख्या गत्वा पृथक् पृथक् ।
<>किञ्चिद्बिदूरतः कार्य्या मठास्तत्रोपजीविनाम् ॥
<>प्रावृता जगती कार्य्या फलपुष्पजलान्विता ।
<>प्रासादेषु सुरान् स्थाप्य पूजाभिः पूजयेन्नरः ॥
<>वासुदेवं सर्व्वदेवान् सर्व्वभाक् तद्गृहादिकृत् ॥”
<>इति गारुडे प्रासादकीर्त्तनं नाम ४७ अध्यायः ॥
<>(यथाच ।
<>“एतत् सामान्यमुद्दिष्टं प्रासादस्येह लक्षणम् ।
<>अथान्यच्च प्रवक्ष्यामि प्रासादं लिङ्गमानतः ॥
<>लिङ्गपूजाप्रमाणेन कर्त्तव्या पीठिका बुधैः ।
<>पीठिकार्द्धेन भागः स्यात्तन्मानेन तु भित्तयः ॥
<>बाह्यमिति प्रमाणेन उत्सेधस्तु भवेत्ततः ।
<>भित्युच्छ्रायात्तद्बिगुणः शिखरस्य समुच्छ्रयः ॥
<>शिखरस्य चतुर्भागा कर्त्तव्या स्यात् प्रदक्षिणा ।
<>प्रदक्षिणायास्तु समस्त्वग्रतो मण्डपो भवेत् ॥
<>तस्य चार्द्धेन कर्त्तव्यस्त्वग्रतो मुखमण्डपः ।
<>प्रासादान्निर्गतौ कार्य्यौ कपोतौ गर्भमानतः ॥
<>ऊर्द्ध्वभित्युच्छ्रयात्तस्य मञ्जरीं तु प्रकल्पयेत् ।
<>मञ्जर्य्याश्चार्द्धभागेन शुकनासं प्रकल्पयेत् ॥
<>ऊर्द्धं तथार्द्धभागेन वेदिबन्धो भवेदिह ।
<>वेद्याश्चोपरि यच्छेषं कण्ठमामलसारकम् ॥
<>एवं विभज्य प्रासादं शोभनं कारयेद्बुधः ।
<>अथान्यच्च प्रवक्षामि प्रासादस्येह लक्षणम् ॥
<>गर्भमानेन प्रासादप्रमाणं शृणुत द्विजाः ।
<>विभज्य नवधा गर्भं मध्ये लिङ्गस्य पीठिका ॥
<>पादाष्टकञ्च रुचिरं पार्श्वतः परिकल्पयेत् ।
<>मानेनानेन विस्तारो भित्तीनान्तु विधीयते ॥
<>पादे पञ्चगुणं कृत्वा भित्तीनामुच्छ्रयो भवेत् ।
<>स एव शिखरस्यापि द्विगुणः स्यात् समुच्छ्रयः ॥
<>चतुर्धा शिखरं भज्य अर्द्धभागद्वयस्य वा ।
<>शुकनासं प्रकुर्व्वीत तृतीये वेदिका मता ॥
<>कण्ठमामलसारन्तु चतुर्थे परिकल्पयेत् ।
<>कपोलयोस्तु संहारो द्विगुणोऽस्य विधीयते ॥
<>शोभनैश्च प्रवल्लीभिरण्डकैश्च विभूषितः ।
<>प्रासादेषु तृतीयस्तु मया तुभ्यं निवेदितः ॥
<>सामान्यमपरं तद्वत् प्रासादं शृणुत द्बिजाः ।
<>त्रैवेदं कारयेत् क्षेत्रं यत्र तिष्ठन्ति देवताः ॥
<>इत्थं कृत्वा तु मानेन बाह्यभागविनिर्गतम् ।
<>नेमिः पादेन विस्तीर्णा प्रासादस्य समन्ततः ॥
<>गर्भन्तु द्विगुणं कुर्य्यान्नेमिमानं भवेदिह ।
<>स एव भित्तेरुत्सेधो द्विगुणः शिखरो मतः ॥
<>प्राग्रीवपञ्चभागेन निश्वासस्तस्य चोच्यते ।
<>कारयेच्छिखरं तद्वत् प्राकारस्य विधानतः ॥
<>प्राग्रीवं तस्य मानेन निष्काशेन विशेषतः ।
<>कुर्य्याद्द्वयञ्च भागेन प्राग्रीवं कर्णमूलतः ॥
<>कारयेत् कनकं तत्र गर्भान्ते हारमूलतः ।
<>एवन्तु त्रिविधं कुर्य्यात् ज्येष्ठमध्यकनीयम्रम् ॥
[Page3-366-c+ 52]
<>लिङ्गमानात्तु भेदेन रूपभेदेन वा पुनः ।
<>एते सामान्यतः प्रोक्ता नामतः शृणुताधुना ॥
<>मेरुमन्दरकैलाशकुम्भसिंहगजास्तथा ।
<>विमानश्छन्दकस्तद्वच्चतुरस्रस्तथैवच ॥
<>अष्ट्यस्रः षोडशास्रश्च वर्त्तनः सर्व्वभद्रकः ।
<>बलभी नन्दनश्चैव नन्दिवर्द्धन एवच ॥
<>सिंहो वृषः सुपर्णश्च पद्मकोऽथ समुद्रकः ।
<>प्रासादानां मतः प्रोक्तो विभागं शृणुत द्बिजाः
<>शतशृङ्गश्चतुर्द्वारो भूमिकाषोडशोच्छ्रितः ।
<>नानाविचित्रशिखरो मेरुप्रासाद उच्यते ॥
<>मन्दरो द्बादश प्रोक्तः कैलासो नवभूमिकः ।
<>विमानश्छन्दकस्तद्बदनेकशिखराततः ॥
<>स चाष्टभूमिकस्तद्बत् सप्तभिर्नन्दिवर्द्धनः ।
<>विंशाण्डकसमायुक्तो नन्दनः समुदाहृतः ॥
<>षोडशाण्डकसंयुक्तो नानारूपसमन्वितः ।
<>अनेकशिखरस्तद्वत् सर्व्वतोभद्र उच्यते ॥
<>चन्द्रशालासमापेतो विज्ञेयः पञ्चभूमिकः ।
<>वलभी छन्दकस्तद्वच्छुकनासत्रयान्वितः ॥
<>वृषस्योच्छ्रायतस्तुल्यो मण्डलश्च त्रिवर्ज्जितः ।
<>सिंहः सिंहगतिर्ज्ञेयो गजो गजसमस्तथा ॥
<>कुम्भः कुम्भाकृतिस्तद्बद्भूमिकानवकोच्छ्रयः ।
<>अङ्गुलीपुटसंस्थानपञ्चाण्डकविभूषितः ॥
<>षोडशास्रः समन्तात्तु विज्ञेयः स समुद्रकः ।
<>पार्श्वयोश्चन्द्रशालास्य उच्छ्रयो भूमिकाद्वयम् ॥
<>तथैकपद्मकः प्रोक्तः उच्छ्रयो भूमिकात्रयम् ।
<>षोडशास्रः स विज्ञेयो विचित्रशिखरः शुभः ॥
<>मृगराजस्तु विख्यातः चन्द्रशालाविभूषितः ।
<>प्राग्ग्रीवेन विशालेन भूमिका स षडुत्तमाः ॥
<>अनेकचन्द्रशालस्तु गजप्रासाद उच्यते ।
<>पर्य्यन्तगृहराजो वै गरुडो नामनामतः ॥
<>सप्तभूम्युच्छ्रयस्तद्वच्चन्द्रशालात्रयान्वितः ।
<>भूमिकास्तु षडशीतिर्व्वाह्यतः सर्व्वतो भवेत् ॥
<>तथान्यो गरुडस्तद्बदुच्छ्रायो दशभूमिकः ।
<>पद्मकः षोडशास्रस्तु भूमिद्वयमथाधिकः ॥
<>पद्मतुल्यप्रमाणेन श्रीतुष्टक इति स्मृतः ।
<>पञ्चाण्डकस्त्रिभूमिस्तु गर्भे हस्तचतुष्टयः ॥
<>वृषो भवति नाम्ना यः प्रासादः सार्व्वकामिकः ।
<>सप्तकाः पञ्चकाश्चैव प्रासादा ये मयोदिताः ॥
<>सिंहस्य ते समा ज्ञेया ये चान्येऽन्यत्प्रमाणतः ।
<>चन्द्रशालैः समोपेताः सर्व्वे प्राग्रीवसंयुताः ॥
<>ऐष्टिका दारवाश्चैव शैलजाश्च सतोरणाः ।
<>मेरुश्च शतहस्तः स्यान्मन्दरः पञ्चहीनकः ॥
<>चत्वारिंशत्तु कैलासश्चतुस्त्रिंशद्बिमानकः ।
<>नन्दिवर्द्धनकस्तद्वद्वात्रिंशत् समुदाहृतः ॥
<>त्रिंशद्भिर्नन्दनः प्रोक्तः सर्व्वतोभद्रकस्तथा ।
<>एते षोडशहस्ताः स्युश्चत्वारो देववल्लभाः ॥
<>कैलासो मृगराजस्तु विमानश्छन्दको गजः ।
<>एते द्वादशहस्ताः स्युरेतेषां सिंहनादकः ॥
<>गरुडोऽष्टकरो ज्ञेयः सिंहो दश उदाहृतः ।
<>एवमेव प्रमाणेन कर्त्तव्याः शुभलक्षणाः ॥
<>यक्षराक्षसनागानां मातृहस्तः प्रशस्यते ।
<>तथा मेर्व्वादयः सप्त ज्येष्ठलिङ्गाः शुभावहाः ॥
[Page3-367-a+ 52]
<>श्रीवृक्षकादयश्चाष्टौ मध्यमाश्च उदाहृताः ।
<>तथा सिंहादयः पञ्च कनिष्ठाः शुभदा मताः ॥”
<>इति विश्वकर्म्मप्रकाशे ५ अध्यायः ॥)
<LEND>
