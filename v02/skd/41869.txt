<L>41869<pc>5-541<k1>हिरण्याश्वरथः<k2>हिरण्याश्वरथः
हिरण्याश्वरथः¦, पुं, (हिरण्याश्वः सुवर्णघोटकयुक्तः
<>रथो यत्र ।) षोडशमहादानान्तर्गतमहादान-
<>विशेषः । यथा, मात्स्ये ।
<>“आद्यन्तु सर्व्वदानानां तुलापुरुषसंज्ञितम् ।
<>हिरण्यगर्भदानञ्च ब्रह्माण्डं तदनन्तरम् ॥
<>कल्पपादपदानञ्च गोसहस्रञ्च पञ्चमम् ।
<>हिरण्यकामधेनुश्च हिरण्याश्वस्तथैव च ॥
<>पञ्चलाङ्गलकञ्चैव धरादानं तथैव च ।
<>हिरण्याश्वरथस्तद्वत् हेमहस्तिरथस्तथा ॥
<>द्वादशं विष्णुचक्रञ्च ततः कल्पलतात्मकम् ।
<>सप्तसागरदानञ्च रत्नधेनुस्तथैव च ।
<>महाभूतघटस्तद्वत् षोडशः परिकीर्त्तितः ॥”
<>इति मलमासतत्त्वम् ॥ * ॥
<>तद्विधिर्यथा, --
<>मत्स्य उवाच ।
<>“अथातः संप्रवक्ष्यामि महादानमनुत्तमम् ।
<>हिरण्याश्वरथं नाम महापातकनाशनम् ॥
<>पुण्यन्दिनमथासाद्य कृत्वा ब्राह्मणवाचनम् ।
<>लोकेशावाहनं कुर्य्यात्तुलापुरुषदानवत् ॥
<>ऋत्विङ्मण्डपसम्भारभूषणाच्छादनादिकम् ।
[Page5-542-a+ 52]
<>कृष्णाजिने तिलान् कृत्वा काञ्चनं कारयेद्रथम् ।
<>सप्ताश्वं चतुरश्वं वा चतुश्चक्रं सकूवरम् ।
<>ऐन्द्रनीलेन कुम्भेन ध्वजरूपेण संयुतम् ।
<>लोकपालाष्टकोपेतं पद्मरागदलान्वितम् ॥
<>चतुरः पूर्णकलसान् धान्यान्यष्टादशैव तु ।
<>कौषेयवस्त्रसंयुक्तमुपरिष्टाद्वितानकम् ॥
<>माल्येक्षुफलसंयुक्तं पुरुषेण समन्वितम् ।
<>यो यद्भक्तः पुनः कुर्य्यात् स तन्नाम्नाधिवासनम् ॥
<>छत्रचामरकौषेयवस्त्रोपानहपादुकाः ।
<>गोभिर्विभवतः सार्द्धं दद्याच्च शयनादिकम् ॥
<>अभावात् त्रिपलादूर्द्धं शक्तितः कारयेच्छुभम् ॥
<>अश्वाष्टकेन संयुक्तं चतुर्भिरथ वाजिभिः ।
<>द्वाभ्यामथ युतं दद्यादिम मन्त्रमुदीरयेत् ॥
<>नमो नमः पापविनाशनाय
<>विश्वात्मने वेदतुरङ्गमाय ।
<>धाम्नामधीशाय भवाभवाय
<>पापौघदावानल देहि शान्तिम् ॥
<>वस्वष्टकादित्यमरुद्गणानां
<>त्वमेव धाता परमं विधानम् ।
<>यतस्ततो मे हृदयं प्रयातु
<>धर्म्मैकनाम त्वमघौघनाशात् ॥
<>इति तुरगरथप्रदानमेतत्
<>भवभयसूदनमत्र यः करोति ।
<>स कलुषपटलैर्व्विमुक्तदेहः
<>परममुपैति पदं पिनाकपाणेः ॥
<>देदीप्यमानवपुषा विजितप्रभाव-
<>माक्रम्य मण्डलमखण्डलचण्डभानोः ।
<>सिद्धाङ्गनानयनषट्पदपीयमान-
<>वक्त्राम्बुजोऽम्बुजभवेन चिरं सहास्ते ॥
<>इति पठति शृणोति वा य इत्थं
<>कनकरथतुरगप्रदानमस्मिन् ।
<>न स नरकपुरं व्रजेत् कदाचित्
<>नरकरिपोर्भवनं प्रयाति भूप ! ॥”
<>इति मात्स्ये हिरण्याश्वरथप्रदातिको नाम २५५
<>अध्यायः ॥
<LEND>
