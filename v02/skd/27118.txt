<L>27118<pc>3-698<k1>मानं<k2>मानं
मानं¦, क्ली, (मीयतेऽनेनेति । मा + करणे ल्युट् ।)
<>परिमाणम् । तत्पर्य्यायः । यौतवम् २ द्रुव-
<>यम् ३ पाय्यम् ४ पौतवम् ५ । तत्तु तुलाङ्गुलि-
<>प्रस्थैस्त्रिविधं भवति । तत्र तुलाग्रहणेनोन्मा-
<>नाद्युपलक्ष्यते । अङ्गुल्या हस्तादि । प्रस्थेन
<>द्रोणादि । इत्यमरभरतौ । २ । ९ । ८५ ॥ प्रमाणम् ।
<>इति मेदिनी । ने, १५ ॥ यत्र तालो विरमति
<>तत् । तदेव गृहसुच्यते । तच्चतुर्विधम् । समं
<>विषमं अतीतं अनागतञ्च । इति सङ्गीत-
<>शास्त्रम् ॥ * ॥
<>अथ मानपरिभाषा ।
<>“न मानेन विना युक्तिर्द्रव्याणां जायते क्वचित् ।
<>अतः प्रयोगकार्य्यार्थं मानमत्रोच्यते मया ॥
<>चरकस्य मतं वैद्यैराद्यैर्यस्मान्मतं ततः ।
<>विहाय सर्व्वमानानि मागधं मानमुच्यते ॥
<>त्रसरेणुर्व्वुधैः प्रोक्तस्त्रिंशता परमाणुभिः ।
<>त्रसरेणुस्तु पर्य्यायनाम्ना ध्वंसीति गद्यते ॥
<>जालान्तरगतैः सूर्य्यकरैर्ध्वंसी विलोक्यते ।
<>षड्ध्वंसीभिर्म्मरीचिः स्यात्ताभिः षड्भिश्च
<>राजिका ।
<>तिसृभी राजिकाभिश्च सर्षपः प्रोच्यते बुधैः ।
<>यवोऽष्टसर्षपैः प्रोक्तो गुञ्जा स्यात्तच्चतुष्टयम् ॥
<>षड्भिस्तु रत्तिकाभिः स्यान्माषको हेम-
<>धानकौ ।
<>माषैश्चतुर्भिः शाणः स्याद्धरणः स निगद्यते ॥
<>टङ्कः स एव कथितस्तद्द्वयं कोलमुच्यते ।
<>क्षुद्रमो वटकश्चैव द्रङ्क्षणः स निगद्यते ॥
<>कोलद्बयस्तु कर्षः स्यात् स प्रोक्तः पाणि-
<>मानिकः ।
<>अक्षः पिचुः पाणितलं किञ्चित् पाणिश्च तिन्दु-
<>कम् ॥
<>विडालपदकञ्चैव तथा षोडशिका मताः ।
<>करमध्यो हंसपदं सुवर्णं कवलग्नहम् ॥
<>उडुम्बरञ्च पर्य्यायैः कर्ष एब निगद्यते ।
<>स्यात् कर्षाभ्यामर्द्धपलं शुक्तिरष्टमिका तथा ।
<>शुक्तिभ्याञ्च पलं ज्ञेयं मुष्टिराम्रं चतुर्थिका ।
<>प्रकुञ्चः षोडशी विल्वं पलमेमात्र कीर्त्त्यते ॥
<>पलाभ्यां प्रसृतिर्ज्ञेया प्रसृतञ्च निगद्यते ।
<>प्रसृतिभ्यामञ्जलिः स्यात् कुडवोऽर्द्धसरावकः ॥
<>अष्टमानञ्च स ज्ञेयः कुडवाभ्याञ्च मानिका ।
<>सरावोऽष्टपलं तद्वज्ज्ञेयमत्र विचक्षणैः ॥
<>शरावाभ्यां भवेत् प्रस्थश्चतुःप्रस्थैस्तथाढकः ।
<>भाजनं कांस्यपात्रञ्च चतुःषष्टिपलश्च सः ॥
<>चतुर्भिराढकैर्द्रोणः कलशो नल्वणोर्मणः ।
<>उन्मानश्च घटो राशिर्द्रोणपर्य्यायसंज्ञितः ॥
<>द्रोणाभ्यां सूर्पकुम्भौ च चतुःषष्टिशरावकः ।
<>सूर्पाभ्याञ्च भवेद्द्रोणी वाहो गोणी च सा
<>स्मृता ॥
<>द्रोणीचतुष्टयं खारी कथिता सूक्ष्मबुद्धिभिः ।
<>चतुःसहस्रपलिका षण्णवत्यधिका च सा ॥
[Page3-698-c+ 52]
<>पलानां द्विसहस्रञ्च भार एकः प्रकीर्त्तितः ।
<>तुलापलशतं ज्ञेया सर्व्वत्रैवैष निश्चयः ॥
<>माषटङ्काक्षविल्वानि कुडवः प्रस्थमाढकम् ।
<>राशिर्गोणी खारिकेति यथोत्तरचतुर्गुणाः ॥” * ॥
<>मागधपरिभाषायां षड्रत्तिको माषश्चतुर्व्विंशति-
<>रत्तिकष्टङ्कः षण्णवतिरत्तिकः कर्षः । अयं चरक-
<>सम्मतः ॥ सुश्रुतमते । पञ्चरत्तिको माषो
<>विंशतिरत्तिकष्टङ्कोऽशीतिरत्तिकः कर्षः । अय-
<>मेव कलिङ्गपरिभाषायामपि । यतस्तत्राष्ट-
<>रत्तिको माषो द्बात्रिंशद्रत्तिकष्टङ्कः । सार्द्ध-
<>टङ्कद्वयमितः कर्षः ।
<>“गुञ्जादिमानमारभ्य यावत् स्यात् कुडवस्थितिः ।
<>द्रवार्द्रशुष्कद्रव्याणां तावन्मानं समं मतम् ॥
<>प्रस्थादिमानमारभ्य द्बिगुणन्तु द्रवार्द्रयोः ।
<>मानं तथा तुलायास्तु द्विगुणं न क्वचित् स्मृतम् ॥
<>मृद्वृक्षवेणुलोहादेर्भाण्डं यच्चतुरङ्गुलम् ।
<>विस्तीर्णञ्च तथोच्चञ्च तन्मानं कुडवं वदेत् ॥”
<>इति मागधमानम् ॥ * ॥
<>अथ कालिङ्गमानम् ।
<>“यतो मन्दाग्नयो ह्रस्वा हीनसत्त्वा नराः
<>कलौ ।
<>अतस्तु मात्रा तद्योग्या प्रोच्यते सुज्ञसम्मता ॥
<>यवो द्वादशभिर्गौरैः सर्षपैः प्रोच्यते बुधैः ।
<>यवद्वयेन गुञ्जा स्यात्त्रिगुञ्जो वल्ल उच्यते ।
<>माषो गुञ्जाभिरष्टाभिः सप्तभिर्वा भवेत् क्वचित् ॥
<>चतुर्भिर्माषकैः शाणः स निष्कष्टङ्क एव च ।
<>गद्यानो माषकैः षडभिः कर्षः स्याद्दशमा-
<>षिकः ॥
<>चतुःकर्षैः पलं प्रोक्तं दशशाणमितं बुधैः ।
<>चतुःपलैश्च कुडवः प्रस्थाद्याः पूर्व्ववन्मताः ॥
<>स्थितिर्नास्त्येव मात्रायाः कालमग्निं वयो
<>बलम् ।
<>प्रकृतिं दोषदेशौ च दृष्ट्वा मात्रां प्रकल्पयेत् ॥
<>नाल्पं हन्त्यौषधं व्याधिं यथाम्भोऽल्पं महा-
<>नलम् ।
<>अतिमात्रञ्च दोषाय यथा शस्ये बहूदकम् ॥”
<>इति मानपरिभाषा । इति भावप्रकाशः ॥
<LEND>
