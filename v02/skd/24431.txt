<L>24431<pc>3-442<k1>ब्रध्नः<k2>ब्रध्नः
ब्रध्नः¦, पुं, (बन्धवन्धने + “बन्धेर्ब्रधिबुधी च । उणा०
<>३ । ५ । इति नक् ब्रधादेशश्च ।) सूर्य्यः ।
<>(यथा, ऋग्वेंदे । १ । ६ । १ ।
<>“युञ्जन्ति ब्रध्नसरुषं चरन्तं परितस्तुषः ।
<>रोचन्ते रोचना दिवि ॥”)
<>वृक्षमूलम् । अर्कवृक्षः । इत्यमरः । २ । ४ । १५ ।
<>शिवः । इति हेमचन्द्रः ॥ मेदिनीकारेणान्तःस्थ
[Page3-442-b+ 52]
<>वकारादौ लिखितोऽयं शब्दः ॥ (दिनम् ।
<>अश्वः । इति निघण्टुः ॥ चतुर्द्दशमनोर्भौत्यस्य
<>पुत्त्रभेदः । यथा, मार्कण्डेये । १०० । ३२ ।
<>“गुरुर्गभीरो ब्रध्नश्च भरतोऽनुग्रहस्तथा ।
<>तेजस्वी सुबलश्चैव भौत्यस्यैते मनोः सुताः ॥”)
<>रोगविशेषः । तस्य लक्षणं यथा,
<>“अभ्यभिष्यन्दिगुर्वामसेवनान्निचयं गतः ।
<>करोति ग्रन्थिवच्छोथं दोषो वङ्क्षणसन्धिषु ॥
<>ज्वरशूलाङ्गसादाढ्यं तं ब्रध्नमिति निर्द्दिशेत् ॥”
<>इति माधवकरः ॥
<>तस्य चिकित्सा ।
<>“भृष्टश्चैरण्डतैलेन सम्यक् कल्कोऽभयाभवः ।
<>कृष्णासैन्धवसंयुक्तो ब्रध्नरोगहरः परः ॥
<>अजाजीहबुषाकुष्ठं गोमेदवदरान्वितम् ।
<>काञ्जिकेन तु संपिष्टं तल्लेपो ब्रध्नजित् परः ॥”
<>गोमेदं पत्रम् । तथा च निघण्टौ धन्वन्तरिः ।
<>“पत्रं दलाह्वयं रामं गोमेदं रसनाह्वयम् ॥”
<>इति भावप्रकाशः ॥
<>(अस्य ससम्प्राप्तिलक्षणं यथा, --
<>“यस्य वायुः प्रकुपितः शोफशूलकरश्चरन् ।
<>वंक्षणाद्वृषणौ याति ब्रध्नस्तस्योपजायते ॥”
<>इति चरके सूत्रस्थानेऽष्टादशेऽध्याये ॥)
<LEND>
