<L>30964<pc>4-257<k1>वत्सरः<k2>वत्सरः
वत्सरः¦, पुं, (वसन्त्यस्मिन् अयनर्त्तुमासपक्षवारा-
<>दय इति । वस निवासे + “वसेश्च ।” उणा०
<>३ । ७१ । इति सरन् । “सः स्यार्द्धधातुके ।”
<>७ । ४ । ४९ । इति सस्य तः ।) द्वादशमासा-
<>त्मककालः । अयनद्बयात्मकश्च । तत्पर्य्यायः ।
<>संवत्सरः २ अब्दः ३ हायनः ४ शरत् ५ समा
<>६ । इत्यमरः । १ । ४ । २० ॥ शरदा ७ वर्षम्
<>८ वरिषम् ९ संवत् १० । इति शब्दरत्नावली ॥ * ॥
<>“व्रतबन्धविवाहे च वत्सरपरिकल्पनमाहुरा-
<>चार्य्याः ।
<>आधानपूर्व्वमेके प्रसूतिपूर्व्वं सदान्ये तु ॥”
<>सौरसावननाक्षत्रचान्द्रभेदेन चतुर्व्विधो वत्सरः ।
<>यथा चूडोपनयनादिषु वर्षगणना सावनेन
<>शुभाशुभगणनन्तु सौरेणेति सिद्धम् । सावनसंवत्-
<>सरेण एकदिनाधिकवत्सरो नाक्षत्रो भवती-
<>त्यनयोर्भेदः । सौरस्तु पञ्चषष्ट्यधिकत्रिशत-
<>दिनैर्भवति । यथा, --
<>“मेषादीनामहर्वृन्दं षण्णां सप्ताष्टचन्द्रकम् । १८७ ।
<>तुलादीनामष्टसप्तचन्द्रकन्तु लिखेत्ततः ॥” १७८ ॥
<>चान्द्रवत्सरोऽपि द्बादशमासैर्भवति । मलमास-
<>पाते तु त्रयोदशमासैर्भवति । तथा च श्रुतिः ।
<>द्वादशमासाः संवत्सरः क्वचित्त्रयोदशमासाः
<>मंवत्सर इति । त्रयोदशेत्यधिमासे । स्मृतिः ।
<>यस्मिन्नब्दे द्बादशैकश्च यव्य इति । यव्यो मास
<>इति । यव्या मासाः स्वमेकः संवत्सर इति
<>शतपथश्रुत्या यव्य-स्वमेक-शब्दयोर्मासवर्षपर्य्याय-
[Page4-257-b+ 52]
<>तोक्ता । इति मलमासतत्त्वम् ॥ * ॥ अथ षष्टिसंव-
<>त्सरगणना ।
<>“शकेन्द्रकालः पृथगाकृति-२२ घ्नः
<>शशाङ्कनन्दाश्वियुगैः ४०९१ समेतः ।
<>शराद्रिवस्विन्दु-१८७५ हृतः सलब्घः
<>षष्ट्यावशिष्टाः प्रभवादयोऽब्दाः ॥
<>वर्षवर्जन्तु यच्छेषं सूर्य्यैः संपूर्य्य खोर्म्मिभिः । ६० ।
<>हृतव्युत्क्रमतः खाग्निहृतेऽंशे मासकादयः ॥”
<>अस्यार्थः शकेन्द्रकालः शकराजाब्दकालः ।
<>पृथक् आकृतिघ्नः २२ द्बाविंशत्या पूरितः ।
<>शशाङ्कनन्दाश्वियुगैरेकनवत्यधिकशतद्बयाधिक-
<>चतुःसहस्रैः समेतोऽङ्कः । शराद्रिवस्विन्दुहृतः
<>पञ्चसप्तत्यधिकाष्टादशशतैर्यावत्संख्यं हर्त्तुं
<>शक्रोति तावता हृतः कर्त्तव्यः । सलब्धः पूर्व्व-
<>शकाब्दः शरेत्यादिना लब्धसंख्यया युतः
<>कार्य्यः । षष्ट्याप्तशेषे पश्चादेषोऽङ्कः पूर्व्ववत्
<>षष्ट्याहृतलब्धस्यावशिष्टे प्रभवादयः । एकाव-
<>शेषे प्रभवः द्व्याद्यवशिष्टे विभवादिः । वर्ष-
<>वर्जन्तु यच्छेषं वर्षातिरिक्तं शराद्रिवस्विन्दुहृता-
<>वशिष्टं तत् सूर्य्यैर्द्बादशभिः संपूर्य्य खोर्म्मिभिः
<>षष्ट्या हृते व्युत्क्रमत इत्यनेन षष्टिहृताव-
<>शिष्टा अङ्का दण्डाः षष्टिहृतलब्धांशके खाग्नि-
<>हृते त्रिशता हृतेऽवशिष्टा अंशका लब्धा
<>मासाः स्युरिति । प्रभवादिवर्षाण्युपक्रम्य ।
<>“आद्या तु विंशतिर्ब्राह्मी द्बितीया वैष्णवी
<>स्मृता ।
<>तृतीया रुद्रदैवत्या श्रेष्ठा मध्याधमा भवेत् ॥”
<>भविष्यपुराणे ।
<>भैरव उवाच ।
<>“षष्ट्यब्दं कथयाम्यत्र क्रूराः सौम्याश्च ये प्रिये ! ।
<>संवत्सरफलं मुख्यं प्रभवादौ वरानने ! ॥
<>बहुतोयास्तथा मेघा बहुशस्या च मेदिनी ।
<>बहुक्षीरास्तथा गावो व्याधिरोगविवर्ज्जिताः ॥
<>प्रशान्ताः पार्थिवाश्चैव प्रभवे परिकीर्त्तिताः । १ ।
<>सुभिक्षं क्षेममारोग्यं सर्व्वे व्याधिविवर्ज्जिताः ॥
<>प्रशान्ता मानवास्तत्र बहुशस्या बसुन्धरा ।
<>हृष्टास्तुष्टा जनाः सर्व्वे विभवे च वरानने ! ॥ २ ॥
<>रोगा बहुविधाश्चैव मनुष्या वाजिकुञ्जराः ।
<>सर्व्व एव प्रणश्यन्ति शुक्रे वर्षे वरानने ! ॥ ३ ॥
<>उन्मत्तञ्च जगत् सर्व्वं धनधान्यसमाकुलम् ।
<>नित्योत्सवः प्रजावृद्धिः प्रमोदे जायते प्रिये ॥ ४ ॥
<>नीरोगाश्च निरावाधा मानवा विगतद्बिषः ।
<>बहुक्षीरास्तथा गावः प्राजापत्ये वरानने ॥ ५ ॥
<>निरातङ्कं जगत् सर्व्वं धनयौवनगर्वितम् ।
<>अङ्गिरसि प्रजाः सर्व्वा नित्योत्साहा वरानने ॥ ६ ॥
<>सुभिक्षं क्षेममारोग्यं वर्षाकालं सुशोभनम् ।
<>शस्यवृद्धिं विजानीयात् श्रीमुखे सुरवन्दिते ॥ ७ ॥
<>बहुक्षीरास्तथा गावो धान्यञ्च बलवत्तरम् ।
<>जायन्ते सर्व्वशस्यानि भावे वर्षे वरानने ॥ ८ ॥
<>महार्घं जायते सर्व्वं घृततैलरसादिकम् ।
<>प्रजानाञ्च भवेद्वृद्धिर्यूनि संवत्सरे शुभे ॥ ९ ॥
<>निष्पत्तिः सर्व्वशस्यानां मध्या धातरि कीर्त्तिता ।
[Page4-257-c+ 52]
<>इक्षुक्षीरगुडादीनां प्रवलत्वं वरानने ॥ १० ॥
<>सुभिक्षं क्षेममारोग्यं कार्पासस्य महार्घता ।
<>लवणं मधु गव्यञ्च ईश्वरे दुर्लभं प्रिये ॥ ११ ॥
<>सुभिक्षं क्षेममारोग्यं प्रशान्ताः पार्थिवाः प्रिये ।
<>तस्करोपहतं वित्तं बहुधान्ये वरानने ॥ १२ ॥
<>राष्ट्रभङ्गश्च दुर्भिक्षं तस्करैश्चोपपीडनम् ।
<>जानीयाद्विग्रहं घोरं प्रमाथिनि वरानने ॥ १३ ॥
<>जायन्ते सर्व्वशस्यानि मेदिनी निरुपद्रवा ।
<>लवणं मधु गव्यञ्च महार्घं विक्रमे प्रिये ॥ १४ ॥
<>कोद्रवाः शालिमुद्गाश्च शक्तुमाषास्तथैव च ।
<>महार्घं जायते सर्व्वं वृषे च सुरवन्दिते ॥ १५ ॥
<>चणका मुद्गमाषाश्च अन्यच्च विदलं प्रिये ।
<>महार्घं जायते सर्व्वं चित्रभानौ वरानमे ॥ १६ ॥
<>सुभिक्षं क्षेममारोग्यं विश्वञ्च निरुपद्रवम् ।
<>व्यवहारो भवेत् हृष्टः स्वर्भानौ देवपूजिते ॥ १७ ॥
<>अतिवृष्टिश्च जायेत ध्यान्यस्याथ प्रपीडनम् ।
<>शस्यं भवति मामान्यं दारुणे सुरवन्दिते ॥ १८ ॥
<>बहुशस्यानि जायन्ते सर्व्वदेशे सुलोचने ।
<>सौराष्ट्रे नाटदेशे च पार्थिवे नात्र संशयः ॥ १९ ॥
<>दुर्भिक्षं जायते घोरं सर्व्वोपद्रवसंयुतम् ।
<>अनावृष्टिः समाख्याता व्यये संवत्सरे प्रिये ॥ २० ॥
<>उद्यतो वर्षणे मेघो जलं नैवोपजायते ।
<>महार्घं सर्व्वजिद्वर्षे सर्व्वमेव वरानने ॥ २१ ॥
<>कोद्रवाः शालिमुद्गाश्च कङ्गुमाषास्तथैव च ।
<>सुलभं जायते सुस्थं जगद्वै सर्व्वधारिणि ॥ २२ ॥
<>अनग्निप्रबला लोका धान्यौषधिप्रपीडनम् ।
<>जायते मानुषे कष्टं विरोधिनि न संशयः ॥ २३ ॥
<>सर्व्वाः प्रजाः प्रपीड्यन्ते व्याधिः शोकश्च जायते ।
<>शिरोवक्षोऽक्षिरोगाश्च पापाद्धि विकृते
<>जनाः ॥ २४ ॥
<>उपद्रुतं जगत् सर्व्वं तस्करैर्मूषिकैः खगैः ।
<>पीडिताश्च प्रजाः सर्व्वा देशभङ्गाः खरे ।
<>प्रिये ॥ २५ ॥
<>सुभिक्षं क्षेममारोग्यं शस्यं भवति शोभनम् ।
<>बहुक्षीरास्तथा गावो नन्दनं नन्दने प्रिये ॥ २६ ॥
<>अल्पतोयास्तथा मेघा वर्षन्ति खण्डमण्डले ।
<>नश्यन्ति सर्व्वशस्यानि विजये नात्र संशयः ॥ २७ ॥
<>क्षत्त्रियाश्च तथा वैश्याः शूद्राश्च नटनर्त्तकाः ।
<>पीडितास्ते वरारोहे जये सर्व्वे न संशयः ॥ २८ ॥
<>सरोगञ्च तथा देवि दाहज्वरसमन्वितम् ।
<>अभिभूतं जगत् सर्व्वं मन्मथे सुरवन्दिते ॥ २९ ॥
<>तुषधान्यक्षयो देवि सर्व्वशस्यमहार्घता ।
<>व्यवहाराश्च नश्यन्ति दुर्मुखे दुर्मुखाः प्रजाः ॥ ३० ॥
<>पीड्यभ्ते सर्व्वशस्यानि देशे देशे शुचिस्मिते ।
<>हेमलखे प्रजाः सर्व्वाः क्षीयन्ते नात्र संशयः ॥ ३१ ॥
<>तस्करैः पार्थिवैश्चैव अभिभूतमिदं जगत् ।
<>अर्घो भवति सामान्यो विलम्बे तु भयं महत् ॥ ३२ ॥
<>विषमस्थं जगत् सर्व्वं विरोधे भयसंप्लवम् ।
<>विकारी सर्व्वतोऽपायो मम वाक्यन्तु
<>नान्यथा ॥ ३३ ॥
<>क्वचिद्वर्षति पर्ज्जन्यो देशे संछिन्नमण्डलः ।
<>दुर्भिक्षं शर्व्वरीवर्षे व्यवहारो विपर्य्ययः ॥ ३४ ॥
[Page4-258-a+ 52]
<>दुर्भिक्षं जायते सर्व्वा मेदिनी दुष्यति प्रिये ।
<>प्लवे प्लवन्ति तोयानि पीडिता मानवाभुवि ॥ ३५ ॥
<>सुवर्णरूप्यधान्यानि जगत् सर्व्वं सुशोभनम् ।
<>ब्राह्मणा बणिजस्तुष्टाः सुभिक्षे शुभकृत्
<>प्रिये ॥ ३६ ॥
<>सुभिक्षं क्षेममारोग्यं तृप्ता गोब्राह्मणाः प्रिये ।
<>सुस्थिताः शोभने वर्षे प्रजाः सर्व्वाः सुलो-
<>चने ॥ ३७ ॥
<>विषमस्थं जगत् सर्व्वं व्याकुलं समुदाहृतम् ।
<>जनानां जायते भद्रे क्रोधे क्रोधः परस्परम् ॥ ३८ ॥
<>सर्व्वत्र जायते क्षेमं सर्व्वशस्यमहार्घता ।
<>विश्वावसौ वरारोहे कार्पासस्य महार्घता ॥ ३९ ॥
<>पार्थिवैर्नृपसैन्यैश्च समस्तैः खण्डमण्डले ।
<>प्रपीड्यन्ते जनाः सर्व्वे भयभीताः पराभवे ॥ ४० ॥
<>तृणधान्यानि पीड्यन्ते ग्रीष्मे वर्षति वासवः ।
<>प्लवङ्गे पीडिताः सर्व्वाः प्रजाश्च सुरवन्दिते ॥ ४१ ॥
<>जायन्ते सर्व्वशस्यानि सुभिक्षं निरुपद्रवम् ।
<>सौम्यदृष्टिर्भवेद्राजा कालिके च शुभं वदेत् ॥ ४२ ॥
<>सुभिक्षं क्षेममारोग्यं सुखञ्च निरुपद्रवम् ।
<>सौम्यदृष्टिर्भवेद्राजा सौम्ये सौख्यं प्रकी-
<>र्त्तितम् ॥ ४३ ॥
<>तोयपूर्णो भवेन्मेघो वर्षते च दिने दिने ।
<>निरुपद्रवाश्च राजानः सर्व्वसाधारणे प्रिये ॥ ४४ ॥
<>वासवो वर्षते देवि देशे चाखण्डमण्डले ।
<>अहिच्छत्रे कान्यकुब्जे विरोधी कृषिनाश-
<>कृत् ॥ ४५ ॥
<>अभिभूतं जगत् सर्व्वं क्लेशैर्व्वहुविधैः प्रिये ।
<>मारुतैः फलदाहैश्च परिवारिणि शोभने ॥ ४६ ॥
<>निष्पत्तिः सर्व्वशस्यानां सुभिक्षं भवति प्रिये ।
<>प्रमाथिनि जलोद्गारी जलदो मोदते प्रजा ॥ ४७ ॥
<>निष्पत्तिः सर्व्वशस्यानां सर्व्वशस्यमहार्घता ।
<>घृतं तैलसमं याति आनन्दे नन्दति प्रजा ॥ ४८ ॥
<>कोद्रवाः शालिमुद्गाश्च पीड्यन्ते वरवर्णिनि ।
<>सर्व्वौषधानि धान्यानि राक्षसे निष्ठुराः
<>प्रजाः ॥ ४९ ॥
<>दुर्भिक्षं जायते घोरं धान्यौषधिप्रपीडनम् ।
<>अनले च समाख्यातं नात्र कार्य्या विचा-
<>रणा ॥ ५० ॥
<>देशभङ्गः सुदुर्भिक्षं समासात् कथयाम्यहम् ।
<>पिङ्गले चारुपद्माक्षि दुर्भिक्षं नर्मदातटे ॥ ५१ ॥
<>गोमहिष्यो विनश्यन्ति ये चान्ये नटनर्त्तकाः ।
<>वासवो वर्षते देवि शस्यञ्च नहि जायते ॥
<>तिलसर्षपमाषादिकार्पासानां महार्घता ।
<>गोमहिष्यः सुवर्णानि कांस्यताम्राद्यशेषतः ॥
<>तत् सर्व्वं देवि विक्रीय कर्त्तव्यो धान्यसञ्चयः ।
<>तेन धान्येन लोकोऽयं निस्तरिष्यति दुर्द्दिनम् ।
<>पार्थिवा मोषका दीनाः कालयुक्ते प्रपी-
<>डिताः ॥ ५२ ॥
<>तोयपूर्णाः स्मृता मेधा बहुशस्या च मेदिनी ।
<>निष्ठुराः पार्थिवा देवि ! सिद्धार्थे च वरा-
<>नने ! ॥ ५३ ॥
<>अल्पतोया घनाश्चैव कीटकाः प्रबलाः स्मृताः ।
[Page4-258-b+ 52]
<>विरुद्धाः पार्थिवा देवि रौद्रे संवत्सरे प्रिये ! ॥
<>५४ ॥
<>दुर्भिक्षं मध्यमं प्रोक्तं व्यवहारो न वर्त्तते ।
<>भवेद्बै मध्यमा वृष्टिर्दुर्म्मतौ समुपस्थिते ॥ ५५ ॥
<>सुभिक्षं जायते लोकः सर्व्वोपद्रववर्ज्जितः ।
<>प्राणिनां जायते हर्षो दुन्दुभौ वरवर्णिनि ॥ ५६ ॥
<>महिषीगोहिरण्यादिताम्रकांस्याद्यशेषतः ।
<>तत् सर्व्वं देवि ! विक्रीय कर्त्तव्यो धान्यसञ्चयः ॥
<>रक्ते संवत्सरे देवि ! क्रूरबुद्धिर्नराधिपः ।
<>मानवाः क्रूरचेष्टाश्च संग्रामे न जयो भवेत् ॥ ५७
<>दुर्भिक्षं मरणं रोगो धान्यौषधिप्रपीडनम् ।
<>पापरोगो भवेद्देवि ! रक्ताक्षेऽमरवन्दिते ॥ ५८ ॥
<>रोगो मरणदुर्भिक्षं विरोधो बहुसंकुलः ।
<>क्रोधे तु विषमं सर्व्वं समाख्यातं हरप्रिये ! ॥ ५९
<>मेदिनी चलते देवि ! सर्व्वभूतं चराचरम् ।
<>देशभङ्गश्च दुर्भिक्षं क्षये संक्षीयते प्रजा ॥
<>सौराष्ट्रे मालवे देशे दक्षिणे कोङ्कणे तथा ।
<>दुर्भिक्षं जायते घोरं क्षये संवत्सरे प्रिये ! ॥
<>कौमुदीचर्म्मनद्योश्च यमुनानर्म्मदातटे ।
<>विन्ध्यायां सैन्धवे चापि विनश्यति न संशयः ॥
<>सिंहलं मध्यदेशश्च कालञ्जरं तथैव च ।
<>क्षये क्षयन्ति सर्व्वाणि नान्यथा वरवर्णिनि ॥”
<>६० ॥ * ॥
<>कार्त्तिकादिद्बादशवर्षाणि यथा । वराहसंहि-
<>तायाम् ।
<>“नक्षत्रेण सहोदयमस्तं वा येन याति सुर-
<>राजमन्त्री ॥”
<>तत्संज्ञं वक्तव्यं वर्षं मासक्रमेणैव ॥
<>वर्षाणि कार्त्तिकादीनि आग्नेयाद्भद्वयानु-
<>योगीनि ।
<>क्रमशस्त्रिभञ्च पञ्चममन्त्यमुपान्त्यञ्च विज्ञेयम् ॥”
<>नक्षत्रेण गुरुभुज्यमाननक्षत्रेण । आग्नेयं
<>कृत्तिका । पञ्चमं फाल्गुनं वर्षम् । अन्त्य-
<>माश्विनम् । उपान्त्यं भाद्रम् ।
<>“अन्त्योपान्त्यौ त्रिभौ ज्ञेयौ फाल्गुनश्च त्रिभो
<>मतः ।
<>शेषा मासा द्विभा ज्ञेयाः कृत्तिकादिव्यवस्थया ॥
<>द्वे द्वे चित्रादिताराणां पूर्णपर्व्वेन्दुसङ्गते ।
<>मासाश्चैत्रादयो ज्ञेयास्त्रिकैः षष्ठान्त्यसप्तमाः ॥”
<>इति सङ्कर्षणकाण्डाच्च ॥
<>पूर्णपर्व्वेन्दुसङ्गते पौर्णमासीयुते द्वे द्बे तारे
<>तदेकवाक्यतया पूर्व्ववचने पौर्णमासीलाभः ।
<>यथा मासानां पौर्णमास्यां कृत्तिकादिसम्बन्धात्
<>कार्त्तिकादित्वं तथा वर्षाणामपि गुरोः कृत्ति-
<>कादावस्तोदयसम्बन्धात् कार्त्तिकादित्वं तेन
<>कृत्तिकारोहिण्योरेकतरस्मिन् गुरोरस्तोदये-
<>ऽन्यतरलाभे कार्त्तिकं वर्षम् । एवं मार्ग-
<>शीर्षादि । अत्र वर्षद्वयघटकयोर्नक्षत्रयोरेक-
<>तरस्मिन् अस्तं गतो गुरुरन्यतरस्मिन्नुदेति तत्र
<>का गतिरिति चेत् कार्त्तिकोत्तरं मार्गशीर्षं
<>ततः पौषमित्यादिक्रमाद्गतिरिति । फलानि च ।
<>“शकटानलोपजीविकगोपीडाव्याधिशोकश्च ।
[Page4-258-c+ 52]
<>वृद्धिस्तु रक्तपीतकुसुमानां कार्त्तिके वर्षे ॥ १ ॥
<>सौम्येऽब्देऽनावृष्टिर्मृगाखुशलभाण्डजैश्च शस्य-
<>नाशः ।
<>व्याधिभयं मित्रैरपि भूपानां जायते वैरम् ॥ २ ॥
<>शुभकृज्जातः पौषो निवृत्तवैराः परस्परं
<>भूपाः ।
<>द्वित्रिगुणो धान्यार्घः पौष्टिककर्म्मप्रसिद्धिश्च ॥ ३ ॥
<>पितृपूजा परिवृद्धिर्म्माघे हार्द्दञ्च सर्व्वभूता-
<>नाम् ।
<>आरोग्यवृष्टिधान्यार्घसम्पदो वित्तलाभश्च ॥ ४ ॥
<>फाल्गुने वर्षे विद्यात् क्वचित् क्वचित् क्षेम-
<>वृष्ट्यादिशस्यानि ।
<>दौर्भाग्यं प्रमदानां प्रबलाश्चौरा नृपाश्चोग्राः ॥ ५
<>चैत्रे मन्दा वृष्टिः प्रियमन्नं क्षेममवनिपा
<>मृदवः ।
<>वृद्धिश्च कोषधान्यस्य भवति पीडा च रूप-
<>वताम् ॥ ६ ॥
<>वैशाखे धर्म्मपरा विगतभयाः प्रमुदिताः प्रजाः
<>सनृपाः ।
<>यज्ञक्रियाप्रवृत्तिर्निष्पत्तिः सर्व्वशस्यानाम् ॥ ७ ॥
<>ज्यैष्ठे ज्ञातिकुलधर्म्मश्रेणीश्रेष्ठा नृपाः सर्व्व-
<>धर्म्मज्ञाः ।
<>पीड्यन्ते धान्यानि च हित्वा कङ्गुशमीजानि ॥ ८
<>आषाढे जायन्ते शस्यानि क्वचिद्वृष्टिरन्यत्र ।
<>योगक्षेमं मध्यं शस्यव्यग्रा भवन्ति भूपाः ॥ ९ ॥
<>श्रावणे वर्षे क्षेमं कामं शस्यानि पाकमुप-
<>यान्ति ।
<>क्षुद्रा ये पार्थिवास्ते पीड्यन्ते ये च तद्भक्ताः ॥
<>१० ॥
<>भाद्रपदे वल्लीजं निष्पत्तिं याति पूर्व्वशस्यञ्च ।
<>न भवत्यपरं शस्यं क्वचित् सुभिक्षं क्वचिच्च
<>दुर्भिक्षम् ॥ ११ ॥
<>आश्वयुजेऽप्यजस्रं पतति जलं प्रमुदिताः प्रजाः
<>क्षेमम् ।
<>प्राणचयः प्राणभृतां सर्व्वेषामर्थवाहुल्यम् ॥”
<>१२ ॥
<>इति ज्योतिस्तत्त्वम् ॥ * ॥
<>समाद्यादिपञ्चवत्सरा यथा, --
<>“शकाब्दात् पञ्चभिः शेषात् समाद्यादिषु वत्-
<>सराः ।
<>सम्परीदानुपूर्व्वाश्च तथोदापूर्व्वका मताः ॥”
<>संवत्सरादिफलमुक्तं विष्णुधर्म्मोत्तरे ॥
<>“संवत्सरे तथा दानं तिलस्य तु महाफलम् ।
<>परिपूर्व्वे तथा दानं यवानाञ्च द्बिजोत्तमाः ॥
<>इदापूर्व्वेऽन्नवस्त्राणां धान्यानाञ्चानुपूर्व्वके ।
<>उदासंवत्सरे दानं रजतस्य महाफलम् ॥
<>ज्जोतिर्व्विदस्त्विज्यमध्यात् प्रभवादेश्च सम्भवम् ।
<>ऊचुस्तद्बत् समाद्यादिवर्षाणामपि सम्भवम् ॥”
<>इज्यमध्यात् । गुरुमध्यभोगगणनात् । प्रभवादेः ।
<>प्रभवादिवर्षषष्टेः । इति मलमासतत्त्वम् ॥ * ॥
<>(ध्रुवपुत्त्रः । यथा, भागवते । ४ । १० । १ ।
<>“प्रजापतेर्दुहितरं शिशुमारस्य वै ध्रुवः ।
[Page4-259-a+ 52]
<>उपयेमे भ्रमिं नाम तत्सुतौ कल्पवत्सरौ ॥”)
<LEND>
