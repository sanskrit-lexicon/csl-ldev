<L>2045<pc>1-092<k1>अयोगः<k2>अयोगः
अयोगः¦, पुं, (युज् + घञ्, नञ्समासः ।) विश्लेषः ।
विधुरः । कूटः । कठिनोद्यमः । इति मेदिनी ॥
वमनविरेचनादीनां प्रतिलोमप्रवृत्तिरल्पप्रवृ-
त्तिर्व्वा । यथा, --
“योगः सम्यक्प्रवृत्तिः स्यादतियोगोऽतिवर्त्तनं ।
अयोगः प्रातिलोम्येन न चाल्पं वा प्रवर्त्तनं” ॥
इति वैद्यकं ॥ (“तत्रासात्म्येन्द्रियार्थसंयोगो-
ऽयोगातियोगमिथ्यायोगादियुक्ता रूपरसादयः” ॥
इति माधवकरकृतरोगविनिश्चयग्रन्थे विजय-
रक्षितः ॥
“त्रीण्यायतनानीति अर्थानां कर्म्मणः कालस्य
चातियोगायोगमिथ्यायोगाः तत्रातिप्रभावतां
दृश्यानामतिमात्रं दर्शनमतियोगः ॥ सर्व्वशो-
ऽदर्शनमयोगः अतिसूक्ष्मातिश्लिष्टातिविप्रकृष्ट-
रौद्रभैरवाद्भुतद्विष्टबीभत्सविकृतादिरूपदर्शनं ।
मिथ्यायोगः” ॥ इति चरकः ॥) योगो ध्यानं
तदभावः । योगो भेषजं तदभावश्च ॥ (विच्छेदः ।
मिथः संरूढगाढानुरागयोर्नायकनायिकयोर्गुरु-
जनपराधीनतया दैवगत्या वा विप्रकर्षादन्योन्याद-
र्शनरूपदशाविशेषः, यदुक्तं दशरूपादर्शे ।
“तत्रायोगोऽनुरागेऽपि नवयोरेकचित्तयोः ।
पारतन्त्र्येण दैवाद्वा विप्रकर्षादसङ्गमः” ॥
अयञ्च पूर्व्वराग इत्युच्यते । यदुक्तं दर्पणकारैः ।
“श्रवणाद्दर्शनाद्वापि मिथः संरूढरागयोः ।
दशाविशेषो योऽप्राप्तौ पूर्व्वरागः स उच्यते” ॥)
<LEND>
