<L>2177<pc>1-103<k1>अर्गलं<k2>अर्गलं
अर्गलं¦, क्ली, स्त्री, (अर्ज + कलच्, कुत्वम् ।) कपाट-
बन्धककाष्ठविशेषः । इत्यमरः ॥ हुड्का तसला
इत्यादि भाषा ।
(“ससम्भ्रमेन्द्रद्रुतपातितार्गला
निमिलिताक्षीव भियामरावती” ।
इति काव्यप्रकाशे ।
“तां सत्यनाम्नीं दृढतोरणार्गलां
ग्टहैर्विचित्रैरुपशीभितां शिवां” ।
इति रामायणे ।
“अथानपोढार्गलमप्यगारं” । इति रघुः । प्रति-
बन्धः । प्रत्यवायः । अन्तरायः ।
“ईप्सितं तदवज्ञानात् विद्धिसार्गलमात्मनः” ।
इति रघुवंशे ।)
कल्लोले त्रि । इति मेदिनी ॥ देवीमाहात्म्यपाठ-
स्यादौ पाव्यस्तोत्रविशेषः ॥ यथा
मार्कण्डेय उवाच ।
“ब्रह्मन् केन प्रकारेण दुर्गामाहात्म्यमुत्तमं ।
शीघ्रं सिद्ध्यति तत्सर्व्वं कथयस्व महाप्रभो ॥
ब्रह्मोवाच ।
अर्गलं कीलकञ्चादौ पठित्वा कवचं पठेत् ।
जपेत् सप्तशतीं पश्चात् क्रम एष शिवोदितः ॥
अर्गलं दुरितं हन्ति कीलकं फलदं तथा ।
कवचं रक्षते नित्यं चण्डिका त्रितयं दिशेत् ॥
अर्गलं हृदये यस्य स चानर्गलवाक् सदा ।
कीलकं हृदये यस्य वशकीलितमानसः ॥
कवचं हृदये यस्य स वज्रहृदयः खलु ।
ब्रह्मणा निर्म्मितं पूर्व्वं विनिश्चित्यापि चेतसा” ॥
इत्यादि । तदाद्यश्लोको यथा, --
“जय त्वं देवि चामुण्डे जय भूतापहारिणि ! ।
जय सर्व्वगते देवि ! कालरात्रि नमोऽस्तु ते” ॥
तस्य शेषश्लोको यथा, --
“इदं स्तोत्रं पठित्वा च महास्तोत्रं पठेन्नरः ।
सप्तशतीं समाराध्य वरमाप्नोति सम्पदं” ॥
इत्यर्गलास्तोत्रं ॥
<LEND>
