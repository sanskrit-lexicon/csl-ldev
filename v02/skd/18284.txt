<L>18284<pc>2-823<k1>नन्दनः<k2>नन्दनः
नन्दनः¦, पुं, (नन्दयतीति । नन्द + ल्युः ।) पर्व्वत-
भेदः । यथा, कालिकापुराणे ७५ अध्याये ।
“तीरे तु चन्द्रकुण्डस्य नन्दनो नाम वै गिरिः
तस्मिन् वसति शक्रस्तु कामाख्यासेवने रतः ॥
मर्त्त्यभावं समासाद्य सर्व्वदेवेश्वरो हरिः ।
सेवितुं त्रिदशेशानीं सततं वर्त्तते नतः ॥
चन्द्रकूटस्य तु गिरेर्नन्दनस्य तथा गिरेः ।
प्रतिदर्शं तथा चन्द्रं प्रदक्षिणयति त्रिधा ॥
चन्द्रकुण्डजले स्नात्वा समारुह्य च नन्दनम् ।
आराध्य शक्रं लोकेशं महाफलमवाप्नुयात् ॥”
(विषविशेषः । इति हेमचन्द्रः । ४ । २६३ ॥
अत्रार्थे, पुं, क्ली, इति वाचस्पतिः ॥ यथा, सुश्रुते
कल्पस्थाने २ अध्याये ।
“अन्त्रपाचककर्त्तरीयसौरीयककरघाटकरम्भ-
नन्दनवराटकानि सप्त त्वक्सारनिर्य्यासविषाणि ॥”
स्कन्दस्यानुचरविशेषः । यथा, महाभारते ।
९ । ४५ । ३६ ।
“बर्द्धनं नन्दनञ्चैव सर्व्वविद्याविशारदौ ।
स्कन्दाय ददतुः प्रीतावश्विनौ भरतर्षभ ! ॥”
सिद्धपुरुषविशेषः । यथा, भागवते । ४ । ६ । ३३ ।
“स नन्दनाद्यैर्महासिद्धैः शान्तैः संशान्त-
विग्रहम् ।
उपास्यमानं सख्या च भर्त्त्रा गुह्यकरक्षसाम् ॥”
जिनबलविशेषः । इति हेमचन्द्रः । ३ । ३६२ ॥ वत्-
सरविशेषः । यथा, बृहत्संहितायाम् । ८ । ३८ ।
“नन्दनोऽथ विजयो जयस्तथा
मन्मथोऽथ परतश्च दुर्म्मुखः ॥”
महादेवः । यथा, महाभारते । १३ । १७ । ७५ ।
“नन्दीश्वरश्च नन्दी च नन्दनो नन्दिवर्द्धनः ॥”)
विष्णुः । यथा, “आनन्दो नन्दनो नन्दः ।” इति
महाभारते । १३ । १४९ । ६९ ॥
<LEND>
