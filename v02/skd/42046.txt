<L>42046<pc>5-549<k1>हेमहस्तिरथः<k2>हेमहस्तिरथः
हेमहस्तिरथः¦, पुं, (हेमनिर्म्मतहस्तिविशिष्टो
<>रथो यत्र । स तु दानार्थं कल्पितः ।) महा-
<>दानविशेषः । तद्विवरणं यथा, --
<>“अथातः संप्रवक्ष्यामि हेमहस्तिरथं शुभम् ।
<>यस्य प्रदानात् भवनं वैष्णवं याति मानवः ॥
<>पुण्यां तिथिं समासाद्य तुलापुरुषदान-
<>वत् ।
<>विप्रवाचनकं कुर्य्यात् लोकेशावाहन बुधः ॥
<>ऋत्विङ्मण्डपसम्भारभूषणाच्छादनादिकम् ।
<>अत्राप्युपोषितस्तद्वत् ब्राह्मणैः सह भोजनम् ॥
<>कुर्य्यात् पुष्परथाकारं काञ्चनं मणिमण्डि-
<>तम् ।
<>वलभीभिर्विचित्राभिश्चतश्चक्रसमन्वितम् ॥
<>लोकपालाष्टकोपेतं ब्रह्मार्कशिवसंयुतम् ।
<>मध्ये नारायणोपेतं लक्ष्म्या चैव समन्वितम् ॥
<>कृष्णाजिनतिलद्रोणं कृत्वा संस्थापयेद्रथम् ।
<>तथाष्टादश धान्यानि भाजनामनचन्दनैः ॥
<>दीपकोपानहच्छत्रदर्पणं पादुकान्वितम् ।
<>ध्वजे तु गरुडं कुर्य्यात् कूवराग्रे विनायकम् ॥
<>नानाफलसमायुक्तमुपरिष्टाद्वितानकम् ।
<>कौषेयपञ्चवस्त्रञ्च अम्लानकुसुमान्वितम् ॥
<>चतुर्भिः कलसैः मार्द्धं गोभिरष्टाभिरन्वितम् ।
<>चतुर्भिर्हेममातङ्गैर्मुक्तादामविभूषितम् ॥
<>स्वरूपतः करिभ्यान्तु युक्तं कृत्वा निवेदयेत् ।
<>कुर्य्यात् पञ्चपलादूर्द्ध्वमभावादपि शक्तितः ॥
<>ततो मङ्गलशब्देन स्नापितो वेदपुङ्गवैः ।
<>त्रिः प्रदक्षिणमावृत्य गृहीतकुसुमाञ्जलिः ॥
<>इममुच्चारयन्मन्त्रं ब्राह्मणेभ्यो निवेदयेत् ॥
<>नमो नमः शङ्करपद्मजार्क-
<>लोकेशविद्याधरवासुदेवैः ।
<>त्वं मन्यसे वेद पुराण यज्ञ
<>तेजोमयस्यन्दन पाहि तस्मात् ॥
<>यत्तत् पदं परमगुह्यतमं मुरारे-
<>रानन्दहेतु गुणरूपविमुक्तमन्तः ।
<>योगैकमानसदृशो मुनयः समाधौ
<>पश्यन्ति तत्त्वमसि नाथ रथेऽधिरूढः ॥
<>यस्मात्त्वमेव भवसागरसंप्लुताना-
<>मानन्दभाण्डभृतमध्वरपानपात्रम् ।
<>तस्मादघौघशमनेन कुरुप्रसादं
<>चामीकरेभरथमाधवसंप्रदानात् ॥
<>इत्थं प्रणम्य कनकेभरथप्रदानं
<>यः कारयेत् सकलपापविमुक्तदेहः ।
[Page5-549-c+ 52]
<>विद्याधरामरमुनीन्द्रगणाभिजुष्टं
<>प्राप्नोत्यसौ पदमतीन्द्रियमिन्दुमीलेः ॥
<>कृतदुरितवितानादुल्लसद्वह्निजाल-
<>व्यतिकरकृतदाहोद्वेगभाजोऽपि बन्धून् ।
<>नयति च पितृपुत्त्रान् बान्धवानप्यशेषान्
<>कृतगजरथदान शाश्वतं सद्म विष्णोः ॥”
<>इति मत्स्यपुराणे महादानानुकीर्त्तने हेम-
<>हस्तिरथप्रदानिको नाम २९२ अध्यायः ॥
<LEND>
