<L>15867<pc>2-678<k1>दत्तः<k2>दत्तः
दत्तः¦, पुं, राजविशेषः । स अग्निसिंहनन्दनः । इति
हेमचन्द्रः । ३ । ३६० ॥ (स तु जैनविशेषः ।
अपरः क्षत्त्रियवंशोत्पन्नो नृपविशेषः । यथा,
महाभारते । १२ । २९६ । १५ ।
“आयुर्मतङ्गो दत्तश्च द्रुपदो मात्स्य एव च ॥”
यदुवंशीयस्य राजाधिदेवस्य पुत्त्रः । यथा,
हरिवंशे । ३८ । २ ।
“राजाधिदेवपुत्त्रास्तु जज्ञिरे वीर्य्यवत्तराः ।
दत्तातिदत्तौ बलिनौ पानश्वः श्वेतवाहनः ॥”)
वैश्यस्योपाधिविशेषः । यथा, --
“शर्म्मादेवश्च विप्रस्य वर्म्मा त्राता च भूभुजः ।
भूतिर्दत्तश्च वैश्यस्य दासः शूद्रस्य कारयेत् ॥”
इत्युद्बाहतत्त्वम् ॥
अधुना कायस्थादेरुपाधिश्च । (यथा, कुल-
दीपिकायाम् ।
“गौडेऽष्टौ कीर्त्तिमन्तश्चिरवसतिकृता मौलिका
ये हि सिद्धा
स्ते दत्ताः सेनदासाः करगुहसहिताः पालिताः
सिंहदेवाः ॥”)
भगवदवतारविशेषः । स अत्रिपुत्त्रः दत्तात्रेय इति
नाम्ना ख्यातः । इति श्रीभागवतम् ॥ (पुत्त्र-
विशेषः । यथा, देवीभागवते । १ । ६ । ४८ ।
“कुण्डः सहोढः कानीनः क्रीतः प्राप्तस्तथा वने ।
दत्तः केनापि चाशक्तौ धनग्राहिसुताः स्मृताः ॥”
तथा, महाभारते । १ । १२० । ३४ ।
“दत्तः क्रीत उपक्रीत उपगच्छेत् स्वयञ्च यः ॥”)
<LEND>
