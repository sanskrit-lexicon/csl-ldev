<L>3279<pc>1-168<k1>आचमनीयं<k2>आचमनीयं
आचमनीयं¦, क्ली, (आचम्यतेऽनेन । आङ् + चम् +
<>अनीयर् ।) मुखप्रक्षालनार्थजलं । तद्दानविधि-
<>र्यथा, कालिकापुराणे ६७ अध्यायः ॥
<>“दद्यादाचमनीयन्तु सुगन्धिसलिलैः शुभैः ।
<>कर्पूरवासितैर्व्वापि कृष्णागुरुसुधूपितैः ॥
<>यथा तथा सुगन्धैर्व्वा प्रसन्नैः फेनवर्ज्जितैः ।
<>तत्तैजसेन पात्रेण शङ्खेनाथ प्रदापयेत् ॥
<>उदकं दीयते यत्तु प्रसन्नं फेनवर्ज्जितं ।
<>आचमनाय देवेभ्यस्तदाचमनमुच्यते ॥
<>केवलं तोयपात्रेण तदा दद्यान्नमिश्रितं ।
<>वासितन्तु सुगन्ध्याद्यैः कर्त्तव्यं यदि लभ्यते ॥
<>आयुर्ब्बलं यशोवृद्धिं प्रदायाचमनीयकं ।
<>लभते साधको नित्यं कामांश्चैव यथेप्सितान्” ॥
<LEND>
