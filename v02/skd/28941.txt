<L>28941<pc>4-079<k1>रक्तैरण्डः<k2>रक्तैरण्डः
रक्तैरण्डः¦, पुं, (रक्तवर्णः एरण्डः ।) वृक्षविशेषः ।
<>लाल भेरण्डा इति भाषा ॥ तत्पर्य्यायः । व्याघ्रः २
<>हस्तिकर्णः ३ रुवुः ४ उरुवूकः ५ नाग-
<>वर्णः ६ चञ्चुः ७ उत्तानपत्रकः ८ करपर्णः ९
<>पाचनः १० स्निग्धः ११ व्याघ्रतलः १२ रक्तकः
<>१३ चित्रवीर्य्यः १४ ह्रस्वैरण्डः १५ । अस्य
<>गुणाः श्वयथुपवनश्रान्तिरक्तार्त्तिपाण्डुभ्रान्ति-
<>श्वासज्वरारोचकनाशित्वम् । लघुत्वञ्च । इति
<>राजनिर्घण्टः ॥ तत्पर्य्यायगुणाः ।
<>“शुक्ल एरण्ड आमण्डश्चित्रो गन्धर्व्वहस्तकः ।
<>पञ्चाङ्गुलो वर्द्धमानो दीर्घदण्डो व्यडम्बकः ॥
<>रक्तोऽपरोरुवूकः स्यादूरुवूको रुवुस्तथा ।
<>व्याघ्रपुच्छश्च वातारिश्चञ्चुरुत्तानपत्रकः ॥
<>एरण्डयुग्मं मधुरमुष्णं गुरु विनाशयेत् ।
<>शूलशोथकटीवस्तिशिरःपीडोदरज्वरान् ॥
<>ब्रध्नश्वासकफानाहकासकुष्ठाममारुतान् ॥
<>एरण्डपत्रं वातघ्नं कफक्रिमिविनाशनम् ।
<>मूत्रकृच्छ्रहरञ्चापि पित्तरक्तप्रकोपणम् ॥
<>वातार्य्यग्रदलं गुल्मवस्तिशूलहरं परम् ।
<>कफवातकृमीन् हन्ति वृद्धिं सप्तविधामपि ॥
<>एरण्डफलमत्युष्णं गुल्मशूलानिलापहम् ।
<>यकृत्प्लीहोदरार्शोघ्नं कटुकं दीपनं परम् ।
<>तद्वन्मज्जा च विड्भेदी वातश्लेष्मोदयापहः ॥”
<>इति भावप्रकाशः ॥
<LEND>
