<L>6636<pc>2-042<k1>कर्णवेधः<k2>कर्णवेधः
कर्णवेधः¦, पुं, (कर्णयोः कर्णस्य वा वेधः वेधनम् ।)
<>कर्णयोश्छिद्रकरणम् । काण्वधान इति भाषा ।
<>तस्य विधिर्यथा । मदनरत्ने वशिष्ठश्रीधरौ ॥
<>“मामे षष्ठे सप्तमे वाष्टमे वा
<>येध्यौ कर्णौ द्वादशे षोडशेऽह्नि ।
<>मध्येनाह्नः पूर्व्वभागे न रात्रौ
[Page2-042-b+ 52]
<>नक्षत्रे द्वे द्वे तिथी वर्ज्जयित्वा” ॥
<>अत्र जन्ममासो वर्ज्ज्यः । ज्योतिर्निबन्धे गर्गः ।
<>“मासे षष्ठे सप्तमे वाप्यष्टमे मासि वत्सरे ।
<>कर्णवेधं प्रशंसन्ति पुष्ट्यायुःश्रीविवृद्धये” ॥
<>मदनरत्ने ।
<>“प्रथमे सप्तमे मासि अष्टमे दशमेऽथवा ।
<>द्वादशे च तथा कुर्य्यात् कर्णवेधं शुभावहम्” ॥
<>हेमाद्रौ व्यासः ।
<>“कार्त्तिके पौषमासे वा चैत्रे वा फाल्गुनेऽपि वा ।
<>कर्णवेधं प्रशंसन्ति शुक्लपक्षे शुभे दिने” ॥
<>श्रीधरः ।
<>“हरिहरकरचित्रासौम्यपौष्णोत्तरार्य्या-
<>दितिवसुषु घटाली सिंहवर्ज्ज्येषु लग्ने ।
<>शशिगुरुबुधकाव्यानां दिने पर्ब्बरिक्ता-
<>रहिततिथिषु शुद्धे नैधने कर्णवेधः” ॥
<>मदनरत्ने वृहस्पतिः ।
<>“द्वितीया दशमी षष्ठी सप्तमी च त्रयोदशी ।
<>द्वादशी पञ्चमी शस्ता तृतीया कर्णवेधने ॥
<>सौवर्णी राजपुत्त्रस्य राजती विप्रवैश्ययोः ।
<>शूद्रस्य चायसी सूची मध्यमाष्टाङ्गुलात्मिका” ॥
<>हेमाद्रौ देवलः ।
<>“कर्णरन्ध्रं रवेश्छाया न विशेदग्रजन्मनः ।
<>तं दृष्ट्वा विलयं यान्ति पुण्यौघाश्च पुरातनाः” ॥ शङ्खः ।
<>“अङ्गुष्ठमात्रशुषिरौ कर्णौ न भवतो यदि ।
<>तस्मै श्राद्धं न दातव्यं दत्तञ्चेदासुरं भवेत्” ॥
<>इति निर्णयसिन्धुः । कर्णषट्कदोषनिवारणार्थं
<>कर्णस्य वेधनम् । सोदरभ्रातॄणां संस्काराणाञ्च
<>पौर्ब्बापर्य्यक्रमः कर्णवेधस्यासंस्काररूपत्वात् न
<>तथा नियमः । यथा, --
<>“यदापत्यद्वयं तिष्ठेत् सम्भवोऽप्यपरस्य च ।
<>कर्णषट्कं विजानीयाद्गर्हितं तत्त्रयस्य च ॥
<>इत्याशङ्क्य तयोर्म्मध्ये शुद्धिर्यस्याथ वत्सरे ।
<>कर्णवेधो हितस्तस्य तस्य ज्येष्ठविचारणा ॥
<>षट्कर्णोत्पत्तिमाशङ्क्य भानोः शुद्ध्यासमेऽपि च ।
<>कर्णौ वेध्यौ न दोषः स्यादन्यथा मरणं भवेत्” ॥
<>इति मलमासतत्त्वे माण्डव्यवचनम् ॥ अस्य काल-
<>नियमो यथा, -- राजमार्त्तण्डे ।
<>“न जन्ममासे न च चैत्रपौषे
<>न वर्षयुग्मे न हरौ प्रसुप्ते ।
<>रवौ च दुष्ठे न च कृष्णपक्षे
<>न जन्मभे कर्णविधिः प्रशस्तः” ॥
<>तथा दीपिकायाम् ।
<>“नो जन्मेन्दुभमाससूर्य्यरविजक्ष्माजाहसुप्ताच्युते
<>शम्तेऽर्केलघुविष्णुयुग्ममृदुभस्वात्युत्तरादित्यभैः ।
<>सौम्यैस्त्र्यायत्रिकोणकण्टकगतैः पापौस्त्रिलाभारिगै
<>रोजोऽब्दे श्रुतिवेध इज्यसितभे लग्ने तु काले शुभे ॥
<>अत्रापि तिथ्यङ्गादिविद्धमृक्षं वर्जयेत् ॥
<>यथाह गर्गः ।
<>“कर्णवेधव्रते कुर्य्यादुदङ्मार्गस्थिते रवौ ।
<>दक्षिणाशास्थिते भानौ नैव कुर्य्यात् कथञ्चन” ॥
<>इनि ज्योतिषतत्त्वम् ॥
<LEND>
