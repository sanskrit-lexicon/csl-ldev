<L>21948<pc>3-191<k1>पुरीषं<k2>पुरीषं
पुरीषं¦, क्ली, (पिपर्त्ति शरीरमिति । प + “शॄ-
<>पॄभ्यां किच्च ।” उणा० ४ । २७ । इति ईषन् । स च
<>कित् ।) विष्ठा । इत्यमरः । २ । ६ । ६९ ॥
<>तदुत्सर्गविधिर्यथा, --
<>“मुहूर्त्ते ब्राह्म उत्थाय रात्रिवासं परित्यजेत् ।
<>परिधायापरं वस्त्रं शयनस्थानतोऽन्वहम् ॥
<>मुखाङ्घ्रिहस्तान् प्रक्षाल्य द्विराचम्य ततो द्विजः ।
<>कृष्ण कृष्ण स्मृतिं कृत्वा खनित्वा नैरृतीं दिशम् ॥
<>खनित्रखननेनैव द्बादशाङ्गुल्यधोमृदम् ।
<>गृहीत्वोदकपात्रञ्च मितं गच्छेद्धनुःशतम् ॥
<>ग्रामाद्बा शरविक्षेपमात्रामनुदिते रवौ ।
<>मैत्रमावश्यकं कर्त्तुं नगराच्च चतुर्गुणाम् ॥
<>तत्त्रिमुष्ट्यायतं गर्त्तं तथा कृत्वा गभीरकम् ।
<>कृत्वा त्वद्भिः खनित्रेण कुशैराच्छाद्य तत्तृणम् ॥
<>शुष्कैः काष्ठैरयज्ञीयैर्भूगर्त्तमवगुण्ठितः ।
<>संवीताङ्गो वेणुदलैः पत्रैर्मृण्मयभाजनैः ॥
<>छत्रं खनित्रं संस्थाप्य वारिपात्रमुपानहौ ।
<>ततो द्विजस्तूपविशेद्वस्त्रेणाच्छाद्य मस्तकम् ॥
<>यज्ञोपवीतं कर्णेऽथ धृत्वा मौनी च दक्षिणे ।
<>आगतो द्बिजमग्निं नोपश्यन् सन्तञ्च भास्करम् ॥
<>गुरुं समीरणं सर्व्वदेवतामूर्त्तिमेव च ।
<>मातरं पितरं चन्द्रं सर्व्वं गुरुजनं स्त्रियम् ॥ * ॥
<>उदङ्मुखस्त्रिसन्ध्यासु दिवसे च यदा निशि ।
<>दक्षिणामुख उत्सर्गं कुर्य्यान्मूत्रपुरीषयोः ॥
<>पूर्व्वाह्णे तु द्विजः कुर्य्यात् पश्चिमाभिमुखोऽथवा ।
<>अपराह्णे पूर्व्वमुखी मूत्रगूथविसर्जनम् ॥
<>मध्याह्ने प्रयतः कुर्य्याद्यतवागुत्तरामुखः ।
<>दक्षिणाभिमुखो रात्रौ द्बिजो मैत्रं प्रयत्नतः ॥
<>निशायामन्धकारे तु छायायां दिवसे तथा ।
<>यथेच्छसुमुखो भूत्वा मैत्रं कुर्य्यात् द्बिजो भयात् ॥
<>दिग्भ्रमाच्च मनोदुःखाद्बिण्मूत्रस्य विसर्ज्जनम् ।
<>मोहाद्वाधोमुखः कुर्य्याद्यतवाक् प्रयतो द्विजः ॥
<>सन्न्यासी ब्रह्मचारी च वानप्रस्थो गृही द्विजः ।
<>शाखाध्यायी च वेदानां सर्व्वयज्ञेषु दीक्षितः ॥
<>मुनिश्च सर्व्वधर्म्मज्ञो दान्तः शान्त उदारधीः ।
<>सदोत्तरमुखः कुर्य्याद्वैष्णवो नान्य एव च ॥
[Page3-191-c+ 52]
<>प्रातश्च मैत्रं सायाह्ने दक्षिणाभिमुखो निशि ।
<>योगिनान्तु यथा स्त्रीणां शूद्रादीनामयं क्रमः ॥
<>न देवायतने वृक्षमूले च न जले नदे ।
<>न नदीकूपमार्गेषु न वापीगोष्ठभस्मसु ॥
<>न चिताग्निश्मशानेषु नोषरे न द्बिजालये ।
<>नाम्भःसमीपे न पुण्ड्रे नाकाशे न च शाद्वले ॥
<>न समुद्रे न काम्ये च न तीर्थे न द्विजालये ।
<>न यज्ञवृक्षमूलेषु नोपद्वारे चतुष्पथे ॥
<>न शस्यक्षेत्रे न खले पुष्पोद्याने न चत्वरे ।
<>सोपानत्को न नग्नश्च न रथ्यासेव्यभूतले ॥
<>न वैष्णवालये गोत्रे न सूर्य्याभिमुखस्तथा ।
<>न फालकृष्टकेदारे न तिष्ठंश्च कदाचन ॥
<>न गच्छन्न च वल्मीके न च पर्व्वतमस्तके ।
<>न जलं न दिशो भागान्नाकाशमवलोकयन् ॥
<>न गोव्रजे नदीतीरे नित्यस्थाने न गोमये ।
<>न यज्ञभूमौ न गृहे न पंवित्रीकृतस्थले ॥
<>द्विजो न देहच्छायायां शकृन्मूत्रविसर्जनम् ।
<>कुर्य्याद्यज्ञेष्टकाकूटे न च सप्राणिगर्त्तके ॥
<>उद्धृताम्भोमृत्तिकाभ्यामित्थं नारद ! यत्नतः ।
<>कृत्वोत्सर्गं ततः कुर्य्यात् शौचं मूत्रपुरीषयोः ॥
<>शुष्ककाष्ठेन लोष्ट्रेणायज्ञीयेन तृणेन वा ।
<>प्रमार्ज्य गुह्यमुत्तिष्ठेत् शिश्नञ्चैव विशेषतः ॥
<>विधृत्य वामहस्तेन शिश्नन्तूपविशेन्निशि ।
<>चेद्दक्षिणामुखः सन्ध्यां दिवोत्तरमुखस्तदा ॥
<>पूतिगन्धिजलं दुष्टं सफेनञ्च सबुद्वुदम् ।
<>तीर्थोदकं सलवणं पाथो वर्णान्तरन्तथा ॥
<>समुद्रगानदीवारः सासुद्रञ्च सकर्द्दमम् ।
<>यवनान्त्यजखाताम्भः समुद्रगनगोदकम् ॥
<>धान्यक्षेत्रस्य सलिलं सकीटञ्च परित्यजेत् ।
<>मानवो देवखाताम्भः सकले शौचकर्म्मणि ॥ * ॥
<>मृदः सकीटास्तीर्थानां देवायतनगोष्ठयोः ।
<>नदोदधिनदीदेवखाततीरस्य मृत्तिकाः ॥
<>महीतलोद्भवाः क्षेत्रकूड्ययोः सिकताश्च याः ।
<>अन्तर्जला धूलिमृदो वल्मीकस्य च कर्द्दमाः ॥
<>ऊषराश्च हलोत्ख्याता मृत्तिका भवनस्य च ।
<>अश्वत्थतुलसीघात्रीमूलादीनाञ्च या मृदः ॥
<>श्मशानभूमेः शैलस्य तथा पूतस्थलस्य च ।
<>शौचावशिष्टमार्गस्य आखूत्खाताश्च मृत्तिकाः ॥
<>यज्ञस्थानस्य विप्राणां साधूनामालयस्य च ।
<>मृत्तिका वर्जयेदेता देवर्षे ! शौचकर्म्मणि ॥
<>पवित्रस्थानतो ग्राह्या द्वादशाङ्गुल्यधोमृदः ।
<>द्विजैः सकलशौचार्थं शर्करादिविवर्जिताः ॥ * ॥
<>प्रथमेऽद्भिर्नरः शौचं कुर्य्यान्मृद्भिरतः परम् ।
<>पुनर्जलैः पुरीषस्य यथा गन्धक्षयो भवेत् ॥
<>मृत्तिका प्रथमा शौचे त्वर्द्धप्रसृतिसम्मिता ।
<>पूर्णप्रसृतिमात्रा तु द्वितीया सजला तथा ॥
<>तृतीया प्रमिता शौचे सार्द्धप्रसृतिमृत्तिका ।
<>चतुर्थ्याद्या क्रमादेवमर्द्धप्रसृतिवर्द्धिता ॥
<>यया मृत्तिकया पूर्य्यं त्रिपर्व्व शौचकारिणः ।
<>अर्द्धप्रसृतिमात्रा सा मुनिभिः परिकीर्त्तिता ॥
<>गुदे दद्यान्मृदस्तिस्रः पञ्च वा सप्त वा तथा ।
<>मृदमेकां तथा शिश्ने तिस्रो वा मृत्तिका द्बयम् ॥
[Page3-192-a+ 52]
<>सप्त वामकरे दद्यान्मृदस्त्रिंशच्चतुर्द्दश ।
<>तिस्रो वा हस्तयोः सप्त चतुर्द्दश च षोडश ॥
<>पाण्योरेकां मृदं पृष्ठे षड्वा तिस्रश्च मृत्तिकाः ।
<>हस्तद्वयनखेष्वेकां तिस्रश्च षड्मृदस्तथा ॥ * ॥
<>मैथुने रेतःस्खलने मूत्रोत्सर्गे च मृद्द्वयम् ।
<>दद्यात्तिस्रश्च शिश्नैकां तिस्रो वामकरे मृदः ॥
<>हस्ते च मृद्द्वयं म्रक्षेत्तिस्रो वा शुद्धितत्परः ।
<>पदैकैके द्विजस्तिस्रो गृहीत्थं शौचमाचरेत् ॥
<>गृहिणो द्बिगुणं शौचं यत्नतो ब्रह्मचारिणाम् ।
<>गृहस्थवानप्रस्थानां प्रोक्तं त्रिगुणमेव च ॥
<>सन्न्यासिनां वैष्णवानां शौचं सेव्यं चतुर्गुणम् ।
<>हस्तपाद्बारिपात्रन्तु मृद्भिरद्भिश्च गोमयैः ॥
<>दिवा यद्विहितं शौचं निशायामर्द्धकं भवेत् ।
<>एतदर्द्धमशौचे तु जातके मृतकेऽपि च ॥
<>चौरादिवाधिते मार्गे शौचमस्यार्द्धमाचरेत् ।
<>योषितामेतदर्द्धन्तु शूद्रादीनाञ्च नारद ! ॥
<>व्याधिभिश्चातुरो मर्त्य आर्त्तो यदि यथाबलम् ।
<>शौचं कुर्य्यात् कृतं यत्र तत् स्थानं शोधयेज्जलैः ॥
<>वेदस्मृतिपुराणानि धर्म्मशास्त्राणि नैत्यिकम् ।
<>मैत्रादिकर्म्म यः कुर्य्याद्विहाय मन्दधीर्द्विजः ॥
<>प्रतिप्रज्ञानमायुश्च प्रज्ञां हन्ति यशः श्रियम् ।
<>बलमाचारहीनस्य सदा तस्यापवित्रता ॥ * ॥
<>सात्वताश्चेद्द्विजा भूपा वैश्यशूद्रान्त्यजाः स्त्रियः ।
<>कुर्व्वन्ति शौचं यत्नेन यावच्चेतःपवित्रता ॥
<>येषां कृष्णस्य मननं तथा नामप्रजल्पनम् ।
<>सदैव स्मरणं भागवतानां साधुसेवनम् ॥
<>भक्तिप्रधौतमनसां गोविन्दार्पितकर्म्मणाम् ।
<>बाह्यान्तःकृष्णचित्तानां शुचिता तदहर्निशम् ॥
<>मृद्गोमयजलैः शौचमनेकैः कुरुते यदि ।
<>मनोऽपवित्रता यस्य कदाचिद्वै न शुध्यति ॥
<>गोविन्ददासता नास्ति यस्य लोकस्य जन्मनि ।
<>सोऽपि देहाशुचिः कृत्वा शौचं मैत्रादिकर्म्मसु ॥
<>शतधा यदि देवर्षे शौचं कुर्य्यात् सहस्रधा ।
<>मृद्वारिगोमयैर्लोको भावदुष्टो न शुध्यति ॥
<>सदा चित्तापवित्रत्वमकार्ष्णो भुवि यो नरः ।
<>तस्य तु स्यान्न मैत्रादिशौचेनैव स शुध्यति ॥
<>पर्व्वताकारकूटैश्च गोविट्सर्व्वनदीजलैः ।
<>शौचं कृत्वा न शुध्येत दुष्टचित्तो भवेद्यदि ॥”
<>इति पाद्मोत्तरखण्डे १०९ अध्यायः ॥
<>(उदकम् । इति निघण्टुः । १ । १२ ॥ “पूरयति
<>जगत् प्रलयकाले पूर्य्यते अनेन तडाकादि पालकं
<>वा जगतः शस्योत्पत्तिहेतुत्वात् । प्रीणातेर्वा
<>बाहुलकात् कीषन्प्रत्ययः ईकारस्योकारा-
<>देशः स च पकारात् परो द्रष्टव्यः ।” इति तत्र
<>देवराजयज्वा ॥ यथा, ऋग्वेदे । १ । १६३ । १ ।
<>“यदक्रन्दः प्रथमं जायमान
<>उद्यन्त्समुद्रादुत वा पुरीषात् ॥”
<>“पुरीषात् सर्व्वकामानां पूरकादुदकात् ॥”
<>इति तद्भाष्ये सायनः ॥)
<LEND>
