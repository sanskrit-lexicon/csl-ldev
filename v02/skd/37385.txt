<L>37385<pc>5-213<k1>सङ्क्रान्तिः<k2>सङ्क्रान्तिः
सङ्क्रान्तिः¦, स्त्री, (सं + क्रम + क्तिन् ।) राश्य-
<>न्तरसंयोगानुकूलव्यापारः । यथा, --
<>“नाडीनक्षत्रदिवसे रविभौमशनैश्चराः ।
<>सङ्क्रान्तिं यस्य कुर्व्वन्ति तस्य क्लेशोऽभिजायते ॥
<>इति तिथ्यादितत्त्वम् ॥
<>रविसंक्रान्तिर्यथा । भविष्यमात्स्यज्योतिषेषु ।
<>“मृगकर्क्कटसंक्रान्ती द्वे तूदग्दक्षिणायने ।
<>विषुवती तुलामेषे गोलमध्ये तथापराः ॥”
<>मृगो मकरः । गोलो राशिचक्रम् ।
<>“धनुर्म्मिथुनकन्यासु मीने च षडशीतयः ।
<>वृषवृश्चिकसिंहेषु कुम्भे विष्णुपदी स्मृता ॥”
<>देवीपुराणम् ।
<>“यावद्विंशकला भुक्तास्तत् पुण्यं चोत्तरायणे ।
<>निरंशे भास्करे दृष्टे दिनान्तं दक्षिणायने ॥
<>अर्द्धरात्रे त्वसंपूर्णे दिवा पुण्यमनागतम् ।
<>अर्द्धरात्रे व्यतीते तु विज्ञेयं चापरेऽहनि ॥
<>संपूर्णे चार्द्धरात्रे च उदयेऽस्तमयेऽपि वा ।
<>मानार्द्धं भास्करे पुण्यमपूर्णे शर्व्वरीदले ॥
<>सम्पूर्णे तूभयोर्ज्ञेयमतिरेके परेऽहनि ।
[Page5-214-a+ 52]
<>षडशीतिमुखेऽतीते वृत्ते च विषुवद्वये ॥
<>भविष्यत्ययने पुण्यमतीते चोत्तरायणे ।
<>आदौ पुण्यं विजानीयात् यद्यभिन्ना तिथि-
<>र्भवेत् ॥”
<>विंशकला विंशतितमी कला संक्रान्तिक्षणादूर्द्ध्वं
<>यावद्भवति तावत् पुण्यम् । निरंशेऽंशशून्ये
<>संक्रान्तिकाले हि भास्करोऽंशरहितो भवति
<>तस्मिन् दृष्टे दिवेति यावत् । दिनञ्च दिनकर-
<>करसंस्कृतास्त्रिंशन्नाडिका इति ज्योतिर्विदः ।
<>तदन्तं तत्समाप्तिं यावत् तावत् पुण्यम् । तथा
<>च बृहद्वशिष्ठः । त्रिंशत्कर्क्कटके नाड्यो मकरे
<>विंशतिः स्मृताः । नाडी दण्डः ।
<>“उत्पलाद्विपलं षष्ट्या विपलात्तु पलं नयेत् ।
<>पलात्षष्ट्या नयेन्नाड्ॐ तत्षष्ट्या तु रवेर्द्दिनम् ॥”
<>इति सिद्धान्तसन्दर्भात् ॥
<>ततश्च देवीपुराणबृहद्वशिष्ठयोरेकवाक्यतया
<>कलानाड्योः पर्य्यायता ॥ * ॥ रात्रिसंक्रमणे
<>त्वाह अर्द्धरात्रे त्विति । असम्पूर्णे कलान्यूना-
<>र्द्धरात्रे ।
<>“कलान्यूनार्द्धरात्रे तु यदि संक्रमणं भवेत् ।
<>तदहः पुण्यमिच्छन्ति गार्गगालवगातमाः ॥”
<>इति कृत्यचिन्तामणिवर्षकृत्यधृतगर्गवचनात् ।
<>कालकौमुद्याञ्च गालवेत्यत्र हारीत इति पाठः ।
<>ततश्च कलान्यूनार्द्धरात्राभ्यन्तरे द्वादशस्वेव
<>संक्रान्तिषु अनागतं नागतं संक्रमणेन यत्र
<>दिवा तदेव पुण्यं पुण्यजनकम् । तत्तु पूर्व्वदिनं
<>तदैव संक्रान्तेरनागतत्वसन्भवात । तेन संक्र-
<>मणकालादर्व्वागेव दिवापरार्द्धे स्नानादिकं
<>कर्त्तव्यमित्यर्थः । अर्द्धरात्रे व्यतीते कालाधिकार्द्ध
<>रात्रे व्यतीते । संपूर्णे अर्द्धरात्रे रात्रिमध्य-
<>कलयोः । कलान्यूनार्द्धरात्रे त्विति वचना-
<>नन्तरं भुजबलभीमे ।
<>‘अर्द्धरात्रे कलाधिक्ये यदा स क्रमते रविः ।
<>तदोत्तरदिनं ग्राह्य स्नानदानजपादिषु ॥
<>अद्ध रात्रे तु संपूर्णे यदा संक्रमते रविः ।
<>प्राहुद्दिनद्वय पुण्यं त्यक्त्वा भकरकर्क्कटौ ॥”
<>इति वचनाभ्या तथा प्रतीतेः । कालविवेके
<>कालकौमुद्याञ्च शातातपजावाली ।
<>“पूर्णे चेदर्द्धरात्रे तु रविसंक्रमण भवेत् ।
<>प्राहुर्द्दिनद्वयं पुण्यं त्यक्त्वा मकरकर्क्कटौ ॥”
<>एतयोर्व्यवस्था आह कालमाधवीये भविष्यो-
<>त्तरीयम् ।
<>मियुनात् कर्किसंक्रान्तिर्यदि स्यादंशुमालिनः ।
<>प्रदोषे वा निशीथे वा कुर्य्यादहनि पूर्व्वतः ॥
<>कार्म्मुकन्तु परित्यज्य झष संक्रमते रविः ।
<>प्रभात वार्द्धरात्रे वा स्नान कुर्य्यात् परेऽहनि ॥”
<>ततश्च रात्रिमध्यदण्डद्वयात्मकार्द्धरात्रसंक्रान्ता-
<>वदयेऽस्तमयऽपि वा इत्यनेन उदयोपक्रममस्त-
<>मयान्तञ्च मानार्द्धं पुण्यम् । एवञ्चोभयदिने
<>पुण्यकाले पूर्व्वदिनाकरण एव परदिने ।
<>“श्वः कार्य्यसद्य कत्तव्य पूर्व्वाह्णे चापराह्णि
<>कम् ।
[Page5-214-b+ 52]
<>न हि प्रतीक्षते मृत्युः कृतमस्य न वा कृतम् ॥”
<>इति लिङ्गपुराणात् मोक्षधर्म्माच्च ॥
<>तत्रापि दक्षिणायने पूर्व्वदिनार्द्धमात्रमिति
<>विशेषः । उत्तरायणे परदिनार्द्धमात्रमिति
<>विशेषः । मानार्द्धमिति भास्करे भास्करोप-
<>लक्षिते काले दिवेति यावत् तस्मिन् संक्रमणे-
<>ऽपि मानार्द्धं पुण्यम् । एतच्च विषुवषडशीति-
<>विषयम् ! अयनकालयोः पूर्व्वमुक्तत्वात् विष्णु-
<>पद्याञ्चोभयतः षोडशकलानां पञ्चदशनाडि-
<>कानां वा पुण्यत्वस्य शातातपादिवचनेन वक्ष्य-
<>माणत्वात् । तेन दिवासंक्रमण एवायनादित्वेन
<>पुण्यकाले विशेषः । रात्रिसंक्रमणे तु अर्द्ध-
<>रात्रीयमकरकर्क्कटसंक्रमणव्यतिरिक्ते सर्व्वेषां
<>तुल्यतेति । अपूर्णे शर्व्वरीदले कलान्यूनार्द्धरात्रे
<>इत्यत्रापि मानार्द्धमित्यनुषज्यते । दिवापुण्य-
<>मिति यत् प्रागुक्तं अत्र तदेव मानार्द्धत्वेन
<>विशेषितमित्यपुनरुक्तिः । एवमुदयास्तमये
<>यन्मानार्द्धं पुण्यं तत् किमेकदिने दिनयोर्व्वेति
<>तत्राह संपूर्णे तूभयोरिति उभयोः पूर्व्वापर-
<>दिनयोर्म्मानार्द्धं पुण्यं तेन पूर्व्वदिनस्यास्तम-
<>यपर्य्यन्तं परदिनस्य उदयमारभ्य मानार्द्धं
<>पुण्यमित्यर्थः । अतिरेके अर्द्धरात्रात् परतः
<>संक्रमणे परेऽहनि मानार्द्बं पुण्यमित्यनुष-
<>ज्यते । मानार्द्धन्तु प्रहरद्वयम् ।
<>“अर्द्धरात्रादधस्तस्मिन् मध्याह्नस्योपरिक्रिया ।
<>ऊर्द्ध्वं संक्रमणे भानोरुदयात् प्रहरद्वयम् ।
<>पूर्णार्द्धरात्रसंक्रान्तौ द्वे दिनार्द्धे तु पुण्यदे ॥”
<>इति स वत्सरप्रदीपगङ्गावाक्यावलीधृतवशिष्ठ-
<>सौरधर्म्मवचनैकवाक्यत्वात् !
<>“अर्द्धरात्रादधश्चैव दिनार्द्धस्योपरि क्रिया ।
<>ऊर्द्धं संक्रमणे भानोरुदयात् प्रहरद्बयम् ॥”
<>इति भोजराजकृत्यचिन्तामणिधृतैकवाक्यत्वाच्च
<>अधः पूर्व्वं ऊर्द्ध परत । क्रिया स्नानादिका ।
<>एवञ्च गर्गवचनस्थतदहरिति यामद्वयपरम् ।
<>अन्यथा मूलभूतश्रुत्यन्तरकल्पनापत्तेः । एवञ्च
<>षडशीतिमुखेऽतीते इत्यादि दिवासंक्रमण-
<>विषयम् । तेन दिवा षडशीतिसंक्रमणे भूते
<>भविष्यन्मानार्द्धं पुण्यं एवं विषुवद्वयेऽपि ।
<>दिवोत्तरायणेऽपि भविष्यद्विंशतिदण्डानां
<>पुण्यत्वम् । अत्रीत्तरायणस्य पृथगभिधानात्
<>अयन इति पद दक्षिणायनपरं गीवलीवर्द्दन्या-
<>यात् । तेन दिवा दक्षिणायने भविष्यति भूत-
<>त्रिंशद्दण्डानां पुण्यत्वम । एवञ्च षडशीत्या-
<>दिष्वप्यवकाशमलभमानम् ।
<>“अर्व्वाक् षोडश विज्ञया नाड्यः पश्चाच्च
<>षोडश ।
<>कालः पुण्योऽकसक्रान्तेर्व्विद्वद्भिःपरिकीत्तितः ॥”
<>इति शातातपोयम् ।
<>“अतीतानागतो भोगो नाड्यः पञ्चदश स्मृताः ।”
<>इति देवीपुराणीयञ्च वचन दिवा विष्णपदी
<>विषयम् । अतएव जावालिबृहद्वशिष्ठौ ।
<>“पुण्यायां विष्णुपद्याञ्च प्राक् पश्चादपि षोडश ।”
[Page5-214-c+ 52]
<>अर्द्धरात्रे विशेषमाह आदावित्यादि । अर्द्धरात्र-
<>संक्रान्तावादौ पूर्व्वदिन एव मानार्द्धं पुण्यम् ।
<>यद्यभिन्ना संक्रान्तिकाले पूर्वदिने च एकैव
<>तिथिर्भवेत् तेन मध्यरात्रे संक्रमणेयदुमयदिन-
<>मानार्द्धं पुण्यमुक्तं तद्भिन्नतिथिविषयम् । अतीते
<>पुनरर्द्धरात्रे पूर्वेणाह्ना तिथ्यभेदेऽपि परदिनस्यैव
<>पूर्व्वार्द्धं पुण्यमिति तात्पर्य्यार्थः ॥ एवञ्च रात्रि-
<>संक्रान्तौ दिन एव पुण्यत्वाभिधानात् ।
<>“राहुदर्शनसंक्रान्तिविवाहात्ययवृद्धिषु ।
<>स्नानदानादिकं कुर्य्युर्निशि काम्यव्रतेषु च ॥”
<>इति देवलेन दिनसंक्रमणस्य रात्रिप्रविष्टपुण्य-
<>कालांशे सक्रान्तिनिमित्तेन स्नानदानादि
<>विधीयते इति ॥ * ॥ यत्तु ।
<>“मन्दा मन्दाकिनी ध्वाङ्क्षी घोरा चैव महोदरी
<>राक्षसी मिश्रिता प्रोक्ता संक्रान्तिः सप्तधा नृप
<>मन्दा ध्नुवेषु विज्ञेया मृदो मन्दाकिनी तथा ।
<>क्षिप्रे ध्वाङ्क्षीं विजानीयादुग्रे घोरा प्रकीर्त्तिता
<>चरे महोदरी ज्ञेया क्रूरैरृक्षैश्च राक्षसी ।
<>मिश्रिता चैव विज्ञेया मिश्रितर्क्षैस्तु संक्रमे ॥”
<>इत्येतैर्द्बादशस्वेव संक्रान्तिषु ध्रुवादिनक्षत्र-
<>योगान्मन्दादिरूपतया सप्तधाभिन्नासु ।
<>“त्रि चतुः पञ्च सप्ताष्ट नव द्वादश एव च ।
<>क्रमेण घटिका ह्येतास्तत्पुण्यं पारमार्थिकम् ॥”
<>इति देवीपुराणे एव त्रिचतुरादिघटिकानां
<>पुण्यत्वमुक्तं तद्दिवारात्र्योस्तत्तत्कालोपदेशात्
<>अवकाशमलभमानं सन्ध्याद्वयसंक्रान्तिविषयमि-
<>ति समयप्रकाशः ॥ * ॥ ध्रुवादिगणस्तु दीपिकायाम्
<>“उग्रः पूर्व्वमघान्तकाः ध्रुवगणस्त्रीण्युत्तराणि
<>स्वभू-
<>र्व्वातादित्यहरित्रयं चरगणः पुष्याश्विहस्ता
<>लघुः ।
<>चित्रामित्रमृगान्त्यभं मृदुगणस्तीक्ष्णोऽहि-
<>रुद्रेन्द्रयुक्
<>मिश्रोऽग्निः सविशाखभः शुभफलाः सर्व्वेस्वकुत्ये
<>गणाः ॥”
<>अन्तको भरणी । स्वभू रोहिणौ । वातादित्य-
<>हरित्रयं स्वाती पुनवसुः श्रवणा धनिष्ठा
<>शतभिषा । मित्रमृगान्त्यभं अनुराधामृगशिरो
<>रेवत्यः । अहिरुद्रन्द्रयुक् अश्लषा आर्द्रा
<>ज्येष्ठा मूला । आग्नः कृत्तिका । कल्पतरुस्तु ।
<>क्रमेण यथासंख्यन एता घटिकास्तत्पुण्यं तस्य
<>सक्रमणस्य पुण्यहेतुत्वात् पुण्यं पारमार्थिक
<>मुख्यम् ।
<>“त्रुटेः सहस्रभागो यः स कालो रविसंक्रमः ।”
<>इत्युक्तसूक्ष्मसङ्क्रमकालानानुष्ठानजन्यपुण्य-
<>समपुण्यहेतवं इत्याह । त्रुटिस्तु ।
<>“लघ्वक्षरचतुर्भागस्त्रुटिरित्यभिधीयते ।
<>त्रुटिद्वय लवः प्रोक्ता निमेषस्तु लवद्वयम् ॥”
<>इति स्मृत्युक्ता ॥
<>एतदेव मत युक्तम् । अतएव देवलेन ।
<>“या याः सन्निहिता नाड्यस्तास्ताः पुण्यतमाः
<>स्मृताः ।”
[Page5-215-a+ 52]
<>इत्यक्तम् । एवञ्चेता घटिकाः पुण्यतमाः माना-
<>र्द्धादिकन्तु पुण्यमात्रमिति तस्मान्मन्देत्यादि न
<>सन्ध्यासंक्रान्ति विषयकमिति । सन्ध्यासंक्रान्ति-
<>विषयत्वे पारमार्थिकमित्यनुपपत्तेः । पुण्य-
<>मित्यनेनैव सिद्धिः । पारमार्थिकमित्यत्र कल्प-
<>तरुव्यांख्यानावलोकनात् रविसंक्रम इति
<>पाठकल्पनं कल्पनमेव । समयप्रकाशकृतापि
<>तथा पठितत्वात् । जीमूतवाहनाऽपि काल-
<>विवेके ।
<>“अह्रि संक्रमणे पुण्यमहः कृत्स्नं प्रकीर्त्तितम् ।
<>रात्रौ संक्रमणे भानोर्द्दिनार्द्धं स्नानदानयोः ॥”
<>इति बृहद्वशिष्ठादिवचनपर्य्यालाचनया दिवा-
<>संक्रान्तौ दिनमात्रं पुण्यं पुण्यतरास्तु विशेष-
<>विहिता नाड्यः इत्याह । अतएव तद्धृतजा-
<>बालिबृहस्पतिशातातपवचनमपि सङ्गच्छते ।
<>यथा, --
<>“वर्त्तमाने तुलामेषे नाड्यस्तूभयतो दश ॥”
<>कालमाधवीयेऽपि । अह्रीत्यभिधाय प्राशस्त्य-
<>तारतम्यमुक्तम् । एवञ्च दिवासंक्रान्तौ कृत्स्नं
<>दिनं पुण्यं षडशीतिमुखेऽतीते इति वचनं
<>पुण्यतरपरम् ॥ * ॥ ननु देवीपुराणे दिवा-
<>रात्र्योः संक्रमणे विशिष्यकालाभिधानात्
<>सन्ध्यासंक्रान्तेः कः काल इति चेत् ।
<>“त्रिंशन्मुहूर्त्तं कथितमहोरात्रन्तु यन्मया ।”
<>इति विष्णुपुराणेन सन्ध्ययोः पृथगनुपादानात्
<>दिवारात्रिसम्बन्धित्वान्मुहूर्त्तार्द्धेन तयोरन्तर्भावः
<>तथा च दक्षः ।
<>“अहोरात्रस्य यः सन्धिः सूर्य्यनक्षत्रवर्ज्जितः ।
<>सा तु सन्ध्या समाख्यातामुनिभिस्तत्त्वदर्शिभिः ॥”
<>योगियाज्ञवल्क्यः ।
<>“ह्रासवृद्धी च सततं दिनरात्र्योर्यथाक्रमम् ।
<>सन्ध्या मुहूर्त्तमाख्याता ह्रासे वृद्धौ समा
<>स्मृता ॥”
<>वराहः ।
<>“अर्द्धास्तमयात् सन्ध्या व्यक्तीभूता न तारका
<>यावत् ॥”
<>तेजःपरिहानिरुषा भानोरर्द्धोदयं यावत् ॥”
<>अतएव केनापि मुनिना नानादेशीयसंग्रह-
<>कारेण च सन्ध्यासंक्रान्तित्वेन विशेषो नाभि-
<>हितः ॥ * ॥ * ॥ तदयं संक्षेपः । दिनसंक्र-
<>मणे कृत्स्नं दिनं पुण्यम् । षडशीतिमुखेऽतीते
<>इत्याद्युक्तं पुण्यतरं । मन्दा मन्दाकिनीत्यादि-
<>रूपेण त्रिचतुरादिघटिकाः पुण्यतमाः ।
<>दिनवृत्तोत्तरायणादिविहितविंशतिदण्डादीनां
<>रात्रिप्रविष्टभागस्यापि पुण्यत्वम् । रात्रिसंक्र-
<>मणे तु कलान्यूनप्रथमार्द्धरात्रगते तद्दिवसीय-
<>शेषयामद्वयं पुण्यम् । कलाद्वयात्मकमध्यरात्र-
<>गते तद्दिवसीयतिथिरभेदे तद्दिवसीयशेषयामद्वयं
<>पुण्यम् । भेदे तु तद्दिवसीयशेषयामद्वयं पर-
<>दिवसीयाद्ययामद्वयञ्च पुण्यम् । उभयदिने
<>पुण्यकालेऽपि पूर्व्वदिनाकरण एव परदिने
<>तद्विहितं कार्य्यम् । तिथिभेदाभेदयोर्द्दक्षिणा-
[Page5-215-b+ 52]
<>यने तद्दिवसीयशेषयामद्वयं उत्तरायणे तु पर-
<>दिवसीयाद्ययामद्वयं पुण्यमिति । मध्यरात्रीय-
<>कलोत्तरशेषार्द्धरात्रसंक्रमणमात्रे तु परदिनाद्य-
<>यामद्वयं पुण्यमिति । सन्ध्यासंक्रमणे तु दिन-
<>दण्डेदिनस्य रात्रिदण्डे रात्रेर्व्यवस्थेति ॥ * ॥ * ॥
<>ब्रह्मपुराणे ।
<>“शुक्लपक्षस्य सप्तम्यां यदा संक्रमते रविः ।
<>महाजया तदा प्रोक्ता सप्तमी भास्करप्रिया ॥
<>स्नानं दानं तपो होमः पितृदेवाभिपूजनम् ।
<>सर्व्वं कोटीगुणं प्रोक्तं तपनेन महौजसा ॥”
<>अत्र ।
<>“मासपक्षतिथीनाञ्च निमित्तानाञ्च सर्व्वशः ।”
<>इत्यनेन प्राप्ततिथ्युल्लेखे तद्विशेषणत्वेन महा-
<>जया इत्युल्लेख्यम् । संज्ञाविधेरेतदेव प्रयोजनं
<>यत्तया निर्द्देश इत्युक्तत्वात् । एवञ्च संक्रान्ति-
<>विशेषस्य निमित्तत्वेन प्राप्तौ विषुवाद्यु-
<>ल्लेखोऽपि ॥ * ॥ स्कान्दे ।
<>“एकान्ततो मया प्रोक्ताः कालाः संक्रान्ति-
<>संज्ञकाः ।
<>नैतेषु विद्यतेऽनिष्टं यतश्चाक्षयसंज्ञिताः ॥
<>अश्रद्धयापि यद्दत्तं कुपात्रेभ्योऽपि मानवैः ।
<>अकालेऽपि हि तत् सर्व्वं सत्यमक्षयतां व्रजेत् ॥”
<>मात्स्ये ।
<>“अयने कोटिगुणितं लक्षं विष्णुपदीषु च ।
<>षडशीतिसहस्रन्तु षडशीत्यामुदाहृतम् ॥
<>शतमिन्दुक्षये पुण्यं सहस्रन्तु दिनक्षये ।
<>विषुवे शतसाहस्रमा का-मा-वैष्वनन्तकम् ॥”
<>आ-का-मा-वैषु आषाडीकार्त्तिकीमाघी-
<>वैशाखीपूर्णिमासु । देवीपुराणे ।
<>“रविसंक्रमणे पुण्ये न स्नायाद्यस्तु मानवः ।
<>सप्तजन्मस्वसौ रोगी निर्द्धनश्चोपजायते ॥” * ॥
<>दीपिकायाम् ।
<>“नाडीनक्षत्रदिवसे रविभौमशनैश्चराः ।
<>संक्रान्तिं यस्य कुर्व्वन्ति तस्य क्लेशोऽभिजायते ॥
<>गोमूत्रसर्षपैः स्नानं सर्व्वौषधिजलेन च ।
<>विशुद्धं काञ्चनं दद्यान्नाडीदोषोपशान्तये ॥
<>नाडीनक्षत्राणि चाद्यदशषोडशाष्टादशत्रयो-
<>विंशतिपञ्चविंशतयः । रत्नमालायाम् ।
<>“ताराबलादिन्दुरथेन्दुवीर्य्या-
<>द्दिवाकरः संक्रममाण उक्तः ।
<>ग्रहाश्च सर्व्वे सवितुर्बलेन
<>महीसुताद्याः क्रमशः प्रशस्ताः ॥” * ॥
<>संवत्सरप्रदीपे ।
<>“धुस्तूरबीजसलिलैः स्नायात् संक्रान्तिशान्तये
<>तथा सर्व्वौषधीभिश्च विष्णुमन्त्राश्च संजपेत् ॥
<>यदाह्रि मेषसंक्रान्तिस्तुलासंक्रमणं निशि ।
<>तदा प्रजा विवर्द्धन्ते धनधान्यसमृद्धिभिः ॥
<>कुजार्कशनिवारेण महासंक्रमणं यदा ।
<>तदा भवेत् प्रजानाशो दुर्भिक्षादिभयं महत् ॥”
<>षट्त्रिंशन्मतनिगमौ ।
<>“संक्रान्त्यां पञ्चदश्याञ्च द्वादश्यां श्राद्धवासरे ।
<>वस्त्रं न पीडयेत्तत्र न च क्षारेण योजयेत् ॥
[Page5-215-c+ 52]
<>संक्रान्त्याञ्च त्रयोदश्यां पक्षान्ते नवमीदिने ।
<>सप्तम्यां रविवारे च स्नानमामलकैस्त्यजेत् ॥”
<>शातातपः ।
<>“रविवारेऽर्कसंक्रान्त्यां षष्ठ्यां वै सप्तमीतिथौ ।
<>आरोग्यकामस्तु नरो निम्बपत्रं न भक्षयेत् ॥” *
<>कृत्यचिन्तामणी गुणिसर्व्वस्वे च ।
<>“चैत्रे मासि च सम्पूज्यो घण्टाकर्णो घटात्मकः ।
<>आरोग्याय स्नुहीमूलं सक्रान्त्यां तत्र कारयेत् ॥”
<>पूजामन्त्रः ।
<>“घण्टाकर्ण महावीर सर्व्वव्याधिविनाशन ।
<>विस्फोटकभये प्राप्ते रक्ष रक्ष महाबल ! ॥”
<>शिवपुराणे ।
<>“घण्टाकर्णो गणः श्रीमान् शिवस्यातीव-
<>वल्लभः ॥” * ॥
<>कृत्यचिन्तामणौ ।
<>“मसूरं निम्बपत्रञ्च योऽत्ति मेषगते रवौ ।
<>अपि रोषान्वितस्तस्य तक्षकः किं करिष्यति ॥”
<>संवत्सरप्रदीपे तूत्तरार्द्धे ।
<>“मेषस्थे च विधौ तस्य नास्त्यङ्गे विषजं भयम् ॥”
<>स्मृतिः ।
<>“मेषादौ शक्तवो देया वारिपूर्णा च गर्गरी ॥”
<>वारिदानमन्त्रः ।
<>“एष धर्म्मघटो दत्तो ब्रह्मविष्णुशिवात्मकः ।
<>अस्य प्रदानात् सफला मम सन्तु मनोरथाः ॥
<>वैशाखे यो घटं पूर्णं सभोज्यं वै द्विजन्मने ।
<>ददात्यभुक्त्वा राजेन्द्र स याति परमां गतिम् ॥”
<>पूर्णं जलेनेति शेषः । महार्णवे ।
<>“यो ददाति हि मेषादौ शक्तूनम्बूघटान्वितान्
<>पितॄनुद्दिश्य विप्रेभ्यः सर्व्वपापैः प्रमुच्यते ॥
<>विप्रेभ्यः पादुके छत्रं पितृभ्यो विषुवे शुभम् ।”
<>पितृम्यः पितॄनुद्दिश्य इत्यर्थः । अत्र विषुवस्य
<>पुण्यविशेषजनकत्वेन विवक्षितत्वात् मेषादाविति
<>विषुवसंक्रान्तिपुण्यकालपरम् । अन्यथा कालद्व-
<>यकल्पनापत्तेः ॥ * ॥ कर्म्मोपदेशिन्यां व्यासः ।
<>“संक्रान्त्यां पक्षयोरन्ते द्वादश्यां श्राद्धवासरे ।
<>सायंसन्ध्यां न कुर्व्वीत कृते च पितृहा भवेत् ॥”
<>देवीपुराणे ।
<>“अतीतानागतो भोगो नाड्यः पञ्चदश स्मृताः ।
<>सान्निध्यन्तु भवेत्तत्र ग्रहाणां संक्रमे रवेः ॥
<>पुण्यपापविभागेन फलं देवी प्रयच्छति ।”
<>भोगः पुण्यपापजननयोग्यकालः । पुण्यपाप-
<>विवेचने विश्वामित्रः ।
<>“यमार्य्याः क्रियमाणं हि शंसन्त्यागमवेदिभिः ।
<>स धर्म्मो यं विगर्हन्ति तमधर्म्मं प्रचक्षते ॥”
<>आगमवेदिभिः क्रियमाणमिति सम्बन्धः ।
<>तान्त्रिकास्तु ।
<>“विहितक्रियया साध्यो धर्म्मः पुंसो गुणो मता ।
<>प्रतिषिद्धक्रियासाध्यः स गुणोऽधर्म्म उच्यते ॥”
<>अत्रैकस्मिन्नेव काले पुण्यपापफलदानदर्शनात्
<>संक्रमणपुण्यकाल एव स्नानादिवत्तैलादित्यागः
<>एवमेव गुरुचरणाः । एकादशीप्रकरणोक्त-
<>सक्रान्त्यु पवासस्य व्रतत्वेन भावरूपत्वात् भाव-
[Page5-216-a+ 52]
<>घटितत्वाद्वोभयथापि तत्र पूज्ये विधेर्वृत्तिरित्य-
<>नेन पुण्यकालयुक्ताहोरात्रकर्त्तव्यता अष्टम्युप-
<>वासवत् । एकादशीतत्त्वे एतद्बहुधा विमृष्टम् ।
<>एवञ्च रात्रिप्रागर्द्धसंक्रान्तौ दिवाशेषार्द्धमात्रस्य
<>तत्पुण्यकालत्वाद्रात्रिमुहुर्त्तार्द्धे सायं सन्ध्यो-
<>पासनं कार्य्यमेव । * । ब्रह्मपुराणे ।
<>“नित्यं द्वयोरयनयोर्नित्यं विषुवतोर्द्वयोः ।
<>चन्द्रार्कयोर्ग्रहणयोर्व्यतीपातेषु पर्व्वसु ॥
<>अहोरात्रोषितः स्नानं श्राद्धं दानं तथा जपम् ।
<>यः करोति प्रसन्नात्मा तस्य स्यादक्षयञ्च तत् ॥”
<>अहोरात्रोषितः पूर्व्वदिने कृतोपवासः । एतत-
<>परमेव ।
<>“अर्द्धरात्रे व्यतीते तु संक्रान्तिर्यदहर्भवेत् ।
<>पूर्व्वे व्रतादिकं कुर्य्यात् परेद्युः स्नानदानयोः ॥”
<>इति भीमपराक्रमीयम् ॥
<>स्नानदानयोरित्यत्र सप्तमीनिर्द्देषात् परदिव-
<>सायस्नानदानादिनिमित्तकं पूर्व्वदिने उपवास-
<>संयमरूपः व्रतादिकं कुर्य्यादित्यर्थः । इति
<>तिथ्यादितत्त्वम् ॥ * ॥ अथ रविसंक्रान्तिगणनम्
<>“नवाष्टशक्रहीनेन शकाब्दाङ्केन पूरिताः ।
<>भूर्व्वाणचन्द्रावेकाम्नी कुरामौ वेदयुग्मके ॥
<>१ । १५ । ३१ । ३१ । २४ ॥
<>अङ्का अनुपलादेस्तु षष्ट्या लब्धाङ्कमिश्रिताः ।
<>दण्डात् खाम्बी हयेषू च ३० । ५७ । पलाद्धित्वा
<>ततः पुनः ॥
<>सप्तावशिष्टा वाराः स्युस्ततो दण्डादिकाः परे ।
<>मेषसंक्रमणे भानोः सिद्धान्तस्फुटसम्मताः ॥
<>भुजौ षडिषू रामाग्नी २ । ५६ । ३३ । कालो
<>जातिर्गजावनी । ६ । २२ । १८
<>रामश्चन्द्रोऽग्नियुग्मश्च ३ । १ । २३ । तर्कोऽङ्क दृङ्-
<>नवाशुभौ ॥ ६ । २९ । ५९ ॥
<>द्वावङ्कदृग्वेदबाणा २ । २९ । ५४ । अब्धिर्वाणशरौ
<>सुराः । ४ । ५५ । ३३ ।
<>षणागवेदौ शून्येन्दू ६ । ४८ । १० । एकं शैलभुवौ
<>शराः ॥ १ । १७ । ५ ॥
<>द्वौ षडग्नी तथा काला २ । ३६ । ६ । अब्धीरामाः
<>शरावनी । ४ । ३ । १५ ।
<>पश्चाग्नीषू तथा रुग्रा ५ । ५३ । ११ । मेष-
<>संक्रमवारतः ।
<>अङ्केर्योज्या वृषादेस्तु वाराद्याः संक्रमे रवेः ॥”
<>इति ज्योतिस्तत्त्वम् ॥
<LEND>
