<L>35217<pc>5-040<k1>शस्यं<k2>शस्यं
शस्यं¦, क्ली, (शस + “तकिशसिचतियतीति ।”
<>३ । १ । ९७ । इत्यस्य वार्त्तिकोक्त्या यत् ।) वृक्षादि-
<>निष्पन्नम् । तत्पर्य्यायः । फलम् २ । इत्यमरः ॥
<>वृक्षाणां लतादीनाञ्च फलं निष्पन्नत्वमागतं
<>आम्रादिकं शस्यं सस्यपदवाच्यं इत्यन्वयः ।
<>फलति निष्पद्यते फलं फलनिष्पत्तौ पचादित्वा-
<>दन् । सस्ति स्वपिति सस्यं सस लु र स्वप्ने कृद्धो-
<>रिति यः सस्यं द्बिदन्त्यम् । ग्राम्यकविकथानुबन्ध
<>इव नीरसस्यमनोहरो देश इति नलदमयन्ती-
<>श्लेषात् ।
<>“श्रंसनं सीसकं सस्यं ग्रस्तं सास्ना च साध्व-
<>सम् ॥”
<>इत्युष्मविवेकाच्च ॥ तालव्यादिदन्त्यान्तश्च तथा
<>हि शन्सु हिंसास्तुत्योरित्यस्मात् कृ वृष मृजेति
<>क्यपि यत् शस्यं तत् क्रियावाच्येऽपि फलेऽपि
<>दृश्यते । तालव्या अपि दन्त्याश्च शस्यशूकर-
<>पांशव इत्युष्मभेदः । इति तट्टीकायां भरतः ॥ * ॥
<>क्षेत्रस्थधान्यादि । यथा, --
<>“शस्यं क्षेत्रगतं प्राहुः सतुषं धान्यमुच्यते ।
[Page5-041-a+ 52]
<>आमं वितुषमित्युक्तं स्विन्नमन्नमुदाहृतम् ॥”
<>इति स्मृतिः ॥
<>ग्राम्यशस्यानि यथा, --
<>“व्रीहयश्च यवाश्चैव गोधूमाश्चाणवस्तिलाः ।
<>प्रियङ्गवो ह्युदाराश्च कोरदूषाः सचीनकाः ॥”
<>उदाराः दीर्घशालयः ।
<>“माषा मुद्गा मसूराश्च निष्पावाः सकुलत्यकाः ।
<>आढक्यश्चणकाश्चैव शाणाः सप्तदश स्मृताः ॥
<>इत्येता ओषधीनान्तु ग्राम्याणां जातयो मुने ॥”
<>ग्राम्यारण्यशस्यानि यथा, --
<>“ओषध्यो यज्ञियाश्चैव ग्राम्यारण्याश्चतुर्द्दश ।
<>व्रीहयश्च यवा माषा गोधूमाश्चाणवस्तिलाः ॥
<>प्रियङ्गुसप्तमा ह्येते अष्टमास्तु कुलत्थकाः ।
<>श्यामाकास्त्वथ नीवारा जर्त्तिलाः सगवेधुकाः ॥
<>तथा वेणुयवाः प्रोक्तास्तथा मर्कटका मुने ।
<>ग्राम्यारण्याः स्मृता ह्येता ओषध्यस्तु चतुर्द्दश ॥”
<>इति विष्णुपुराणे १ अंशे ६ अध्यायः ॥ * ॥
<>नवशस्यसम्भोगनक्षत्राणि यथा, --
<>“अनुराधा मृगशिरो रेवती चोत्तरात्रयम् ।
<>हस्ता चित्रा मघा पुष्या श्रवणा च पुनर्व्वसुः ॥
<>रोहिणी नवशस्यादिनवद्रव्याशनादिषु ।
<>प्रशस्तं नवपीठादिसम्भोगं ग्रहविद्बदेत् ॥” * ॥
<>नवशस्यश्राद्धादिकालो यथा, --
<>“शरद्वसन्तयोः केचिन्नवयज्ञं प्रचक्षते ।
<>धान्यपाकवशादन्ये श्यामाको वनिनः स्मृतः ॥”
<>इत्यनेन शरद्बसन्तविहितनवशस्येष्टेः ।
<>“श्यामाकैर्व्रीहिभिश्चैव यवैरन्योन्यकालतः ।
<>प्राग्यज्ञं युज्यतेऽवश्यं न त्वत्राग्रयणात्ययः ॥”
<>इति कालान्तरदर्शनात् श्राद्धेऽपि तथा ।
<>आग्रयणं नवशस्येष्टिः ।
<>“वृश्चिके शुक्लपक्षे तु नवान्नं शस्यते बुधैः ।
<>अपरे क्रियमाणं हि धनुष्येव कृतं भवेत् ॥
<>धनुषि यत् कृतं श्राद्धं मृगनेत्रासु रात्रिषु ।
<>पितरस्तन्न गृह्णन्ति नवान्नामिषकाङ्क्षिणः ॥”
<>अपरे कृष्णपक्षे ।
<>“पौषे चैत्रे कृष्णपक्षे नवान्नं नाचरेद्बुधः ।
<>भवेत् जन्मान्तरे रोगी पितॄणां नोपतिष्ठते ॥
<>यद्यपि व्रीहिपाके च यवपाके च पार्थिव ।
<>न तावाद्यौ महाराज विना श्राद्धं कथञ्चन ॥”
<>इति विष्णुधर्म्मोत्तरवचने श्राद्धं प्रति व्रीहियव-
<>पाकयोर्निमित्तत्वं प्रतीयते । तथापि नवोदके
<>नवान्ने च इति शातातपवचने पूर्व्वोक्तबहुषु
<>वचनेषु च नवान्नस्य श्रुतेर्नवान्नत्वेनैवोभयसाधा-
<>रणं निमित्तं लाघवात् । अभिलापवाक्ये नवा-
<>न्नागमनिमित्तमिति नियोज्यम् । न तु यवान्ना-
<>गमादि । वृश्चिके शुक्लपक्षे च इति तु धनुरादि-
<>पर्य्युदस्तेतरगौणकालमध्ये वृश्चिकस्य प्राशस्त्य-
<>मात्रार्थं न तु श्राद्धान्तरार्थमिति । इति मल-
<>मासतत्त्वम् ॥ अन्यत् नवान्नशब्दे द्रष्टव्यम् ॥
<LEND>
