<L>18566<pc>2-849<k1>नागपुरं<k2>नागपुरं
नागपुरं¦, क्ली, (नागनामकं पुरम् । शाकपार्थि-
<>वादिवत् समासः ।) देशविशेषः । तद्विवरणं
<>यथा, --
<>“जटाजूटात् पपातोर्द्ध्वे मेरोस्तस्मात्ततोऽगमत् ।
<>देवैः परिवृता गङ्गा हेमकूटञ्च पर्व्वतम् ॥
<>मन्दरञ्चैव कैलासं हिमवन्तञ्च पर्व्वतम् ।
<>तामायान्तीन्तु रोधाय स्वलीलो नाम दानवः ॥
<>पार्व्वतं रूपमास्थाय वर्षाणान्तु शतैर्द्बिजाः ।
<>ततो भगीरथो राजाराधयामास कौशिकम् ॥
<>स तुष्टः प्रददौ नागं वाहनं तं भगीरथः ।
<>समारुह्यागमत्तत्र यत्र रुद्धा भगीरथी ॥
<>तेन नागेन तं दैत्यं संविदार्य्य स सङ्गतः ।
<>शतधा तं समाधाय मूर्द्धन्यैरावतो गजः ॥
<>महीतलं समापेदे स यावन्नागसाह्वयम् ॥
<>तस्मात् व्याघटनाद्बिप्रा अभून्नागपुरं वरम् ॥”
<>इति वह्निपुराणे गङ्गावतरणनामाध्यायः ॥
<LEND>
