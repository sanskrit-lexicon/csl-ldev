<L>31687<pc>4-314<k1>वहनं<k2>वहनं
वहनं¦, क्ली, (उह्यतेऽनेनेति । वह + करणे
ल्युट् ।) होडः । हुडी इति भाषा । यथा, --
“तरणो भेलके वारिरथो नौस्तरिकः प्लवः ।
होडस्तरान्धुर्व्वहनं वहित्रं वार्व्वटः पुमान् ॥”
इति त्रिकाण्डशेषः ॥
(यथा, कथासरित्सागरे । २५ । ४५ ।
“क्षणान्तरे च बणिजामाक्रन्दैस्तीव्रपूरितम् ।
भरादिव तदुत्पत्य वहनं समभज्यत ॥”
वह + भावे ल्युट् । प्रापणम् । धारणम् ।
यथा, महाभारते । २ । ३१ । ४१ ।
“पावनात् पावकश्चासि वहनात् हव्यवाहनः ॥”
वहतीति । वह + ल्युः । वाहके, त्रि । यथा,
कथासरित्सागरे । ११९ । १९६ ।
“दैत्यानामधिपो विमानवहनः सान्तःपुरः
सानुगः ॥”)
<LEND>
