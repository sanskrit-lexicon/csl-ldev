<L>32694<pc>4-392<k1>विद्याधनं<k2>विद्याधनं
विद्याधनं¦, क्ली, विद्यया अर्ज्जितधनम् । यथा ।
<>विद्याधनमाह कात्यायनः ।
<>“उपन्यस्ते तु यल्लब्धं विद्यया पणपूर्व्वकम् ।
<>विद्याधनन्तु तद्विद्यात् विभागे न नियोजयेत् ॥
<>शिष्यादार्त्विज्यतः प्रश्नात् सन्दिग्धप्रश्ननिर्णयात् ।
<>स्वज्ञानशंसनाद्वादाल्लब्धं प्राध्ययनात्तु यत् ॥
<>विद्याधनन्तु तत् प्राहुर्विभागे न प्रयोजयेत् ।
<>शिल्पेष्वपि हि धर्म्मोऽयं मूल्याद्यच्चाधिकं
<>भवेत् ॥
<>परं निरस्य यल्लब्धं विद्यया द्यूतपूर्व्वकम् ।
<>विद्याधनन्तु तद्बिद्यात् न विभाज्यं बृहस्पतिः ॥”
<>यदि भवान् भद्रमुपन्यस्यति तदा भवत एव
<>मयैतद्देयमिति पणितं यत्रोपन्यासं निस्तीर्य्य
<>लभते तन्न विभाज्यम् । शिष्यादध्यापितात्
<>आर्त्विज्यतः यजमानाद्दक्षिणया लब्धं धनं न
<>प्रतिग्रहलब्धं वेतनरूपत्वात्तस्य । तथा यत्कि-
<>ञ्चिद्बिद्याप्रश्ने निस्तीर्णेऽपणितं यदि कश्चित्
<>परितोषाद्ददाति । तथा यो ह्यस्मिन् शास्त्रार्थे
<>अस्माकं संशयमपनयति तस्मै धनमिदं ददा-
<>मीत्युपस्थितस्य संशयमपनीय यल्लब्धम् । तथा
<>वादिनोर्व्वादसन्देहे न्यायकरणार्थमागतयोः
<>सम्यङ्निरूपणे यल्लब्धं षष्ठांशादिकम् । तथा
<>शास्त्रादिप्रकृष्टज्ञानं सम्भाव्य यत् प्रतिग्रहा-
<>दिना लब्धम् । तथा शास्त्रज्ञानविवादे अन्य-
<>त्रापि यत्र कुत्रचिदन्योऽन्यज्ञानविवादे निर्ज्जित्य
<>यल्लब्धम् । तथैकस्मिन् देये बहूनामुपप्लवे येन
<>प्रहृष्टात् यल्लब्धम् । तथा शिल्पादिविद्यया
<>चित्रकरसुवर्णकारादिभिर्यल्लब्धम् । तथा द्यूते-
<>नापि परं निर्ज्जित्य यल्लब्धं तत् सर्व्वमविभाज्य-
<>मितरैः । तस्माद्यया कयाचित् विद्यया लब्ध-
<>मर्ज्जकस्यैव तन्न इतरेषामिति । प्रदर्शनार्थन्तु
<>कात्यायनेन विस्तारितमिति दायभागः ॥
<>नारदः ।
<>“कुटुम्बं विभृयाद्भ्रातुर्यो विद्यामधिगच्छतः ।
<>भागं विद्याधनात्तस्मात् स लभेताश्रुतोऽपि
<>सन् ॥”
<>चिभृयादित्येकवचननिर्द्देशान्न बहवः । यदि
<>विद्यामभ्यस्यतो भ्रातुः कुटुम्बमपरो भ्राता
<>स्वधनव्ययशरीरायासाभ्यां संवर्द्धयति तदा
[Page4-392-b+ 52]
<>तद्विद्यार्ज्जितधने तस्याधिकारः । अश्रुतो मूर्खः ।
<>कल्पतरुमिताक्षरादीपकलिकासु कात्यायनः ।
<>“परभक्तोपयोगेन विद्या प्राप्तान्यतस्तु या ।
<>तया लब्धं धनं यत्तु विद्यालब्धं तदुच्यते ॥”
<>अन्यतः पितृमातृकुलव्यतिरिक्तात् । अत्र
<>विशेषयति स एव ।
<>“नाविद्यानान्तु वैद्येन देयं विद्याधनं क्वचित् ।
<>समविद्याधिकानान्तु देयं वैद्येन तद्धनम् ॥”
<>तत्रोच्चरितविद्यापदमुभाभ्यां सम्बध्यते । तेन
<>समविद्याधिकविद्यानां भागो न तु न्यूनविद्या-
<>विद्ययोः । वैद्येन विदुषा । पुनर्विशेषयति ।
<>“कुले विनीतविद्यानां भ्रातॄणां पितृतोऽपि वा ।
<>शौर्य्यप्राप्तन्तु यद्वित्तं विभाज्यं तद्बृहस्पतिः ॥”
<>कुले स्वकुले पितामहपितृव्यादिभ्यः पितृत एव
<>वा शिक्षितविद्यानां भ्रातॄणां यद्बिद्याशौर्य्यप्राप्तं
<>धनं तद्विभजनीयमिति कल्पतरुरत्नाकरौ ।
<>इति दायतत्त्वम् ॥
<LEND>
