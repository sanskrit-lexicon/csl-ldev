<L>8467<pc>2-169<k1>कूटस्थः<k2>कूटस्थः
कूटस्थः¦, त्रि, (कूटे मायायां तिष्ठतीति । यद्वा, कूट-
वत् निर्व्विकारेण निश्चलः सन् तिष्ठतीति । कूट् +
स्था + कः ।) एकरूपतया यः कालव्यापी सः । इत्य-
मरः ॥ (परमात्मा । यथा, पञ्चदश्यां ६ । २२-२७ ।
“अधिष्ठानतया देहद्वयावच्छिन्नचेतनः ।
कूटवन्निर्व्विकारेण स्थितः कूटस्थ उच्यते ॥
कूटस्थे कल्पिता बुद्धिस्तत्र चित्प्रतिविम्बकः ।
प्राणानां धारणाज्जीवः संसारेण स युज्यते ॥
जलव्योम्ना घटाकाशो यथा सर्व्वस्तिरोहितः ।
तथा जीवेन कूटस्थः सोऽन्योन्याध्यास उच्यते ॥
अयं जीवो न कूटस्थं विविनक्ति कदाचन ।
अनादिरविवेकोऽयं मूलाविद्येति गम्यताम् ॥
विक्षेपावृतिरूपाभ्यां द्विधा ऽविद्या प्रकल्पिता ।
न भाति नास्ति कूटस्थ इत्यापादनमावृतिः ॥
अज्ञानी विदुषा पृष्टः कूटस्थं न प्रबुध्यते ।
न भाति नास्ति कूटस्थ इति बुद्ध्वा वदत्यपि” ॥
[Page2-169-c+ 52]
कूटस्थचैतन्यस्य अविद्याध्यस्ततयैव जीवत्वं नतु
स्वरूपतः नितरां तस्मादपि निरध्यस्तत्वात् नि-
र्म्मलः सच्चिदानन्दस्वरूपावस्थः पुरुषोत्तमः पर-
मात्मेत्युच्यते । यथा, गीतायां १५ । १६-१७ ।
“द्वाविमौ पुरुषौ लोके क्षरश्चाक्षर एव च ।
क्षरः सर्व्वाणि भूतानि कूटस्थोऽक्षर उच्यते ॥
उत्तमः पुरुषस्त्वन्यः परमात्मेत्युदाहृतः ।
यो लोकत्रयमाविश्य विभर्त्त्यव्यय ईश्वरः” ॥)
एकेनैव स्वभावेन निरवधिकालस्य व्यापको य आ-
काशादिः । इति भरतः ॥ (कूटे भयावहे तिष्ठति
यः । स्था + कः ।) व्यालनखः । इति राजनिर्घण्टः ॥
(व्याघ्रनख इति भाषा ॥)
<LEND>
