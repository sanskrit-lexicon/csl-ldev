<L>15772<pc>2-669<k1>दंशः<k2>दंशः
दंशः¦, पुं, (दशतीति । दंश दंशने + पचाद्यच् ।)
<>कीटविशेषः । दाँश इति भाषा । तत्पर्य्यायः ।
<>वनमक्षिका २ । इत्यमरः । २ । ५ । २७ ॥
<>गोमक्षिका ३ अरण्यमक्षिका ४ भम्भरालिका
<>५ । इति शब्दरत्नावली ॥ पांशुरः ६ दंशकः
<>७ । इति हारावली ॥ दुष्टमुखः ८ क्रूरः ९
<>क्षुद्रिका १० । इति राजनिर्घण्टः ॥ (यथा,
<>मनुः । १ । ४५ ।
<>“स्वेदजं दंशमशकं यूकामक्षिकमत्कुणम् ।
<>उष्मणश्चोपजायन्ते यच्चान्यत् किञ्चिदीदृशम् ॥”
<>दशतीव शरीरमिति ।) वर्म्म । (यथा, भाग-
<>वते । ३ । १८ । ९ ।
<>“परानुषक्तं तपनीयोपकल्पं
<>महागदं काञ्चनचित्रदंशम् ॥”
<>दश + भावे धञ् ।) दंशनम् । इति मेदिनी ।
<>शे, ७ ॥
<>(“सुप्तता जायते दंशे कृष्णञ्चातिस्रवत्यसृक् ॥”
<>इति सुश्रुते कल्पस्थाने वष्ठेऽध्याये ॥)
<>दन्तः । इति हेमचन्द्रः । ३ । २४८ ॥ खण्ड-
<>नम् । (दन्तक्षतम् । यथा, आर्य्यासप्त-
<>शत्याम् । ५११ ।
<>“वर्णहृतिर्न ललाटे न लुलितमङ्गं न चाघरे
<>दंशः ।
<>उत्पलमहारि वारि च न स्पृष्टमुपायचतु-
<>रेण ॥”)
<>दोषः । मर्म्म । सर्पक्षतम् । इति विश्वः ॥ (यथा,
<>“सर्व्वैरेवादितः सर्पैः शाखादष्टस्य देहिनः ।
<>दंशस्योपरिबध्नीयादरिष्टाश्चतुरङ्गुले ॥
[Page2-669-c+ 52]
<>प्लोतचर्म्मान्तवल्कानां मृदुनान्यतमेन च ।
<>न गच्छति विषं देहमरिष्टाभिर्निवारितम् ॥”
<>इति सुश्रुते कल्पस्थाने पञ्चमेऽध्याये ॥
<>असुरविशेषः । यथा, महाभारते । १२ । ३ । १९ ।
<>“सोऽब्रवीदहमांसं प्राक् दंशो नाम
<>महासुरः ॥”
<>अयन्तु भृगुभार्य्यामपहरन् तच्छापात् मांस-
<>शोणिताशी कीटो जातः । ततः कदाचित्
<>गुरोः परशुरामस्य निद्रां प्रतिपालयितुः कर्णस्य
<>ऊरुदेशं निर्भिद्य शोणितं पीतवान् । ततः
<>परशुरामेणायं शापात् निर्म्मोचितः ॥ एतद्-
<>विवरणन्तु तत्रैवाध्याये द्रष्टव्यम् ॥)
<LEND>
