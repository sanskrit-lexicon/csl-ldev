<L>15919<pc>2-681<k1>दन्तः<k2>दन्तः
दन्तः¦, पुं, (दम + “हसिमृग्रिणिति ।” उणां ।
<>३ । ८६ । इति तन् ।) अद्रिकटकः । कुञ्जः ।
<>इति मेदिनी । ते, २३ ॥ शैलशृङ्गम् । इति
[Page2-681-c+ 52]
<>त्रिकाण्डशेषः ॥ चर्व्वणसाधनास्थि । दाँत इति
<>भाषा । गर्भस्थस्य षष्ठे मासि गुह्यदन्तपङ्क्ति-
<>र्भवति । इति सुखबोधः ॥ तत्पर्य्यायः । रदनः २
<>दशनः ३ रदः ४ । इत्यमरः । २ । ६ । ९१ ॥ द्बिजः ५
<>खरुः ६ । इति शब्दरत्नावली ॥ * ॥ तत्शुक्ल-
<>कारकौषधं यथा, --
<>हरिरुवाच ।
<>“हरितालं यवक्षारं पत्राङ्गं रक्तचन्दनम् ।
<>जाती हिङ्गुलकं लाक्षा पक्वतैलेन पेषयेत् ॥
<>हरीतकीकषायेन मृष्ट्वा दन्तान् प्रलेपयेत् ।
<>दन्ताः स्युर्लोहिताः पुंसः श्वेता रुद्र ! न संशयः ॥”
<>इति गारुडे १८३ अध्यायः ॥ * ॥
<>“शङ्खमामलकीपत्रं धातक्याः कुसुमानि च ।
<>पिष्ट्वा तत् पयसा सार्द्धं सप्ताहं धारयेन्मुखे ॥
<>स्निग्धाः श्वेताश्च दन्ताश्च भवन्ति विमलप्रभाः ॥”
<>इति तत्रैव १८५ अध्यायः ॥ * ॥
<>“मूलं गोक्षुरकस्यैव चर्व्वित्वा नीललोहित ! ।
<>दन्तकीटव्यधां नश्येदन्धासुरविमर्द्दन ! ॥”
<>इति च गारुडे १९३ अध्यायः ॥ * ॥
<>सदन्तजातस्य शुभाशुभफलं यथा, --
<>अथ जातभद्रादि । तत्र दन्तजन्मचिन्ता ।
<>“जातः सदन्तः पितृमातृहन्ता
<>तातं विहन्यात् प्रथमे तु मासे ।
<>अम्बां द्वितीये सहजं तृतीये
<>मासे चतुर्थे शुभकारकः स्यात् ॥
<>मिष्टान्नभोजी मुभगः सुताख्ये
<>षष्ठे सुखी पण्डितकल्पबुद्धिः ।
<>ततोऽधिकः स्यात् बलवान् द्युनाख्ये
<>मासेऽष्टमे वित्तसुखैर्विहीनः ॥
<>सुरप्रतापी नवमे मृत्युश्च दशमे तथा ।
<>एकादशे द्वादशे च सुखी च सुभगो भवेत् ॥
<>अष्टौ पुत्तलिकान् कृत्वा सुगन्धैर्गन्धकैस्तथा ।
<>स्रोतःसु संक्रमे चापि स्नापयेत् शुक्लपुष्पकैः ॥
<>स्नानं संक्रमणस्याधः शम्भोर्द्दर्शनमन्ततः ।
<>होमं विप्रार्च्चनञ्चैवमशुभे दन्तदर्शने ॥”
<>इति ज्योतिस्तत्त्वम् ॥
<>रतिक्रीडायां तस्याघातस्थानानि यथा, --
<>“स्तनयोर्गण्डयोश्चैव ओष्ठे चैव तथाधरे ।
<>दन्ताघातः प्रकर्त्तव्यः कामिनीनां सुखावहः ॥”
<>इति कामशास्त्रम् ॥ * ॥
<>अथ दन्तरोगाणां निदानादि यथा, --
<>“शोणितं दन्तवेष्टेभ्यो यस्याकस्मात् प्रवर्त्तते ।
<>दुर्गन्धीनि सकृष्णानि प्रक्लेदीनि मृदूनि च ॥
<>दन्तमांसानि शीर्य्यन्ते पचन्ति च परस्परम् ।
<>शीतादो नाम स व्याधिः कफशोणितसम्भवः ॥ १ ॥
<>दन्तयोस्त्रिषु वा यस्य श्वयथुर्जायते महान् ।
<>दन्तपुप्पुटको नाम स व्याधिः कफरक्तजः ॥ २ ॥
<>स्रवन्ति पूयरुधिरं चला दन्ता भवन्ति च ।
<>दन्तवंष्टः स विज्ञेयो दुष्टशोणितसम्भवः ॥ ३ ॥
<>श्वयथुर्द्दन्तमूलेषु रुजावान् कफरक्तजः ।
<>लालास्रावी स विज्ञेयः शौषिरो नाम नामतः ॥
<>कण्डूमान् शैषिरो गदः । इति च पाठः ॥ ४ ॥
[Page2-682-a+ 52]
<>दन्ताश्चलन्ति वेष्टेभ्यस्तालु चाप्यवदीर्य्यते ।
<>दन्तमांसानि पच्यन्ते मुखञ्च परितुद्यते ॥
<>यस्मिन् स सर्व्वजो व्याधिर्महाशैशिरसंज्ञितः ॥ ५ ॥
<>दन्तमांसानि शीर्य्यन्ते यस्मिन् ष्ठीवति चाप्यसृक् ।
<>पित्तासृक्कफजो व्याधिर्ज्ञेयः परिदरो हि सः ॥ ६ ॥
<>वेष्टेषु दाहः पाकश्च ताभ्यां दन्ताश्चलन्ति च ।
<>अभ्याहताः प्रस्रवन्ति शोणितं दन्तवेदना ॥
<>आध्मायन्ते स्रुते रक्ते मुखं पूति च जायते ।
<>यस्मिन् सोपकुशो नाम पित्तरक्तकृतो गदः ॥ ७ ॥
<>घृष्टेषु दन्तमांसेषु संरम्भो जायते महान् ।
<>भवन्ति दन्ताश्च चलाः स वैदर्भोऽभिघातजः ॥ ८ ॥
<>मारुतेनाधिको दन्तो जायते तीव्रवेदनः ।
<>खलिवर्द्धनसंज्ञोऽसौ जाते रुक् च प्रशाम्यति ॥ ९ ॥
<>शनैः शनैः प्रकुरुते वायुर्दन्तसमाश्रितः ।
<>करालान् विकृतान् दन्तान् करालो न स
<>सिध्यति ॥ १० ॥
<>हानव्ये पश्चिमे दन्ते महान् शोथो महारुजः ।
<>लालास्रावी कफकृतो विज्ञेयः सोऽधिमां-
<>सकः ॥ ११ ॥
<>दन्तमूलगता नाड्यः पञ्च ज्ञया यथेरिताः ।
<>दीर्य्यमाणेष्विव रुजा यस्य दन्तेषु जायते ॥
<>दालनो नाम स व्याधिः सदागतिनिमित्तजः ॥ १२ ॥
<>कृष्णच्छिद्रश्चलः स्रावी ससंरम्भो महारुजः ।
<>अनिमित्तरुजो वातात् स ज्ञेयः कृमिदन्तकः ॥ १३ ॥
<>वक्त्रं वक्रं भवेद्यस्य दन्तभङ्गश्च जायते ।
<>कफवातकृतो व्याधिः स भञ्जनकसंज्ञितः ॥ १४ ॥
<>शीतरूक्षप्रवाताम्लस्पर्शानामसहा द्विजाः ।
<>पित्तमारुतकोपेन दन्तहर्षः स नामतः ॥ १५ ॥
<>(दन्तमांसैर्मलस्रावैर्वाह्यान्त्रः श्वयथुर्गुरुः ।
<>सदाहरुक्स्रवेद्भिन्नः पूयास्रं दन्तविद्रधिः ॥)
<>मलो दन्तगतो यस्तु कफमारुतशोषितः ।
<>शर्करेव खरस्पर्शा सा ज्ञेया दन्तशर्करा ॥ १६ ॥
<>कपालेष्विव दीर्य्यत्सु दन्तानां सैव शर्करा ।
<>कपालिकेति पठिता सदा दन्तविनाशिनी ॥ १७ ॥
<>योऽसृङ्मिश्रेण पित्तेन दग्धो दन्तस्त्वशेषतः ।
<>श्यावतां नीलतां वापि गतः स श्यावदन्तकः ॥” १८
<>इति माधवकरः ॥
<LEND>
