<L>1843<pc>1-082<k1>अमरः<k2>अमरः
अमरः¦, पुं, (मृ + कर्त्तरि अच् नञ्समासः ।) देवः ।
<>इत्यमरः ॥
<>(“विबभौ देवशङ्काशो वज्रपाणिरिवामरैः” ।
<>इति महाभारते ।
<>“फलं कर्म्मायत्तं किममरगणैः किञ्च विधिना” ।
<>इति शान्तिशतके ।)
<>कुलिशवृक्षः । अस्थिसंहारवृक्षः ॥ इति मेदि-
<>नी ॥ पारदः । इति राजनिर्घण्टः ॥ मृत्युरहि-
<>ते त्रि । यथा, --
<>“अजरामरवत् प्राज्ञो विद्यामर्थञ्च चिन्तयेत्” ।
<>इति हितोपदेशः ॥ अमरसिंहः । स चादिशा-
<>ब्दिकः नामलिङ्गानुशासननामककोषकारः विक्र-
<>मादित्यराजसभीयनवरत्नान्तर्गतरत्नविशेषश्च ।
<>यथा, --
<>“इन्द्रश्चन्द्रः काशकृस्ना पिषली शाकटायनः ।
<>पाणिन्यमरजैनेन्द्रा जयन्त्यष्टादिशाब्दिकाः ॥
<>इति कविकल्पद्रुमः ॥
<>“धन्वन्तरिक्षपणकामरसिंहशङ्कु-
<>वेतालभट्टघटकर्परकालिदासाः ।
<>ख्यातो वराहमिहिरो नृपतेः सभायां
<>रत्नानि वै वररुचिर्नव विक्रमस्य” ॥
<>इति नवरत्नं ॥ स एव बौद्धमतावलम्बीति केचित् ॥
<LEND>
