<L>28636<pc>4-045<k1>युगलमन्त्रः<k2>युगलमन्त्रः
युगलमन्त्रः¦, पुं, (युगलाख्यो मन्त्रः । शाकपार्थिववत्
समासः ।) लक्ष्मीनारायणमन्त्रः । यथा, --
“इदं रहस्यं परमं लक्ष्मीनारायणाह्वयम् ।
राजंस्तवापि वक्ष्यामि प्रपत्तिं शरणागतिम् ॥
द्बयात् परतरो मन्त्रो नास्ति सत्यं ब्रवीमि ते ।
द्वयात् परतरो धर्म्मो नास्ति लोकेषु कश्चन ॥
सर्व्वेषां कृष्णमन्त्राणां मध्ये युगलसंज्ञकम् ।
मन्त्रं हि सर्व्वतः श्रेष्ठं कृष्णजप्यमनुत्तमम् ॥
सर्व्वतो युगलं मन्त्रं कार्ष्णं परतरं नृप ! ।
गुह्याद्गुह्यतमं जातु ज्ञेयं तत्तदुपासकैः ॥”
इति पाद्मोत्तरखण्डे २५ अध्यायः ॥
<LEND>
