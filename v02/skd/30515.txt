<L>30515<pc>4-227<k1>लेखकः<k2>लेखकः
लेखकः¦, पुं, (लिखतीति । लिख् + ण्वुल् ।)
<>लेखनकर्त्ता । तत्पर्य्यायः । लिपिकरः २ अक्षर-
<>चनः ३ अक्षरचुञ्चुः ४ । इत्यमरः । २ । ८ । १५ ॥
<>वोलकः ५ करकः ६ मसीपण्यः ७ करप्रणीः ८ ।
<>इति शब्दरत्नावली ॥ वर्णी ९ । इति जटा-
<>धरः ॥ * ॥ तस्य लक्षणानि यथा, --
<>“सर्व्वदेशाक्षराभिज्ञः सर्व्वशास्त्रविशारदः ।
<>लेखकः कथितो राज्ञः सर्व्वाधिकरणेषु वै ॥
<>शीर्षोपेतान् सुसंपूर्णान् समश्रेणिगतान्
<>समान् ।
<>अक्षरान् वै लिखेद्यस्तु लेखकः स वरः स्मृतः ॥
<>उपायवाक्यकुशलः सर्व्वशास्त्रविशारदः ।
<>बह्वर्थवक्ता चाल्पेन लेखकः स्याद्भृगूत्तम ॥
<>वाक्याभिप्रायतत्त्वज्ञो देशकालविभागवित् ।
<>अनाहार्य्यो नृपे भक्तो लेखकः स्याद्भृगूत्तम ॥”
<>इति मात्स्ये १८९ अध्यायः ॥ * ॥
<>अपि च ।
<>“सकृदुक्तगृहीतार्थो लघुहस्तो जिताक्षरः ।
<>सर्व्वशास्त्रसमालोकी प्रकृष्टो नाम लेखकः ॥”
<>इति चाणक्यसंग्रहः ॥ * ॥
<>राजलेखकलक्षणं यथा, --
<>“ब्राह्मणो मन्त्रणाभिज्ञो राजनीतिविशारदः ।
<>नानालिपिज्ञो मेधावी नानाभाषासमन्वितः ॥
<>मन्त्रणाचतुरो धीमान् नीतिशास्त्रार्थकोविदः ।
<>सन्धिविग्रहभेदज्ञो राजकार्य्ये विचक्षणः ॥
<>सदा राजहितान्वेषी राजसन्निधिसंस्थितः ।
<>कार्य्याकार्य्यविचारज्ञः सत्यवादी जितेन्द्रियः ॥
<>स्वरूपवादी शुद्धात्मा धर्म्मज्ञो राजधर्म्मवित् ।
<>एवमादिगुणैर्युक्तः स एव राजलेखकः ॥
<>नृपानुवर्त्ती सततं नृपविश्वासरक्षकः ।
<>नृपतेर्हितकान्वेषी स एव राजलेखकः ॥”
<>इति पत्रकौमुदी ॥ * ॥
<>लेख्यकर्म्म कायस्थेन कर्त्तव्यम् । यथा, --
<>“लेखकानपि कायस्थान् लेख्यकृत्ये विचक्ष-
<>णान् ॥”
<>कुर्य्यादितिशेषः । इति पराशरसंहितायाम् १०
<>अध्यायः ॥ (गणेशस्तु महाभारतस्य लेखकः ।
<>यथा, महाभारते । १ । १ ७८ -- ७९ ।
<>“श्रुत्वैतत् प्राह विघ्नेशो यदि मे लेखनी क्षणम् ।
<>लिखतो नावतिष्ठेत तदा स्यां लेखको ह्यहम् ॥
<>व्यासोऽप्युवाच तं देवमबुद्ध्वा मा लिख क्वचित् ।
<>ओँमित्युक्त्वा गणेशोऽपि बभूव किल लेखकः ॥”)
<LEND>
