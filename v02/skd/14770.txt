<L>14770<pc>2-610<k1>तालः<k2>तालः
तालः¦, पुं, (तलत्यत्र । तल + “हलञ्च ।” ३ । ३ । १२२ ।
<>इति घञ् ।) वृक्षविशेषः । तत्पर्य्यायः । ताल-
<>द्रुमः २ पत्री ३ दीर्घस्कन्धः ४ ध्वजद्रुमः ५ तृण-
<>राजः ६ मधुरसः ७ मदाढ्यः ८ दीर्घपादपः ९
<>चिरायुः १० तरुराजः ११ दीर्घपत्रः १२ गुच्छ-
<>पत्रः १३ आसवद्रुः १४ । इति राजनिर्घण्टः ॥
<>लेख्यपत्रः १५ महोन्नतः १६ । इति भाव-
<>प्रकाशः ॥ अस्य गुणाः । मधुरत्वम् । शीत-
<>त्वम् । पित्तदाहश्रमापहत्वञ्च ॥ * ॥ अस्य
<>रसगुणः । कफपित्तदाहशोफनाशित्वम् । मद-
<>कारित्वञ्च ॥ * ॥ तत्फलगुणाः । शीतलत्वम् ।
<>बल्यत्वम् । स्निग्धत्वम् । स्वादुरसत्वम् । गुरु-
<>त्वम् । विष्टम्भित्वम् । वातपित्तास्रक्षतदाहक्षय-
<>नाशित्वञ्च । इति राजनिर्घण्टः ॥ पित्तरक्त-
<>श्लेष्मविवर्द्धनत्वम् । दुर्ज्जरत्वम् । बहुमूत्रत्वम् ।
<>तन्द्राभिष्यन्दिशुक्रदातृत्वञ्च । इति भावप्रकाशः ॥
<>वातकृमिकुष्ठरक्तपित्तनाशित्वम् । बृंहणत्वम् ।
<>वृष्यत्वम् । स्वादुत्वञ्च । इति राजवल्लभः ॥ * ॥
<>तद्वीजस्य अर्थात् तालशस्यस्य गुणाः । मूत्र-
<>करत्वम् । मिष्टत्वम् । वातपित्तहरत्वम् । गुरु-
<>त्वञ्च ॥ * ॥ तदस्थिमज्जगुणाः । मधुरत्वम् ।
<>मूत्रलत्वम् । शीतलत्वम् । गुरुत्वञ्च ॥ * ॥
<>तालाम्बुगुणाः । पित्तनाशित्वम् । शुक्रस्तन्य-
<>वृद्धिकारित्वम् । गुरुत्वञ्च । इति राजनिर्घण्टः ॥
<>तालजतरुणतोयगुणः । अतिशयमदकारित्वम् ।
<>तदेवाम्लीभूतं पित्तवातदोषकृत् । इति भाव-
<>प्रकाशः ॥ कफकृमिहरत्वम् । रुच्यत्वम् । वात-
<>लत्वम् । दुर्ज्जरत्वञ्च । इति राजवल्लभः ॥ * ॥
<>तालप्रलम्बगुणः । रूक्षत्वम् । क्षतरोगनाशि-
<>त्वञ्च । इति राजनिर्घण्टः ॥ * ॥ तालतरुण-
<>मज्जगुणाः । किञ्चिन्मदकरत्वम् । लघुत्वम् ।
[Page2-611-a+ 52]
<>श्लेष्मकारित्वम् । वातपित्तनाशित्वम् । सस्नेह-
<>त्वम् । मधुरत्वम् । सारकत्वञ्च । इति भाव-
<>प्रकाशः ॥ * ॥ तालशिरोगुणाः । स्वादुत्वम् ।
<>तिक्तत्वम् । कषायत्वम् । मूत्रातङ्करोगनाशि-
<>त्वम् । बलप्राणशुक्रवृद्धिकारित्वञ्च । इति ।
<>राजवल्लभः ॥ * ॥
<>गीतकालक्रियामानम् । अयं स्वर इयत् कालं
<>गेयः इयत् कालं विलम्बितं इयत् कालं द्रतं
<>इयत् कालं मध्यमिति बोधयितुं ईदृशै-
<>र्हस्तैरङ्गुल्याकुञ्चन प्रसारणादिक्रियाभिर्नर्त्तितव्यं
<>गातव्यञ्चेति कालक्रिययोः प्रमाणं तालः ॥ साञ्जे
<>इदमियत् कालं गेयमिति कालेनाङ्गुल्याद्याकुञ्च-
<>नादिक्रियामानं ताल इति ॥ कालस्य एकद्वि-
<>त्रिमात्राद्युच्चारणनियमितस्य क्रियायाः परि-
<>स्पन्दात्मिकायाः परिच्छेदहेतुस्ताल इति मधुः ॥
<>कालेन नर्त्तनगलवादनक्रियाणां मानं तालः ।
<>तारादेककालमेषां विरामस्ताल इत्यन्ये । इत्य-
<>मरटीकायां भरतः ॥ * ॥ तस्योत्पत्तिर्यथा ।
<>गौरीहरयोर्नृत्येन तालो ब्रभूव । तस्य कार-
<>णम् । क्रियाकालश्च । हरनृत्यस्य ताण्डवं गौर्य्या
<>नृत्यस्य लास्यं इति संज्ञा अर्थात् पुरुषनृत्यस्य
<>ताण्डवं नार्य्या नृत्यस्य लास्यमिति नाम ।
<>ताण्डवस्याद्याक्षरेण लास्यस्याद्याक्षरेण च
<>मिलित्वा ताल इति संज्ञा जाता । इति
<>सङ्गीतशास्त्रम् ॥ * ॥ तस्य भेदा यथा, --
<>“चच्चत्पुट १ श्चाचपुटः २ षट्पितापुत्त्रकस्तथा ३ ।
<>उद्घट्टकः ४ सन्निपातः ५ कङ्कणः ६ कोकिलारवः ७ ॥
<>राजकोलाहलो ८ रङ्गविद्याधर ९ शचीप्रियौ १० ।
<>पार्व्वतीलोचनो ११ राजचूडामणि १२ जय-
<>श्रियौ १३ ॥
<>वादकाकुल १४ कन्दर्प १५ नलकूवर १६ दर्पणाः १७ ।
<>रतिलीलो १८ मोक्षपतिः १९ श्रीरङ्गः २० सिंह-
<>विक्रमः २१ ॥
<>दीपको २२ मल्लिकामोदो २३ गजलीलश्च २४
<>चर्च्चरी २५ ।
<>कुहक्को २६ विजयानन्दो २७ वीरविक्रम २८
<>टेङ्किके २९ ॥
<>रङ्गाभरण ३० श्रीकीर्त्ति ३१ वनमालि ३२ चतु-
<>र्म्मुखाः ३३ ।
<>सिंहनन्दन ३४ नन्दीश ३५ चन्द्रविम्ब ३६ द्बिती-
<>यकाः ३७ ॥
<>जयमङ्गल ३८ गन्धर्व्व ३९ मकरन्द ४० त्रिभ-
<>ङ्गयः ४१ ।
<>रतितालो ४२ वसन्तश्च ४३ जगझम्पो ४४ ऽथ
<>गारुणिः ४५ ॥
<>कविशेखर ४६ घोषौ च ४७ हरवल्लभ ४८
<>भैरवौ ४९ ।
<>गतप्रत्यागतो ५० मल्लतालो ५१ भैरवमस्तकः ५२ ॥
<>सरस्वतीकण्ठाभरणः ५३ क्रीडा ५४ निःसारु-
<>रेव च ५५ ।
<>मुक्तावली ५६ रङ्गराज ५७ भरतानन्दा ५८
<>दितालकाः ५९ ॥
[Page2-611-b+ 52]
<>सम्पक्वेष्टाक ६० इत्यादि ताला भरतसंमताः ।
<>संक्षेपतो निगदिता अथैषां लक्षणं यथा ॥ * ॥
<>अर्द्धमात्रं द्रुतं ज्ञेयमेकमात्रं लघु स्मृतम् ।
<>द्बिमात्रन्तु गुरु ज्ञेयं त्रिमात्रन्तु प्लुतं मतम् ॥
<>ताले चच्चत्पुटे ज्ञेयं गुरुद्बन्द्बं लघुः प्लुतः १ ।
<>गुरुर्लघुः प्लुतश्चैव भवेच्चाचपुटाभिधे ॥ २ ॥
<>गलगालगलाश्चैव षट्पितापुत्त्रके मताः ३ ।
<>उद्घट्टके तु गमनाः ४ सन्निपाते गुरुर्म्मतः ॥ ५ ॥
<>चतुर्व्विधः परिज्ञेयस्तालः कङ्कणनामकः ६ ।
<>पूर्णः खण्डः समश्चैव विषमश्चैव कथ्यते ॥
<>लचतुष्क गलौ पूर्णे खण्डे बिन्दुद्वयं गुरुः ।
<>यगणस्तु समे ज्ञेयस्तगणो विषमे भवेत् ॥
<>खचतुष्कं सयत्यन्तं गुरुर्बिन्दुचतुष्टयम् ।
<>सयत्यन्तं लघुश्चैव तालोऽयं कोकिलारवः ॥ ७ ॥
<>लचतुष्कं सयत्यन्तं खत्रयं खत्रयं लघुः ।
<>लघुर्बिन्दुद्बयञ्चेति राजकोलाहलाभिधे ॥ ८ ॥
<>खद्वयं द्वौ प्लुतौ यत्र रङ्गविद्याधरः स तु ९ ।
<>लघूनि त्रीणि यत्र स्युर्गुरूणि त्रीणि यत्र वै ॥
<>प्लुतद्वयञ्च यत्रास्ति स तालः स्याच्छचीप्रियः ॥ १० ॥
<>खद्वयं गुरुलौ बिन्दुर्गौ प्लुतौ गौ प्लुतौ पुनः ।
<>यत्र तालः स विज्ञेयः पार्व्वतीलोचनाभिधः ॥ ११ ॥
<>राजचूडामणौ बिन्दुर्लश्च बिन्दुर्लगौ मतौ ॥ १२ ॥
<>रगणो नो गुरुश्चैव जयश्रीरिति कथ्यते ॥ १३ ॥
<>प्लुतौ लघुचतुष्कञ्च मौ नौ द्रुतयुगं लघुः ।
<>लचतुष्कंविना शब्दं तालः स्याद्वादकाकुलः ॥ १४ ॥
<>द्रुतद्वयं यकारश्च कन्दर्पेपि प्रकीर्त्तितः ॥ १५ ॥
<>चत्वारो गुरवो यत्र चत्वारः प्लुतका अपि ।
<>लघ्वक्षराणि चत्वारि तालोऽयं नलकूवरः ॥ १६ ॥
<>बिन्धुद्बयं गुरुश्चैव भवेद्यत्र स दर्पणः ॥ १७ ॥
<>रतिलीले विधातव्यं लघुद्वन्द्वं गुरुद्वयम् ॥ १८ ॥
<>आदौ षोडशगुरवो द्वात्रिंशल्लघवस्ततः ।
<>चतुःषष्टिर्द्रुता यत्र सोऽयं मोक्षपतिर्मतः ॥ १९ ॥
<>श्रीरङ्गसंज्ञके ताले मगणाल्लघुप्लुतौ मतौ ॥ २० ॥
<>सिंहविक्रमताले तु मगणो नखगाः खगौ ॥ २१ ॥
<>प्लुतो लघुः प्लुतश्चैव ताले दीपकनामनि ॥ २२ ॥
<>ताले स्यान्मल्लिकामोदे लद्बयं खचतुष्टयम् ॥ २३ ॥
<>लचतुष्कं विरामान्तं गजलीले प्रकीर्त्तितम् ॥ २४ ॥
<>अष्टकृत्वस्तु चर्च्चर्य्यां विरामान्ते द्रुतौ लघुः ॥ २५ ॥
<>द्रुतद्वन्द्वं भवेत्ताले कुहक्काख्ये लघुद्बयम् ॥ २६ ॥
<>भवेयुर्विजयानन्दे लत्रयञ्च लघुत्रयम् ॥ २७ ॥
<>वीरविक्रमताले तु द्रुतौ लगौ ततः प्लुतः ॥ २८ ॥
<>टेङ्किका रगणेन स्यादेकेनैव कृतास्पदे ॥ २९ ॥
<>भगणो गप्लुतौ स्यातां रङ्गाभरणनामके ॥ ३० ॥
<>श्रीकीर्त्तिसंज्ञके ताले गुरुद्वन्द्वं लघुद्वयम् ॥ ३१ ॥
<>चतुर्द्रुता लघू द्बौ तु द्रुतो गो वनमालिनि ॥ ३२ ॥
<>चतुर्मुखाभिधे ताले यगणानन्तरं प्लुतः ॥ ३३ ॥
<>भगणः प्लुतो लगौ बिन्दुद्बयं गौ नः प्लुतस्तथा ।
<>लघुः प्लुतो द्रुतश्चैको लघुद्बयमथापि च ॥
<>निःशब्दं लचतुस्कञ्च ताले स्यात् सिंहनन्दने ॥ ३४ ।
<>गो लघुर्गौ लघुः प्लुतस्ताले नन्दीश्वरे मताः ॥ ३५ ॥
<>गो द्रुतौ नौ प्लुतद्बन्द्बं चन्द्रविम्बे प्रकीर्त्तितम् ॥ ३६ ॥
<>द्रुतद्बन्द्बं लघुश्चैकस्ताले स्यात्तु द्बितीयके ॥ ३७ ॥
[Page2-611-c+ 52]
<>सकारश्च यकारश्च जयमङ्गलनामनि ॥ ३८ ॥
<>चत्वारो गुरवो बिन्दूश्चत्वारश्च प्लुता अपि ।
<>बिन्दवो दशषट् लाश्च ताले गन्धर्व्वसंज्ञके ॥ ३९ ॥
<>मकरन्दे द्रुतद्वन्द्वं लघुद्वन्द्वमथो गुरुः ॥ ४० ॥
<>गुरुर्लघुः प्लुतश्चैव त्रिभङ्गिः परिकीर्त्तितः ॥ ४१ ॥
<>अत्र रतितालस्य लक्षणं पतितम् ॥ ४२ ॥
<>वसन्तताले कर्त्तव्यो नगणो मगनस्तथा ॥ ४३ ॥
<>जगझम्पे गुरुश्चैको विरामान्तञ्च खद्वयम् ॥ ४४ ॥
<>गप्लुतौ लौ द्रुतौ लश्च प्लुतो गारुणि । ४५ ।
<>शेखरे ॥ ४६ ॥
<>प्लुतः शून्ये नगौ लश्च खद्बयञ्च ततो लघुः ॥
<>खचतुष्कं विना शब्दं यत्र घोषः स उच्यते । ४७ ।
<>हरवल्लभताले च प्लुतो लो गौ च खद्वम् ॥ ४८ ॥
<>भगणः प्लुतौ गनौ गयौ प्लुतो लघुश्च भैरवे । ४९ ।
<>गतप्रत्यागते ताले लो मौ गौ नौ प्रकीर्त्तितौ ॥ ५० ॥
<>चतुर्लघुर्मल्लताले विरामान्तं द्रुतद्वयम् ।
<>लगौ गौ नो नगौ गश्च खद्बयं लद्बयं पुनः ॥ ५१ ॥
<>नचतुष्कं विना शब्दं ताले भैरवमस्तके । ५२ ।
<>सरस्वतीकण्ठाभरणे गौ लघुश्च द्रुतद्बयम् ॥ ५३ ॥
<>एक एव प्लुतो यत्र क्रीडातालः स उच्यते ॥ ५४ ॥
<>द्रुतद्वयं विरामान्तं ताले निःसारुके मतम् । ५५ ।
<>खत्रयं सविरामान्तं नौ पुनः खत्रयन्तथा ॥
<>प्लुतौ गः खयुगं गश्च यत्र मुक्तावली तु सां । ५६ ।
<>लगौ बिन्दुयुगं गौ लो रङ्गराजे प्रकीर्त्तितः ॥ ५७ ॥
<>खद्वयं सविरामान्तं गुरुः प्लुतद्बयं लघुः ।
<>यत्र ताले स विज्ञेयो भरतानन्दसंज्ञकः ॥ ५८ ॥
<>आदिताले लगुश्चैक इत्याह भरतो मुनिः । ५९ ।
<>मगणश्च प्लुताद्यन्तः संपक्वेष्टाकतालके ॥ ६० ॥
<>एकाघिकशते ताले षष्टिर्मुख्यतमा इमे ॥” * ॥
<>अथ प्रस्तारः ।
<>“गुरुः प्लुताधोभागे तु गुर्व्वधोभागतो लघुः ।
<>द्रुतं लघोरधोभागे तुल्ये तुल्या तु पङ्क्तिका ॥
<>उद्धृत्ता च कला पश्चादित्थं प्रस्तारणक्रमः ।
<>सर्व्वप्लु तात् समारभ्य मात्रानिवहनिर्म्मितात् ॥
<>तावत् प्रस्तारयेदन्ते यावत् सर्व्वं द्रुतं भवेत् ॥”
<>अत्र तालप्रस्तारे पिङ्गलवन्नष्टोद्दिष्टमेरुपताका-
<>दयः सन्ति बाहुल्यभयान्नोक्ताः ॥ * ॥
<>अथ प्लुतादिमात्राभेदेन तालघातनम् ।
<>“ताले निष्टातहस्तः प्लुतमनुघटयेद्घातमेकं
<>सशब्दं
<>तत्पश्चात् द्वौ च घातौ निनदविरहितौ दर्शये
<>दूर्द्धतोऽधः ।
<>शून्यत्वात् फक्वतालाविति जगति पुनः सूत्रसिद्धौ
<>सनन्दा-
<>वित्थं घातत्रयं तत् त्रिकलतनुवहिर्वर्द्धयेद्दुर्ल-
<>कारम् ॥
<>एको घातः सशब्दो द्विकल इह गुरौ शब्दहीन-
<>स्तथान्यः
<>सोऽप्यूर्द्ध्वं याति लीलावलयवलयितोत्तान-
<>हस्ताङ्गुलीभिः ।
<>किञ्चोच्चैकैकमात्रा समुदयिनि लधौ घात एको
<>निनादी
[Page2-612-a+ 52]
<>घात्यो मात्रार्द्धभाजि द्रुतवपुषि लधोरर्द्धनादेन
<>घातः ॥
<>इति तालघातनप्रकारः ॥ * ॥
<>श्रीरङ्गो मणिबन्धकङ्कणवहो मुक्तावलीमण्डनः
<>क्रीडाहेतुवसन्तरक्तहृदयो गन्धर्व्वलीलारतः ।
<>साक्षान्मोक्षपतिश्चतुर्मुखनतो यो राजचूडामणिः
<>सोऽयं तालमयस्तृणेढुतृणवत् संसारबन्धं हरिः ॥
<>अपि च ।
<>नन्दीशोऽर्द्धतनुर्मुखेन वनतस्तच्चन्द्रविम्बोदयः
<>कन्दर्पो नलकूवरश्च तुलितौ यस्यातिरूपे तुले ।
<>कण्ठान्तः किल कोकिलारवभवो बाहौ जय-
<>श्रीरहो
<>तालात्मा मुरजिच्छिनत्तु सगुणः संसारपाशा-
<>वलीम् ॥
<>ख्यातो यः कविचक्रवर्त्तिपदतो विद्याचनैरञ्चितः
<>सौभद्रेयमिमं यमर्ज्जुनयशाः सोऽजीजनत्
<>श्रीधरः ।
<>तस्य श्रीलशुभङ्करस्य भणितौ भङ्गीतदामोदरे
<>तालाद्यः स्तवकोच्युतस्तवकृतौ यातस्तृतीयः
<>पटुः ॥” * ॥
<>अन्यच्च ।
<>“आदावष्टस्तथा रुद्रो ब्रह्म इन्द्रश्चतुर्द्दशः ।
<>दशावतारबन्धादि नृत्यनाट्यं ततः परम् ॥
<>अथाष्टतालभेदाः । आडः १ दोजः २ ज्योतिः ३
<>चन्द्रशेखरः ४ गञ्जनम् ५ पञ्चतालः ६ रूप-
<>कम् ७ समतालः ८ ॥ अथ रुद्रतालस्य भेदाः ।
<>वीरविक्रमः १ विषमसमुद्रः २ धरणम् ३ वीर-
<>दशकः ४ मण्डूकः ५ कन्दर्पः ६ डाँशपाहिडः ७
<>ध्रुवचरणम् ८ दशकोषी ९ गजेन्द्रगुरुः १०
<>छटका ११ । अथ ब्रह्मतालभेदाः । ब्रह्म १ विराम-
<>ब्रह्म २ षट्कला ३ सप्तमात्रा ४ ॥ अथेन्द्रताल-
<>भेदाः । देवसारः १ देवचाली २ मदनदोला ३
<>गुरुगन्धर्व्वः ४ पञ्चाली ५ इन्द्रभाषः ६ ॥
<>अथ चतुर्द्दशतालभेदाः । चिह्नतालः १ चन्द्र-
<>मात्रा २ देवमात्रा ३ अर्द्धज्योतिका ४ स्वर्ग-
<>सारः ५ क्षमाष्टः ६ धराधरा ७ वसन्तवाक् ८
<>काककला ९ कीरशब्दा १० ताण्डवी ११ हर्ष-
<>घारिका १२ भाषा १३ अर्द्धमात्रा १४ ॥
<>तेषां लक्षणानि यथा, --
<>एकतालस्ततः शून्यं युगलं तालिका परे ।
<>सङ्गीतः प्रथमः सार आडतालः प्रकीर्त्तितः १ ॥
<>एकतालञ्च शून्यञ्च क्रमेणापि त्रिधा भवेत् ।
<>शेषशून्यं कलाभेदे दोजाख्यश्च भवेत् पृथक् २ ॥
<>प्रथमं युगलं तालं एक एकस्तथापरे ।
<>कलाभेदे गानभेदं ज्योतिश्च परिकीर्त्तितम् ३ ॥
<>चन्द्रश्चन्द्रस्तथा युग्मं तथा चन्द्रस्तथापरे ।
<>षट् ताला निभवन्त्येवं चन्द्रशेखरभाषितः ४ ॥
<>एकतालो भवेच्छ्रेष्ठः क्रमेणापि चतुष्टयम् ।
<>शेषशून्यं गञ्जनञ्च सर्व्वतो मुनिभाषितम् ५ ॥
<>प्रथमं युगलञ्चैव तत्परं तालमेककम् ।
<>शेषे युग्मं तथा शून्यं पञ्चतालं प्रकीर्त्तितम् ६ ॥
<>युगलं प्रथमं तालं तत्परन्त्वेकशून्यकम् ।
[Page2-612-b+ 52]
<>शेषे च युगलं तालं रूपकं परिकीर्त्तितम् ७ ॥
<>एकतालं तथा शून्यं क्रमेण द्विविधं भवेत् ।
<>शेषे युगलतालञ्च समतालं भवेत् परम् ८ ॥
<>एकतालं तथा शून्यं क्रमेण त्रिविधं भवेत् ।
<>तत्परं युगलं तालमित्येवं वीरविक्रमः १ ॥
<>युग्मतालं तथा शून्यं तत्परं द्वयतालकम् ।
<>शेषे च युगलं तालं समुद्रविषमं स्मृतम् २ ॥
<>युग्मतालञ्च शून्यञ्च एकतालञ्च तत्परे ।
<>शेषैकत्र त्रिशून्यञ्च विषमं धरणं भवेत् ३ ॥
<>एकतालं तथा शून्यं क्रमेणापि त्रिधा भवेत् ।
<>युगलं युगलं पश्चात् स वीरदशकः स्मृतः ४ ॥
<>प्रथमं एकतालञ्च तत्परं शून्यमेककम् ।
<>शेषैकत्र त्रितालञ्च मण्डूकस्य गतिर्यथा ५ ॥
<>समतालं यथा दृष्टं तथा कन्दर्पसंज्ञितम् ।
<>समताले भवेत् शून्यं कन्दर्पे नास्ति तत् पुनः ६ ॥
<>पञ्चतालात् परं शून्यं डाँशपाहिडमुत्तमम् ।
<>अत्यूर्द्ध्वञ्च भवेत् त्रस्तं संग्रामस्य यथा गतिः ७ ॥
<>एकतालं तथा शून्यं क्रमेणापि द्विधा भवेत् ।
<>शेषैकत्र त्रितालञ्च ध्रुवचरणभाषितम् ८ ॥
<>एकतालमेकशून्यमित्येवञ्च भवेत् क्रमात् ।
<>विरामं एकतालञ्च वाग्भेदे दशकोषिका ९ ॥
<>युगलं युगलं पश्चात् तदन्तेऽप्येकतालकम् ।
<>शेषे च युग्मशून्यञ्च गजेन्द्रगुरुभाषितम् १० ॥
<>युग्मशून्यं विरामे च एकतालं भवेत् क्रमे ।
<>छुटकाख्यानकं धीर सङ्गीतपरिनिष्ठितम् ११ ॥
<>युग्मञ्च त्रस्तं प्रथमैकतालं
<>किञ्चिद्बिरामे पुनरेकतालम् ।
<>ब्रह्मस्य तालञ्च सङ्गीतमध्ये
<>यथा कपोती हि करोति शब्दम् १ ॥
<>युग्मतालं भवेत्रस्तं एकतालञ्च तत्परे ।
<>शेषे द्वितीयशून्ये च विरामब्रह्मतालकम् २ ॥
<>प्रथमञ्चैकतालञ्च युग्मशून्यं तथा परे ।
<>शेषैकत्र त्रितालेति षट्कला खलु कथ्यते ३ ॥
<>आदौ युग्मं तथा युग्मं त्रितालञ्च तथा परे ।
<>सप्तमात्रा भवत्येषा ब्रह्मतालान्तरे शुभे ४ ॥
<>सविरामं त्रितालञ्च एकं शून्यन्तथापरे ।
<>शेषे त्रस्तं त्रितालञ्च देवसार इतीर्य्यते १ ॥
<>द्वितयशून्यं विरामे भवति ततश्च त्रितालानि ।
<>शेषेण द्विशून्यमित्येवं देवचाली २ ॥
<>प्रथममेव युग्मतालं तत्पश्चादेकशून्यं विरामे ।
<>शेषे त्रितयतालं भवतीति मदनदोला ३ ॥
<>युग्मतालं समारभ्य पञ्चतालं भवेत्तथा ।
<>अत्यूर्द्ध्वञ्च तथा त्रस्तं गुरुगन्धर्व्व ईरितः ४ ॥
<>श्रावणस्य यथा धारास्तथा तालो भवेद्घनः ।
<>पञ्चतालान्तराणीति पञ्चालीति प्रकीर्त्तिता ५ ॥
<>सविरामं चतुस्तालं त्रितालं शून्यमन्ततः ।
<>मेधारम्भे यथा केका रूयन्ते इन्द्रभाषितः ६ ॥
<>एकतालञ्च शून्यञ्च क्रमेण त्रितयं ततः ।
<>शेषे चतुष्टयं त्रस्तं चिह्नताल इतीर्य्यते १ ॥
<>एकचन्द्रस्तथा युग्मं तालं प्रत्येकतस्त्रयम् ।
<>शेषे त्रीणि च शून्यानि चन्द्रमात्रा भवेत् परा २ ॥
<>प्रथमं षट्कवालञ्च अत्यूर्द्ध्वन्तु भवेत् क्रमे ।
[Page2-612-c+ 52]
<>शेषे युग्मं तथा शून्यं देवमात्रा च सोच्यते ३ ॥
<>चन्द्रशून्यं त्रितालञ्च विरामेण क्रमेण तु ।
<>अत्यूर्द्ध्वन्तु भवत्येवं अर्द्धज्योतिरिति स्थितिः ४ ॥
<>एकैकतालान्तरयुग्मतालात्
<>शून्यत्रयं तत्परमेकतालम् ।
<>कलाभिदा शून्यभिदा समाख्या
<>स स्वर्गसाराख्यनवीनतालः ५ ॥
<>युग्मशून्यं विरामेण देवतालमिति क्रमात् ।
<>क्षमाष्टाख्योऽन्तरे शून्यं इति सर्व्वत्र भाषितम् ६ ॥
<>नवाम्बुदे दामिनि शीघ्रयानं
<>तथा सुसम्बद्धसुतालभानम् ।
<>युग्मं सत्रस्तं क्रमतश्च तालं
<>शेषे त्रितालञ्च धराधराख्या ७ ॥
<>एकतालञ्च शून्यञ्च क्रमेणापि चतुष्टयम् ।
<>क्रमात्तालत्रयञ्चैव वसन्तवागुदाहृतः ॥ ८ ॥
<>सविरामं द्वयं तालं युग्मतालं तथा परे ।
<>शेषैकत्र त्रितालञ्च भवेत् काककलेति सा ॥ ९ ॥
<>त्रितालञ्च भवेत्त्रस्तं तत्परं त्वेकतालकम् ।
<>शेषेऽपि च त्रितालञ्चेत् कीरशब्दा प्रचक्ष्यते १० ॥
<>युग्मं युग्मं तथा युग्मं तालन्त्वेकं भवेत् क्रमात् ।
<>शेषशून्यं कलाभेदे ताण्डवीति भवेत् पृथक् ११ ॥
<>सविरामं द्वयं तालं युग्मशून्यञ्च तत्परम् ।
<>शेषोर्द्ध्वन्तु त्रितालञ्च हर्षधारा प्रकीर्त्तिता १२ ॥
<>चन्द्रशून्यं विरामेण द्वयं तालं भवेत् क्रमात् ।
<>अत्यूर्द्ध्वन्तु भवेत्रस्तं भाषाख्यं तालमुत्तमम् १३ ॥
<>अत्यूर्द्ध्वन्तु त्रितालञ्च द्वयं तालं विरामकम् ।
<>इत्यर्द्धमात्रा विज्ञेवा सङ्गीतभुवि सर्व्वतः ॥”
<>इति सङ्गीतदामोदरः ॥
<>दशावतारप्रबन्धलक्षणं प्रबन्धशब्दे नित्यनाट्य-
<>प्रबन्धवाद्यलक्षणं वाद्यशब्दे द्रष्टव्यम् ॥ * ॥
<>करतलम् । अङ्गुष्ठमध्यमाभ्यां सम्मितम् । करा-
<>स्फालः । (यथा, मेघदूते । ७९ ।
<>“तालैः सिञ्चद्बलयसुभगैर्नर्त्तितः कान्तया मे
<>यामध्यास्ते दिवसविगमे नीलकण्ठः सुहृद्वः ॥”)
<>कांस्यनिर्म्मितवाद्यभाण्डम् । त्सरुः । इति
<>मेदिनी । ले, २४ ॥ (महादेवः । यथा, महा-
<>भारते । १३ । १७ । १२८ ।
<>“तलस्तालः करस्थाली ऊर्द्ध्वसंहननो महान् ॥”)
<LEND>
