<L>37142<pc>5-200<k1>संयमः<k2>संयमः
संयमः¦, पुं, (सं + यम + “यमः समुपनिविषु च ।”
<>३ । ३ । ६३ । इति अप् ।) व्रताद्यङ्गपूर्व्वदिन-
<>कत्तव्याचारः । तत्पर्य्यायः । वियामः २ वियमः
<>३ यामः ४ यमः ५ संयामः ६ । इत्यमरः ॥
<>संयमनम् ७ नियमः ८ इति धरणिः ॥ तद्-
<>विधानं यथा । अथ दशमीनियमाः । सूरि-
<>सन्तोषे ।
<>“कांस्यं मांसं मसूरञ्च चणकं कोरदूषकम् ।
<>शाकं मधु परान्नञ्च त्यजेदुपवसन् स्त्रियम् ॥”
<>अत्रोपवसन्निति तद्दिने भोजनासम्भवात् सामी-
<>प्यात् पूर्व्वापरदिनयोर्ग्रहणम् । स्मृतिः ।
<>“शाकं माषं मसूरञ्च पुनर्भोजनमैथुने ।
<>द्युतमत्यम्बुपानञ्च दशम्यां वैष्णवस्त्यजेत् ॥
<>कांस्यं मांसं सुरां क्षौद्रं लोभं वितथभाषणम् ।
<>व्यायामञ्च व्यवायञ्च दिवास्वप्नं तथाञ्जनम् ॥
<>तिलपिष्टं मसूरञ्च दशम्यां वर्ज्जयेत् पुमान् ।
<>दशम्याकेकभक्तञ्च कुर्व्वीत नियतेन्द्रियः ॥
<>आचम्यदन्तकाष्ठञ्च खादेत तदनन्तरम् ।
<>पूर्व्वं हरिदिनाल्लोकाः सेवध्वं चैकभोजनम् ॥
<>अवनीपृष्ठशयनाः स्त्रियाः सङ्गविवर्जिताः ।
<>सेवध्वं देवदेवेशं पुराणं पुरुषोत्तमम् ।
<>सकृद्भोजनसंयुक्ता द्वादश्याञ्च भविष्यथ ॥”
<>इत्येकादशीतत्त्वम् ॥ * ॥
<>श्राद्धपूर्व्वदिनकर्त्तव्यनियमो यथा । देवलः ।
<>“श्वः कर्त्तास्मीति निश्चित्य दाता विप्रान्निमन्त्र-
<>येत् ।
<>निरामिषं सकृत् भुक्त्वा सर्व्वमुप्तजने गृहे ।
<>असम्भवे परेद्युर्व्वा ब्राह्मणांस्तान्निमन्त्रयेत् ॥”
<>वराहपुराणम् ।
<>“वस्त्रशौचादि कर्त्तव्यंश्वः कर्त्तास्मीति जानता ।
<>स्थानोपलेपनञ्चैव कृत्वा विप्रान्निमन्त्रयेत् ।
<>दन्तकाष्ठञ्च विसृजेत् ब्रह्मचारी शुचिर्भवेत् ॥”
<>विसृजेत् श्राद्धीयब्राह्मणेभ्यो दद्यात् । मार्क-
<>ण्डयपुराणम् ।
<>“निमन्त्रयेच्च पूर्व्वेद्युः पूर्व्वोक्तान् द्विजसत्तमान् ।
<>अप्राप्तौ तद्दिने वापि हित्वा योषित्प्रसङ्गिनम् ॥”
<>यमः ।
<>“प्राथेयेत् प्रदोषान्ते भुक्तान्न शयितान् द्धिजान् ।
<>सर्व्वायासविनिर्मुक्तः कामक्रोधविवर्ज्जितैः ॥
[Page5-200-b+ 52]
<>भवितव्यं भवद्भिश्च श्वोभूते श्राद्धकर्म्मणि ।
<>दक्षिणं जानु चालभ्य त्वं मयात्र निमन्त्रितः ।
<>एवं निमन्त्र्य नियमान् श्रावयेत् पैतृकान्बुधः ॥”
<>तन्नियममाह ।
<>“अक्रोधनैः शौचपरैः सततं ब्रह्मचारिभिः ।
<>भवितव्यं भवद्भिश्च मया च श्राद्धकर्म्मणि ॥”
<>इति श्राद्धतत्त्वम् ॥ * ॥
<>तीर्थयात्रापूर्व्वदिनकर्त्तव्यनियममाह । ब्रह्म-
<>पुराणम् ।
<>“यो यः कश्चित्तीर्थयात्रान्तु गच्छेत्
<>सुसयतः स च पूर्व्वं गृहे स्वे ।
<>कृतोपवासः शुचिरप्रमत्तः
<>संपूजयेद्भक्तिनम्रो गणेशम ॥
<>देवान् पितॄन् ब्राह्मणांश्चैव साधून्
<>धीमान् प्रीणयन् वित्तशक्त्या प्रयत्नात् ।
<>प्रत्यागतश्चापि पुनस्तथैव
<>देवान् पितॄन् ब्राह्मणान् पूजयेच्च ॥”
<>एवं प्रकुर्व्वतस्तस्य तीर्थाद्यदुक्तं फलं तत्
<>स्यान्नात्र सन्देह एव । सुसंयतः पूर्व्वदिने
<>कृतैकभक्तादिनियमस्तदुत्तरदिने कृतोपवास
<>इत्यादि । उपवासदिने मुण्डनमपि ।
<>“प्रयागे तीर्थयात्रायां पितृमातृवियोगतः ।
<>कचानां वपनं कार्य्यं वृथा न विकचो भवेत् ॥”
<>इति विष्णुपुराणात् । इति प्रायश्चित्ततत्त्वम् ॥
<>प्रायश्चित्तपूर्व्वाहकृत्यं यथा । शङ्खलिखितौ ।
<>“वाप्य केशनखान् पूर्व्वं घृतं प्राश्य वहिर्निशि
<>प्रत्येकं नियतं कालमात्मनो व्रतमादिशेत् ॥”
<>इति प्रायश्चित्ततत्त्वम् ॥
<>(बन्धनम् । यथा, साहित्यदर्पणे । ३ । १५५ ।
<>“कापि कुन्तलसंव्यानसंयमव्यपदेशतः ।
<>बाहुमूलं स्तनौ नाभिपङ्कजं दर्शयेत् स्फुटम् ॥”
<>संकोचः । यथा, मार्कण्डेये । ७७ । ४ ।
<>“मयि दृष्टे सदा यस्मात् कुरुषे नेत्रसंयमम् ।
<>तस्माज्जनिष्यते मूढे प्रजासंयमनं यमम् ॥”)
<LEND>
