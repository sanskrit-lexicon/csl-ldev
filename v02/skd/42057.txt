<L>42057<pc>5-550<k1>हेरम्बः<k2>हेरम्बः
हेरम्बः¦, पुं, (हे रणे शिवसमीपे वा रम्बते इति ।
<>रवि शब्दे + पचाद्यच् ।) गणेशः । इत्यमरः । १ ।
<>१ । ४१ ॥ महिषः । शौर्य्यगर्व्वितः । इति मेदिनी ॥
<>बुद्धविशेषः । तत्पर्य्यायः । हेरुकः २ चक्रसम्बरः
<>३ देवः ४ वज्रकपाली ५ निशुम्भो ६ शशि-
<>शेखरः ७ वज्रटीकः ८ । इति त्रिकाण्ड-
<>शेषः ॥ * ॥ अथ हेरम्बमन्त्रः । स च ऊकार-
<>युक्तो गकारः सबिन्दुः प्रणवादिनमोऽन्तश्चतु-
<>रक्षरः । निबन्धे ।
<>“पञ्चान्तको बिन्दुयुक्तो वामकर्णविभूषितः ।
<>तारादिहृदयान्तोऽयं हेरम्बमनुरीरितः ।
<>चतुर्वर्णात्मको नॄणां चतुर्वर्गफलप्रदः ॥”
<>अस्य पूजाप्रयोगः । प्रातःकृत्यादिपीठन्यासान्तं
<>विधाय गणेशोक्तपीठशक्तीः पीठमनुञ्च विन्यस्य
<>ऋष्यादिन्यासं कुर्य्यात् । अस्य गणक ऋषि-
<>र्गायत्त्री च्छन्दो हेरम्बा देवता गकारो बीजं
<>विन्दुः शक्तिश्चतुर्व्वर्गसिद्ध्यर्ये विनियोगः । शिरसि
<>गणकऋषये नमः । इत्यादि । ततः कराङ्ग-
<>न्यासौ । गां गीं गूं गं गौं गः इत्येतैः षडङ्गानि
<>कुर्य्यात् । तथा च ।
<>“षड्दीर्घभाजा बीजेन षडङ्गानि प्रकल्पयेत् ॥”
<>ततो ध्यानम् ।
<>“मुक्ताकाञ्चननीलकुन्दघुसृणच्छायैस्त्रिनेत्रा-
<>न्वितै-
<>र्नागास्यैर्हरिवाहनं शशिधरं हेरम्बमर्क-
<>प्रभम् ।
<>दृप्तं दानमभीतिमोदकरदान् टङ्कं शिरोऽक्षा-
<>त्मिकां
<>मालां मुद्गरमङ्कुशं त्रिशिखकं दोर्भिर्दधानं
<>भजे ॥”
<>एवं ध्यात्वा मानसैः संपूज्य शङ्खस्थापनं कुर्य्यात् ।
<>ततो गणेशोक्तपीठपूजान्तं कृत्वा ओँ हुँ हुँ
<>महासिंहाय गां हेरम्बासनाय नम इत्यासनं
<>पूजयेत् । तथा च निबन्धे ।
<>“प्रणवं कवचद्वन्द्वं महासिंहाय गां ततः ।
<>हेरम्बेति पदं पश्चात् आसनाय हृदन्ततः ॥
<>अयमासनमन्त्रः स्यात् प्रदद्यदिमुनासनम् ॥”
<>इति ॥
<>पीठन्यासोऽप्येवं मन्त्रः । तत ओँ मं मन्त्रेण
<>मूर्त्तिं संकल्पयेत् । तथा च निबन्धे ।
<>“तारादिविघ्नबीजेन मूर्त्तिं तस्य प्रकल्पयेत् ।”
<>पुनर्ध्यात्वावाहनादिपञ्चपुष्पाञ्जलिदानपर्य्यन्तं
<>विधाय आवरणपूजामारभेत् । यथा अग्न्यादि-
<>कोणे मध्ये दिक्षु च गां हृदयाय नम इत्या-
<>दिना पूजयेत् । तद्वहिरिन्द्रादीन् वज्राद्ॐश्च
<>सपूज्य धपादिविसर्जनान्तं कर्म्म समापयेत् ।
[Page5-550-b+ 52]
<>अस्य पुरश्चरणं त्रिलक्षजपः । तथा च ।
<>“त्रिलक्षञ्च जपेन्मन्त्रं दशांशं जुहुयात्ततः ।”
<>होमद्रव्यं यथा,
<>“लक्षत्रयं जपेन्मन्त्रमिक्षुदण्डैर्दशांशतः ।
<>अपूपैराज्ययुक्तैर्व्वा जुहुयान्मन्त्रसिद्धये ॥” * ॥
<>मन्त्रान्तरम् । गं क्षिप्रप्रसादनःय हृत् । तथा च
<>निबन्धे ।
<>“सम्बर्त्तको नेत्रयुतः पार्श्वो वह्न्यासने स्थितः ।
<>प्रसादनाय हृन्मन्त्रं स्वबीजाद्यो दशाक्षरः ॥”
<>अस्य पूजा प्रातःकृत्यादिपीठन्यासान्तं कर्म्म
<>विधाय ऋष्यादिन्यासं कुर्य्यात् । शिरसि गणक-
<>ऋषये नमः । मुखे विराट्छन्दसे नमः । हृदि
<>क्षिप्रप्रसादनाय देवतायै नमः । तथा च निबन्धे ।
<>“गणको मुनिराख्यातो विराट् छन्द उदी-
<>रितम् ।
<>क्षिपप्रसादनो विघ्नो देवतास्य प्रकीर्त्तिता ।
<>दीर्घयुक्तेन बीजेन षडङ्गानि प्रकल्पयेत् ॥”
<>एकाक्षरवत् कराङ्गन्यासौ कृत्वा ध्यायेत् ।
<>“पाशाङ्कुशौ कल्पलतां विषाणं
<>दधत्स्वशुण्डाहितबीजपूरः ।
<>रक्तस्त्रिनेत्रस्तरुणेन्द्रमौलि-
<>र्हारोज्ज्वलो हस्तिमुखोऽवताद्वः ॥”
<>इति धात्वा मानसैः संपूज्य शङ्खस्थापनं कृत्वा
<>पीठपूजां विधाय पुनर्ध्यात्वावाहनादिपञ्चषुष्पा-
<>ञ्जलिदानपर्य्यन्तं विधाय आवरणपूजामारभेत् ।
<>अग्न्यादिषु गां हृदयाय नम इत्यादिना पूजयेत् ।
<>तथा च निबन्धे ।
<>“अङ्गानि पूर्व्वमभ्यर्च्च्य विघ्नानष्टौ यजेत्ततः ।
<>पत्राग्रे पूजयेदेता ब्राह्म्याद्यास्तदनन्तरम् ॥”
<>पत्रेषु ।
<>“विघ्नं विनायकं शूरं वीरं वरदसंज्ञकम् ।
<>इभवक्त्रं चैकरदं लम्बोदरं प्रपूजयेत् ॥”
<>पत्राग्रेषु ब्राह्म्याद्यास्तद्वहिरिन्द्रादीन् वज्रा-
<>दींश्च पूजयेत् । ततो धूपादिविसर्जनान्तं कर्म्म
<>समापयेत् । अस्य पुरश्चरणं लक्षजपः ।
<>तथा च ।
<>“लक्षं जपेज्जपस्यान्ते जुहुयादयुतं तिलैः ।
<>मधुरत्रितयैव्वापि द्रव्यैरष्टाभिरीरितैः ॥”
<>इति कृष्णानन्दकृततन्त्रसारः ॥
<LEND>
