<L>5205<pc>1-275<k1>उशिक्<k2>उशिक्
उशिक्¦, त्रि, (वश कान्तौ + इजि + सम्प्रसारणम् ।)
<>कमनीयम् ॥
<>“न यद्वचश्चित्रपदं हरेर्यशो
<>जगत्पवित्रं प्रगृणीत कर्हिचित् ।
<>तद्वायसं तीर्थमुशन्ति मानसाः
<>न यत्र हंसा निरमन्त्युशिक्क्षयाः” ॥
<>इति श्रीभागवते १ स्कन्धे ५ अध्यायः । “चित्रपद-
<>मपि यद्वचो हरेर्यशो न प्रगृणीत तद्वायसं तीर्थं
<>काकतुल्यानां कामिनां रतिस्थानं उशन्ति मन्यन्ते
<>कुतः मानसाः सत्त्वप्रधाने मनसि वर्त्तमाना हंसाः
<>यतयो यत्र न निरमन्ति कर्हिचिदपि नितरां न
<>रमन्ते । उशिक्क्षयाः उशिक् कमनीयं ब्रह्म
<>क्षयो निवासो येषां ते यथा प्रसिद्धा हंसाः
<>मानससरसि चरन्तः कमनीयपद्मषण्डनिवासा-
<>स्त्यक्तविचित्रान्नादियुक्ते उच्छिष्टगर्त्ते काकक्रीडा-
<>स्थाने न रमन्ते इति शेषः” । इति तट्टीकायां
<>श्रीधरस्वामी ॥ (कामयमानम् । यथा ऋग्वेदे
<>१ । १३१ । ५ “आदित्ते अस्य वीर्य्यस्य चर्किर-
<>न्मदेषु वृषन्नुशिजो यदाविथ सखीयतो यदा-
<>विथ” । “उशिजो धर्म्मं कामयमानाः जनाः” ।
<>इति भाष्यम् ॥)
<LEND>
