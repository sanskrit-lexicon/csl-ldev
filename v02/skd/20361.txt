<L>20361<pc>3-050<k1>परभृतः<k2>परभृतः
परभृतः¦, पुं, (परेण काकेन भृतः पुष्टः ।) कोकिलः ।
<>इत्यमरः । २ । ५ । १९ ॥ (यथा, मृच्छकटीये ।
<>“परभृत इव नीडे रक्षितो वायसीभिः ॥”
<>स्त्रियां टाप् । यथा, रघौ । ९ । ४७ ।
<>“परभृताभिरितीव निवेदिते
<>स्मरमते रमते स्म बधूजनः ॥”
<>तथाच कुमारे । ६ । २ ।
<>“चूतयष्टिरिवाभ्यासे मधौ परभृतोन्मुखी ॥”
<>अत्र मल्लिनाथः । “परभृतया कोकिलया
<>उन्मुखी मुखरा । परभृतेति क्रियाशब्दविव-
<>क्षायां ‘जातेरस्त्री’ इति ङीप् प्रत्ययो न भवति ।
<>अथवा भृद्भरणं सम्पदादित्वात् क्विप् । परैः
<>भृत्यस्यास्तया परभृता इति व्यासेन व्याख्यातम् ।
<>पदमञ्जरीकारस्तु परैः भ्रियते इति कर्म्मणि
<>क्विपमाह ॥”) परपोषिते त्रि ॥
<LEND>
