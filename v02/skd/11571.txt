<L>11571<pc>2-374<k1>ग्रहः<k2>ग्रहः
ग्रहः¦, पुं, (गृह्णाति गतिविशेषानिति । यद्वा,
गृह्णाति फलदातृत्वेन जीवानिति । ग्रह् +
“विभाषा ग्रहः ।” ३ । १ । १४३ । इति पक्षे
अच् ।) सूर्य्यादिनव । यथा । रविसोममङ्गल-
बुधबृहस्पतिशुक्रशनिराहुकेतवः । (यदुक्तम्, --
“सूर्य्यश्चन्द्रो मङ्गलश्च बुधश्चापि बृहस्पतिः ।
शुक्रः शनैश्चरो राहुः केतुश्चेति नव ग्रहाः ॥”
“लोकानद्रीन् स्वरान् धातून् मुनीन् द्बीपान्
ग्रहानपि ।
समिधः सप्त सङ्ख्याताः सप्तजिह्वा हविर्भुजः ॥”
[Page2-375-a+ 52]
इत्यनेन ग्रहाणां यत् सप्तत्वमुक्तं तत् वराह-
मतानुसारेणेत्यवधेयम् । एतेन राहुकेत्वोर्ग्रहत्वं
सर्व्वे नाद्रियन्ते इति सूचितम् ॥) तेषामष्टधा
गतिर्यथा । वक्रा १ अतिवक्रा २ कुटिला ३
मन्दा ४ मन्दतरा ५ समा ६ शीघ्रा ७ शीघ्र-
तरा ८ । इति ज्योतिषम् ॥ तेषां ध्यानानि यथा ।
तत्र सूर्य्यस्य ध्यानम् ।
“क्षत्त्रियं काश्यपं रक्तं कालिङ्गं द्वादशाङ्गुलम् ।
पद्महस्तद्वयं पूर्व्वाननं सप्ताश्ववाहनम् ॥
शिवाधिदैवतं सूर्य्यं वह्निप्रत्यधिदैवतम् ॥” * ॥
सोमस्य ध्यानम् ।
“सामुद्रं वैश्यमात्रेयं हस्तमात्रं सिताम्बरम् ।
श्वेतं द्विबाहुं वरदं दक्षिणं सगदेतरम् ॥
दशाश्वं श्वेतपद्मस्थं विचिन्त्योमाधिदैवतम् ।
जलप्रत्यधिदैवञ्च सूर्य्यास्यमाह्वयेत्तथा ॥” * ॥
मङ्गलस्य ध्यानम् ।
“आवन्त्यं क्षत्त्रियं रक्तं मेषस्थं चतुरङ्गुलम् ।
आरक्तमाल्यवसनं भारद्बाजं चतुर्भुजम् ॥
दक्षिणोर्द्ध्वक्रमाच्छक्तिवराभयगदाकरम् ।
आदित्याभिमुखं देवं तद्वदेव समाह्वयेत् ॥
स्कन्दाधिदैवतं भौमं क्षितिप्रत्यधिदैवतम् ॥” * ॥
बुधस्य ध्यानम् ।
“मागधं द्व्यङ्गुलात्रेयं वैश्यं पीतं चतुर्भुजम् ।
वामोर्द्ध्वक्रमतश्चर्म्मगदावरदखड्गिनम् ॥
सूर्य्यास्यं सिंहगं सौम्यं पीतवस्त्रं तथाह्वयेत् ।
नारायणाधिदैवञ्च विष्णुप्रत्यधिदैवतमे ॥” * ॥
बृहस्पतेः ध्यानम् ।
“द्बिजमाङ्गिरसं पीतं सैन्धवञ्च षडङ्गुलम् ।
ध्यात्वा पीताम्बरं जीवं सरोजस्थं चतुर्भुजम् ॥
दक्षोर्द्ध्वादक्षवरदकरकादण्डमाह्वयेत् ।
ब्रह्माधिदैवं सूर्य्यास्यमिन्द्रप्रत्यधिदैवतम् ॥” * ॥
शुक्रस्य ध्यानम् ।
“शुक्रं भोजकटं विप्रं भार्गवञ्च नवाङ्गुलम् ।
पद्मस्थमाह्वयेत् सूर्य्यमुखं श्वेतं चतुर्भुजम् ॥
सदाक्षवरकरकादण्डहस्तं सिताम्बरम् ।
शक्राधिदैवतं ध्यायेत् शचीप्रत्यधिदैवतम् ॥” * ॥
शनेर्ध्यानम् ।
“सौराष्ट्रं काश्यपं शूद्रं सूर्य्यास्यं चतुरङ्गुलम् ।
कृष्णं कृष्णाम्बरं गृध्रगतं सौरिं चतुर्भुजम् ॥
तद्वद्बाणवरं शूलंधनुर्हस्तं समाह्वयेत् ।
यमाधिदैवतं प्राजापतिप्रत्यधिदैवतम् ॥” * ॥
राहोर्ध्यानम् ।
“राहुं मलयजं शूद्रं पैठीनं द्वादशाङ्गुलम् ।
कृष्णं कृष्णाम्बरं सिंहासनं ध्यात्वा तथाह्वयेत् ।
चतुर्ब्बाहुं खड्गवरशूलचर्म्मकरन्तथा ।
कालाधिदैव सूर्य्यास्यं सर्पप्रत्यधिदैवतम् ॥” * ॥
केतूनां ध्यानम् ।
“कौशद्वीपं केतुगणं जैमिनीयं षडङ्गुलम् ।
धूम्रं गृध्रगतं शूद्रमाह्वयेद्विकृताननम् ॥
सूर्य्यास्यं धूम्रवसनं वरदं गदिनं तथा ।
चित्रगुप्ताधिदैवञ्च ब्रह्मप्रत्यधिदैवतम् ॥”
इति ग्रहयागतत्त्वम् ॥
[Page2-375-b+ 52]
तेषां कामरूपे स्थानानि ध्यानमन्त्रादिश्च यथा,
“पूर्व्वं सुमदनायास्तु ब्रह्मक्षेत्रस्य पश्चिमे ।
महाक्षेत्रं यत्र देव आदित्यः सततं स्थितः ॥
भैरवस्य हितार्थाय यदा सर्व्वे सुराः स्थिताः ।
कामरूपे महापीठे ब्रह्मेन्द्रवरुणादयः ॥
तदा तत्त्वाह्वये शैले श्रीसूर्य्योऽपि व्यवस्थितः ।
त्रिस्रोता नाम तस्यास्ति नदी पूर्व्वदिशि स्थिता ॥
कापोतं करणं पश्चाद्यस्य कुण्डद्वयं स्थितम् ।
कापोतकुण्डे विधिवत् स्नात्वा करणकुण्डके ॥
तत्त्वाचलं समारुह्य संपूज्य च दिवाकरम् ।
सकृदेव नरो याति भास्करस्य गृहं प्रति ॥
सूर्य्यरश्मिसमुद्भूत ! कापोत ! करणामृत ! ।
पुण्यतोय ! महाघोरं पापं कापोत ! मे हर ! ॥
इत्यनेन तु मन्त्रेण स्नात्वा कापोतपुष्करे ।
करणं समुपस्पृश्य तत्त्वशैले रविं यजेत् ॥
त्रिविधं ब्रह्मबीजन्तु सहस्रपदमन्ततः ।
रश्मयेति चतुर्थ्यन्तं देवतायाः शुचेस्ततः ॥
अङ्गबीजमिदं प्रोक्तमादित्यस्यातिकामदम् ॥”
ध्यानं यथा, --
“पद्मासनः पद्मकरः पद्मगर्भसमद्युतिः ।
सप्ताश्वः सप्तरज्जुश्च द्विभुजो भास्करः सदा ॥
वर्त्त्लं मण्डलं चास्य अष्टपत्रसमन्वितम् ।
अङ्गुष्ठाद्यङ्गुलीनान्तु हृदादीनां तथा च षट् ॥
अङ्गमन्त्रेण संयुक्त उपान्त्यो वह्निसंयुतः ।
सर्व्वन्यासे समुद्दिष्टो मन्त्रः सर्व्वफलप्रदः ॥
हृच्छिरस्तु शिखावर्ष्मनेत्रास्योदरपृष्ठतः ।
वाह्वोः पाण्योर्ज्जङ्घयोस्तु पादयोश्चापि विन्यसेत् ॥
जघने तु समस्तानि क्रमान्मन्त्राक्षराणि तु ।
क्रमश्चोत्तरतन्त्रोक्तः पूजनेऽस्य प्रकीर्त्तितः ॥
विसर्ज्जनं तथैशान्यां विद्याद्या दलशक्तयः ।
निर्म्माल्यधृगुग्रचण्डो माठराद्यास्तु पार्ष्णयः ॥
बीजमुत्तरतन्त्रस्य पूर्व्वतः प्रतिपादितम् ।
अनेन विधिना तत्र पूजयित्वा सुरोत्तमम् ॥
स कामानखिलान् प्राप्य इह लोके स उत्तमः ।
सुखी शेषे ततो गच्छेद्भास्करस्यालयं प्रति ॥ १ ॥”
इति कालिकापुराणे ८० अध्यायः ॥
“पूर्व्वं वायुगिरेः शैलश्चन्द्रकूट इति स्मृतः ।
त्रिकोणस्ताम्रसंकाशस्तदूर्द्ध्वे चन्द्रमण्डलम् ॥
द्बितीयवर्गस्याद्यन्तु विन्द्बिन्दुभ्यामलङ्कृतम् ।
चन्द्रबीजमिति प्रोक्तं तेन चन्द्रं प्रपूजयेत् ॥
अद्यापि प्रतिदर्शे तु पर्व्वतं तं निशापतिः ।
प्रदक्षिणीकरोत्येव दशभिश्चाश्वभिर्युतः ॥
तस्यैव पूर्व्वभागे तु सोमकुण्डाह्वयं सरः ।
तत्र स्नात्वा च पीत्वा च नरः कैवल्यमश्नुते ॥
स्वर्गादवभृतश्चन्द्रः कामाख्यासेवने यदा ।
तदा तद्रश्मिसङ्घातनिःसृतास्तोयराशयः ॥
तैस्तोयैर्व्वासवः कुण्डमकरोदिन्द्रचन्द्रयोः ।
मध्ये पुण्यतमस्थाने स्वयं ब्रह्मशिलोपरि ॥
चन्द्ररश्मिसमुद्भूतचन्द्रकुण्ड महोदधे ।
सुधास्रवण साह्वाद त्वं चन्द्र कलुषं हर ॥
इत्यनेन तु मन्त्रेण यः स्नात्वा चन्द्रपाथसि ।
चन्द्रकूटं समारुह्य पूजयेद्यस्तु तं नरः ॥
[Page2-375-c+ 52]
अविच्छिन्ना सन्ततिस्तु सुकान्ता तस्य जायते ।
परत्र चन्द्रभवनं भित्त्वा याति परं पदम् ॥”
ध्यानं यथा, --
“श्वेतः श्वेताम्बरधरो दशाश्वो हेमभूषितः ।
गदापाणिर्द्विबाहुश्च स्मर्त्तव्यो वरदः शशी ॥ २ ॥
पूर्व्वस्यां कर्पटाख्यात्तु शैलाच्चित्र इति स्मृतः ।
यः पूर्व्वभागप्रान्तोऽभूद्दिश्याग्नेय्यां व्यवस्थितः ॥
पीठस्य ब्राह्मग्रावस्तु अर्ब्बाक् पर्व्वत उच्यते ।
तस्मिन् वसन्ति सततं ग्रहा राजन् ! यथेच्छया ॥
तत्र तान् पूजयेद्यस्तु स नाप्नोत्यापदं क्वचित् ।
रूपं मन्त्रञ्च सूर्य्यस्य चन्द्रस्य प्रतिपादितम् ।
सप्तानामितरेषान्तु मन्त्रं रूषं शृणुष्व मे ॥
रक्ताम्बरधरः शूली शक्तिमांश्च गदाधरः ।
चतुर्भुजो मेषरथो वरदो मङ्गलो मतः ॥ ३ ॥
पीताम्बवधरः शूली पीतमाल्यानुलेपनः ।
खड्गचर्म्मगदापाणिः सिं हस्थो वरदो बुधः ॥ ४ ॥
स्वर्णगौरः पीतवासाः स्वर्णपङ्कजसंस्थितः ।
मालां कमण्डलुं दण्डं वामेन वरदायकम् ॥
चतुर्भुजं सुसम्बद्धं चिन्तयेंद्देवतीर्थकम् ।
सव्वैर्दवगणैर्नित्यं नम्यमानं मनोहरम् ॥ ५ ॥
शुक्लवस्त्रं शुक्लवर्णं शङ्खनागोपरिस्थितम् ।
चतुर्भुजं चाक्षमालां पुस्तकञ्च वराभये ॥
क्रमाद्दक्षिणवामाभ्यां धत्ते दैत्यगुरुः सदा ॥ ६ ॥
इन्द्रनीलनिभः शूली वरदो गृध्रवाहनः ।
पाशबाणासनधरो ध्यातव्योऽर्कसुतः सदा ॥ ७ ॥
कामदेवस्य बीजन्तु मन्त्रं भौमस्य कीर्त्तितम् । मं ।
दुर्गाया नेत्रबीजस्य यत्तु मध्याक्षरं शुभम् ।
तन्मन्त्रं शशिपुत्त्रस्य सर्व्वकामफलप्रदम् ॥ बु ॥
भकारपञ्चमो यस्तु चतुर्थस्वरसंयुतः ।
गणेशबीजं तदिदं गुरोर्म्मन्त्रं प्रकीर्त्तितम् ॥ बृ ॥
बिन्द्बिन्दुसंयुतञ्चापि पूर्व्ववर्णद्बयं पुनः ।
सप्तमस्वरसंयुक्तो भकारस्वादिरन्तरम् ॥
प्रान्तवर्गाद्यक्षरन्तु बिन्द्विन्दुभ्यां समन्वितम् ।
भवेंच्छुक्रस्य बीजन्तु सर्व्वकामसमृद्धिदम् ॥ शु ॥
प्रान्तवर्गाद्यक्षरन्तु चन्द्रबिन्दुसमन्वितम् ।
आद्यमन्त्यस्वरोपेतं तदेवेन्द्वादिसंयुतम् ।
शनैश्चरस्य मन्त्रोऽयं सर्व्वदोषविनाशनः ॥ श ॥
बिन्दुचन्द्रसमायुक्तं नामाद्यक्षर एव वा ।
तेषां सर्व्वग्रहाणां वै मन्त्रसङ्घः प्रकीर्त्तितः ॥
शान्तिके पौष्टिके कृत्ये एभिर्मन्त्रैर्ग्रहानिमान् ।
पूजयेत् सर्ब्बदा धीरो भूतिकामो महामतिः ॥
वरदाभयहस्तश्च खड्गचर्म्मधरस्तथा ।
सिंहासनगतः कृष्णो राहुधींरैः प्रचक्ष्यते ॥ ८ ॥
धूम्रवर्णो विशालाक्षः पुच्छरूपी चतुर्भुजः ।
खड्गचर्म्मगदाबाणपाणिः केतुः शवासनः ॥ ९ ॥
उपान्तादिद्वादशेन स्वरेण सहितः पुनः ।
उपान्तपञ्चमेनेन्दुबिन्दुभ्यां सहितावुभौ ॥
मन्त्रोऽयमनुलोमेन राहोः केतोर्विलोमतः ।
आद्याक्षरं बिन्दुमद्वा मन्त्रमुक्तं तथैतयोः ॥ रा । के
एवं चित्रे शैलवरे पूजयित्वा नवग्रहान् ।
अभीष्टान् लभते कामान्नरः शान्तिं तथोत्तमाम् ॥”
इति कालिकापुराणे ८१ अध्यायः ॥ * ॥
[Page2-376-a+ 52]
(अथ ग्रहयुत्यधिकारो यथा, --
“ताराग्रहाणामन्योन्यं स्यातां युद्धसमागमौ ।
समागमः शशाङ्केन सूर्य्येणास्तमनं सह ॥
शीघ्रे मन्दाधिकेऽतीतः संयोगो भवितान्यथा ।
द्बयोः प्राग्यायिनोरेवं वक्रिणोस्तु विपर्य्ययात् ॥
प्राग्यायिन्यधिकेऽतीतो वक्रिण्येष्यः समागमः ॥
ग्रहान्तरकलाः स्वस्वभुक्तिलिप्तासमाहताः ।
भुक्यन्तरेण विभजेदनुलोमविलोमयोः ॥
द्बयोर्वक्रिण्यथैकस्मिन् भुक्तियोगेन भाजयेत् ॥
लब्धं लिप्तादिकं शोध्यं गते देयं भविष्यति ।
विपर्य्ययाद्वक्रगत्योरेकस्मिंस्तु धनव्ययौ ॥
समलिप्तौ भवेतां तौ ग्रहौ भगणसंस्थितौ ।
विवरं तद्वदुद्धृत्य दिनादि फलमिष्यते ॥
कृत्वा दिनक्षपामानं तथा विक्षेपलिप्तिकाः ।
नतोन्नतं साधयित्वा स्वकाल्लग्नवशात्तयोः ॥
विषुवच्छाययाभ्यस्ताद्विक्षेपाद् द्वादशोद्धृतात् ।
फलं स्वनतनाडीघ्नं स्वदिनार्द्धविभाजितम् ॥
लब्धं प्राच्यामृणं सौम्याद्विक्षेपात् पश्चिमे धनम् ।
दक्षिणे पाक्कपाले स्वं पश्चिमे तु तथा क्षयः ॥
सत्रिभग्रहजक्रान्तिभागघ्नाः क्षेपलिप्तिकाः ।
विकलाः स्वमृणं क्रान्तिक्षेपयोर्भिन्नतुल्ययोः ॥
नक्षत्रग्रहयोगेषु ग्रहास्तोदयसाधने ।
शृङ्गोन्नतौ तु चन्द्रस्य दृक्कर्म्मादाविदं स्मृतम् ॥
तात्कालिकौ पुनः कार्य्यौ विक्षेपौ च तयोस्ततः ।
दिक् तुल्ये त्वन्तरं भेदे योगः शिष्टं ग्रहान्तरम् ॥
कुजार्किज्ञामरेज्यानां त्रिंशदर्द्धार्द्धवर्द्धिताः ।
विष्कम्भाश्चन्द्रकक्षायां भृगोः षष्टिरुदाहृता ॥
त्रिचतुःकर्णयुक्त्याप्तास्ते द्विघ्नास्त्रिज्यया हताः ।
स्फुटाः स्वकर्णास्तिथ्याप्ता भवेयुर्मानलिप्तिकाः ॥
छायाभूमौ विपर्य्यस्ते स्वच्छायाग्रे तु दर्शयेत् ।
ग्रहः स्वदर्पणान्तस्थः शङ्ङ्क्वग्रे सम्प्रदृश्यते ॥
पञ्च हस्तोच्छ्रितौ शङ्कू यथादिग्भ्रमसंस्थितौ ।
ग्रहान्तरेण विक्षिप्तावधो हस्तनिखातगौ ॥
छायाकर्णौ ततो दद्याच्छायाग्राच्छङ्कुमूर्द्धगौ ।
छायाकर्णाग्रसंयोगे संस्थितस्य प्रदर्शयेत् ॥
स्वशङ्कमूर्द्धगौ व्याम्नि ग्रहौ दृक्तुल्यतामितौ ।
उल्लेखं तारकास्पर्शाद्भेदे भेदः प्रकीर्त्त्यते ॥
युद्धशंमुविमर्द्दाख्यमंशुयोगे परस्परम् ।
अंशादूनेऽपसव्याख्यं युद्धमेकोऽत्र चेदणुः ॥
समागमोऽंशादधिके भवतश्चेद्बलान्वितौ ।
अपसव्ये जितो युद्धे पिहितोऽणुरदीप्तिमान् ॥
रूक्षो विवर्णो विध्वस्तो विजितो दक्षिणाश्रितः ।
उदकस्थो दीप्तिमान् स्थूलो जयी याम्येपि यो
बली ॥
आसन्नावप्युभौ दीप्तौ भवतश्चेत् समागमः ।
स्वल्पौ द्वावपि विध्वस्तौ भवेतां कूटविग्रहौ ॥
उदक्स्थो दक्षिणस्थो वा भार्गवः प्रायशो जयी ।
शशाङ्केनैवमेतेषां कुर्य्यात् संयोगसाधनम् ॥
भावाभावायलोकानां कल्पनेयं प्रदर्शिता ।
स्वमार्गगाः प्रवान्त्येते दूरमन्योन्यमाश्रिताः ॥”
इति सूर्य्यसिद्धान्ते ग्रहयुत्यधिकारः ॥
अथ ग्रहाणां राश्यधिपत्वकथनं ग्रहभावप्रकाशे
[Page2-376-b+ 52]
यथा, --
“मेषवृश्चिकयोर्भौमः शुक्रो वृषतुलाभृतोः ।
बुधः कन्यामिथुनयोः प्रोक्तः कर्कस्य चन्द्रमाः ॥
स्यान्मीनधन्विनोर्जीवः शनिर्मकरकुम्भयोः ।
सिंहस्याधिपतिः सूर्य्यः कथितो गणकोत्तमैः ॥”
अथ ग्रहाणामुच्चनीचत्वकथनं तत्रैव यथा, --
“रवेर्मेषतुले प्रोक्ते चन्द्रस्य वृषवृश्चिकौ ।
भौमस्य मृगकर्कौ च कन्यामीनौ बुधस्य तु ॥
जीवस्य कर्कमकरौ मीनकन्ये सितस्य च ।
तुलामेषौ च मन्दस्य उच्चनीचाबुदाहृतौ ॥”
अथ ग्रहाणामन्योन्यं मित्रशात्रवमाह तत्रैव ।
“रवीन्दुभौमगुरवो ज्ञशुक्रशनिराहवः ।
स्वस्मिन् मित्राणि चत्वारि परस्मिन् शत्रवः
स्मृताः ॥
राहुरव्योः परं वैरं गुरुभार्गरयोरपि ।
हिमांशुबुधयोर्वैरं विवस्वन्मन्दयोरपि ॥”
अथ ग्रहाणां प्रभातादिकालज्ञानमाह तत्रैव,
“प्रभातमिन्दुजगुरू मध्याह्नं रविभूमिजौ ।
अपराह्णं भार्गवेन्दू सन्ध्या मन्दभुजङ्गमौ ॥”
अथ ग्रहाणां दृष्टिकथनं तत्रैव यथा, --
“तिर्य्यग्दृशौ बुधसितौ भौमार्कौ व्योमदर्शिनौ ।
जीवेन्दू समदृष्टी च शनिराहू अधोदृशौ ॥”
अथ ग्रहाणां विचरणस्थानानि तत्रैव यथा, --
“भार्गवेन्दू जलचरौ ज्ञजीवौ ग्रामचारिणौ ।
राहुक्षितिजमन्दार्कान् ब्रुवतेऽरण्यचारिणः ॥”
अथ ग्रहाणां पित्तादिधातुज्ञानमाह तत्रैव,
“पित्तं प्रभाकरक्ष्माजौ श्लेष्मा भार्गवशीतगू ।
ज्ञगुरू समधातू च पवनौ राहुमन्दगौ ॥”
अथ ग्रहाणां रसज्ञानमाह तत्रैव ।
“कुजार्कौ कटुकौ जीवो मधुरस्तुवरो बुधः ।
क्षाराम्लौ चन्द्रभृगुजौ तीक्ष्णौ सर्पार्कनन्दनौ ॥”
अथ ग्रहाणां धातुमूलादिचिन्ताज्ञानमाह ।
“मन्देन्दूरगभौमाः स्युर्धातुः सवितृभार्गवौ ।
मूलं जीवश्च सौम्यश्च जीवं प्राहुर्महाधियः ॥”
अथ ग्रहाणां पदज्ञानमाह तत्रैव ।
“द्बिपदौ भार्गवगुरू भूपुत्त्रार्कौ चतुष्पदौ ।
पक्षिणौ बुधशौरी च चन्द्रराहू सरीसृपौ ॥”
अथ ग्रहाणां जातिविशेषमाह ।
“विप्रौ शुकगुरू क्षत्त्रौ कुजार्कौ शूद्र इन्दुजः ।
इन्दर्वैश्यः स्मृतौ म्लेच्छौ सैहिकेयशनैश्चरौ ॥”
अथ ग्रहाणां देहादीनां स्वरूपमाह ।
“स्थूल इन्दुः सितः षण्डः चतुरस्रौ कुजो भृगुः ।
वर्त्तुलौ सोमधिषणौ दीर्घौ शनिभुजङ्गमौ ॥”
अथ ग्रहाणां वणस्वरूपमाह तत्रैव ।
“रक्तवर्णः कुजः प्रोक्तो धिषणः कनकद्युतिः ।
शुकपिच्छसमः सौम्यो गौरकान्तिरथोष्णगुः ॥
मन्दारस्यार्कपुष्पस्य समद्युतिरनुष्णगुः ।
कविरत्यन्तधवलः फणी कृष्णः शनिस्तथा ॥”
ग्रहाणां धातुचिन्तामाह तत्रैव ।
“शुक्रे चन्द्रे भवद्राप्यं बुधे स्वर्णमुदाहृतम् ।
गुरौ रत्नयुतं हेम सूर्य्ये मौक्तिकमुच्यते ॥
भोमे त्रपुः शनौ लौहं राहावश्मानि कीर्चयेत् ।
[Page2-376-c+ 52]
घातोर्विनिश्चये ज्ञाते विशेषः स्यादुदाहृतः ॥
शुक्रे चन्द्रे जलाधारो देवतावसतिर्गुरौ ।
रवौ चतुष्पदाश्मानमिष्टकानिचयो बुधे ॥
भृगौ स्थानं कुजे प्रोक्तं शनिराहू च वाह्यभूः ।
अमीभिर्हि बुकस्थाने नष्टभूमिं विलोकयेत् ॥”
अथ ग्रहाणां लिङ्गज्ञानमाह तत्रैव ।
“जीवमङ्गलमार्त्तण्डानुशन्ति पुरुषान् बुधाः ।
सोमसोमजमन्दा हि भृगुपुत्त्रास्तु योषितः ॥”
अथ ग्रहाणां वयोज्ञानमाह तत्रैव ।
“युवा कुजः शिशुः सौम्यः शशिशुक्रौ च मध्यमौ ।
मन्दमार्त्तण्डदेवेज्यफणिनः स्थविरा ग्रहाः ॥”
अथ ग्रहाणां प्रकृतिस्वरूपमाह तत्रैव ।
“भौममन्दार्कमोगीन्द्राः प्रकृत्या दुःखदायकाः ।
ज्ञगुरुश्वेतकिरणशुक्राः सुखकराः सदा ॥”
अथ ग्रहाणां राशिभोगकालनिरूपणं यदुक्तं
ज्योतिषे ।
“रविर्मासं निशानाथः सपाददिवसद्वयम् ।
पक्षत्रयं भूमिपुत्त्रो बुधोऽष्टादशवासरान् ॥
वर्षमेकं सुराचार्य्यश्चाष्टाविंशदिनं भृगुः ।
शनिः सार्द्धद्वयं वर्षं स्वर्भानुः सार्द्धवत्सरम् ॥”
ग्रहाणां स्तुत्यादिकन्तु नवग्रहशब्दे द्रष्टव्यम् ॥)
तेषां दशा तत्फलादि च दशाशब्दे गरुड-
पुराणे ६० अध्याये च द्रष्टव्यम् ॥ * ॥
अथ नवग्रहयागविधानादि यथा, --
याज्ञवल्क्य उवाच ।
“श्रीकामः शान्तिकामो वा वृद्ध्यायुरभिचार-
वान् ।
ग्रहयज्ञं समं कुर्य्यात् ग्रहाश्चैते बुधैः स्मृताः ॥
सूर्य्यः सोमो मङ्गलश्च बुधश्चैव बृहस्पतिः ।
शुक्रः शनैश्चरो राहुः केतुः कुर्य्यात् ग्रहांस्तथा ॥
ताम्रकात् स्फटिकाद्रक्तचन्दनात् स्वर्णकादुभौ ।
रजतादयसः सीसात् कांस्यात् वर्णान् निबोधत ॥
रक्तः शुक्लस्तथा रक्तः पीतः पीतः सितोऽसितः ।
कृष्णः कृष्णः क्रमाद्वर्णा द्रव्याणि मुनयस्ततः ॥
स्थापयेद्ग्रहवर्णानि होमार्थं प्रलिखेत् पटे ।
सवर्णानि प्रदेयानि वासांसि कुसुमानि च ॥
गन्धाश्च वलयश्चैव धूपो देयश्च गुग्गुलुः ।
कर्त्तव्यास्तत्र मन्त्रैश्च चरवः प्रतिदैवतम् ॥
आकृष्णेन इमं देवा अग्निर्मूर्द्ध्वा दिवः ककुत् ।
उद्वुध्यस्वेति जुहुयादृग्भिरेव यथाक्रमम् ॥
बृहस्पतेऽतियदर्य्यति सर्व्वेऽन्नात् परिस्रुतः ।
शन्नो देवीस्ततः काण्डात् केतुं कृन्वन्निति क्रमात् ॥
अर्कः पलाशः स्वदिरश्चापामार्गोऽथ पिप्पलः ।
औडम्बरः शमी दूर्व्वा कुशश्च समिधः क्रमात् ॥
होतव्या मधुसर्पिर्भ्यां दध्ना चैव समन्विताः ।
गुडौदनं पायसञ्च हविष्यं क्षीरयष्टिकम् ॥
दध्योदनं हविः पूपान्मांसं चित्रान्नमेव च ।
दद्याद्ग्रहक्रमादेतान् ग्रहेभ्यो भोजनं ततः ॥
घेनुः शङ्खस्तथानड्वान् हेम वासो हयस्तथा ।
कृष्णा गौरायसश्छाग एता वै दक्षिणाः क्रमात् ॥
ग्रहाः पूज्याः सदा यस्माद्राज्यादि प्राप्यतेफलम् ॥”
इति गारुडे १०१ अध्यायः ॥
[Page2-377+ 47]
<H>aTa vedaBede grahAdonAM mantraBedAH kramaSaH pradarSyante .
<छ्१>ऋग्वेदिनाम् <छ्२>यजुर्व्वेदिनाम् <छ्३>सामवेदिनाम् <छ्४>अथर्व्ववेदिनाम्
<छ्१>सूर्य्यस्य आकृष्णेण रजसा । १ । ३५ । २ <छ्२>आ कृष्णेण रजसा । वाः ३३ । ४३ <छ्३>उदु त्यं जातवेदसम् १ । १ । १ । ३ । ११*
<ॠ>*) बण्महांअसि १ । ३ । २ । ४ । ४ </ॠ><छ्४>विषासहिं सहमानम् १७ । १ । १
<छ्१>सोमस्य आप्यायस्व समेतु ते १ । ९१ । १६ <छ्२>इमं देवा असपत्नम् । वाः ९ । ४० <छ्३>सन्ते पयांसि । वाः १२ । ११३
<ॠ>†) सोमं राजानम् १ । १ । २ । ५ । १ </ॠ><छ्४>शक्रधूमं नक्षत्राणि ६ । १२८ । १
<छ्१>मङ्गलस्य अग्निर्मूर्द्धा दिवः ८ । ४४ । १६ <छ्२>अग्निर्मूर्द्धा दिवः । वाः १५ । २० <छ्३>अग्निर्मूर्द्धा दिवः १ । १ । १ । ३ । ७ <छ्४>त्वया मन्यो सरथम् ४ । ३२ । १
<छ्१>बुधस्य अग्ने विवस्वत् १ । ४४ । १ <छ्२>उद्बुध्यस्वाग्ने । वाः १५ । ५४ <छ्३>अग्ने विवस्वत् १ । १ । १ । ४ । ६ <छ्४>यद्राजानो विभजन्तः ३ । २९ । १
<छ्१>बृहस्पतेः बृहस्पते परि दीया १० । १०३ । ४ <छ्२>बृहस्पते अतियदर्य्यः । वाः २६ । ३ <छ्३>बृहस्पते परि दीया २ । ९ । ३ । २ । १
<ॠ>‡)बृहद्वयो हि । १ । १ । २ । ४ । ८ </ॠ><छ्४>बृहस्पतिर्नः परिपातु ७ । ५१ । १
<छ्१>शुक्रस्य शुक्रं ते अन्यत् ६ । ५८ । १ <छ्२>अन्नात् परिस्रुतः । वाः १९ । ७५ <छ्३>शुक्रं ते अन्यत् १ । १ । २ । ३ । ३ <छ्४>हिरण्यवर्णाः शुचयः १ । ३३ । १
<छ्१>शनैश्चरस्य शन्नोदेवीरभीष्टये १० । ९ । ४ <छ्२>शन्नो देवीरभीष्टये । वाः ३६ । १२ <छ्३>शन्नो देवीरभीष्टये १ । १ । १ । ३ । १३ <छ्४>सहस्रबाहुः पुरुषः १९ । ६ । १
<छ्१>राहोः कया नश्चित्रः ४ । ३१ । १ <छ्२>काण्डात् काण्डात् । वाः १३ । २० <छ्३>कया नश्चित्रः १ । २ । २ । ३ । ५ <छ्४>दिव्यं चित्रमृतुघाः
<छ्१>केतोः केतुं कृण्वन्नकेतवे १ । ६ । ३ <छ्२>केतुं कृण्वन्नकेतवे । वाः २९ । ३७ <छ्३>केतुं कृण्वन्नकेतवे २ । ६ । ३ । १२ । ३ <छ्४>यस्ते पृथुः स्तनयित्नुः ७ । ११ । १
<छ्१>सूर्य्यादिदेवेश्वरस्य आ वो राजानम् ४ । ३ । १ <छ्२>त्र्यम्बकं यजामहे । वाः ३ । ६० <छ्३>आ वो राजानम् १ । १ । २ । २ । ७ <छ्४>मानो विदन् विव्याधिनः १ । १९ । १
<छ्१>सोमाधिदेवो-
मायाः गौरीर्म्मिमाय १ । १६४ । ४१ <छ्२>श्रीश्चते लक्ष्मीश्च । वाः ३१ । २२ <छ्३>आपो हि ष्ठा २ । ९ । २ । १० । १ <छ्४>आपो हि ष्ठा १ । ५ । १
<छ्१>कुजाधिदेव-
स्कन्दस्य कुमारं माता ५ । २ । १ <छ्२>यदक्रन्दः प्रथमम् । वाः २९ । २२ <छ्३>स्योना पृथिवि । वाः ३५ । २१ <छ्४>अग्निरिव मन्यो त्विषितः ४ । ३१ । २
<छ्१>बुधाधिदेवहरेः इदं विष्णुर्विचक्रमे १ । २२ । १७ <छ्२>विष्णोरराटमसि । वाः ५ । २१ <छ्३>इदं विष्णुर्विचक्रमे १ । ३ । १ । ३ । ९ <छ्४>प्र तद्विष्णुः स्तवते ७ । २६ । २
<छ्१>जीवाधिदेव-
ब्रह्मणः त्वमित् सप्रथाः ८ । ६० । ५ <छ्२>आ ब्रह्मन् ब्राह्मणः । वाः २२ । २२ <छ्३>त्वमित् सप्रथाः १ । १ । १ । ४ । ८ <छ्४>ब्रह्म जज्ञानम् ४ । १ । १
<छ्१>शुक्राधिदेवेन्द्रस्य इन्द्रं वो विश्वतः १ । ७ । १० <छ्२>सजोषा इन्द्रः । वाः ७ । ३७ <छ्३>इन्द्रमित् देवतातये १ । ३ । २ । १ । ७ <छ्४>इन्द्रेमं प्रतरम् ६ । ५ । २
<छ्१>शन्यधिदेवयमस्य यमाय सोमं सुनुत १० । १४ । १३ <छ्२>यमाय त्वाङ्गिरस्वते । वाः ३८ । ९ <छ्३>आयं गौः पृश्निः २ । ६ । १ । ११ । १ <छ्४>यः प्रथमं प्रवतमाससाद ६ । २८ । ३
<छ्१>राह्वधिदेव-
कालस्य ब्रह्म जज्ञानम् । वाः । १३ । ३ <छ्२>कार्षिरसि समुद्रस्य । वाः ६ । २८ <छ्३>ब्रह्म जज्ञानम् । १ । ४ । १ । ३ । ९ <छ्४>रोहितः कालः १३ । २ । ३९
<छ्१>केत्वधिदेव-
चित्रगुप्तस्य उषो वाजं हि १ । ४८ । ११ <छ्२>चित्रावसो स्वस्ति । वाः ३ । १८ <छ्३>चित्र इच्छिशोः १ । १ । २ । २ । २ । <छ्४>आज्ञातं यदनाज्ञातम्
<छ्१>सूर्य्यप्रत्यधि-
<छ्१>देवाग्नेः अग्निं दूतं वृणीमहे १ । १२ । १ <छ्२>अग्निं दूतं पुरोदधे । वाः २२ । १७ <छ्३>अग्निं दूतं वृणीमहे १ । १ । १ । १ । ३ <छ्४>समास्त्वाग्ने ऋतवः २ । ६ । १
<छ्१>सोमप्रत्यधि-
देवजलस्य अप्सु मे सोमः १ । २३ । २० <छ्२>आपो हि ष्ठा । वाः ११ । ५० <छ्३>उदुत्तमं वरुण पाशम् । वाः १२ । १२ <छ्४>शन्नो देवीरभीष्टये । वाः ३६ । १२
<छ्१>कुजप्रत्यधि-
देवक्षितेः स्योना पृथिवि १ । २२ । १५ <छ्२>स्योना पृथिवि । वाः ३५ । २१ <छ्३>पृथिव्यन्तरीक्षम् । तैः आः ७ । ७ । ३ <छ्४>भूमे मातर्निधेहि १२ । १ । ६३
<छ्१>बुधप्रत्यधि-
देवविष्णोः सहस्रशीर्षा पुरुषः १० । ९० । १ <छ्२>इदं विष्णुर्विचक्रमे । वाः ५ । १५ <छ्३>सहस्रशीर्षा पुरुषः । वाः ३१ । १ <छ्४>इदं विष्णुंर्विचक्रमे ७ । २६ । ४
<छ्१>जीवप्रत्यधि-
देवेन्द्रस्य इन्द्रायेदो मरुत्वते ९ । ६४ । २२ <छ्२>इन्द्र आसां नेता । वाः १७ । ४० <छ्३>इन्द्रायेन्दो १ । ५ । २ । ४ । ६ <छ्४>इन्द्र जुषस्व प्र वहा २ । ५ । १
<छ्१>शुक्रप्रत्यधि-
देवशच्याः उत्तापर्णे सुभगे १० । १४५ । २ <छ्२>अदित्यै रास्नासि । वाः १ । ३० <छ्३>एकाष्टका तपसे । अः ३ । १० । १२ <छ्४>प्रेतं पादौ १ । २७ । ४
<छ्१>शनिप्रत्यधि-
देवप्रजापतेः प्रजापते न त्वद् १० । १२१ । १० <छ्२>प्रजापते न त्वद् । वाः १० । २० <छ्३>प्रजापते न त्वद् । वाः १० । २० <छ्४>नक्तं जातास्योषधे १ । २३ । १
<छ्१>राहुप्रत्यधि-
<छ्१>देवसर्पाणाम् आयं गौः पृश्निः १० । १८९ । १ <छ्२>नमोऽस्तु सर्पेभ्यः । वाः १३ । ६ <छ्३>तवेन्द्रिद्रावमम् १ । ३ । २ । ३ । ८ <छ्४>शेरभक शेरभ २ । २४ । १
<छ्१>केतुप्रत्यधि-
देवब्रह्मणः ब्रह्म जज्ञानम् । वाः १३ । ३ <छ्२>ब्रह्म जज्ञानम् । वाः १३ । ३ <छ्३>एष ब्रह्मा य ऋत्विजः १ । ५ । २ । १ । २ <छ्४>ये दिशामन्तर्देशेभ्यः ४ । ४० । ८
पाटान्तराणि प्रदर्श्यन्ते, --
[Page2-378-a+ 52]
(गृह्यते अनुगृह्यते अभ्युपपद्यते इति । ग्रह +
“ग्रहवृदृनिश्चिगमश्च ।” ३ । ३ । ५८ । इति
अप् ।) अनुग्रहः । निर्ब्बन्धः । (यथा, आर्य्या-
सप्तशत्याम् । ४४५ ।
“महति स्नेहे निहितः कुसुमं बहु दत्तमर्च्चितो
बहुशः ।
वक्रस्तदपि शनैश्चर इव सखि ! दुष्टग्रहो
दयितः ॥”
“दुष्टो ग्रह आग्रहो यस्य पक्षे दुष्टश्चासौ ग्रह-
श्चेति विग्रहः ।” इति तट्टीका ॥) ग्रहणम् ।
(यथा, भागवते । ३ । १५ । ३५ ।
“सद्योहरेरनुचरावुरु विभ्यतुस्तत्-
पादग्रहावपततामतिकातरेण ॥”)
रणोद्यमः । पूतनादयः । ते तु बालग्रहाः ।
(एतेषां नामानि विवरणञ्च बालग्रहशब्दे द्रष्ट-
व्याणि ॥ * ॥) सैंहिकेयः । (यथा, रघुः । १२ । २८ ।
“सन्ध्याभ्रकपिशस्तस्य विराधो नाम राक्षसः ।
अतिष्ठम्मार्गमावृत्य रामस्येन्दोरिव ग्रहः ॥”)
उपरागः । स तु चन्द्रसूर्य्ययोर्ग्रहणम् । इति
मेदिनी । हे । ३ ॥ (यदुक्तं तिथितत्त्वे ।
“भत्रिपादान्तरे राहोः केतोर्व्वा संस्थितो रविः ।
चतुष्पादान्तरे चन्द्रस्तदा सम्भाव्यते ग्रहः ॥”
ग्रहाणां नवसंख्यात्वेन ग्रहशब्देनापि नवमसंख्या
उच्यते । यथा, देवीभागवते । १ । ३ । ३ ।
“चतुर्द्दशसहस्रञ्च मात्स्यमाद्यं प्रकीर्त्तितम् ।
तथा ग्रहसहस्रन्तु मार्कण्डेयं महाद्भुतम् ॥”
महादेवः । यथा, महाभारते । १३ । १७ । ३७ ।
“चन्द्रः सूर्य्यः शनिः केतुर्ग्रहो ग्रहपतिर्व्वरः ॥”)
<LEND>
