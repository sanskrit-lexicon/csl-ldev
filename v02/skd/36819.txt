<L>36819<pc>5-178<k1>श्वासः<k2>श्वासः
श्वासः¦, पुं, (श्वसित्यनेनेति । श्वस + करणे घञ् ।
<>यद्वा, श्वसितीति । श्वस + “श्याद्व्यधेति ।” ३ ।
<>१ । १४१ । इति णः ।) श्वसितम् । वायुः ।
<>इति हेमचन्द्रः ॥ तत्पर्य्यायः । प्राणः २ । इति
<>राजनिर्घण्टः ॥ (यथा, साहित्यदर्पणे । १ । १४७ ।
<>“श्वासान् मुञ्चति भूतले विलुठति त्वन्मार्ग-
<>मालोकते
<>दीर्घं रोदिति विक्षिपत्यत इतः क्षामां भुजा-
<>वल्लरीम् ॥”)
<>रोगविशेषः । स तु बलवान् महापातकजः ।
<>यथा, --
<>“उन्मादश्चत्वचां दोषो राजयक्ष्माश्मरी तथा ।
<>श्वासश्च मधुमेहौ द्वावुदरी पापसंज्ञकाः ॥
<>इति नारदोक्तम् ॥”
<>इति शुद्धितत्त्वम् । स च हीनबल उपपातकजः
<>यथा, --
<>जलोदस्यकतमीहशूलरोगव्रणानि च ।
[Page5-178-b+ 52]
<>श्वासाजीर्णज्वरच्छर्द्दिभ्रममोहगलग्रहाः ।
<>रक्तार्व्वुदविसर्पाद्या उपपापोद्भवा गदाः ॥”
<>इति मलमासतत्त्वम् ॥ * ॥
<>अथ श्वासाधिकारः । तत्र निदानमाह ।
<>“यैरेव कारणैर्हिक्का देहिनां संप्रवर्त्तते ।
<>तैरेव बहुभिः श्वासो व्याधिर्घोरः प्रजायते ॥”
<>श्वासस्य भेदानाह ।
<>“महोर्द्धच्छिन्नतमक्षुद्रभेदैस्तु पञ्चधा ।
<>भिद्यते स महाव्याधिः श्वास एको विशेषतः ॥”
<>पूर्व्वरूपमाह ।
<>“प्राग्रूपं तस्य हृत्पीडा शूलमाध्मानमेव च ।
<>आनाहो वक्त्रवैरस्यं शङ्खनिस्तोद एव च ॥” * ॥
<>मंप्राप्तिमाह ।
<>“यदा स्रोतांसि संरुध्य मारुतः कफपूर्त्तकः ।
<>विश्वग्व्रजतिसं रुद्धस्तदा श्वासं करोति सः ॥”
<>स्रोतांसि प्राणोदकान्नवहानि । कफपूर्व्वकःकफः
<>पूर्व्वः प्रधानं यस्य सः । विश्वग्व्रजति सर्व्वतो
<>विमार्गान् याति । संरुद्धः कफेन रुद्धमार्गः ॥ * ॥
<>महाश्वासस्य लक्षणमाह ।
<>“उद्धूयमानवातो यः शब्दवत् दुःखितो नरः ।
<>उच्चैः श्वसिति सन्नद्धो मत्तर्षभ इवानिशम् ॥
<>प्रनष्टज्ञानविंज्ञानस्तथा विभ्रान्तलोचनः ।
<>विवृताक्ष्याननो बद्धमूत्रवर्च्चा विशीर्णवाक् ॥
<>दीनः प्रश्वसितं चास्य दूरात् विज्ञायते भृशम् ।
<>महाश्वासोपसृष्टस्तु क्षिप्रमेव विपद्यते ॥”
<>उद्धूयमानवातः ऊर्द्ध्वं नीयमानो वातो यस्य सः
<>शब्दवत् शब्दं यथा स्यात् कीदृक् स शब्दस्तद्-
<>बोधयितुमाह । मत्तर्षभ इव उच्चैः श्वसिती-
<>त्यन्वयः । सन्नद्धः आनद्धः आनाहयुक्त इति
<>यावत् । ज्ञानं शास्त्रम् । विज्ञानं तदर्थविनि-
<>श्चयः । विशीर्णवाक् स्खलितवचनः । दीनः
<>ग्लानः । मारकश्चाथं महाश्वासः ॥ * ॥ ऊर्द्ध-
<>श्वासमाह ।
<>“ऊर्द्ध्वं श्वसिति योऽत्यर्थं न च प्रत्याहरत्यधः ।
<>श्लेष्मावृतमुखस्रोतः क्रुद्धगन्धवहार्द्दितः ।
<>ऊर्द्ध्वदृष्टिर्विपश्यंस्तु विभ्रान्ताक्ष इतस्ततः ।
<>प्रमुह्यन् वेदनार्त्तश्च शुष्कास्यो रतिपीडितः ॥
<>ऊर्द्ध्वश्वासे प्रकुपिते ह्यधःश्वासो निरुध्यते ।
<>मुह्यतस्ताम्यतश्चोर्द्ध्वं श्वासस्तस्यैव हन्त्यसून् ॥”
<>सर्वेषु श्वासेषूर्द्धं श्वसते । अत्र अत्यर्थमिति
<>विशेषः । न च प्रत्याहरत्यधः न श्वासमधः
<>करोति । श्लेष्मावृतेत्यादि । श्वेष्मणा आवृतं
<>यन्मुखं स्रोतांसि च तैः क्रूद्धो यो गन्धवहस्ते
<>नार्द्दितः । विपश्यन् इतस्ततो विकृतं यथा
<>स्यादेवं पश्यन् । अधःश्वासो निरुध्यते श्वासो
<>नाधः प्रवर्त्तत इत्यर्थः ॥ * ॥ ऊर्द्धश्वासस्यारि-
<>ष्टस्य लक्षणमाह । मुह्यतो मोहं प्राप्नुवतः
<>ताम्यतो ग्लानिं प्राप्नुवतश्च ऊर्द्धश्वासः असून्
<>प्राणान् हन्ति । तस्यैवेति न तु मोहग्लानि-
<>रहितस्य ॥ * ॥ छिन्नश्वासमाह ।
<>“यस्तु श्वसिति विच्छिन्नं सर्वप्राणेन पीडितः ।
<>न चाश्वसिति दुःखार्त्तो मर्म्मच्छदरुजार्द्दितः ॥
[Page5-178-c+ 52]
<>आनाहस्वेदमूर्च्छार्त्तो दह्यमानेन वस्तिना ।
<>विप्लुताक्षः परिक्षीणः श्वसन् रक्तैकलोचनः ॥
<>विचेताः परिशुष्कास्यो विवर्णः प्रलपन्नरः ।
<>छिन्नश्वासेन विच्छिन्नः स शीघ्रं विजहात्यसून् ॥”
<>विच्छिन्नं सविच्छेदम् । सर्व्वप्रःणेन यावद्बलेन ।
<>मर्म्मच्छेदरुजार्द्दितः हृदयशिरश्छेदवेदनयेव
<>पीडितः । दह्यमानेन वस्तिना डपलक्षितः ।
<>विप्लुताक्षः अश्रुपूर्णनेत्रः । विचेता उद्विग्न-
<>चित्तः । छिन्नश्वासेन विच्छिन्नः सः । यस्तु
<>श्वसिति विच्छिन्नमित्यादिलक्षणयुक्तो यः स
<>नरश्छिन्नश्वासेन विच्छिन्नः पीडितो बोद्धव्य
<>इत्यर्थः । मारकश्चायं विच्छिन्नश्वासः ॥ * ॥
<>तमकश्वासमाह ।
<>“प्रतिलोमं यथा वायुः स्रोतांसि प्रतिपद्यते ।
<>ग्रीवां शिरश्च संगृह्य श्लेष्माणं समुदीर्य्य च ॥
<>करोति पीनसन्तेन कण्ठे घुर्घुरकं तथा ।
<>अतीव तीव्रवेगञ्च श्वासं प्राणप्रपीडकम् ॥
<>प्रताम्यति स वेगेन त्रस्यते संनिरुध्यते ।
<>प्रमोहं कासमानश्च स गच्छति मुहुर्म्मुहुः ॥
<>श्लेष्मणा मुच्यमानेन भृशं भवति दुःखितः ।
<>तस्यैव च विमोक्षान्ते मुहूर्त्तं लभते सुखम् ॥
<>तथास्योद्धंसते कण्ठः कृच्छ्राच्छक्नोति भाषितुम्
<>न चापि निद्रां लभते शयानः श्वासपीडितः ॥
<>पार्श्वे तस्यावगृह्णाति शयानस्य समीरणः ।
<>आसीनो लभते सौख्यमुष्णञ्चैवाभिनन्दति ॥
<>उच्छ्रिताक्षो ललाटेन क्लिद्यता भृशमार्त्तिमान्
<>विशुष्कास्यो मुहुः श्वासो मुहुश्चैवावधम्यते ॥
<>मेघाम्बुशीतप्राग्वातैः श्लेष्मलैश्च विवर्द्धते ।
<>स याप्यस्तमकः श्वासः साध्यो वा स्यान्नवो-
<>त्थितः ॥”
<>संगृह्य व्यथया समुदीर्य्य वर्द्धयित्वा । पीनसं
<>नासास्रावम् । तेन श्लेष्मणा घुर्घुरकं घुर्घुर-
<>शब्दम् । प्राणप्रपीडकं प्राणाधिष्ठानहृदय-
<>प्रपीडकम् । प्रताम्यति तमसि प्रविशतीव ।
<>वेगेन श्वासवेगेन । संनिरुध्यते निश्चेष्टो भव
<>तीति चक्रः । संनिरुध्यते श्वास इति जेज्जटः ।
<>श्लेष्मणा अमुच्यमानेन । सुखं सुखमिव । उद्धं-
<>सते व्यथितो भवति । शयानः शय्यानिहिताङ्गः
<>अवगृह्लाति पीडयति । उष्णञ्चैवाभिनन्दति
<>इत्यनेन तमको वातकफारब्ध इति बोधव्यम् ।
<>उच्छ्रिताक्षः शूनाक्षः । ललाटेन स्विद्यता
<>उपलक्षितः । अवधम्यते गजारूढस्येव सर्वगात्र
<>चाल्यते ॥ * ॥ तमकस्यैव पित्तानुबन्धजनित-
<>ज्वरादियोगेन प्रतमकसंज्ञामाह ।
<>“ज्वरमूर्च्छापरीतस्य विद्यात् प्रतमकं तु तत् ।
<>उदावर्त्तरुजोऽजीर्णक्लिन्नकायनिरोधतः ॥
<>तमसा वर्द्धतेऽत्यर्थं शीतैश्चाशु प्रशाम्यति ।
<>मज्जतस्तमसी चास्य विद्यात् प्रतमकं तु तत् ॥”
<>क्षुद्रश्वासमाह ।
<>“रूक्षायासोद्भवः कोष्ठे क्षुद्रो वात उदीरयन् ।
<>क्षुश्वद्रामेन सोऽत्यर्थं दुःखेनाङ्गप्रवाधकः ॥
<>हिनस्ति न च गात्राणि न च दुखो यथेतरे ।
[Page5-179-a+ 52]
<>न च भोजनपानानां निरुणद्ध्युचितां गतिम् ॥
<>नेन्द्रिमाणां व्यथाञ्चापि काञ्चिदुत्पादयेद्रुजम् ।
<>स साध्य उक्तो बलिनः सर्व्वे वा व्यक्तलक्षणाः ॥”
<>क्षुद्रः अल्पनिदानलिङ्गः । उदीरयन् ऊर्द्ध्वं-
<>गच्छन् । दुःखः दुःखप्रदः । सर्व्वे महाश्वासा-
<>दयोऽपि ॥ * ॥ श्वासानां साध्यत्वादिकमाह ।
<>“क्षुद्रः साध्यतमस्तेषां तमकः कृच्छ्र उच्यते ।
<>त्रयः श्वासा न सिध्यन्ति तमको दुर्बलस्य च ॥
<>कामं प्राणहरा रोगा बहवो न ज्वरादयः ।
<>तथा यथा श्वासहिक्के हरतो जीवमाशु ते ॥”
<>अथ श्वासस्य चिकित्सा ।
<>“श्वासहिक्कातुरं प्रायः स्निग्धैः स्वेदैरुपाचरेत् ।
<>युक्तैर्लवणतैलाभ्यां तैरस्य ग्रथितः कफः ॥
<>श्वासो विलयमायाति मारुतश्चोपशाम्यति ।
<>स्निग्धं ज्ञात्वा ततश्चैनं भोजयेच्च रसोदनम् ॥
<>स्वरसं शृङ्गवेरस्य माक्षिकेण समन्वितम् ।
<>पाययेत् श्वासकासघ्नं प्रतिश्यायकफापहम् ॥”
<>शृङ्गवेरमार्द्रकम् ।
<>“प्रस्थं विभीतकानां अस्थि विना साधयेदजा-
<>मूत्रे ।
<>अयमवलेहो लीढो मधुसहितः श्वासकासघ्नः ॥
<>दशमूली शटी रास्ना पिप्पली विश्वपौष्करौ ॥
<>शृङ्गतामलकीभार्गीगुडूचीनागराग्निभिः ॥
<>यवागूं विधिना सिद्धां कषायं वा पिबेन्नरः ।
<>श्वासहृद्ग्रहपार्श्वार्त्तिहिक्काकासप्रशान्तये ॥”
<>तामलकी भूम्यामलकी ।
<>“दशमूलस्य वा क्वाथः पौष्करेणावचूर्णितः ।
<>श्वासकासप्रशभनः पार्श्वशूलविनाशनः ॥
<>रम्भाकुन्दशिरीषाणां कुसुमं पिप्पलीयुतम् ।
<>पिष्ट्वा तण्डुलतोयेन पीत्वा श्वासमपोहति ॥
<>शृङ्गीमहौषधकणाघनपुष्कराणां
<>चूर्णं शटीमरिचयोश्च सिताविमिश्रम् ।
<>क्वाथेन पीतममृता वृषपञ्चमूल्या
<>श्वासं त्र्यहेन विनिहन्ति हि घोररूपम् ॥
<>पञ्चमूली तु सामान्यात् पित्ते योज्या कनीयसी
<>महती मारुते देया सैव देया कफेऽधिके ॥
<>कुष्माण्डकशिफाचूर्णं पीतं कोष्णेन वारिणा ।
<>शीघ्रं शमयति श्वासं कासञ्चापि सुदारुणम् ॥
<>हरिद्रां मरिचं द्राक्षां कणां रास्नां शटीं
<>गुडम् ।
<>कटुतैलं लिहन् हन्यात् श्वासान् प्राणहरानपि ॥
<>शतं संगृह्य भार्ग्यास्तु दशमूल्यास्तथापरम् ।
<>शतं हरीतकीनाञ्च पचेत्तोये चतुर्गुणे ॥
<>पादावशेषे तस्मिंस्तु रसे वस्त्रनिपीडिते ।
<>आलोड्य च तुलां पूतां गुडस्य त्वभयां ततः ॥
<>पुनः पचेत्तु मृद्वग्नौ यावल्लेहत्वमेति तत् ।
<>शीते च मधुनस्तत्र षट् फलानि विनिक्षिपेत् ॥
<>त्रिकटु त्रिसुगन्धश्च पलमात्रं पृथक् पृथक् ।
<>यवक्षारं कर्षयुग्मं संचूर्ण्य प्रक्षिपेत्ततः ॥
<>भक्षयेदभयामेकां लेहस्यार्द्धं पल तथा ।
<>श्वासं सुदारुणं हन्ति कासं पञ्चविधं तथा ॥
<>अर्शांस्यरोचकं गुल्मं शकृद्भेदं क्षयं तथा ।
[Page5-179-b+ 52]
<>स्वरवर्णप्रदो ह्येष जठराग्नेश्च दीपनः ।
<>नाम्ना भार्गीगुडख्यातो भिषग्भिः सकलैर्मतः ॥”
<>इति भार्गीगुडः ॥
<>“रसो गन्धो विषञ्चापि दङ्कणञ्च मनः शिला ।
<>एतानि कर्षमात्राणि मरिचं चाष्टकर्षकम् ॥
<>कटुत्रयं कर्षयुग्भं पृथगत्र विनिःक्षिपेत् ।
<>रसः श्वासकुठारोऽयं सर्व्वश्वासनिवारणः ॥”
<>श्वासकुठारो रसः । इति श्वासाधिकारः । इति
<>भावप्रकाशः ॥ * ॥ अन्यच्च ।
<>“विभीतकस्य वै चूर्णं समधु श्वामनाशनम् ।
<>पिप्पलीत्रिफलाचूर्णं मधुसैन्धवसंयुगम् ।
<>सर्व्वरोगज्वरश्वासशोषपीनसहृद्भवेत् ॥”
<>इति गारुडे १८९ अध्यायः ॥ * ॥
<>तस्य पुराणोक्तनिदानं यथा, --
<>धन्वन्तरिरुवाच ।
<>“अथातः श्वासरोगस्य निदानं प्रवदाम्यहम् ।
<>कासवृद्ध्या भवेच्छ्वासः पूर्व्वो वा दोषकौपनैः ॥
<>आमातिसारवमथुविषपाण्डुज्वरैरपि ।
<>रजोधूमानिलैर्म्मर्म्मघातादपि हिमाम्बुना ॥
<>क्षुद्रकस्तमकश्छिन्नो महानूर्द्ध्वञ्च पञ्चमः ।
<>कफोपरुद्धगमनः पवनो विश्वमास्थितः ॥
<>प्राणोदकान्नवाहीनि दुष्टस्रोतांसि दूषयन् ।
<>उरःस्थः कुरुते श्वासमामाशयसमुद्भवम् ॥ * ॥
<>प्राग्रूपं तस्य हृत्पार्श्वशूलं प्राणविलोमता ।
<>आनाहः शङ्खभेदश्च तत्रापासीत भोजनैः ॥
<>प्रेरितः प्रेरयन् क्षुद्रं स्वयं ससमलं मरुत् ।
<>प्रतिलोमं शिरा गच्छेत् उदीर्य्य पवनः कफम् ॥
<>परिगृह्य शिरोग्रीवमूरःपार्श्वे च पीडयन् ।
<>कासं घुर्घुरकं मोहमरुचिं पीनसं भृशम् ॥
<>करोति तीव्रवेगञ्च श्वासं प्राणोपतापनम् ।
<>प्रभ्राम्येत्तस्य वेगेन निष्ठूतान्ते क्षणं सुखी ॥
<>कृच्छ्राच्छयानः श्वसिति निषण्णः स्वास्थ्य-
<>मिच्छति ।
<>उच्छ्रिताक्षो ललाटेन स्विद्यता भृशमार्त्तिमान् ॥
<>विशुष्कास्यो मुहुः श्वासः कांक्षत्युष्णं सवेपथुम् ।
<>मेवाम्बु शीतप्राग्वातैः श्लेष्मलैश्च विवर्द्धते ॥
<>स याप्यस्तमकः साध्यो नरस्य बलिनो भवेत् ।
<>ज्वरमूर्च्छायुतः शीतैः शाम्येत् प्रतमकस्तु सः ॥
<>कासश्वसितविच्छिन्नमर्म्मच्छेदरुजार्द्दितः ।
<>सस्वेदमूर्च्छः सानाहो वस्तिदाहनिरोधवान् ॥
<>अधोदृष्टिः प्लुताक्षस्तु मुह्यन्रक्तकलोचनः ।
<>शुष्कास्यः प्रलपन् दीनो नष्टच्छायो विचेतनः ॥
<>महतामहता दीनो नादेन श्वसिति क्वथन् ।
<>उद्धूयमानः संरब्धो मत्तर्षभ इवानिशम् ॥
<>प्रनष्टज्ञानविज्ञानो विभ्रान्तनयनाननः ।
<>अक्ष समाक्षिपन्बद्धमूत्रवर्चा विशीर्णवाक् ॥
<>शुष्पकण्ठा मुहुर्म्मुहुः कर्णशङ्खशिरोऽभिरुक् ।
<>यो दीर्घमुच्छसित्यूर्द्ध्वं न च प्रत्याहरत्यधः ॥
<>श्लेष्मावृतमुखश्रोत्रः क्रुद्धगन्धवहार्द्दितः ।
<>ऊर्द्ध्वदृग्वीक्षते भ्रान्तमक्षिणी परितः क्षिपन् ॥
<>मर्म्मसु च्छिद्यमानेषु परिदेवी निरुद्धवाक् ।
<>एते सिद्धेयुरव्यक्ता व्यक्ताः प्राणहरा ध्नुवम् ॥”
[Page5-179-c+ 52]
<>इति गारुडे श्वासरोगनिदानं १५४ अध्यायः ॥
<>अथ श्वासरोगस्य कर्म्मविपाकः ।
<>“श्वासरोगो महानुग्रो देहिदेहावघातकः ।
<>कर्म्मणा येन भवति तन्मे निगदतः शृणु ।
<>महोर्द्ध्वच्छिन्नतमकक्षुद्राभेदोऽस्य पञ्चधा ॥
<>श्वासः संजायते नॄणां पृथक् कर्म्मानुसारता ॥
<>यस्तु यज्ञं समासाद्य पशुश्वासं निरुध्य च
<>हन्ति खादन्ति वातञ्च महाश्वासेन गृह्यते ॥ १ ॥
<>पौराणिककथामध्ये यस्तु वाचान्यथा भवेत् ।
<>स ऊर्द्ध्वश्वासमासाद्य दुनोत्यहरहर्निशम् ॥ २ ॥
<>निषिद्धदानग्रहणात् छिन्नश्वासेन गृह्यते । ३ ।
<>मर्त्यः शास्त्रार्थनिर्णीतवाक्यं यो दूषयत्यपि ॥
<>पीड्यते तमकश्वासैः क्षुद्रैः पाकस्य विघ्नतः । ४ । ५
<>परत्र कर्म्मतो देहि नरकेषु विपच्यते ॥
<>नरकान्ते पुनर्व्याघ्रयोनिं शूकरवायसीम् ।
<>पृथक्कर्म्मवशाद्योनिं गत्वा संप्राप्य तप्यते ॥
<>मानुषत्वमनुप्राप्य पूर्व्वोक्तेनोपगृह्यते ।
<>श्रुत्वा तूग्रन्तु कदनं श्वांसरोगसमुद्भवम् ।
<>प्रणम्य भरतः श्रीमान् भृगुं वाचमुवाचह ॥
<>राजोवाच ।
<>श्वासकर्म्मक्षयं येन दानेन नियमेन च ।
<>कृतेन मुक्तो भवति तन्मे वद प्रसादतः ॥
<>भृगुरुवाच ।
<>हाटकीं कारयेन्मूर्त्तिं भक्त्या वरुणवातयोः ।
<>ताम्रपात्रोपरि स्थाप्य तत्पात्रं कलसोपरि ।
<>राजतं कारयेत् पाशं ध्वजञ्चैव पलद्वयम् ।
<>वामदक्षिणतो मूर्त्तिं सपाशां गन्धदीपकेः ॥
<>वायोर्ध्वजसमायुक्तां गन्धमाल्यपरिष्कृताम् ।
<>वरुणस्यापसव्ये तु कुर्य्याद्वायोः प्रपूजनम् ॥
<>न च श्वासं विनाकासस्तच्छ्वासः कासतोऽपि वा
<>तस्मात् पूज्याविमौ सम्यक् वायुर्वरुण एव च ॥
<>वारुणं कारयेद्धोमं वरुणस्ये ति मन्त्रतः ।
<>घृतक्षौद्रतिलयवैः सहस्रं वा स्वशक्तितः ॥
<>वायोस्तिलयवैः कार्य्यं मनोवातेति मन्त्रतः ।
<>सादरं ब्राह्मणं पूज्य वस्त्रमाल्याक्षतादिभिः ॥
<>कर्म्मोपशमवाक्येन ब्राह्मणाय निवेदयेत् ।
<>सदक्षिणाञ्च तन्मूर्त्तिं दत्त्वा गाथां पठेन्नरः ।
<>ओँ नमः पाशभृते तुभ्यं ध्वजातिपतये नमः ।
<>जलाधिपतये तुभ्यं वायो सर्व्वजनप्रिय ॥
<>शुचये दीयते दानं ध्वजपाशौ तु राजतौ ।
<>श्वासकासौ हरेयातां प्रीतौ सर्व्वजनप्रियौ ॥
<>पूर्व्वजन्मविपाकोत्थौ श्वासकासौ च दारुणम् ।
<>सहिरण्यं प्रयच्छामि मुक्तोऽहं त्वत्प्रसादतः ॥
<>सादरं माधवं नत्वा दिग्देवान् भास्करं शिवम् ।
<>वस्त्रान्तरं कृतं विप्रं पुनर्भानुमुदीरयेत् ॥
<>अतः परं प्रकुर्व्वीत यदा सोऽद्भुतदुर्वहौ ।
<>श्वासकासौ ज्वरव्याधी दानं तस्योपशान्तये ॥
<>पशुघतोद्भवे श्वासे कुर्य्यादग्नेस्तु तप णम् ।
<>ओँ अग्ने मूर्द्धेति मन्त्रेण छागं दद्यात् सदक्षिणम्
<>कथाविघ्नोद्भवे रोगे कुर्य्यात् सारस्वतं नृप ।
<>दधिपात्रं सरजतं सरस्वत्यै निवेदयेत् ॥
<>निपिद्धदानग्रहणे गीदानन्तु समाचरेत् ।
[Page5-180-a+ 52]
<>इच्छाहारेण सन्तर्प्य द्विजञ्चापि प्रजापतिम् ॥
<>होमेनानेन दानेन मुक्तो भवति कर्म्मतः ।
<>मादरं माधवं नत्वा सन्तर्प्य द्विजपुङ्गवान् ॥
<>स्नात्वा कलसतोयेन मुक्तो भवति मानुषः ॥”
<>इति भृगुभरतोक्तश्वासकासकर्म्मविपाकः ॥
<>अपि च ।
<>“पिशुनो नरकस्यान्ते जायते श्वासकासवान् ।
<>घृतं तेन प्रदातव्यं सहस्रपलसम्मितम् ॥”
<>इति शातातपीयकर्म्मविपाकः ॥
<LEND>
