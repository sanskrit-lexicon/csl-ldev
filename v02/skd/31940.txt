<L>31940<pc>4-332<k1>वाद्यं<k2>वाद्यं
वाद्यं¦, क्ली, (वद् + णिच् + यत् ।) वादयन्ति ध्वन-
<>यन्ति यत् । वाज्ना इति भाषा । तत्पर्य्यायः ।
<>वादित्रम् २ आतोद्यम् ३ । तच्चतुर्विधं यथा,
<>“ततं वीणादिकं वाद्यमानद्धं मुरजादिकम् ।
<>वंश्यादिकन्तु शुषिरं कांस्यतालादिकं घनम् ॥”
<>इत्यमरः ॥
<>“इदं ततादि चतुर्विधं चतुःप्रकारं वाद्यादिशब्द-
<>द्वयवाच्यम् ।
<>‘इदं चतुर्विधं वाद्यं वादित्रादिद्विनामकम् ।’
<>वाद्यमितिसमस्तं प्रथमान्तं विशेष्यपदं इति
<>कलिङ्गादयः । फलतो न विशेष्यः ।” इति तट्टी-
<>कायां भरतः ॥ * ॥
<>अथ वाद्यानि ।
<>“तालेन राजते गीतं तालो वादित्रसम्भवः ।
<>गरीयस्तेन वादित्रं तच्चतुर्विधमुच्यते ॥
<>ततं शुषिरमानद्धं घनमित्थं चतुर्व्विधम् ।
<>ततं तन्त्रीगतं वाद्यं वंश्याद्यं शुषिरं तथा ॥
<>चर्म्मावनद्धमानद्धं घनं तालादिकं मतम् ॥” * ॥
<>तत्र ततं यथा, --
<>“अलावणी ब्रह्मवीणा किन्नरी लघुकिन्नरी ।
<>विपञ्ची वल्लकी ज्येष्ठा चित्रा ज्योषवती जया ॥
<>हस्तिका कुब्जिका कूर्म्मी शारङ्गी परिवादिनी ।
<>त्रिशवी शतचन्द्री च नकुलौष्ठी च ढंसवी ॥
<>औडम्बरी पिनाकी च निबन्धः शुष्कलस्तथा ।
<>गदावारणहस्तश्च रुद्रोऽथ शरमण्डलः ।
<>कपिलासो मधुस्यन्दी घोणेत्यादि ततं भवेत् ॥”
<>अलावणी यथा, --
<>“कनिष्ठिका परिधर्द्धिमध्यच्छिद्रेण संयुतः ।
<>दशयष्टिमितो दण्डः खादिरो वैणवोऽथवा ॥
<>अधःकरभवानूर्द्ध्वे छत्रावल्याभिशोभितः ।
<>नवाङ्गुलादधश्छिद्रोपरि चन्द्रार्द्धसन्निभाम् ॥
<>निवेश्य चुम्बिकां भद्रालावुखण्डं निवेशयेत् ।
<>द्वादशाङ्गुलविस्तारं दृढपक्वं मनोहरम् ॥
<>तुम्बिकावेधमध्येन दण्डच्छिद्रे तु निर्म्मिताम् ।
<>अलावुमध्यगां डौवीं कृत्वा स्वल्पान्तु काष्ठि-
<>काम् ॥
<>तथा संवेष्ट्य तन्मध्ये काष्ठिकां भ्रामयेत्ततः ।
<>यथा स्यान्निश्चलालाबुर्ब्बन्धश्च करभोपरि ॥
<>पञ्चाङ्गुलिषु संत्यज्यालावुं स्वल्पाञ्च बन्धयेत् ।
<>केशान्तनिर्म्मिता पट्टमयी सूत्रकृताथवा ॥
<>समाः सूक्ष्मा दृढा तत्र तन्त्री देया विचक्षणैः ।
<>एतल्लक्षणसंयोग्यान्यालावणी प्रकीर्त्तिता ॥
<>बिन्दुना न समुपेतं तुम्बं निःक्षिप्य वक्षसि ॥
<>मध्यमानामिकाभ्याञ्च वाद्या दक्षिणपाणिना ॥
<>तारे मद्रे च घोषे च त्रिस्थाने बिन्दुरिष्यते ।
<>तुम्बीमूलं समुत्पत्य वामाङ्गुष्ठेन धारयेत् ॥
<>ततस्ताभिस्तु सर्व्वाभिः स्वरव्यक्तिर्विधीयते ।
<>त्रिस्वरो दक्षिणः पाणिर्वामस्तत्र चतुःस्वरः ॥
<>अलावण्यां स्थिता ज्ञेयाः सप्तषड्जादयः स्वराः ।
<>रागव्यक्तिर्यथा रागे भवेत् षड्जादिभेदतः ॥
[Page4-332-c+ 52]
<>अंशन्यासविभेदाच्च तथात्रापि विधीयते ।
<>इयमलावणी प्रोक्ता मनःश्रवणरञ्जनी ॥
<>प्रत्यक्षा सारदा देवी वीणारूपेण संस्थिता ॥”
<>इत्यलावणी ॥ अन्येषां लक्षणं विस्तरभया-
<>न्नोक्तम् ॥ * ॥ शुषिरं यथा, --
<>“वंशोऽथ पारीमधुरीतित्तिरीशङ्खकाहलाः ।
<>तोडहीमुरलीवुक्काशृङ्गिकास्वरनाभयः ॥
<>शृङ्गं कापालिकं वंशश्चर्म्मवंशस्तथापरः ।
<>एते शुषिरभेदास्तु कथिताः पूर्व्वसूरिभिः ॥
<>वर्त्तुलः सरलश्चैकपर्व्वदोषविवर्ज्जितः ।
<>वैणवः स्वादिरो वापि रक्तचन्दनजोऽथवा ॥
<>श्रीखण्डजोऽथ सौवर्णो दन्तिदन्तमयोऽपि वा ।
<>राजतस्ताम्रजो वापि लौहजस्फाटिकोऽथवा ॥
<>कनिष्ठाङ्गुलितुल्येन गर्भरन्ध्रेण शोधितः ।
<>शिल्पविद्याप्रवीणेन वंशः कार्य्यो मनोहरः ॥
<>वंशेनैव मतोऽपीति मतङ्गमुनिनोदितम् ।
<>ततोऽन्येऽपि तदाकारा वंशा एव प्रकीर्त्तिताः ॥
<>तत्र त्यक्त्वा शिरोदेशादधो द्बिमितमङ्गुलम् ।
<>फुत्काररन्ध्रं कुर्व्वीत मितमङ्गुलिपर्व्वणा ॥
<>पञ्चाङ्गुलानि संत्यज्य तावद्रन्ध्राणि कारयेत् ।
<>कुर्य्यात्तथान्यरन्ध्राणि सप्तसंख्यानि कौशलात् ॥
<>वदरीबीजतुल्यानि संत्यज्यार्द्धार्द्धमङ्गुलम् ।
<>प्रान्तयोर्ब्बन्धनं कार्य्यं स्वराद्यैर्नादहेतवे ॥
<>सिक्थकेन कला देया तेन सुस्वरता भवेत् ।
<>पञ्चाङ्गुलोऽयं वंशः स्यादेकैकाङ्गुलिवृद्धितः ॥
<>षडङ्गुलानि नाम्ना स्याद्यावदष्टादशाङ्गुलम् ।
<>फुत्कारताररन्ध्रस्य यावदङ्गुलिमन्तरम् ॥
<>तदेव नाम वंशस्य वांशिकैः परिकीर्त्त्यते ॥
<>एकाङ्गुलो द्व्यङ्गुलश्च त्र्यङ्गुलश्चतुरङ्गुलः ।
<>अतितारतरत्वेन वांशिकैः समुपेक्षितः ॥
<>त्रयोदशाङ्गुलो वीणापरः ।
<>निन्दितो वंशतत्त्वज्ञैस्तथा सप्तदशाङ्गुलः ॥
<>महानन्दस्तथा नन्दो विजयोऽथ जयस्तथा ।
<>चत्वार उत्तमा वंशा मतङ्गमुनिसम्मताः ॥
<>दशाङ्गुलो महानन्दो नन्द एकादशाङ्गुलः ।
<>द्वादशाङ्गुलमानस्तु विजयः परिकीर्त्तितः ॥
<>चतुर्द्दशाङ्गुलमितो जय इत्यभिधीयते ।
<>ब्रह्मा रुद्रो रविर्विष्णुः क्रमादत्र व्यवस्थिताः ॥
<>नैविड्यं प्रोढता चापि सुस्वरत्वञ्च शीघ्रता ।
<>माधुर्य्यमिति पञ्चामी फुत्कृतेषु गुणाः स्मृताः
<>शीत्कारबहुलः स्तब्धो विस्वरः स्फुटतो लघुः ।
<>अमधुराश्च विज्ञेयाः षड्दोषाः फुत्कृते क्रमात् ॥
<>वृथा प्रयोगबाहुल्यमल्पता गीतवादनं ।
<>एभिर्दोषैर्युतोऽतीव निन्दितो वंशिको मतः ॥
<>स्थानकादिलयाभिज्ञो गमकाढ्यः स्फुटाक्षरः ।
<>शीघ्रहस्तः कलाभिज्ञो वांशिको रक्त उच्यते ॥
<>प्रमुक्तिर्बद्धमुक्तिश्च युक्तिश्चेत्यङ्गुलेर्गुणाः ।
<>सुस्थानत्वं सुस्वरत्वं अङ्गुलीसावनक्रिया ॥
<>समस्तगमकज्ञानं रागरागाङ्गवेदिता ।
<>क्रियाभाषाविभाषासु दक्षता गीतवादने ॥
<>स्वस्थाने चापि दुःस्थाने नादनिर्म्माणकौशलम् ।
<>गातॄणां स्थानदातृत्वं तद्दोषाच्छादनं तथा ॥
[Page4-333-a+ 52]
<>वांशिकस्य गुणा एते मया संक्षिप्य दर्शिताः ॥”
<>इति वंशः ॥
<>काहला स्त्री निषङ्गः । तोडही मुरली वुक्का
<>इत्येते च स्त्रियां सप्तस्वराणां नाभिरिव स्वर-
<>नाभिः स्त्रियां वर्त्तते । इतरेषां विस्तरभया-
<>न्नोक्तम् ॥ * ॥ आनद्धं यथा, --
<>“आनद्धे मर्द्दलः श्रेयान् इत्युक्तं भरतादिभिः ॥”
<>अपि च ।
<>“मुरजपटहढक्का विम्बको दर्पवाद्यं
<>पणवघनसरुञ्जा लावजाह्वत्रिवल्यः ।
<>करठकमठभेरी स्यात् कुडुक्का हुडक्का
<>झनसमुरलि झल्ली ढुक्कली दौण्डिशाना ॥
<>डमरुटमुकिमड्डुः कुण्डलीस्तङ्गुनामा
<>रणमभिघटवाद्यं दुन्दुभी च रजश्च ।
<>क्वचिदपि ढुढुकी स्यात् दर्दुरं चाप्युपाङ्गं
<>प्रकटितमनबन्धं वाद्यमित्थं जगत्याम् ॥
<>त्रिपुरमथनकर्त्तुस्ताण्डवे तत्प्रयाणे
<>ततमखशुषिरञ्चानद्धमित्थं घनञ्च । * ।
<>मर्द्दलः खादिरः श्रेष्ठो हीनः स्यादन्यदारुजः ।
<>रक्तचन्दनजो वाद्यो गभीरध्वनिरुच्चकैः ॥
<>सार्द्धहस्तप्रमाणन्तु दैर्घ्यमस्य विधीयते ।
<>त्रयोदशाङ्गुलं वाममथवा द्वादशाङ्गुलम् ॥
<>दक्षिणञ्च भवेद्धीनमेकेनार्द्धाङ्गुलेन वा ।
<>करणानद्धवदनो मध्ये चैव पृथुर्भवेत् ॥
<>षाण्मासीयो भवेत् वस्तस्तच्चर्म्म करणं मतम् ।
<>मृत्तिकानिर्म्मितश्चैव मृदङ्गः परिकीर्त्तितः ॥
<>पातयेत् खरलिं वाद्यं मादनार्थञ्च मर्द्दले ।
<>विभूतिर्गैरिकं भक्तं केन्दुकेन च सम्मतम् ॥
<>यद्वा चिपीटकं देयं जीवनीसत्त्वमिश्रितम् ।
<>सर्व्वमेकत्र पिष्टन्तल्लेपः खरलिरुच्यते ॥
<>वामास्ये पूरिकां कृत्वा लेपं दद्याच्च दक्षिणे ।
<>एवं मर्द्दलकः प्रोक्तः सर्व्ववाद्योत्तमो मतः ॥
<>अस्य संयोगमासाद्य सर्व्वं वाद्यञ्च शोभते ।
<>एतदङ्गे बीजकाष्ठे दलमर्द्धाङ्गुलं विदुः ॥ * ॥
<>तधिधोतेमिति ज्ञेयाः पाढवर्णा मृदङ्गजाः ।
<>थ्ॐ दं ढें धिक्कटस्तद्धी ताकं दं दं थोगं धिधि ॥
<>खर्झ झिं नं गटं दं था कूटपाढा मता अमी ।
<>तथिं थ्ॐ ढें तक्क धी द्ॐ दं दं धिग् णां ततं
<>तधि ॥
<>तक्क तं धं धिद्ॐ तधि पाढखण्डे त्वयं क्रमः । * ।
<>तथा च यतिमाने पाढखण्डः । द्रगतथेजां
<>गतथेजां धो धो धिक ताधिका थोजां थोजां
<>तक तता धिका थोता द्रगत ताधि धि धिधि-
<>कतता कडना थोधिक थोजां धोता द्रगतता
<>द्रगतता द्रगतता धि । इति यतिमानपाढ-
<>खण्डः ॥ * ॥
<>“यतिरोढाप्यवच्छेदो गजरो रूपकं ध्रुवम् ।
<>गलपः सारिगोणी च नादश्च कथितं तथा ॥
<>प्रहरणं वृन्दनञ्च प्रबन्धा द्वादश स्मृताः ॥”
<>यथा दं थात इत्येकताल्यां यतिः ॥ * ॥
<>ओडवाद्यं यथा । दां तथो तधिक तधिक दं
<>था दं था थोधि थोधि तत्त तत्त थवि थवि
[Page4-333-b+ 52]
<>दिश्यां दिश्यां टटुनकि टटुनकि तदटकु तदटकु
<>खवटकु खवटकु तगिनगि तगिनगि दां दां दं
<>दं दीं दीं दं ता तथा । इत्योडवाद्यम् ॥ * ॥
<>अवच्छेदवाद्यं यथा । दं थातः दं थातः धिक्कि
<>धिक्कि दिग्गं दं थातः । इत्यवच्छेदवाद्यम् ॥ * ॥
<>गजरवाद्यं यथा । थोकटे ञ नेञ ढें डें गथो
<>गथोङ्क टेङ्क थोगतकि धिक्तकि धिक टेङ्गन
<>धि धि कटतक थोक तधि कटतक्क कतथो
<>गतङ्गीम् । इत्येकताल्यां गजरः ॥ * ॥ रूपक-
<>वाद्यं यथा । तक धिक तक धिक्क थवितकि
<>थवितक्कि धिक्क दं थातः । इति रूपकवाद्यम् ॥
<>ध्रुवकवाद्यं यथा । तक्क तक्कट धिक्क धिक्कट ।
<>इति निसारुताले ध्रुवकः ॥ * ॥ गलपो यथा ।
<>तधिद्धि धिकतक तधिगल गं था था दें तथा
<>टेञन । इत्येकताल्यां गलपः ॥ * ॥ सारिगोणी
<>यथा । थोङ्ग टेञ तक्क धिक्क तकाधक तकथो
<>हटङ्गन हटङ्गन थोगककथोः । इति प्रथम-
<>खण्डः ॥ * ॥ टेञखोः धिखोहः टेञ टेञ दक्क
<>तगदक्क धिक्क तदिदक्क दं गदं गखो गखोक
<>तक तक धिकत धिकत धोढेञ धोटेञ धटेगल
<>खोग गल खोग खोहट गें टगें खोहटञ
<>इत्यस्य छन्दनम् । इति सारिगोणी ॥ * ॥
<>नादो यथा, --
<>“दांकारत्रितयं पूर्व्वं दां धिगिति ततस्त्रयम् ।
<>दां दां धिकत्रयं यत्र इति नादः शचीप्रियः ॥”
<>इति नादः ॥
<>“द्रुतं मानसमारब्धं शुद्धं कूटविनिर्म्मितम् ।
<>सप्तषण्डमयं वाद्यं करिभं तदिहोच्यते ॥”
<>द्रुतमानद्धात् प्रतिताले यथा । तत्तत तत्तत
<>तक्कि तक्कि दिदं धिगनखो धिगनखो धिक्क
<>धिक धिक्क धिक्क धिक नगि नगमि थो थो धि
<>धि धिः दां दां धिक्क थो थो थो हत्थोह
<>नञिथो नञिथो थोह थोह डेढि डेढि थोह
<>थोह तटी तटि तटुक गीं गीं धगि धगि तत
<>तधे तधे तत तगि ङीञङी थोग थोग थ्ॐ थोग
<>गथो गथो तत्ताता ।
<>“इति सप्तपदान्याहुः कथितं वाद्यपण्डिताः ।
<>प्रतितालेन तालेन पादवर्णसमासतः ॥
<>गन्धर्व्वपतिना पूर्व्वमुर्व्वशीलास्यनर्त्तने ।
<>सुधर्म्मारञ्जनार्थञ्च करीभं प्रकटीकृतम् ॥”
<>प्रहरणं यथा । थोगक्का तद्धिकाथा गकटग
<>ग्ॐ दं थोग दिद्धिक धिक्क धिकटेञ । इत्येक-
<>ताल्यां प्रहरणम् ॥
<>“वाद्यं विमुच्यते येन छन्दनं तन्निगद्यते ।”
<>यथा । तद्धिथो दिञ टेञ तन्नः । इति छन्दनम् ॥
<>“कलासो विकलासश्च टाकली चार्द्धटाकली ।
<>जोलाटा कलिका चैव गोमुद्री मुरजस्तथा ॥”
<>अलावुजवाद्यं म्लेच्छवाद्यम् । मर्द्दलः त्रयोदशा-
<>ङ्गुलवाममुखो द्वादशाङ्गुलदक्षिणमुखः । मुरज-
<>स्त्वष्टादशाङ्गुलवाममुखः सप्तदशाङ्गुलदक्षिण-
<>मुखः । मर्द्दलमुरजयोरयं भेदः ॥ * ॥ घनं
<>यथा, --
[Page4-333-c+ 52]
<>“अनुरक्तं विरक्तञ्च द्विविधं घनवाद्यकम् ।
<>गीतानुगमनुरक्तं विरक्तं तालसंश्रयम् ॥
<>करतालः कांस्यबलो जयघण्टोऽथ शुक्तिका ।
<>कम्बिका पटवाद्यञ्च पट्टातोघञ्च घर्घरम् ॥
<>झञ्झातालश्च मञ्जीरकर्त्तर्य्युङ्कर इत्यपि ।
<>द्वादशैते मुनीन्द्रेण कथिता घनसंज्ञकाः ॥
<>त्रयोदशाङ्गुलव्यामौ शुद्धकांस्यविनिर्म्मितौ ।
<>मध्यमुखौ स्तनाकारौ तन्मध्ये रज्जुगुम्फितौ ॥
<>पद्मिनीपत्रसदृशौ कराभ्यां रज्जुयन्त्रितौ ।
<>करतालावुभौ वाद्यौ पाढे झनटकैरिति ॥
<>यद्वा त्रयोदशयवव्यामं वक्रयवोन्मितम् ।
<>यवपञ्चकगम्भीरं मध्ये च यवसप्तकम् ॥
<>विमृतं वर्त्तुलं निम्नं यवत्रयमितं ततः ।
<>पृष्ठतो मध्यदेशे च शिवलिङ्गसमाकृतिम् ॥
<>अत्यम्लपैष्टीनिर्दग्धशुद्धकांस्यविनिर्म्मितम् ।
<>संरक्ताङ्गुलिसुस्निग्धसुदीर्घमधुरध्वनिम् ॥
<>घना निसा विसंरक्तं दृढं शुष्कं मनोहरम् ।
<>काश्मीरादिसमुद्भूतं तालमाहुर्मनीषिणः ॥
<>सुनादं दक्षिणं तालं ततो हीनञ्च वामकम् ।
<>कुर्व्वीत तद्द्वयं कार्य्यं तर्ज्जन्यङ्गुष्ठयोर्गतः ॥
<>वामहस्तस्थतालस्य मध्यमं सन्निनादितम् ।
<>तिर्य्यग्दक्षिणतालस्य परिव्यंशेन तालयेत् ॥
<>तालादौ वादयेच्चैव प्लुतदीर्घलघुद्रुतैः ॥”
<>इति करतालविशेषः । कर्त्तरीघनविशेषः । उङ्कु-
<>रश्च घनविशेषोऽदन्तरेफान्तपुंलिङ्गः । अन्येषां
<>लक्षणं विस्तरभयान्नोक्तम् ॥ * ॥
<>“रुक्मिण्याः सत्यभामायाः कालिन्दीमित्र-
<>विन्दयोः ।
<>जाम्बवत्या नाग्नजित्या लक्ष्मणाभद्रयोरपि ॥
<>कृष्णस्याष्टमहिषीणां पुरोद्वाहमहोत्सवे ।
<>ततं शुषिरमानद्धं घनञ्च युगपज्जनाः ॥
<>अवादयन्नसंख्यातमिति पौराणिकी श्रुतिः ।
<>ततं वाद्यन्तु देवानां गन्धर्व्वाणाञ्च शौषिरम् ॥
<>आनद्धं राक्षसानान्तु किन्नराणां घनं विदुः ।
<>निजावतारे गोविन्दः सर्व्वमेवानयत् क्षितौ ॥
<>यावन्ति वाद्यभाण्डानि रामरावणयोर्युधि ।
<>तावत्यो नाभवन् सेनाः कुरुपाण्डवसङ्गरे ॥”
<>किञ्च ।
<>“लिलिम्प हृत्कम्पनतोमरेण
<>रणे सुरारेर्मथनात् सुरेण ।
<>अभूत्तताद्यैरपि सिंहनादैः
<>सा पञ्चशब्दीति कणादवादः ॥”
<>युद्धे सैन्यानां योऽहङ्काररवः स सिंहनादः ।
<>ततादिभिरेभिश्चतुर्भिर्वाद्यैश्चमूनां सिंहनादैश्च
<>पञ्चशब्दीवाद्यमभूत् । सिहनादेन सह वाद्यं
<>पञ्चविधं भवतीत्यर्थः । इति सङ्गीतदामोदरः ॥
<>विष्णुगृहे वाद्यकरणफलं यथा, --
<>“अन्योपहारैर्विविधैर्घृतक्षीराभिषेचनैः ।
<>गीतवादित्रनृत्याद्यैस्तोषयस्वाच्युतं नृप ॥
<>पुण्यरात्रिषु गोविन्दं गीतनृत्यरवोज्ज्वलैः ।
<>भूपजागरणैर्भक्त्या तोषयाच्युतमव्ययम् ॥
<>येषां न वित्तं तैर्भक्त्या मार्ज्जनाद्युपलेपनैः ।
[Page4-334-a+ 52]
<>तोषितो भगवान् विष्णुर्ददात्यभिमतं फलम् ॥
<>देवकर्म्मणि सक्तानां तेषां संस्मृतिसंस्तवैः ।
<>तोषितोऽभिमतान् कामान् प्रयच्छति जना-
<>र्द्दनः ॥”
<>इति वह्निपुराणे क्रियायोगनामाध्यायः ॥
<>देवप्रतिष्ठायां वाद्यविधिर्यथा, --
<>“ततः प्रासादे स्थाप्योऽहं गीतवादित्रमङ्गलैः ।
<>सर्व्वगन्धांस्ततो गृह्य इमं मन्त्रमुदाहरेत् ॥”
<>इति वाराहे शैलार्च्चास्थापनाध्यायः ॥
<>देवताविशेषगृहे वाद्यविशेषनिषेधो यथा ।
<>योगिनीतन्त्रे ।
<>“शिवागारे झल्लकञ्च सूर्य्यागारे च शङ्खकम् ।
<>दुर्गगारे वंशीवाद्यं माधुरीञ्च न वादयेत् ॥”
<>झल्लकं कांस्यनिर्म्मितकरतालम् । मत्स्यपुराणे ॥
<>“गीतवादित्रनिर्घोषं देवस्याग्रे च कारयेत् ।
<>विरिञ्चेश्च गृहे ढक्कां घण्टां लक्ष्मीगृहे त्यजेत् ॥
<>घण्टा भवेदशक्तस्य सर्व्ववाद्यमयी यतः ॥”
<>इति तिथ्यादितत्त्वम् ॥
<LEND>
