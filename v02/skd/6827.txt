<L>6827<pc>2-057<k1>कलहंसः<k2>कलहंसः
कलहंसः¦, पुं, (कलेन मधुरास्फुटध्वनिना विशिष्टो
<>हंसः । शाकपार्थिवादित्वात् मध्यपदलोपि समासः ।)
<>हंसविशेषः । बालिहाँस इति भाषा । तत्पर्य्यायः ।
<>कादम्बः २ । इत्यमरः । २ । ५ । २३ ॥ कलनादः
<>३ मरालकः ४ । इति राजनिर्घण्टः ॥ राजहंसः ।
<>(यथा भट्टिः । २ । १८ ।
<>“कुन्दावदाताः कलहंसमालाः
<>प्रतीयिरे श्रोत्रसुखैर्निनादैः” ॥)
<>नृपोत्तमः । इति विश्वमेदिन्यौ ॥ परात्मा । ब्रह्म ।
<>इति शब्दरत्नावली ॥ (अतिजगती वृत्तिः । सा
[Page2-058-a+ 52]
<>च त्रयोदशाक्षरा । लक्षणमुक्तं यथा, छन्दोमञ्ज-
<>र्य्याम् ७ ।
<>“सजसाः सगौ च कथितः कलहंसः” ।
<>अस्योदाहरणमुक्तं तत्रैव । यथा,
<>“यमुनाविहारकुतुके कलहंसो
<>व्रजकामिनी कमलिनीकृतकेलिः ।
<>जनचित्तहारिकलकण्ठनिनादः
<>प्रमदं तनोतु तव नन्दतनूजः” ॥
<>सिंहनादः क्वापि ॥)
<LEND>
