<L>11257<pc>2-353<k1>गोकर्णः<k2>गोकर्णः
गोकर्णः¦, पुं, (गोः कर्ण इव । तत्तुल्यपरिमाण-
<>वत्त्वादस्य तथात्वम् ।) परिमाणविशेषः स तु
<>अनामिकायुक्तविस्तृताङ्गुष्ठम् । (गोः कर्णाविव
<>कर्णौ यस्य ।) मृगभेदः । इत्यमरः । २ । ५ । १० ॥
<>(यथा च अनर्धराघवे । २ । २३ ।
<>“मुनिविनियोगविलूनप्ररूढमृदुशाद्बलानि
<>बर्हींषि ।
<>गोकर्णतर्णकोऽयं तर्णोत्युपकण्टकच्छेषु ॥”
<>अस्य मांसगुणा यथा, --
<>“गोकर्णमांसं मधुरं स्निग्धं मृदु कफापहम् ।
<>विपाके मधुरञ्चापि रक्तपित्तविनाशनम् ॥”
<>इति सुश्रुते सूत्रस्थाने ६४ अध्यायः ॥)
<>अश्वतरः । (गौश्चक्षुरेव कर्णो यस्य ।) सर्पभेदः ।
<>(गोरिव कर्णौ यस्य ।) गणदेवताविशेषः ।
<>इति मेदिनी । णे । ४६ ॥ तीर्थविशेषः । यथा,
<>भागवते ।
<>“ततोऽभिव्रज्य भगवान् केरलांस्तु त्रिगर्त्तकान् ।
<>गोकर्णाख्यं शिवक्षेत्रं सान्निध्यं यत्र धूर्जटेः ॥”
<>(पीठस्थानम् । यथा, देवीभागवते । ७ । ३० । ६० ।
<>“केदारपीठे सम्प्रोक्ता देवीसन्मार्गदायिनी ।
<>मन्दा हिमवतः पृष्ठे गोकर्णे भद्रकर्णिका ॥”)
<LEND>
