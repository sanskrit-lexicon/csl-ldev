<L>12192<pc>2-432<k1>चन्द्रोदयः<k2>चन्द्रोदयः
चन्द्रोदयः¦, पुं, (चन्द्रस्य उदयः ।) आकाशे
<>चन्द्रस्य प्रकाशः । स च यद्दिने सार्द्धप्रहरद्वय-
<>व्यापिनी या तिथिस्तत्तिथ्यनुसारेण भवति ।
<>तस्य प्रमाणं यथा, पुराणसमुच्चये ।
<>“गवां क्रीडादिने यत्र रात्रौ दृश्येत चन्द्रमाः ।
<>सोमो राजा पशून् हन्ति सुरभीपूजकांस्तथा ॥
<>तदुदयसम्भावनञ्च निर्णयामृते निर्णीतम् ।
<>प्रतिपद्यापराह्णिकत्रिमुहूर्त्तव्यापिन्यां द्बितीयायां
<>चन्द्रदर्शनं सम्भाव्यते । तदुक्तमग्न्याघानविषये
<>वृद्धशातातपेन ।
<>द्वितीया त्रिमुहूर्त्ता चेत् प्रतिपद्यापराह्णिकी ।
<>अग्न्याधानं चतुर्द्दश्यां परतः सोमदर्शनादिति ॥
<>अपराह्णश्च पञ्चधाविभक्तस्याह्नश्चतुर्थो भागः ।
<>ततश्च यत्र प्रतिपदि षण्मुहूर्त्तव्यापिनी द्बितीया
<>तत्र चन्द्रदर्शनसम्भावनमिति ।” इति श्रीहरि-
<>भक्तिविलासे १६ विलासः ॥ (चन्द्रस्य वस्त्र-
<>खण्डादिरचितचन्द्राकृतेरातपो यत्र ।) चन्द्रा-
<>तपः । औषधविशेषः । इति हेमचन्द्रः । ३ । ३४५ ॥
<>स तु मकरध्वजाख्यरससिन्दूरम् । यथा, --
<>“पलं मृदु स्वर्णदलं रसेन्द्रं
<>पलाष्टकं षोडश गन्धकस्य ।
[Page2-432-c+ 52]
<>शोणैः सुकार्पासभवैः प्रसूनैः
<>सर्व्वं विमर्द्द्याथ कुमारिकाद्भिः ॥
<>तत्काचकुम्भे निहितं सुगाढे
<>मृत्कर्पटैस्तद्दिवसत्रयञ्च ।
<>पचेत् क्रमाग्नौ सितकाख्ययन्त्रे
<>ततो रजः पल्लवरागरम्यम् ॥
<>निगृह्य चैतस्य पलं पलानि
<>चत्वारि कर्पूररजस्तथैव ।
<>जातीफलं सोषणमिन्द्रपुष्पं
<>कस्तूरिकाया इह शाण एकः ॥ * ॥
<>चन्द्रोदयोऽयं कथितस्तु माषो
<>भुक्तोऽहिवल्लीदलमध्यवर्त्ती ।
<>मदोन्मदानां प्रमदाशतानां
<>गर्व्वाधिकत्वं श्लथयत्यकाण्डे ॥
<>घृतं घनीभूतमतीव दुग्धं
<>मृदूनि मांसानि समस्तकानि ।
<>माषान्नपिष्टानि भवन्ति पथ्या-
<>न्यानन्ददायीन्यपराणि चात्र ॥ * ॥
<>वलीपलितनाशनस्तनुभृतां वयःस्तम्भनः
<>समस्तगदखण्डनः प्रचुररोगपञ्चाननः ।
<>गृहेषु रसराडयं भवति यस्य चन्द्रोदयः
<>स पञ्चशरदर्पितो मृगदृशां भवेद्दुर्ल्लभः ॥”
<>इति सारकौमुदी सुखबोधश्च ॥
<LEND>
