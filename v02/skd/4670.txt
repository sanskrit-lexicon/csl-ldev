<L>4670<pc>1-237<k1>उदानः<k2>उदानः
उदानः¦, पुं, (उदूर्द्धेन आनिति अनेन । उत् + आङ् +
<>अन् + घञ् ।) कण्ठस्थवायुः । इत्यमरः ॥ तस्य
<>कर्म्म ऊर्द्ध्वनयनम् । इति श्रीधरस्वामी ॥
<>(यथा, सङ्गीतरत्नाकरे, १ । ६४ ।
<>“उदानः पादयोरास्ते हस्तयोरङ्गसन्धिषु ।
<>कर्म्मास्य देहोन्नयनोत्क्रमणादि प्रकीर्त्तितम्” ॥)
<>“ऊर्द्ध्व गमनवान् कण्ठस्थानीयोत्क्रमणवायुः” ।
<>इति वेदान्तः ॥ (तथा चोक्तम् ।
<>“हृदि प्राणो गुदेऽपानः समानो नाभिसंस्थितः ।
<>उदानः कण्ठदेशे स्यात् व्यानः सर्व्वशरीरगः” ॥
<>“उदानो नाम यस्तूर्द्धमुपैति पवनोत्तमः” ।
<>इति महाभारते वनपर्ब्बणि ॥
<>प्रकुपितोदानस्य लक्षणं यथा ।
<>“हिक्का श्वासः परिश्वासः कासः शोषार्त्तिघण्टिकाः ।
[Page1-237-b+ 52]
<>हृल्लासो हृदि शूलञ्च यकृद्वातादिका वमिः ।
<>क्षवथुर्जृम्भणञ्चैव तथा वैस्वर्य्यपीनसौ ॥
<>अरुचिश्च प्रतिश्याय एते प्रोक्ता उदानतः ।
<>उदानः श्लेष्मसंयुक्तो दोषात् हृदि प्रकुप्यति” ॥
<>इति चिकित्सितस्थाने २१ अध्याये हारीते-
<>नोक्तम् ॥ * ॥
<>“उदानः क्षवथूद्गारच्छर्द्दिनिद्रावधारणैः ।
<>गुरुभारातिरुदितहास्याद्यैर्विकृतो गदान् ॥
<>कण्ठरोधमनोभ्रंशच्छर्द्द्यरोचकपीनसान् ।
<>कुर्य्याच्च गलगण्डादींस्तांस्तान् जत्रूर्द्ध्वसंश्रयान्” ।
<>इति निदानस्थाने षोडशेऽध्याये वाभटेनोक्तम् ॥ * ॥
<>अस्य स्थानं कार्य्यञ्च यथा ॥
<>“उदानस्य पुनः स्थानं नाभ्युरःकण्ठ एव च ।
<>वाक्प्रवृत्तिः प्रयत्नोर्ज्जो बलवर्णादि कर्म्म च” ॥
<>इति चिकित्सास्थाने २८ अध्याये चरकेणोक्तम् ॥
<>“उदानो नाम यस्तूर्द्ध्वमुपैति पवनोत्तमः ॥
<>तेन भाषितगीतादिविशोषोऽभिप्रवर्त्तते ।
<>ऊर्द्ध्वजत्रुगतान् रोगान् करोति च विंशेषतः” ॥
<>दोषान्तरगतस्यास्य लक्षणं यथा ॥
<>“उदाने पित्तसंयुक्ते मूर्च्छादाहभ्रमक्लमाः ।
<>अस्वेदहर्षौ मन्दाग्निः शीतस्तम्भौ कफावृते” ॥
<>इति निदानस्थाने प्रथमेऽध्याये सुश्रुतेनोक्तम् ॥
<>उदरावर्त्तः । नाभिः । सर्पविशेषः । इति मेदिनी ॥
<>पक्ष्म । इति शब्दरत्नावली ॥
<LEND>
