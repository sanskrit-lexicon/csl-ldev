<L>41246<pc>5-491<k1>स्वाधीनपतिका<k2>स्वाधीनपतिका
स्वाधीनपतिका¦, स्त्री, नायिकाविशेषः । तस्या
<>लक्षणं यथा । स्वाधीनः पतिर्यस्याः सा
<>स्वाधीनपतिका । सदाज्ञाकरप्रियतमा । अस्या-
<>श्चेष्टा वनविहारादिमदनोत्सवदर्शनं मदाह-
<>ङ्कारमनोरथावाप्तिप्रभृतयः । सा पञ्चविधा ।
<>मुग्धा मध्या प्रौडा परकीया सामान्या चेति ।
<>मुग्धा स्वाधीनपतिका यथा, --
<>“मध्ये नो कृशिमा स्तने न गरिमा देहे न वः
<>कान्तिमा
<>श्रोणौ न प्रथिमा गती न जडिमा नेत्रे न वा
<>वक्रिमा ।
<>लास्य न द्राढमा न वाचि पटिमा हास्ये न
<>वा स्फीतिमा
<>प्राणेशस्य तथापि मज्जति मनो मय्येव किं
<>कारणम् ॥ १ ॥
<>मध्या स्वाधीनतपतिका यथा, --
<>यदपि रतिमहोत्सवे नकारो
<>यदपि करेण च नीविधारणानि ।
<>प्रियसखि पतिरेष पार्श्वदेशं
<>तदपि न मुञ्चति चेत् किमाचरामि ॥ २ ॥
<>प्रौढा स्वाधीनपतिका यथा, --
<>वक्त्रस्याधरपल्लवस्य वचसो हास्यस्य लास्यस्य
<>वा
<>धन्यानामरबिन्दसुन्दरदृशां कान्तस्तनोति
<>स्तुतिम् ।
<>स्वप्नेनापि न गच्छति श्रुतिपथं चेतःपथं दृक्पथं
<>काप्यन्या दयितस्य मे सखि कथं तस्यास्तु
<>भेदग्रहः ॥ ३ ॥
<>परकीया स्वाधीनपतिका यथा, --
<>स्वीयाः सन्ति गृहे सरोरुहदृशो यासां विलास-
<>क्षणं
<>काञ्चीकुण्डलहेमकङ्कणझनत्कारो न विश्रा-
<>म्यति ।
<>को हेतुः सखि कानने पुरपथे सौधे सखी-
<>सन्निधौ
[Page5-491-c+ 52]
<>भ्राम्यन्तीमपि पल्लवस्य परितो दृष्टिर्न मां
<>मुञ्च्ति ॥ ४ ॥
<>सामान्या स्वाधीनपतिका यथा, --
<>सन्त्येव प्रतिमन्दिरं मृगदृशो यासां सुधा-
<>सागर-
<>स्रोतःस्यूतसरोजसुन्दरचमत्कारा दृशो-
<>र्विभ्रमाः ।
<>चित्रं किन्तु विचित्रमन्मथकलावैदग्ध्यहेतोः पुन
<>र्वित्तं चित्तहरं प्रयच्छति युवा मय्येव किं
<>कारणम् ॥” ५ ॥
<>इति रसमञ्जरी ॥
<LEND>
