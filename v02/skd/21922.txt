<L>21922<pc>3-174<k1>पुरश्चरणं<k2>पुरश्चरणं
पुरश्चरणं¦, क्ली, (पुरोऽग्रतश्चरणं मन्त्रजपादि-
<>पञ्चाङ्गकर्म्माचरणमिति ।) पुरस्क्रिया । सा तु
<>स्वेष्टदेवतामन्त्रसिद्ध्यर्थं तद्देवतापूजापूर्व्वकं तन्-
[Page3-174-b+ 52]
<>मन्त्रजपहोमतर्पणाभिषेकब्राह्मणभोजनरूपप-
<>ञ्चाङ्गकसाधना । यथा, योगिनीहृदये ।
<>“गुरोराज्ञां समादाय शुद्धान्तःकरणो नरः ।
<>ततः पुरस्क्रियां कुर्य्यान्मन्त्रसंसिद्धिकाम्यया ॥
<>जीवहीनो यथा देही सर्व्वकर्म्मसु न क्षमः ।
<>पुरश्चरणहीनोऽपि तथा मन्त्रः प्रकीर्त्तितः ॥
<>तस्मादादौ स्वयं कुर्य्यात् गुरुं वा कारयेद्बुधः ।
<>गुरोरभावे विप्रं वा सर्व्वप्राणिहिते रतम् ।
<>स्निग्धं शास्त्रविदं मित्रं नानागुणसमन्वितम् ॥
<>स्त्रियं वा सद्गुणोपेतां सपुत्त्रां विनियोजयेत् ॥
<>आदौ पुरस्क्रियां कर्त्तुं स्थाननिर्णय उच्यते ॥”
<>योगिनीहृदये ।
<>“पुण्यक्षेत्रं नदीतीरं गुहापर्व्वतमस्तकम् ।
<>तीर्थप्रदेशाः सिन्धूनां सङ्गमः पावनं वनम् ॥
<>उद्यानानि विविक्तानि विल्वमूलं तटं गिरेः ॥
<>तुलसीकाननं गोष्ठं वृषशून्यं शिवालयम् ॥
<>अश्वत्थामलकीमूलं गोशालाजलमध्यतः ।
<>देवतायतनं कूलं समुद्रस्य निजं गृहम् ॥
<>साधनेषु प्रशस्तानि स्थानान्येतानि मन्त्रिणाम् ।
<>अथवा निवसेत्तत्र यत्र चित्तं प्रसीदति ॥” * ॥
<>तथा ।
<>“गृहे शतगुणं विद्याद्गोष्ठे लक्षगुणं भवेत् ।
<>कोटिर्देवालये पुण्यमनन्तं शिवसन्निधौ ॥
<>म्लेच्छदुष्टमृगव्यालशङ्कातङ्कविवर्ज्जिते ।
<>एकान्तपावने निन्दारहिते भक्तिसंयुते ॥
<>सुदेशे धार्म्मिके देशे सुभिक्षे निरुपद्रवे ।
<>रम्ये भक्तजनस्थाने निवसेत् तापसः प्रिये ! ॥
<>गुरूणां सन्निधाने च चित्तैकाग्रस्थले तथा ।
<>एषामन्यतमस्थानमाश्रित्य जपमाचरेत् ॥
<>यत्र ग्रामे जपेन्मन्त्री तत्र कूर्म्मं विचिन्तयेत् ॥”
<>गौतमीये ।
<>“पर्व्वते सिन्धुतीरे वा पुण्यारण्ये नदीतटे ।
<>यदि कुर्य्यात् पुरश्चर्य्यां तत्र कूर्म्मं न चिन्तयेत् ॥”
<>विल्वमूलादावपि कूर्म्मचिन्ता नास्ति तदुक्तं
<>वैशम्पायनसंहितायाम् ।
<>“पुण्यक्षेत्रं गृही तीर्थं देवतायतनं शुभम् ।
<>नदीतीरं तथा सिन्धुसङ्गमोऽतिमनोहरः ॥
<>पर्व्वतस्य गुहाश्चैव तथा पर्व्वतमस्तकम् ।
<>विल्वमूलं समुद्रश्च वनमुद्यानमेव च ॥
<>एषु स्थानेषु विप्रेन्द्र ! कूर्म्मचक्रं न चिन्तयेत् ।
<>ग्रामे वा यदि वा वास्तौ गृहे तञ्च विचिन्त-
<>येत् ॥”
<>अथ पुरश्चरणे भक्ष्यादिनियमः ।
<>गौतमीये ।
<>“पुरश्चरणकृन्मन्त्री भक्ष्याभक्ष्यं विचारयेत् ।
<>अन्यथा भोजनाद्दोषात् सिद्धिहानिः प्रजायते ॥
<>शस्तान्नञ्च समश्नीयात् मन्त्रसिद्धिसमीहया ।
<>तस्मान्नित्यं प्रयत्नेन शस्तान्नाशी भवेन्नरः ॥”
<>अगस्त्यसंहितायाम् ।
<>“दधि क्षीरं घृतं गव्यं ऐक्षवं गुडवर्ज्जितम् ।
<>तिलाश्चैव सिता मुद्गाः कन्दः केमुकवर्ज्जितः ॥
<>नारिकेलफलञ्चैव कदली लवली तथा ।
[Page3-174-c+ 52]
<>आम्रमामलकञ्चैव पनसञ्च हरीतकी ॥
<>व्रतान्तरे प्रशस्तञ्च हविष्यं मन्यते बुधैः ॥”
<>व्रतान्तर इति ।
<>“हैमन्तिकं सितास्विन्नं धान्यं मुद्गास्तिला यवाः ।
<>कलायकङ्गुनीवारा वास्तूकं हिलमोचिका ॥
<>षष्टिका कालशाकञ्च मूलकं केमुकेतरत् ।
<>लवणे सैन्धवसामुद्रे गव्ये च दधिसर्पिषी ॥
<>पयोऽनुद्धृतसारञ्च पनसाम्रहरीतकी ।
<>पिप्पली जीरकञ्चैव नागरङ्गञ्च तिन्तिडी ॥
<>कदलीलवलीधात्रीफलानिगुडमैक्षवम् ।
<>अतैलपक्वं मुनयो हविष्यान्नं प्रचक्षते ॥
<>भुञ्जानो वा हविष्यान्नं शाकं यावकमेव वा ।
<>पयो मूलं फलं वापि यत्र यत्रोपलभ्यते ॥
<>रम्भाफलं तिन्तिडीकं कमला नागरङ्गकम् ।
<>फलान्येतानि भोज्यानि एभ्योऽन्यानि विवर्ज्ज-
<>येत् ॥”
<>यत्तु योगिनीतन्त्रे ।
<>“चिञ्चाञ्च नालिकाशाकं कलायं लकुचं तथा ।
<>कदम्बं नारिकेलञ्च व्रते कुष्माण्डकं त्यजेत् ॥”
<>तत्तु व्रतान्तरे बोध्यम् । चिञ्चा तिन्तिडी ॥ * ॥
<>अथ वर्ज्यानि ।
<>“विवर्ज्जयेन्मधु क्षारलवणं तैलमेव च ।
<>ताम्बूलं कांस्यपात्रञ्च दिवाभोजनमेव च ॥”
<>तथा ।
<>“क्षारञ्च लवणं मांसं गृञ्जनं कांस्यभोजनम् ।
<>माषाढकीमसूरांश्च कोद्रवांश्चणकानपि ॥
<>अन्नं पर्य्युषितञ्चैव निःस्नेहं कीटदूषितम् ॥”
<>रामार्च्चनचन्द्रिकायाम् ।
<>“मैथुनं तत्कथालापं तद्गोष्ठीः परिवर्ज्जयेत् ।
<>ऋतुकालं विना मन्त्री स्वस्त्रियं नैव गच्छति ॥
<>लवणञ्च पलञ्चैव क्षारं क्षौद्रं रसान्तरम् ।
<>कौटिल्यं क्षौरमभ्यङ्गमनिवेदितभोजनम् ॥
<>असङ्कल्पितकृत्यञ्च वर्ज्जयेन्मर्द्दनादिकम् ।
<>स्नायाच्च पञ्चगव्येन केवलामलकेन वा ॥
<>मन्त्रजप्तान्नपानीयैः स्नानाचमनभोजनम् ।
<>कुर्य्याद्यथोक्तविधिना त्रिसन्ध्यं देवतार्च्चनम् ॥
<>अपवित्रकरो नग्नः शिरसि प्रावृतोऽपि वा ।
<>प्रलपन् प्रजपेद्यावत्तावत् निष्फलमुच्यते ॥”
<>नारदीये ।
<>“मृदु सोष्णं सुपक्वञ्च कुर्य्याद्वै लघु भोजनम् ।
<>नेन्द्रियाणां यथा वृद्धिस्तथा भुञ्जीत साधकः ॥”
<>कुलार्णवेऽपि ।
<>“यस्यान्नपानपुष्टाङ्गः कुरुते धर्म्मसञ्चयम् ।
<>अन्नदातुः फलस्यार्द्धं कर्त्तुश्चार्द्धं न संशयः ॥
<>तस्मात् सर्व्वप्रयत्नेन परान्नं वर्ज्जयेत् सुधीः ।
<>पुरश्चरणकालेषु सर्व्वकर्म्मसु शाम्भवि ! ॥
<>जिह्वा दग्धा परान्नेन करौ दग्धौ प्रतिग्रहात् ।
<>परस्त्रीभिर्म्मनो दग्धं कथं सिद्धिर्व्वरानने ! ॥”
<>परान्नं भिक्षितेतरविषयम् । भिक्षायां तस्य
<>स्वत्वोत्पादात् । तथा च ।
<>“वैदिकाचारयुक्तानां शुचीनां श्रीमतां सताम् ।
<>सत्कुलस्थानजातानां भिक्षाशी चाग्रजन्मनाम् ॥
[Page3-175-a+ 52]
<>विहाय वह्निं नहि वस्तु किञ्चित्
<>ग्राह्यं परेभ्यः सति सम्भवे च ।
<>असम्भवे तीर्थबहिर्व्विशुद्धात्
<>पर्व्वातिरिक्ते प्रतिगृह्य जप्यात् ॥
<>तत्रासमर्थोऽनुदिनं विशुद्धात्
<>याचेत यावद्दिनमात्रभैक्ष्यम् ।
<>गृह्णाति रागादधिकं न सिद्धिः
<>प्रजायते कल्पशतैरमुष्य ॥ * ॥
<>सकृदुच्चरिते शब्दे प्रणवं समुदीरयेत् ।
<>प्रोक्ते पारशवे शब्दे प्राणायामं सकृच्चरेत् ॥
<>बहुप्रलापी आचम्य न्यस्याङ्गानि ततो जपेत् ।
<>क्षुतेऽप्येवं तथास्पृश्यस्थानानां स्पर्शनेन च ॥
<>एवमादींञ्च नियमान् पुरश्चरणकृच्चरेत् ॥
<>विण्मूत्रोत्सर्गशङ्कादियुक्तः कर्म्म करोति यत् ।
<>जपार्च्चनादिकं सर्व्वमपवित्रं भवेत्प्रिये ! ॥
<>मलिनाम्बरकेशादिमुखदौर्गन्ध्यसंयुतः ।
<>यो जपेत्तं दहत्याशु देवता गुप्तिसंस्थिता ॥
<>आलस्यं जृम्भणं निद्रां क्षुतं निष्ठीवनं भयम् ।
<>नीचाङ्गस्पर्शनं कोपं जपकाले विवर्ज्जयेत् ॥ * ॥
<>एवमुक्तविधानेन विलम्बं त्वरितं विना ।
<>उक्तसंख्यं जपं कुर्य्यात् पुरश्चरणसिद्धये ॥
<>देवतागुरुमन्त्राणामैक्यं सम्भावयन् धिया ।
<>जपेदेकमनाः प्रातःकालं मध्यन्दिनावधि ॥
<>यत्सङ्ख्यया समारब्धं तत् कर्त्तव्यं दिने दिने ।
<>यदि न्यूनाधिकं कुर्य्यात् व्रतभ्रष्टो भवेन्नरः ॥”
<>मुण्डमालायाम् ।
<>“यत्सङ्ख्यया समारब्धं तत् जप्तव्यं दिने दिने ।
<>न्यूनाधिकं न कर्त्तव्यमासमाप्तं सदा जपेत् ॥
<>प्रजपेदुक्तसङ्ख्यायाश्चतुर्गुणजपं कलौ ॥”
<>अन्यत्रापि ।
<>“कृते जपस्तु कल्पोक्तस्त्रेतायां द्बिगुणो मतः ।
<>द्वापरे त्रिगुणः प्रोक्तश्चतुर्गुणजपः कलौ ॥”
<>कुलार्णवेऽपि ।
<>“न्यूनातिरिक्तकर्म्माणि न फलन्ति कदाचन ।
<>यथाविधिकृतान्येव सत्कर्म्माणि फलन्ति हि ॥
<>भूशय्या ब्रह्मचारित्वं मौनमाचार्य्यसेविता ।
<>नित्यपूजा नित्यदानं देवतास्तुतिकीर्त्तनम् ॥
<>नित्यं त्रिसवनं स्नानं क्षुद्रकर्म्मविवर्ज्जनम् ।
<>नैमित्तिकार्च्चनञ्चैव विश्वासो गुरुदेवयोः ॥
<>जपनिष्ठा द्वादशैते धर्म्माः स्युर्म्मन्त्रसिद्धिदाः ॥
<>स्त्रीशूद्रपतितव्रात्यनास्तिकोच्छिष्टभाषणम् ।
<>असत्यभाषणं जिह्मभाषणं परिवर्ज्जयेत् ॥
<>सत्येनापि न भाषेत जपहोमार्च्चनादिषु ।
<>अन्यथानुष्ठितं सर्व्वं भवत्येव निरर्थकम् ॥
<>पुरश्चरणकाले तु यदि स्यान्मृतसूतकम् ।
<>तथा च कृतसङ्कल्पो व्रतं नैव परित्यजेत् ॥”
<>योगिनीहृदये ।
<>“शयीतकुशशय्यायां शुचिवस्त्रधरः सदा ।
<>प्रत्यहं क्षालयेत् शय्यामेकाकी निर्भयः स्वपेत् ॥
<>असत्यभाषणं वाचं कुटिलां परिवर्ज्जयेत् ।
<>वज्जेयेद्गीतवाद्यादिश्रवणं नृत्यदर्शनम् ॥
<>अभ्यङ्गं गन्धलेपञ्च पुष्पधारणमेव च ।
[Page3-175-b+ 52]
<>त्यजेदुष्णोदकस्नानमन्यदेवप्रपूजनम् ॥”
<>तत्रैव ।
<>“नैकवासा जपेन्मन्त्रं बहुवासाकुलोऽपि वा ॥”
<>वैशम्पायनसंहितायाम् ।
<>“विपर्य्यासं स कुर्य्याच्च कदाचिदपि मोहतः ।
<>उपर्य्यधो बहिर्व्वस्त्रे पुरश्चरणकृन्नरः ॥
<>पतितानामन्त्यजानां दर्शने भाषणे श्रुते ।
<>क्षुतेऽधोवायुगमने जृम्भणे जपमुत्सृजेत् ॥
<>तथा तस्य च तत्प्राप्तौ प्राणायामं षडङ्गकम् ।
<>कृत्वा सम्यक् जपेत् शेषं यद्वा सूर्य्यादिदर्शनम् ॥”
<>आदिशब्दाद्बह्निं ब्राह्मणञ्च ॥ * ॥ तन्त्रान्तरे ।
<>“मनःसंहरणं शौचं मौनं मन्त्रार्थचिन्तनम् ।
<>अव्यग्रत्वमनिर्व्वेदो जपसम्पत्तिहेतवः ॥ * ॥
<>उष्णीशी कञ्चुकी नग्नो मुक्तकेशो गणावृतः ।
<>अपवित्रकरोऽशुद्धः प्रलपन्न जपेत् क्वचित् ॥
<>अनासनः शयानो वा गच्छन् भुञ्जान एव वा ।
<>अप्रावृतौ करौ कृत्वा शिरसा प्रावृतोऽपि वा ॥
<>चिन्ताव्याकुलचित्तो वा क्षुब्धो भ्रान्तः क्षुधा-
<>न्वितः ।
<>रथ्यायामशिवस्थाने न जपेत्तिमिरालये ॥
<>उपानद्गूढपादो वा यानशय्यागतोऽपि वा ।
<>प्रसार्य्य न जपेत् पादावुत्कटासन एव च ।
<>न यज्ञकाष्ठे पाषाणे न भूमौ नासने स्थितः ॥”
<>तथा ।
<>“मार्ज्जारं कुक्कुटं क्रौञ्चं श्वानं शूद्रं कपिं खरम् ।
<>दृष्ट्वाचम्य जपेत् शेषं स्पृष्ट्वा स्नानं विधीयते ॥”
<>सर्व्वत्र जपे त्वयं नियमः ॥ मानसे तु नियमो
<>नांस्त्येव । तथा च ।
<>“अशुचिर्व्वा शुचिर्व्वापि गर्च्छस्तिष्ठन् स्वपन्नपि ।
<>मन्त्रैकशरणो विद्बान् मनसैव सदाभ्यसेत् ॥
<>न दोषो मानसे जाप्ये सर्व्वदेशेऽपि सर्व्वदा ॥”
<>श्यामादिजपे तु तत्तन्मन्त्रे विशेषो वक्तव्यः ॥
<>जपफलमाह शिवधर्म्मे ।
<>“जपनिष्ठो द्विजश्रेष्ठोऽखिलयज्ञफलं लभेत् ।
<>सर्व्वेषामेव यज्ञानां जायतेऽसौ महाफलः ॥
<>जपेन देवता नित्यं स्तूयमाना प्रसीदति ।
<>प्रसन्ना विपुलान् कामान् दद्यान्मुक्तिञ्च शाश्व-
<>तीम् ॥”
<>पाद्मे ।
<>“यक्षरक्षःपिशाचाश्च ग्रहाः सर्पाश्च भीषणाः ।
<>जापिनं नोपसर्पन्ति भयभीताः समन्ततः ॥”
<>पाद्मनारदीययोः ।
<>“यावन्तः कर्म्मयज्ञाः स्युः प्रदिष्टानि तपांसि च ।
<>सर्व्वे ते जपयज्ञस्य कलां नार्हन्ति षोडशीम् ॥
<>माहात्म्यं वाचिकस्यैतज्जपयज्ञस्य कीर्त्तितम् ।
<>तस्माच्छतगुणोपांशुः सहस्रो मानसः स्मृतः ॥”
<>तथा तन्त्रे ।
<>“मानसः सिद्धिकामानां पुष्टिकामैरुपांशुकः ।
<>वाचिको मारणे चैव प्रशस्तो जप ईरितः ॥”
<>गौतमीये ।
<>“शक्त्या त्रिसवनं स्नानमन्यथा द्विः सकृच्च वा ।
<>त्रिसन्ध्यं प्रजपेन्मन्त्रं पूजनं तत्समं भवेत् ॥”
[Page3-175-c+ 52]
<>सन्ध्यात्रये पूजाङ्गत्वाज्जपमष्टोत्तरशतमित्यर्थः ॥
<>“एकदा वा भवेत् पूजा न जपेत् पूजनं विना ।
<>जपान्ते वा भवेत् पूजा पूजान्ते वा जपेन्मनुम् ॥
<>प्रातःकालं समारभ्य जपेन्मध्यन्दिनावधि ॥”
<>मध्यन्दिनावधीति न नियमपरं किन्त्वधिककाल-
<>व्यवच्छेदपरम् । अन्यथा तत्समयजपनियमे
<>कदाचित् जिह्वाया जाड्याजाड्येन वा प्रति-
<>नियतदिवसीयजपसङ्ख्याया अपूर्णत्वे अधिकत्वे
<>वा नियमभङ्गः स्यात् ॥ * ॥
<>“मनः संहृत्य विषयान्मन्त्रार्थगतमानसः ।
<>न द्रुतं न विलम्बञ्च जपेन्मौक्तिकपंक्तिवत् ॥ * ॥
<>जपः स्यादक्षरावृत्तिर्मानसोपांशुवाचिकैः ।
<>धिया यदक्षरश्रेणीं वर्णस्वरपदात्मिकाम् ॥
<>उच्चरेदर्थमुद्दिश्य मानसः स जपः स्मृतः ॥”
<>मन्त्रनिर्णये ।
<>“मानसं मन्त्रवर्णस्य चिंन्तनं मानसः स्मृतः ।
<>जिह्वोष्ठौ चालयेत् किञ्चिद्देवतागतमानसः ॥
<>किञ्चित् श्रवणयोग्यः स्यात् उपांशुः स जपः
<>स्मृतः ।
<>मन्त्रमुच्चारयेद्वाचा वाचिकः स जपः स्मृतः ॥
<>उच्चैर्ज्जपाद्विशिष्टः स्यादुपांशुर्द्दशभिर्गुणैः ।
<>जिह्वाजपः शतगुणः सहस्रो मानसः स्मृतः ॥”
<>प्रकारान्तरम् ।
<>“निजकर्णागोचरो यो मानसः स जपः स्मृतः ।
<>उपांशुर्निजकर्णस्य गोचरः स प्रकीर्त्तितः ॥
<>निगदस्तु जनैर्वेद्यस्त्रिविधोऽयं जपः स्मृतः ॥”
<>तन्त्रान्तरे ।
<>“उच्चैर्जपोऽधमः प्रोक्त उपांशुर्म्मध्यमः स्मृतः ।
<>उत्तमो मानसो देवि ! त्रिविधः कथितो जपः ॥”
<>जिह्वाजपस्तु ।
<>“जिह्वाजपः स विज्ञेयः केवलं जिह्वया बुधैरिति ॥
<>अतिविलम्बातिशीघ्रजपे दोषमाह ।
<>“अतिह्नस्वो व्याधिहेतुरतिदीर्घो वसुक्षयः ।
<>अक्षराक्षरसंयुक्तं जपेन्मौक्तिकहारवत् ॥
<>मनसा यः स्मरेत् स्तोत्रं वचसा वा मनुं जपेत् ।
<>उभयं निष्फलं याति भिन्नभाण्डोदकं यथा ॥”
<>गौतमीये ।
<>“पशुभावे स्थिता मन्त्राः केवला वर्णरूपिणः ।
<>सौसुम्नध्वन्युच्चरिताः प्रभुत्वं प्राप्नुवन्ति ते ॥”
<>पाद्मनारदीययोः ।
<>“मन्त्राक्षराणि चिच्छक्तौ प्रोतानि परिभावयेत् ।
<>तामेव परमव्योम्नि परमामृतबृंहिते ॥
<>दर्शयत्यात्मसद्भावं पूजाहोमादिभिर्व्विनेति ।”
<>गौतमीये दशाक्षरपटले ।
<>“मूलमन्त्रं प्राणबुद्ध्या सुसुम्नामूलदेशके ।
<>मन्त्रार्थं तस्य चैतन्यं जीवं ध्यात्वा पुनः पुनः ॥
<>कुलार्णवेऽपि ।
<>“मनोऽन्यत्र शिवोऽन्यत्र शक्तिरन्यत्र मारुतः
<>न सिद्ध्यति वरारोहे ! कल्पकोटिशतैरपि ॥
<>जातसूतकमादौ स्यादन्ते च मृतसूतकम् ।
<>सूतकद्वयसंयुक्तो यो मन्त्रः स न सिद्ध्यति ॥
<>गुरोस्तद्रहितं कृत्वा मन्त्रं यावज्जपेद्धिया ।
[Page3-176-a+ 52]
<>सूतकद्वयनिर्म्मुक्तः स मन्त्रः सर्व्वसिद्धिदः ॥
<>जातसूतकमादौ स्यान्मृतसूतकमन्ततः ।
<>सूतकद्वयनिर्म्मुक्तो मन्त्रः सिद्ध्यति नान्यथा ॥”
<>तत्रैव ।
<>“तस्माद्देवि ! प्रयत्नेन ध्रुवेण पुटितं मनुम् ।
<>अष्टोत्तरशतं वापि सप्तवारं जपादितः ॥
<>जपान्ते च तथा जप्यात् चतुर्व्वर्गफलाप्तये ॥”
<>तत्रैव ।
<>“ब्रह्मबीजं मनोर्द्दत्त्वा चाद्यन्ते परमेश्वरि ! ।
<>सप्तवारं जपेन्मन्त्रं सूतकद्वयमुक्तये ॥ * ॥
<>मन्त्रार्थं मन्त्रचैतन्यं योनिमुद्रां न वेत्ति यः ।
<>शतकोटिजपेनापि तस्य सिद्धिर्न जायते ॥
<>लुप्तबीजाश्च ये मन्त्रा न दास्यन्ति फलं प्रिये ! ।
<>मन्त्राश्चैतन्यसहिताः सर्व्वसिद्धिकराः स्मृताः ॥
<>चैतन्यरहिता मन्त्राः प्रोक्ता वर्णास्तु केवलम् ।
<>फलं नैव प्रयच्छन्ति लक्षकोटिजपैरपि ॥
<>मन्त्रोच्चारे कृते यादृक् स्वरूपं प्रथमं भवेत् ।
<>शते सहस्रे लक्षे वा कोटिजापे न तत्फलम् ॥
<>हृदये ग्रन्थिभेदश्च सर्व्वावयववर्द्धनम् ।
<>आनन्दाश्रूणि पुलको देहावेशः कुलेश्वरि ! ॥
<>गद्गदोक्तिश्च सहसा जायते नात्र संशयः ।
<>सकृदुच्चरितेऽप्येवं मन्त्रे चैतन्यसंयुते ॥
<>दृश्यन्ते प्रत्यया यत्र पारम्पर्य्यं तदुच्यते ॥ * ॥
<>मासमात्रं जपेन्मन्त्रं भूतलिप्या तु संपुटम् ।
<>क्रमोत्क्रमात् सहस्रञ्च तस्य सिद्धो भवेन्मनुः ॥”
<>तत्र भूतलिपिः ।
<>“पञ्च ह्नस्वाः सन्धिवर्णा व्योमाराग्निजलन्धराः ।
<>अन्त्यमाद्यं द्वितीयञ्च चतुर्थं मध्यमं क्रमात् ॥
<>पञ्चवर्गाक्षराणि स्युर्व्वान्तश्वेतेन्दुभिः सह ।
<>एषा भूतलिपिः प्रोक्ता द्विचत्वारिंशदक्षरैः ॥
<>मन्त्रस्तु ।
<>अ इ उ ऋ ऌ ए ऐ ओ औ ह य र व ल ङ
<>क ख घ ग ञ च छ झ ज ण ट ठ ढ ड न त
<>थ ध द म प फ भ व श ष साः ।
<>अतः परं मन्त्रमुच्चार्य्य पुनः क्रमेणोल्लेख्यम् ॥ * ॥
<>गौतमीये ।
<>“एवं जपं पुरा कृत्वा तेजोरूपं समपयेत् ।
<>देवस्य दक्षिणे हस्ते कुशपुष्पार्घ्यवारिभिः ॥
<>सफलं तद्विभाव्यैवं प्राणायामं समाचरेत् ।
<>जपस्वादौ जपान्ते च त्रितयं त्रितयं चरेत् ॥” * ॥
<>शक्तिविषये देव्या वामहस्ते । तथा च ।
<>“एवं जपं पुरा कृत्वा गन्धाक्षतकुशोदकैः ।
<>जपं समर्पयेद्देव्या वामहस्ते विचक्षणः ॥ * ॥
<>जपान्ते प्रत्यहं मन्त्री होमयेत्तद्दशांशतः ।
<>तर्पणञ्चाभिषेषकञ्च तत्तद्दशांशतो मुने ! ॥
<>प्रत्यहं भोजयेद्विप्रान् न्यूनाधिकप्रशान्तये ।
<>अथवा सर्व्वपूर्त्तौ च होमादिकमथाचरेत् ॥
<>सम्पूर्णायां प्रतिज्ञायां तर्पणादिकमाचरेत् ॥”
<>मुण्डमालायाम् ।
<>“यस्य यावान् जपः प्रोक्तस्तद्दशांशमनुक्रमात् ।
<>तत्तद्द्रव्यैर्जपस्यान्ते होमं कुर्य्याद्दिने दिने ॥”
<>जपसङ्ख्यायां विशेषमाह मुण्डमालायाम् ।
[Page3-176-b+ 52]
<>नाक्षतैर्हस्तपर्व्वैर्वा न धान्यैर्न च पुष्पकैः ।
<>न चन्दनैर्म्मृत्तिकया जपसङ्ख्यान्तु कारयेत् ॥
<>लाक्षाकुशीदसिन्दूरं गोमयञ्च करीषकम् ।
<>विलोड्य गुटिकां कृत्वा जपसङ्ख्यान्तु कारयेत् ॥”
<>पुरश्चरणचन्द्रिकायाञ्च ।
<>“ततो जपदशांशेन होमं कुर्य्याद्दिने दिने ।
<>अथवा लक्षसङ्ख्यायां पूर्णायां होममाचरेत् ॥”
<>तथा । होमाद्यशक्तौ च सनत्कुमारीये ।
<>“यद्यदङ्गं भवेद्भग्नं तत्सङ्ख्याद्विगुणो जपः ।
<>होमाभावे जपः कार्य्यो होमसङ्ख्याचतुर्गुणः ॥
<>विप्राणां क्षत्त्रियाणाञ्च रससङ्ख्यागुणः स्मृतः ।
<>वैश्यानां वसुसङ्ख्याकमेषां स्त्रीणामयं विधिः ॥
<>यं वर्णमाश्रितः शूद्रः स च तस्य विधिञ्चरेत् ।
<>अनाश्रितस्य शूद्रस्य दिक्सङ्ख्याकः समीरितः ।
<>शूद्रस्य विप्रभृत्यस्य तत्पत्न्याः सदृशो जपः ॥”
<>अत्राप्यशक्तश्चेत् योगिनीहृदये ।
<>“होमकर्म्मण्यशक्तानां विप्राणां द्विगुणो जपः ।
<>इतरेषान्तु वर्णानां त्रिगुणादिः समीरितः ॥”
<>त्रिगुणादिः होमसङ्ख्यात्रिगुणजपः क्षत्त्रियेण
<>कार्य्यः । वैश्येन चतुर्गुणः । शूद्रेण पञ्चगुणः ।
<>तदुक्तं कुलार्णवे ।
<>“यद्वदङ्गं विहीनं स्यात् तत्सङ्ख्याद्विगुणो जपः ।
<>कुर्व्वीत त्रिचतुःपञ्च यथासङ्ख्यं द्विजादयः ॥”
<>एतेन स्त्रीशूद्राणां होमाधिकारः । तथा च ।
<>“बणिजामर्द्धशशाङ्ककोणं त्र्यस्रं भवति शूद्रा-
<>णाम् ।”
<>इति नागभट्टनिबन्धे ॥
<>शूद्राणां त्र्यस्रमिति कुण्डप्रकरणे सारदायाम् ॥
<>स्त्रीणां होमाधिकारश्च तत्र ।
<>“लाजैस्त्रिमधुरोपेतैर्होमः कन्यां प्रयच्छति ।
<>अनेन विधिना कन्या वरमाप्नोति वाञ्छितम् ॥”
<>अतः स्त्रीणां होमाधिकारः । तच्च ब्राह्मण-
<>द्वारा । तथा च तन्त्रे ।
<>“ओङ्कारोच्चारणाद्धोमात् शालग्रामशिलार्च्च-
<>नात् ।
<>ब्राह्मणीगमनाच्चैव शूद्रश्चाण्डालतां व्रजेत् ॥”
<>इति साक्षान्निषेधात् ।
<>तथा स्त्रीणामपि सर्व्ववैदिककर्म्मसु शूद्रतुल्यत्व-
<>प्रतिपादनात् ।
<>स्त्रीशूद्रकरसंस्पर्शो वज्रपातसमो मम ॥
<>इति भगवद्वचनाच्च ॥ तथा च नारायणकल्पे ।
<>“अष्टाक्षरो महामन्त्रः सप्तार्णः शूद्रयोषितोः ।
<>प्रणवादिश्च यो मन्त्रो न स्त्रीशूद्रे प्रशस्यते ॥”
<>इति सर्व्वत्र स्त्रीणां शूद्रवद्व्यवहारः ॥ * ॥
<>शूद्रस्यापि स्वकर्त्तृकहोमः । तथा च वाराही-
<>तन्त्रे ।
<>“यदि कामी भवत्येव शूद्रोऽपि होमकर्म्मणि ।
<>वह्निजायां परित्यज्य हृदयान्तेन होमयेत् ॥”
<>सर्व्वेषां वा द्विगुणो जपः । तथा च वाशिष्ठे ।
<>“यद्यदङ्गं विहीयेत तत्सङ्ख्याद्विगुणो जपः ।
<>कर्त्तव्यश्चाङ्गसिद्ध्यर्थं तदशक्तेन भक्तितः ॥
<>न चेदङ्गं विहीयेत तद्विशिष्टमताप्नुयात् ।
[Page3-176-c+ 52]
<>विप्रभोजनमात्रेण व्यङ्गं साङ्गं भवेत् ध्रुवम् ॥
<>यत्र भुङ्क्ते द्बिजस्तस्मात्तत्र भुङ्क्ते हरिः
<>स्वयम् ॥”
<>तथा अगस्त्यसंहितायाम् ।
<>“यदि होमेऽप्यशक्तः स्यात् पूजायां तर्पणेऽपि वा ।
<>तावत्सङ्ख्यजपेनैव ब्राह्मणाराधनेन च ॥
<>भवेदङ्गद्वयेनैव पुरश्चरणमार्य्य वै ॥” * ॥
<>वीरतन्त्रे ।
<>“नियमः पुरुषे ज्ञेयो न योषित्सु कथञ्चन ।
<>न म्यासो योषितामत्र न ध्यानं न च पूजनम् ॥
<>केवलं जपमात्रेण मन्त्राः सिद्ध्यन्ति योषिताम् ॥”
<>ततश्च ।
<>“गुरवे दक्षिणां दद्यात् भोजनाच्छादनादिभिः ।
<>गुरुसन्तोषमात्रेण मन्त्रसिद्धिर्भवेत् ध्रुवम् ॥” * ॥
<>तथा च योगिनीहृदये ।
<>“गुरोरभावे पुत्त्राय तत्पत्न्यै वा निवेदयेत् ।
<>तयोरभावे देवेशि ! ब्राह्मणेभ्यो निवेदयेत् ॥
<>सम्यक्सिद्धैकमन्त्रस्य पञ्चाङ्गोपासनेन च ।
<>सर्व्वेमन्त्राश्च सिद्ध्यन्ति त्वत्प्रासादात् कुलेश्वरि ! ॥
<>गुरुमूलमिदं सर्व्वमित्याहुस्तन्त्रवेदिनः ।
<>एकग्रामे स्थितो नित्यं गत्वा वन्देत वै गुरुम् ॥
<>गुरुरेव परं ब्रह्म तस्मादादौ तमर्च्चयेत् ।
<>तदन्ते महतीं पूजां कुर्य्यात् साधकसत्तमः ॥
<>सुभाषिणीं कुमारीञ्च भूषणैरपि भूषयेत् ।
<>मिष्टान्नं बहुशः कार्य्यं भुञ्जीत बन्धुभिः सह ॥
<>एवं सिद्धमनुर्म्मन्त्री साधयेत् सकलेप्सितान् ॥” * ॥
<>अथ ग्रहणपुरश्चरणम् ।
<>तन्त्रे ।
<>“अथवान्यप्रकारेण पुरश्चरणमुच्यते ।
<>ग्रहणेऽर्कस्य चेन्दोर्व्वा शुचिः पूर्व्वमुपोषितः ॥
<>नद्यां समुद्रगामिन्यां नाभिमात्रोदके स्थितः ।
<>स्पर्शाद्विमुक्तिपर्य्यन्तं जपेन्मन्त्रमनन्यधीः ॥” * ॥
<>यदि नक्रादिदूषिता नदी भवति तदा यत्
<>कर्त्तव्यं तदाह रुद्रयामले ।
<>“अपि शुद्धोदकैः स्नात्वा शुचौ देशे समाहितः ।
<>ग्रासाद्विमुक्तिपर्य्यन्तं जपेन्मन्त्रमनन्यधीः ॥
<>इति कृत्वा न सन्देहो जपस्य फलभाग्भवेत् ॥”
<>नद्यभावे ।
<>“यद्वा पुण्योदकैः स्नात्वा शुचिः पूर्व्वमुपोषितः ।
<>ग्रहणादिविमोक्षान्तं जपेन्मन्त्रमनन्यधीः ॥” * ॥
<>उपवासासमर्थे तु तत्रैव ।
<>अथवान्यप्रकारेण पौरश्चारणिको विधिः ।
<>चन्द्रसूर्य्योपरागे च स्नात्वा प्रयतमानसः ॥
<>स्पर्शनादिविमोक्षान्तं जपेन्मन्त्रं समाहितः ।
<>जपाद्दशांशतो होमं तथा होमात्तु तर्पणम् ।
<>एवं कृत्वा तु मन्त्रस्य जायते सिद्धिरुत्तमा ॥” * ॥
<>गोपालमन्त्रतर्पणे तु होमसमसङ्ख्यत्वं यथा, --
<>“इह गोपालमन्त्रस्य तर्पणं होमसङ्ख्यया ।
<>वर्णानामिह सर्व्वेषामित्यागमविदो विदुः ॥
<>दृष्ट्वा स्नात्वा सुसङ्कल्प्य विमोक्षान्तं जपञ्चरेत् ।
<>तावद्यज्ञादिकं कुर्य्याद्ग्रहणान्तेशुचिः पुमान् ॥
<>एवं जपान्मन्त्रसिद्धिर्भवत्येव न संशयः ॥” * ॥
[Page3-177-a+ 52]
<>ग्रहणे जपस्य आवश्यकत्वम् ।
<>“श्राद्धादेरनुरोधेन यदि जप्यं त्यजेन्नरः ।
<>स भवेद्देवताद्रोही पितॄन् सप्त नयत्यधः ॥”
<>इति सनत्कुमारीयवचनात् ॥
<>वस्तुतस्तु आरब्धपुरश्चरणविषयमिदम् ।
<>तथाहि ।
<>“आरब्धे पुरश्चरणे यदि च ग्रहणं भवेत्
<>तदा श्राद्धाद्यनुरोधेन जपं न त्यजेत् । एवं
<>रात्रावपि पुरश्चरणविशेषे बोद्धव्यम् ।” इति
<>सर्व्वसमञ्जसम् ॥ * ॥ योगिनीहृदये ।
<>“कल्पोक्तविधिना मन्त्री कुर्य्याद्धोमादिकन्ततः ।
<>अथवा तद्दशांशेन होमादींश्च समाचरेत् ॥”
<>तथा ।
<>“अनन्तरं दशांशेन क्रमाद्धोमादिकञ्चरेत् ।
<>तदन्ते महतीं पूजां कुर्य्याद्ब्राह्मणभोजनम् ॥
<>ततो मन्त्रस्य सिद्ध्यर्थं गुरुं सम्पूज्य तोषयेत् ।
<>एवञ्च मन्त्रसिद्धिः स्यात् देवता च प्रसीदति ॥”
<>अत्र ब्राह्मणभोजनमावश्यकमेव ।
<>“सर्व्वथा भोजयेद्बिप्रान् कृतसाङ्गत्वसिद्धये ।
<>विप्राराधनमात्रेण व्यङ्गं साङ्गं भवेद्ध्रुवम् ॥”
<>क्रियासारे ।
<>“दीक्षाहीनान् पशून् यस्तु भोजयेद्वा स्वमन्दिरे ।
<>स याति परमेशानि ! नरकानेकविंशतिम् ॥
<>एवं यः कुरुते देवि ! पुरश्चरणकं प्रिये ! ।
<>सर्व्वपापविनिर्म्मुक्तो देवीसायुज्यमाप्नुयात् ॥”
<>यद्यपि पुरश्चरणपदं पञ्चाङ्गपरम् । तथा च ।
<>“जपहोमौ तर्पणञ्चाभिषेको विप्रभोजनम् ।
<>पञ्चाङ्गोपासनं लोके पुरश्चरणमुच्यते ॥”
<>तथापि ग्रहणादौ पुरश्चरणपदं गौणं जपमात्र-
<>परम् ।
<>“सूर्य्योदयं समारभ्य यावत् सूर्य्योदयान्तरम् ॥”
<>इत्यादौ तथादर्शनात् तत्र होमादेरभावात् ।
<>तर्हि कथं ग्रहणपुरश्चरणे होमादि इति चेत्
<>वचनादेव । न च पुरश्चरणस्य पञ्चाङ्गत्वात्
<>सर्व्वत्र तदेव स्यादिति वाच्यम् । ग्रहणे पुन-
<>स्तद्विधानमनर्थकं स्यात् । किञ्च ग्रहणे होमादि-
<>नियमात् नान्यत्र होमादिः । ग्रहणपुरश्चरणे
<>होमादिविधानन्तु प्रकृतीभूतपञ्चाङ्गपुरश्चरण-
<>तुल्यताबोधनाय । अतएव ग्रहणे पञ्चाङ्ग-
<>स्वरूपपुरश्चरणे कृते मुख्यप्रयोगेऽप्यधिकार इति
<>प्रकटीकृतम् । तदकरणे पुनः केवलजपमात्र-
<>पुरश्चरणे कृते नाधिकार इति सर्व्वसग्मतमिति ।
<>पुरश्चरणकालस्तु वाराहीये ।
<>“चन्द्रतारानुकूले च शुक्ले पक्षे शुभेऽहनि ।
<>आरभेत पुरश्चर्य्यां हरौ सुप्ते न चाचरेत् ॥”
<>प्रतिप्रसवः । रुद्रयामले ।
<>“कार्त्तिकाश्विनवैशाखमाधेऽथ मार्गशीर्षके ।
<>फाल्गुने श्रावणे दीक्षा पुरश्चर्य्या प्रशस्यते ॥”
<>ग्रस्तास्ते ग्रस्तोदये च दीक्षापुरश्चरणयोर्निषेध-
<>माह तन्त्रान्तरे ।
<>“ग्रस्तास्ते ह्युदिते नैव कुर्य्याद्दीक्षां जपं प्रिये ! ।
<>कृते नाशो भवेदाशु आयुःश्रीसुतसम्पदाम् ॥”
[Page3-177-b+ 52]
<>अथ पुरश्च रणप्रयोगः ।
<>तत्र तावत् भूमेः परिग्रहं कृत्वा पुरश्चरणप्राक्
<>तृतीयदिवसे क्षौरादिकं विधाय वेदिकाया-
<>श्चतुर्द्दिक्षु क्रोशं क्रोशद्वयं वा क्षेत्रं चतुरस्रम्
<>आहारादिविहारार्थं परिकल्प्य तत्र कूर्म्म-
<>चक्रानुरूपं मण्डलं विधाय एकभक्तं कुर्य्यात् ।
<>ततः परदिने स्नानादिकं विधाय शुद्धः सन्
<>वेदिकायाश्चतुर्द्दिक्षु अश्वत्थोडुम्बरप्लक्षाणामन्य-
<>तमस्य वितस्तिमात्रान् दश कीलकान्, ओँ
<>नमः सुदर्शनाय अस्त्राय फडितिमन्त्रेणाष्टोत्तर-
<>शताभिमन्त्रितान् वेदिकाया दशदिक्षु
<>ओँ ये चात्र विघ्नकर्त्तारो भुवि दिव्यन्तरी-
<>क्षगाः ।
<>विघ्नभूताश्च ये चान्ये मम मन्त्रस्य सिद्धिषु ॥
<>मयैतत् कीलितं क्षेत्रं परित्यज्य विदूरतः ।
<>अपसर्पन्तु ते सर्व्वे निर्व्विघ्नं सिद्धिरस्तु मे ॥
<>इत्यनेन निखन्य तेषु ओँ नमः सुदर्शनाय
<>अस्त्राय फडितिमन्त्रेणास्त्रं संपूज्य पूर्व्वादि-
<>क्रमेण इन्द्रादिलोकपालान् पूजयेत् । तद्यथा ।
<>ओँ भूर्भुवःस्वरिन्द्रलोकपाल इहागच्छ इत्या-
<>वाह्य पञ्चोपचारैरन्यांश्च पूजयेत् । तथा च
<>मुण्डमालायाम् ।
<>“पुण्यक्षेत्रादिकं गत्वा कुर्य्याद्भूमेः परिग्रहम् ।
<>तथा ह्यमुकमन्त्रस्य पुरश्चरणसिद्धये ।
<>मयेयं गृह्यते भूमिर्म्मन्त्रोऽयं सिध्यतामिति ॥”
<>तथा ।
<>“ग्रामे क्रोशमितं स्थानं नद्यादौ स्वेच्छया मतम् ।
<>नगरादावपि क्रोशं क्रोशयुग्ममथापि वा ॥
<>क्षेत्रं वा यावदिष्टन्तु विहारार्थं प्रकल्पयेत् ।
<>आहारादिविहारार्थं तावतीं भूमिमाक्रमेत् ॥
<>क्षीरिवृक्षोद्भवान् कीलान् अस्त्रमन्त्राभिमन्त्रि-
<>तान् ।
<>निखनेद्दशदिग्भागे तेष्वस्त्रञ्च प्रपूजयेत् ॥
<>लोकपालान् पुनस्तेषु गन्धाद्यैः पूजयेत् सुधीः ।
<>ततो मध्यस्थाने क्षेत्रपालं वास्त्वीशञ्च संपूज्य
<>सर्व्वविघ्नविनाशार्थं गणपतिं पूजयेत् । ओँ
<>अद्येत्यादि अमुकगोत्रः श्रीअमुकदेवशर्म्मा मत्-
<>कर्त्तव्यामुकमन्त्रपुरश्चरणकर्म्मणि सर्व्वविघ्नविना-
<>शार्थं गणेशपूजामहं करिष्ये । इति सङ्कल्प्य
<>वेदिकामध्ये पञ्चोपचारैर्गणेशं पूजयेत् । तदुक्तम् ।
<>“क्षेत्रपालादिकं तत्र पूजयेत् विधिवत्ततः ।
<>क्षेत्रेशं वास्तुनामानं विघ्नराजं समर्च्चयेत् ॥
<>दिक्पालेभ्यो वलिं दद्यात् ततः क्षेत्रं समा-
<>विशेत् ॥”
<>ततो माषभक्तादिना पूजितदेवताभ्यो वलिं
<>दद्यात् । ततः ।
<>“ओँ ये रौद्रा रौद्रकर्म्माणो रौद्रस्थाननिवासिनः ।
<>मातरोऽप्युग्ररूपाश्च गणाधिपतयश्च ये ॥
<>विघ्नभूताश्च ये चान्ये दिग्विदिक्षु समाश्रिताः ।
<>सर्व्वे ते प्रीतमनसः प्रतिगृह्णन्त्विमं वलिम् ॥”
<>इत्यनेन दशदिक्षु भूतेभ्यो वलिं दद्यात् । ततो
<>गायत्त्रीं जपेत् । तथा च ।
[Page3-177-c+ 52]
<>“प्रातः स्नात्वा तु गायत्त्र्याः सहस्रं प्रयतो
<>जपेत् ।
<>ज्ञाताज्ञातस्य पापस्य क्षयार्थं प्रथमं ततः ॥”
<>इति विद्याधराचार्य्यः ॥ * ॥
<>यत्तु प्रातः स्नात्वा तु गायत्त्र्या अयुतं प्रयतो
<>जपेत् इति । तत् पुनरत्यन्तपापशङ्कया । ओँ
<>अद्येत्यादि अमुकगोत्रः श्रीअमुकदेवशर्म्मा
<>ज्ञाताज्ञातपापक्षयकामोऽष्टोत्तरसहस्रगायत्त्री-
<>जपमयुतगायत्त्रीजपं वा अहं करिष्ये । इति
<>सङ्कल्प्य जपेत् । तत उपवासं हविष्यं वा
<>कुर्य्यात् ॥ * ॥
<>तत्परदिने उषसि स्नानादिकं कृत्वा स्वस्ति-
<>वाचनपूर्व्वकं सङ्कल्पं कुर्य्यात् । यथा विष्णुः
<>ओम् अद्येत्यादि अमुकगोत्रः श्रीअमुकदेवशर्म्मा
<>अमुकदेवताया अमुकमन्त्रसिद्धिप्रतिबन्धकता-
<>शेषदुरितक्षयपूर्व्वकतन्मन्त्रसिद्धिकामोऽद्यारभ्य
<>यावता कालेन सेत्स्यति तावत्कालममुकदेव-
<>ताया अमुकमन्त्रस्य इयत्संख्यजपतद्दशांश-
<>होमतद्दशांशतर्पण-तद्दशांशाभिषेक-तद्दशांश-
<>ब्राह्मणभोजनरूपपुरश्चरणमहं करिष्ये । इति
<>सङ्कल्प्य भूतशुद्धिप्राणायामादिकं कृत्वा स्वस्व-
<>मुद्रां बद्ध्वा स्वस्वपूजापद्धत्युक्तक्रमेण देवतां संपूज्य
<>दीपे प्रज्वलिते देवतां हृदये प्रातःकालं समा-
<>रभ्य मध्यंदिनं यावत् जपं कुर्य्यात् । ततस्तद्द-
<>शांशहोम-तद्दशांश-तर्पण-तद्दशांशाभिषेक-त-
<>द्दशांशब्राह्मणभोजनङ्कुर्य्यात् । तथा च । सनत्-
<>कुमारतन्त्रे ।
<>“प्रणवं तत्सदद्येति मासपक्षतिथावपि ।
<>अमुकासुकगोत्रोऽहं मूलमुच्चार्य्य तत्परम् ॥
<>सिद्धिकामोऽस्य मन्त्रस्य इयत्सङ्ख्यं जपन्ततः ।
<>दशांशं हवनं होमाद्दशांशं तर्पणं ततः ॥
<>दशांशं मार्ज्जनं तस्माद्दशांशं विप्रभोजनम् ।
<>पुरश्चरणमेवं हि करिष्ये प्रागुदङ्मुखः ॥”
<>तथा ।
<>“दीपस्य ज्वलितस्याथ जपकर्म्म प्रशस्यते ।
<>तद्दीपस्थानमाश्रित्य वातातपसहां कुटिम् ॥
<>निर्म्माय विधिवत् कुर्य्यात् जपं तत्र शुभे दिने ॥”
<>ततो होमस्ततस्तर्पणम् ॥ * ॥
<>तन्त्रान्तरे ।
<>“तर्पणन्तु ततः कुर्य्यात्तीर्थोदैश्चन्द्रमिश्रितैः ।
<>जले देवं समावाह्य पाद्याद्यैरुदकात्मकैः ॥
<>सम्पूज्य विधिवद्भक्त्या परिवारसमन्वितम् ।
<>एकैकमञ्जलिं तोयं परिवारान् प्रतर्पयेत् ॥
<>ततो होमदशांशेन तर्पयेत् परदैवतम् ।
<>संपूर्णायान्तु सङ्ख्यायां पुनरेकैकमञ्जलिम् ।
<>अङ्गादिपरिवारेभ्यो दत्त्वा देवं विसर्ज्जयेत् ॥” * ॥
<>तर्पणवाक्यन्तु मूलमुच्चार्य्य श्रीअमुकं तर्पयामि
<>नमः । इति विष्णुविषयम् । तथा च गौतमीये ।
<>“आदौ मन्त्रं समुच्चार्य्य श्रीपूर्व्वं कृष्णमित्यपि ।
<>तर्पयामि पदञ्चोक्त्वा नमोऽन्तं तर्पयेन्नरः ॥”
<>अन्यत्र मूलमुच्चार्य्य अमुकदेवतां तर्पया-
<>माति ।
[Page3-178-a+ 52]
<>तथा च ।
<>“तर्पयामि पदञ्चोक्त्वा मन्त्रान्ते स्वेषु नामसु ।
<>द्वितीयान्तेषु चेत्येवं तर्पणस्य मनुर्म्मतः ॥”
<>शक्तिविषये पुनर्म्मूलमुच्चार्य्य अमुकीं तर्पयामि
<>स्वाहा । होमतर्पणयोः स्वाहेति तत्तत्तन्त्र-
<>वचनात् । नीलतन्त्रे ।
<>“मन्त्रान्ते नाम चोच्चार्य्य तर्पयामि ततः परम् ।
<>कुर्य्याच्चैव वरारोहे ! स्वाहान्तं तर्पणे मतम् ॥”
<>इत्यादि ॥ विशुद्धेश्वरतन्त्रे ।
<>“विद्यां पूर्व्वं समुच्चार्य्य तदन्ते देवताभिधाम् ।
<>तर्पयामीति सम्प्रोक्त्वा स्वाहान्तस्तर्पणो मतः ॥”
<>अभिषेकवाक्यन्तु । नमोऽन्तं मूलमुच्चार्य्य असुक-
<>देवतामहमभिषिञ्चामि इति कलसमुद्रया
<>स्वमूर्द्ध्नि अभिषिञ्चेत् । तथा च । गौतमीये ।
<>“नमोऽन्तं मूलमुच्चार्य्य तदन्ते देवताभिधाम् ।
<>द्वितीयान्तामहं पश्चादभिषिञ्चाम्यनेन तु ॥
<>अभिषिञ्चेत् स्वमूर्द्धानं तोयैः कुम्भाख्यमुद्रया ॥”
<>शक्तिविषये नीलतन्त्रे ।
<>“मन्त्रान्ते नाम चोच्चार्य्य सिञ्चामीति नमः
<>पदम् ॥”
<>इति । ततो ब्राह्मणान् भोजयित्वा पूजां
<>कुर्य्यात् ॥ * ॥ ततो दक्षिणा । अद्येत्यादि कृतै-
<>तदमुकमन्त्रपुरश्चरणकर्म्मणः साङ्गतार्थं दक्षिणा-
<>मिदं काञ्चनं वह्निदैवतं अमुकगोत्राय गुरवे
<>तुभ्यमहं सम्प्रददे । ततोऽच्छिद्रावधारणं कुर्य्यात् ॥
<>अथ ग्रहणपुरश्चरणसङ्कल्पः ।
<>तद्यथा, --
<>ओम् अद्येत्यादि राहुग्रस्ते निशाकरे दिवाकरे
<>वा असुकगोत्रःश्रीअमुकदेवशर्म्मा अमुकदेवताया
<>अमुकमन्त्रसिद्धिकामो ग्रासाद्बिमुक्तिपर्य्यन्तं
<>अमुकदेवताया अमुकमन्त्रजपरूपपुरश्चरणमहं
<>करिष्ये । इति सङ्कल्प्य जपेत् । ततस्तद्दिने
<>तत्परदिने वा स्नानादिकं विधाय ओँ अद्ये-
<>त्यादि अमुकदेवताया अमुकमन्त्रस्य कृतैतत्
<>ग्रहणकालीन-इयत्सङ्ख्यजपतद्दशांशहोमतद्द-
<>शांशतर्पण-तद्दशांशाभिषेक-तद्दशांशब्राह्मण-
<>भोजनकर्म्माण्यहं करिष्ये । इति सङ्कल्प्य
<>होमादिकं कुर्य्यात् । दक्षिणादिकन्तु पूर्व्ववत् ।”
<>इति कृष्णानन्दकृततन्त्रसारः ॥ * ॥
<>(अथ रहस्य पुरश्चरणम् ।
<>श्रीपार्व्वत्युवाच ।
<>“कथयस्व महादेव ! सिद्धिकारणमुत्तमम् ।
<>येन सिद्धिं समायान्ति सर्व्वतन्त्राश्च सिद्धिदाः ॥
<>येषु येषु च कालेषु पुरश्चर्य्या भवेद्ध्रुवम् ॥
<>श्रीशिव उवाच ।
<>कथयामि समासेन श्रूयतां पर्व्वतात्मजे ! ।
<>मेषराशौ दशसहस्रं प्रजपेन्मन्त्रमुत्तमम् ॥
<>पुरश्चरणमेतद्धि श्रूयतां सुरवन्दिते ! ॥
<>वृषराशौ यदा मन्त्री द्व्ययुतं प्रजपेत् सुधीः ।
<>तेन तत्र सुसिद्धः स्यान् नात्र कार्य्या विचा-
<>रणा ॥
<>मिथुने च यदा मन्त्री त्र्ययुतं मन्त्रमुत्तमम् ।
[Page3-178-b+ 52]
<>प्रजपेत् प्रयतो नित्यं पुरश्चरणमुच्यते ॥
<>कर्कटे च यदा मन्त्री सहस्रं प्रत्यहं जपेत् ।
<>तेन सर्व्वार्थसिद्धिः स्यात् पुरश्चरणकृद्भवेत् ॥
<>सिंहे च सर्व्वमन्त्राणामयुतानां द्बयं जपेत् ।
<>धर्म्मार्थकाममोक्षाणां फलभाग्भवति ध्रुवम् ॥
<>कन्यायाञ्च यदा मन्त्री मन्त्रं मन्त्रपरायणः ।
<>सहस्रं द्वादशञ्चैव जपेन्नियतमानसः ॥
<>पुरश्चरणमेतद्धि सर्व्वकामार्थसाधनम् ।
<>इह लोके सुखं भुक्त्वा चान्ते देवीपदं व्रजेत् ॥
<>तुलायां प्रत्यहं मन्त्री सहस्रं साधको जपेत् ।
<>अनेन विधिना देवि ! पुरश्चरणकृद्भवेत् ॥
<>वृश्चिके चायुतं मन्त्रं शय्यायां प्रजपेत् सुधीः ।
<>तेन सर्व्वार्थसिद्धिः स्यात् पुरश्चर्य्याफलं भवेत् ॥
<>धनुषि च यदा मन्त्रं जपेदयुतमादरात् ।
<>इहैव कन्दर्पसमो धनवान् वलवान् सुखी ॥
<>मकरे च यदा मन्त्रं जपेत् साधकसत्तमः ।
<>चतुर्णामयुतं देवि ! प्रत्यहं यतमानसः ॥
<>धर्म्मार्थे भावयेन्नित्यं पुरश्चरणमुच्यते ॥
<>कुम्भ चैव यदा मन्त्रं जपेदयुतमादरात् ।
<>तेन सर्व्वार्थसिद्धिः स्यात् पुरश्चरणकृद् भवेत् ॥
<>मीने चैव यदा देवि ! प्रजपेदयुतं द्बयम् ।
<>तेन पुरश्चरणमित्याहुः सर्व्वागमविशारदाः ॥
<>सर्व्वत्र जपनं ज्ञेयं रात्रौ वा मैथुनेऽपि वा ।
<>शय्यायान्तु विशेषेण परयोषित्समागमे ॥
<>हविष्याशी तदा देवि ! जपेन्नियतमानसः ।
<>एवंविधं जपं कृत्वा दशांशञ्च तदाचरेत् ॥
<>दक्षिणां गुरवे दत्त्वा सिद्धिभाग् भवति ध्रुवम् ।
<>अथवान्यप्रकारेण पुरश्चरणमुच्यते ॥
<>रविवारादिसर्व्वेषु वारसंख्यासहस्रकम् ।
<>जप्त्वा मन्त्रं सदा देवि ! साधकः सिद्धिभाग्
<>भवेत् ॥
<>पुरश्चरणमेतद्धि नात्र कार्य्या विचरणा ॥
<>एवंविधं समाचर्य्य दशांशञ्च तदाचरेत् ।
<>गुरवे दक्षिणां दत्त्वा सर्व्वकाममवाप्नुयात् ॥
<>केवलं जपमात्रेण पुरश्चरणमुच्यते ।
<>येषु येषु च नक्षत्रेषु जायते सिद्धिरुत्तमा ॥
<>कथयामि समासेन श्रूयतां पर्व्वतात्मजे ! ।
<>अश्विन्यां जप्यते मन्त्रं साधकैश्च सहमकम् ॥
<>तेन सिद्धिमवाप्नोति साधको नात्र संशयः ।
<>द्विसहस्रं जपेन्मन्त्रं भरण्याञ्च यदा सुधीः ॥
<>यमलोकं परित्यज्य धनेन च धनाधिपः ।
<>कृत्तिकायां जपेन्मन्त्रं त्रिसहस्रञ्च साधकः ॥
<>रोहिण्याञ्च यदा मन्त्रं जपेत् साधकसत्तमः ।
<>सहस्रं वा शतं वापि सर्व्वकामार्थमाप्नुयात् ॥
<>मृगशीर्षे यदा मन्त्रं नियतं प्रजपेत् सुधीः ।
<>सहस्रपञ्चकञ्चैव बृहस्पतिसमो भवेत् ॥
<>आर्द्रायां जप्यते मन्त्रं साधकैः सुसमाहितैः ।
<>षट्सहस्रं यदा देवि ! सर्व्वकामार्थसिद्धये ॥
<>पुनर्व्वसुसमायोगे यदा सहस्रमुत्तमम् ।
<>जप्यते साधको नित्यं लभते च सुरोत्तमम् ॥
<>पुष्यायाञ्च जपेन्मन्त्रं सप्तानाञ्च सहस्रकम् ।
<>तेन सर्व्वसुसिद्धिः स्यात् पुरश्चर्य्याधिको विधिः ॥
[Page3-178-c+ 52]
<>अश्लेषायां यदा देवि ! मन्त्री मन्त्रं समाहितः ।
<>सहस्रषष्ठकञ्चैव जपेत् सर्व्वार्थसिद्धये ॥
<>दशसहस्रं मघायाञ्च जप्त्वा मन्त्रं समाहितः ।
<>पुरन्दरसमो भूत्वा साधको विचरेत् भुवि ॥
<>एकादशसहस्रन्तु पूर्व्वत्रये जपेत् सुधीः ।
<>कुवेर इव वित्ताढ्यो जायते नात्र संशयः ॥
<>उत्तरत्रितये देवि ! सहस्रं द्वादशं तथा ।
<>जप्यते साधकैर्नित्यं सर्व्वकामार्थसिद्धये ॥
<>हस्तायाञ्च जपेद्देवि ! सहस्रञ्च त्रयोदश ।
<>सूर्य्यस्यैव समो भूत्वा विचरेत् भुवि साधकः ॥
<>चित्रायाञ्च जपेन्मन्त्रं द्विसहस्रञ्च साधकैः ।
<>नानाभोगसमायुक्तो भवेद् भुवि पुरन्दरः ॥
<>स्मृत्वा सर्व्वार्थसिद्धिः स्यात् द्बिसहस्रस्य जाप-
<>नात् ।
<>साधकोऽव्याहतगतिर्जायते नात्र संशयः ॥
<>विशाखायां यदा मन्त्रं चतुःसहस्रकं प्रिये ! ।
<>जपेच्च साधको नित्यं सोमवत् प्रियदर्शनः ॥
<>अनुराधायां यदा देवि ! मन्त्री मन्त्रं सदा
<>जपेत् ।
<>पुत्त्रपोत्त्रसमायुक्तः खेचरो जायते ध्रुवम् ॥
<>ज्येष्ठायाञ्च यदा मन्त्रं द्विसहस्रं विचक्षणः ।
<>प्रजपन् लभते सिद्धिं नात्र कार्य्या विचारणा ॥
<>मूलायाञ्च जपेन्मन्त्रं सहस्रं पञ्चकं प्रिये ! ।
<>नानासिद्धिमवाप्नोति साधको नात्र संशयः ॥
<>वरुणेन समो भूत्वा जायते साधको भुवि ।
<>शतभिषायां यदा मन्त्रं द्विःसहस्रं जपेत् सुधीः ॥
<>महापातकान्मुच्येत फलभाग्भवति ध्रुवम् ।
<>रेवत्याञ्च यदा मन्त्रं चत्वारि सहस्रकं तथा ॥
<>जप्त्वा स्तुत्वा सदा देवि ! सोमलोकमवाप्नुयात् ।
<>रात्रौ वा मैथुने वापि शय्यायाञ्च व्यवस्थितः ॥
<>प्रजपेत् साधको नित्यं साधयेदात्मनो हितम् ।
<>सर्व्वदा प्रजपेन्मन्त्रं हविष्याशी दिवा शुचिः ॥
<>दक्षिणां गुरवे दद्यात् यथा विभवविस्तरम् ।
<>अथवान्यप्रकारेण पुरश्चरणमुच्यते ॥
<>आदित्यादिवारयोगे नन्दादितिथियोगतः ।
<>ततस्तत्र जपेन्मन्त्रं सहस्रपञ्चकं प्रिये ! ॥
<>तेन सर्व्वार्थसिद्धिः स्यात् पुरश्चरणकृद् भवेत् ।
<>प्रतिपत्तिथिमारभ्य कुहूर्य्यावत् भवेत् प्रिये ! ॥
<>तिथिसंख्यां समासाद्य वर्द्धयेच्च सहस्रकम् ।
<>जप्त्वा मन्त्रं सदा मन्त्री सर्व्वकाममवाप्नुयात् ॥
<>पुरश्चरणमेतद्धि कथितं ते वरानने ! ।
<>प्रतिपत्तिथिमारभ्य राका यावद् भवेत् प्रिये ! ॥
<>तावन्मन्त्रं प्रजपेत तिथिसंख्याक्रमेण तु ।
<>सर्व्वभावसमायुक्तो जायते भावसाधकः ॥
<>एतेनैव सुसिद्धिः स्यात् नात्र कार्य्या विचारणा ।
<>अथवान्यप्रकारेण पुरश्चरणमुच्यते ॥
<>ववादिकरणे देवि ! जप्त्वा विद्यामनन्यधीः ।
<>करणानुसारेणैव वर्द्धयेच्च सहस्रकम् ॥
<>पुरश्चरणमेतद्धि सर्व्वतन्त्रे च गोपितम् ।
<>साधकस्य हितार्थाय कथितं तद्वरानने ! ॥
<>अथवान्यप्रकारेण पुरश्चरणमुच्यते ।
<>विष्कुम्भादिषु योगेषु यो जपेत् योगसंख्यया ॥
[Page3-179-a+ 52]
<>सहसं साधको नित्यं सर्व्वसिद्धिपरायणः ।
<>पुरश्चरणमेतद्धि तन्त्रे तन्त्रे निरूपितम् ॥
<>संक्रान्त्यादिषु सर्व्वासु विषुवादिषु पार्व्वति ! ।
<>संक्रान्त्यनुसारेणैव वर्द्धयेच्च सहस्रकम् ॥
<>पूर्व्वमुखो जपेन्मन्त्रं धनार्थी सर्व्वदा प्रिये ! ।
<>शत्रुनाशाय सततं दक्षिणाभिमुखो जपेत् ॥”
<>इति स्वतन्त्रे तन्त्रे हरगौरीसंवादे रहस्यपुर-
<>श्चरणविधिः ॥ * ॥) अत्र आगमकल्पद्रुमोक्त-
<>कूर्म्मचक्रंतच्छब्दे द्रष्टव्यम् । हरिभक्तिविलासीय-
<>पुरश्चरणन्तु तद्ग्रन्थे सप्तदशविलासे दर्शनीयम् ॥
<LEND>
