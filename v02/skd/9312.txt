<L>9312<pc>2-220<k1>क्रोधनः<k2>क्रोधनः
क्रोधनः¦, त्रि, (क्रुध् + “क्रुधमण्डार्थेभ्यश्च” । ३ । २ ।
१५१ । इति युच् ।) क्रोधविशिष्टः । तत्पर्य्यायः ।
अमर्षणः २ कोपी ३ । इत्यमरः । ३ । १ । ३२ ॥
क्रोधी ४ रोषणः ५ । इति हेमचन्द्रः ॥ (यथा,
वेणीसंहारे तृतीयाङ्के ।
“यद्रामेण कृतं तदेव कुरुते द्रौणायणिः क्रोधनः” ॥
कुरुवंशीयनृपविशेषः ।
यथा, भागवते । ९ । २२ । ११ ।
“ततश्च क्रोधनस्तस्माद् देवातिथिरमुष्य च” ॥
षष्टिवर्षान्तर्गतोनषष्टितमवर्षभेदः । यथा तन्त्रे ।
“रोगो मरणदुर्भिक्षं विरोधोत्तरसङ्कुलम् ।
क्रोधने विषमं सर्व्वं समाख्यातं हरप्रिये !” ॥
भैरवभेदः । यदुक्तं तन्त्रे ।
“असिताङ्गो रुरुश्चण्ड उन्मत्तः क्रोधनस्तथा” ॥)
<LEND>
