<L>25212<pc>3-530<k1>भूतचतुर्द्दशी<k2>भूतचतुर्द्दशी
भूतचतुर्द्दशी¦, स्त्री, (भूतप्रिया भूतोद्देशे क्रियां
<>कर्त्तव्या वा चतुर्द्दशी । मध्यपदलोपी समासः ।)
<>गौणकार्त्तिककृष्णचतुर्द्दशी । सा एव यमचतु-
<>र्द्दशी । तत्कृत्यं यथा, पाद्मे ।
<>“चतुर्द्दश्यां धर्म्मराजपूजा कार्य्या प्रयत्नतः ।
<>स्नानमावश्यकं कार्य्यं नरैर्नरकभीरुभिः ॥
<>अरुणोदयतोऽन्यत्र रिक्तायां स्नाति यो नरः ।
<>तस्याब्दिकभवो धर्म्मो नश्यत्येव न संशयः ॥”
<>स्कान्दे च तत्रैव ।
<>“कार्त्तिके कृष्णपक्षे तु चतुर्द्दश्यां विधूदये ।
<>अवश्यमेव कर्त्तव्यं स्नानं नरकभीरुभिः ॥
<>किञ्च पाद्मे तत्रैव ।
<>“ततश्च तर्पणं कार्य्यं धर्म्मराजस्य नामभिः ।
<>जीवत्पिता न कुर्वीत तर्पणं यमभीष्मयोः ॥
<>यज्ञोपवीतिना कार्य्यं प्राचीनावीतिना तथा ॥
<>देवत्वञ्च पितृत्वञ्च यमस्यास्ते द्बिरूपता ॥
<>नक्तं यमचतुर्द्दश्यां यः कुर्य्याच्छिवसन्निधौ ।
<>न तत् क्रतुशतेनापि प्राप्यते पुण्यमीदृशम् ॥
<>कुमारीवटुकान् पूज्य तथा शैवतपोधनान् ।
<>राजसूयफलं तेन प्राप्यते नात्र संशयः ॥
<>कार्त्तिके भौमवारेण चित्रा कृष्णा चतुर्द्दशी ।
<>तस्यां भूतेशमभ्यर्च्य गच्छेच्छिवपुरं नरः ॥
<>किञ्च ।
<>अमावास्याश्चतुद्दश्याः प्रदोषे दीपदानतः ।
<>वममार्गान्धकारेभ्यो मुच्यते कार्त्तिके नरः ॥”
<>इति श्रीहरिभक्तिविलासः ॥
<>अपि च । लैङ्गे ।
<>“कार्त्तिके कृष्णपक्षे च चतुर्द्दश्यां दिनोदये ।
<>अवश्यमेव कर्त्तव्यं स्नानं नरकभीरुभिः ॥
<>अपामार्गपल्लवञ्च भ्रामयेच्छिरसोपरि ।
<>ततश्च तर्पणं कार्य्यं धर्म्मराजस्य नामभिः ॥
<>नरकाय प्रदातव्यो दीपः संपूज्य देवताः ।
<>नरकाय नरकनिवृत्तये ।
<>अर्थोऽभिधेयो वै वस्तु प्रयोजननिवृत्तिषु ॥
<>इति निवृत्तावपि तादर्थ्य इत्यनेन चतुर्थीविधा-
<>नात् । अपामार्गभ्रामणमन्त्रः ।
<>शीतलोष्णसमायुक्तसकण्टकदलान्वित ।
<>हर पापमपामार्ग ! भ्राम्यमाणः पुनः पुनः ॥
<>ततः प्रदोषसमये दीपान् दद्यात् प्रयत्नतः ।
<>ब्रह्मविष्णुशिवादीनां भवनेषु मठेषु च ॥
<>भविष्ये ।
<>कार्त्तिके भौमवारे च चित्रा कृष्णचतुर्द्दशी ।
<>तस्यामाराधितः स्थाणुर्नयेच्छिवपुरं ध्रुवम् ॥
<>यां काञ्चित् सरितं प्राप्य कृष्णपक्षे चतुर्द्दशीम् ।
<>यमुनायां विशेषेण नियतस्तर्पयेद्यमान् ॥
<>यमाय धर्म्मराजाय मृत्यवे चान्तकाय च ।
<>वैवस्वताय कालाय सर्व्वभूतक्षयाय च ॥
<>ओडुम्बराय दध्नाय नीलाय परमेष्ठिने ।
<>वृकोदराय चित्राय चित्रगुप्ताय वै नमः ॥
<>एकैकस्य तिलैर्मिश्रांस्त्रीस्तु दद्याज्जलाञ्ज-
<>लीन् ।
<>सम्बत्सरकृतं पापं तत्क्षणादेव नश्यति ॥”
[Page3-530-c+ 52]
<>आचारादत्रचतुर्द्दशशाकभक्षणं कर्त्तव्यम् । तत्र
<>निर्णयामृतम् ।
<>“ओलं केमुकवास्तुकं सरषपं कालञ्च निम्बं जयां
<>शालिञ्चीं हिलमोचिकाञ्च पटुकं शौल्फं
<>गुडूचीन्तथा ।
<>भण्टाकीं शुनिषण्णकं शिवदिने खादन्ति ये
<>मानवाः
<>प्रेतत्वं न च यान्ति कार्त्तिकदिने कृष्णे च भूते
<>तिथौ ॥”
<>जयां जयन्तीं पटुकं पटोलं शौल्फं शुल्फा
<>इति ख्यातम् । शुनिषण्णकं शुषणिया इति
<>ख्यातम् । इति तिथ्यादितत्त्वम् ॥
<LEND>
