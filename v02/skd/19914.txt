<L>19914<pc>3-014<k1>पञ्चवक्त्रः<k2>पञ्चवक्त्रः
पञ्चवक्त्रः¦, पुं, (पञ्च वक्त्राणि यस्य ।) शिवः । (“विश्वाद्यं
<>विश्वबीजं निखिलभयहरं पञ्चवक्त्रं त्रिनेत्रम् ॥”
<>इति शिवध्यानम् ॥)
<>अस्य मन्त्रा यथा, --
<>“समस्तानां स्वराणान्तु दीर्घाः शेषाः सबिन्दुकाः ।
<>ॠनॄकशून्याः सार्द्धचन्द्रा उपान्ते नाभिसंहिताः ॥
<>एभिः पञ्चाक्षरैर्म्मन्त्रं पञ्चवक्त्रस्य कीर्त्तितम् ।
<>क्रमात् सम्मदसन्दोहमादगौरवसंज्ञकाः ॥
<>प्रासादन्तु भवेत् शेषं पञ्चमन्त्राः प्रकीर्त्तिताः ।
<>एकैकेन तथैवैकं वक्त्रं मन्त्रेण पूजयेत् ॥
<>एकं समुदितं कृत्वा पञ्चभिर्व्वा प्रपूजयेत् ।
<>प्रासादेनाथवा पञ्चवक्त्रं देवं प्रपूजयेत् ॥
<>सम्मदादिषु मन्त्रेषु प्रासादन्तु प्रशस्यते ।
<>शम्भोः प्रसादनेनैव यस्मादवृत्तस्तु मन्त्रकः ॥
<>तेन प्रासादसंज्ञोऽयं कथ्यते मुनिपुङ्गवैः ।
<>तस्मात् सर्व्वेषु मन्त्रेषु प्रासादः प्रीतिदः प्रभोः ॥
<>आमोदकारकः शम्भोर्म्मन्त्रः सम्मद उच्यते ।
<>मनःप्रपूरणश्चापि सन्दोहः परिकीर्त्तितः ॥
<>आकर्षको भवेन्मादो गुरुत्वाद्गौरवाह्वयः ।
<>एतद्व्यस्तं समस्तञ्च मन्त्रं शम्भोः प्रकीर्त्तितम् ॥
<>पञ्चाक्षरञ्च यन्मन्त्रं पञ्चवक्त्रस्य कीर्त्तितम् ।
<>स्वयन्तेनैव मन्त्रेण आराधयतमीश्वरम् ॥ * ॥
<>ध्यानञ्च शृणु वक्ष्यामि सम्यग्वेतालभरवौ ।
<>पञ्चवक्त्रं महाकायं जटाजूटविभूषितम् ॥
<>चारुचन्द्रकलायुक्तं मूर्द्ध्नि व्यालौघसंगतम् ।
<>बाहुभिर्द्दशभिर्युक्तं व्याघ्रचर्म्मास्वराम्बरम् ॥
<>कालकूटधरं कण्ठे नागहारोपशाभितम् ।
<>कोटीरबन्धनं बाहुभूषणञ्च भुजङ्गमाः ॥
<>विभूतिं सर्व्वगात्रेषु ज्योत्स्नार्पितस्वरोचिषम् ।
<>भूतिसंलिप्तसर्व्वाङ्गमेकैकत्र त्रिभिस्त्रिभिः ॥
<>नेत्रैस्तु पञ्चदशभिर्ज्योतिष्मद्भिर्विभूषितम् ।
<>वृषभोपरि संस्थन्तु गजकृत्तिपरिच्छदम् ॥
<>सद्योजातं वामदेवमघोरञ्च ततः परम् ।
<>तत्पुरुषं यथेशानं पञ्चवक्त्रं प्रकीर्त्तितम् ॥
<>सद्योजातं भवेद्बक्त्रं शुद्धस्फटिकसन्निभम् ।
<>पीतवर्णं तथा सौम्यं वामदेवं मनोहरम् ॥
<>नीलवर्णमघोरन्तु दंष्ट्राभीतिविवर्द्धनम् ।
<>रक्तं तत्पुरुषं देवं दिव्यमूर्त्तिं मनोहरम् ॥
<>श्यामलञ्च तथेशानं सर्व्वदैव शिवात्मकम् ।
<>चिन्तयेत् पश्चिमे त्वाद्यं द्वितीयञ्च तथोत्तरे ॥
<>अघोरं दक्षिणे देवं पूर्व्वे तत्पुरुषन्तथा ।
<>ईशानं मध्यतो ध्येयं चिन्तयेद्भक्तितत्परः ॥
<>शक्तित्रिशूलखट्वाङ्गवरदाभयदं शिवम् ।
<>दक्षिणेष्वथ हस्तेषु वामेष्वपि ततः शृणु ॥
<>अक्षसूत्रं बीजपूरं भुजगं डमरूत्पलम् ।
<>अष्टैश्वर्य्यसमायुक्तं ध्यायेत्तु हृद्गतं शिवम् ॥”
<>इति कालिकापुराणे ५० अध्यायः ॥ * ॥
<>पञ्चमुखरुद्राक्षः । यथा स्कान्द्रे, --
<>“पञ्चवक्त्रः स्वयं रुद्रः कालाग्निर्नाम नामतः ।
<>अगम्यागमनाच्चैव अभक्ष्यस्य च भक्षणात् ।
[Page3-014-c+ 52]
<>मुच्यते सर्ब्बपापेभ्यः पञ्चवक्त्रस्य धारणात् ॥”
<>इति तिथितत्त्वम् ॥
<>(पञ्चं विस्तृतं वक्त्रं वदनं यस्य । इति विग्रहे ।
<>सिंहः ॥)
<LEND>
