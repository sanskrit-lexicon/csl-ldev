<L>28694<pc>4-049<k1>यूका<k2>यूका
यूका¦, स्त्री, (यूक + स्त्रियां टाप् ।) मत्कुणः ।
<>यूञी इति उकुण इति च भाषा । तत्पर्य्यायः ।
<>केशकीटः २ स्वेदजः ३ षट्पदः ४ । इति
<>राजनिर्घण्टः ॥ पाली ५ बालकृमिः ६ । इति
<>जटाधरः ॥ (यथा, मनौ । १ । ४५ ।
<>“स्वेदजं दंशमशकं यूकामक्षिकमत्कुणम् ।
<>उष्मणश्चोपजायन्ते यच्चान्यत् किञ्चिदीदृशम् ॥”
<>क्रिमिविशेषः । तद्यथा, --
<>“नामतो विंशतिविधा बाह्यास्तत्र मलोद्भवाः ।
<>तिलप्रमाणसंस्थानवर्णाः केशाम्बराश्रयाः ॥
<>बहुपादाश्च सूक्ष्माश्च यूका लिख्याश्च नामतः ।
<>द्बिधा ते कोठपिडकाः कण्डूगण्डान् प्रकुर्व्वते ॥”
<>इति माधवकरसंग्रहीतरुग्विनिश्चये क्रिम्यधि-
<>कारे ॥
<>“क्रिमयो द्विविधाः प्रोक्ता बाह्याभ्यन्तरसम्भवाः ।
<>बाह्या यूकाः प्रसिद्धाः स्युः किञ्चुलूकास्तथा-
<>न्तराः ॥
<>सप्तधा हि भवेद्बाह्याः षड्धा चान्तःसमुद्भवाः ।
<>तेषां वक्ष्यामि संभूतिं बाह्यानाभ्यन्तरे नृणाम् ॥
<>रूक्षादति बलात् स्वेदाच्चिन्तया शोचनादपि ।
<>कफधातुसमुद्भूतास्तीक्ष्णा यूका भवन्ति हि ॥
<>यूकाः कृष्णाः पराः श्वेतास्तृतीयाश्चर्म्मणि
<>स्थिताः ।
<>सूक्ष्मातिविकटा रूक्षाश्चर्म्माभाश्चर्म्मयूकिकाः ॥
<>चतुर्थी विन्दुकी नाम वर्त्तुला मूत्रसम्भवा ।
[Page4-049-b+ 52]
<>मत्कुणाद्याश्च पञ्चम्यो वाह्योपद्रवकारिणः ॥
<>यूका मस्तकसंस्थाने श्वेता वस्त्रनिवासिनी ।
<>चर्म्मयूका नेत्रचर्म्मे सूक्ष्मे रोमणि यष्टिका ॥”
<>इति हारीते चिकित्सितस्थाने पञ्चमेऽध्याये ॥
<>यूकानाशकौषधं यथा, कामरत्ने ।
<>“विडङ्गगन्धोत्पलकल्कयोगात्
<>गोमूत्रसिद्धं कटुतैलमेतत् ।
<>अभ्यङ्गयोगेन शिरोरुहाणां
<>यूकादिलीक्षाप्रचयं निहन्ति ॥
<>गोमूत्रेण बलामूललेपो यूकानिवारणः ।
<>पारदं मर्द्दयेन्निष्ककृष्णधुस्तूरजद्रवैः ॥
<>नागवल्लीद्रवैर्व्वाथ वस्त्रखण्डं प्रलेपयेत् ।
<>तद्द्वस्त्रं वेष्टयेन्मौलौ धार्य्यं यामत्रयं तथा ॥
<>यूका पतन्ति निःशेषान्मस्तकान्नात्र संशयः ।
<>द्विनिशानवनीतेन लेपान्मौलौ प्रकण्डुनुत् ॥
<>नीलोत्पलं तिलं यष्टि सर्षपं नागकेशरम् ।
<>धात्रीफलं समं पिष्ट्वा लेपो यूकाविनाशनः ॥
<>निशागन्धकगोमूत्रं विडङ्गकटुतैलकम् ।
<>पारदेन समं मर्द्द्यं लेपो यूकानिवारणः ॥”
<>इति केशस्य यूकादिनिवारणम् ॥
<>परिमाणभेदः । यथा, मार्कण्डेये । ४९ । ३७ ।
<>“परमाणुः परं सूक्ष्मं त्रसरेणुर्म्महीरजः ।
<>बालाग्रञ्चैव निष्काञ्च यूकां चाथ यवोदरम् ॥”)
<LEND>
