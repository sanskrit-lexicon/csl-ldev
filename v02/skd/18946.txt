<L>18946<pc>2-883<k1>निन्दास्तुतिः<k2>निन्दास्तुतिः
निन्दास्तुतिः¦, स्त्री, (निन्दया स्तुतिः ।) व्याज-
स्तुतिः । यथा, --
“निन्दास्तुतिभ्यां वाच्याभ्यां गम्यत्वे स्तुति-
निन्दयोः ।”
निन्दया स्तुतिर्गम्यत्वे व्याजेन स्तुतिरिति च
व्युत्पत्त्या व्याजस्तुतिः । इति साहित्यदर्पणः ।
अपि च ।
“यदि निन्दन्निव स्तौति व्याजस्तुतिरसौ मता ।”
उदाहरणम् ।
“तापसेनापि रामेण जितेयं भूतधारिणी ।
त्वया राज्ञापि सैवेयं जिता माभून्मदस्तव ॥”
इति दण्डी ॥
[Page2-883-c+ 52]
“कथमवनिप ! दर्पो यन्निशातासिधारा-
दलनगलितमूर्द्ध्नां विद्बिषां स्वीकृता श्रीः ।
ननु तव निहतारेरप्यसौ किन्न नीता
त्रिदिवमपगताङ्गैर्वल्लभा कीर्त्तिरेभिः ॥
इत्यादौ निन्दास्तुतिवपुषा स्वरूपस्य ।” इति
काव्यप्रकाशः ॥
<LEND>
