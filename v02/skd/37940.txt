<L>37940<pc>5-271<k1>समाधिः<k2>समाधिः
समाधिः¦, पुं, (समाधीयतेऽस्मिन् मनो जनैरिति ।
सम् + आ + धा + “उपसर्ग धोः किः ।” इति
किः ।) समर्थनम् । नीवाकः । नियमः । इत्य-
मरः ॥ (यथा, कुमारे । ५ । ६ ।
“अयाचतारण्यनिवासमात्मनः
फलोदयान्ताय तपःसमाधये ॥”)
समर्थनं अशक्ये अध्यवसायः दुर्घटस्य घटनत्वं
वा । नीवाको वचनाभावः । इति स्वामी ॥
धान्यादिषु मूल्योत्कर्षपूर्व्वको जनादरः । इति
सुभूतिः ॥ नियमः अङ्गीकारः । एते समा-
धयः । समाधीयतेऽस्मिन् मनो जनैरिति किः ।
इति भरतः ॥ ध्यानम् । काव्यगुणविशेषः ।
इति मेदिनी ॥ (अर्थालङ्कारविशेषः । यथा,
साहित्यदर्पणे । १० । ७४० ।
“समाधिः सुकरे कार्य्ये दैवाद्बस्त्वन्तरागमात् ॥”
यथा, --
“मानमस्या निराकर्त्तुं पादयोर्मे पतिष्यतः ।
उपकाराय दिष्ट्येदमुदीर्णं घनगर्जितम् ॥”
समाधीयतेऽनेनेति करणे किः । कारणसामग्री ।
यथा, रघुः । १ । २९ ।
“तं वेधा विदधे नूनं महाभूतसमाधिना ।
तथाहि सर्व्वे तस्यासन् परार्थैकफला गुणाः ॥”)
इन्द्रियनिरोधनम् । इति शब्दरत्नावली ॥ * ॥
समाधिलक्षणं यथा, गारुडे ४४ अध्याये ।
“नित्यं शुद्धं बुद्धियुक्तं सत्यमानन्दमद्वयम् ।
तुरीयमक्षरं ब्रह्म अहमस्मि परं पदम् ।
अहं ब्रह्मेत्यवस्थानं समाधिरिति गीयते ॥”
[Page5-272-a+ 52]
अपि च तत्रैव २४० अध्याये ।
“द्बादशध्यानपर्य्यन्तं मनो ब्रह्मणि यो नरः ।
तुष्टे तु संयतो मुक्तः समाधिः सोऽभिधीयते ॥
ध्येयमेव हि सर्व्वत्र ध्याता तल्लयतां गतः ।
पश्यति द्वतरहितं समाधिः सोऽभिधीयते ॥”
अन्यच्च विष्णुपुराणे । ६ । ७ । ९० ।
“तस्यैव कल्पनाहीनं स्वरूपग्रहणं हि यत् ।
मनसा ध्याननिष्पाद्यं समाधिः सोऽभिधीयते ॥”
अपरञ्च ।
“इमं गुणसमाहारमनात्मत्वेन पश्यतः ।
अन्तः शीतलता यस्य समाधिरिति कथ्यते ॥”
इति योगवाशिष्ठे उपशमप्रकरणम् ॥
योगाङ्गविशेषः । यथा । समाधिस्तु द्विविधः ।
सविकल्पको निर्व्विकल्पश्चेति । तत्र सविकल्पको
नाम ज्ञातृज्ञानादिविकल्पलयानपेक्षया द्वितीय-
वस्तुनि तदाकाराकारितायाच्चित्तवृत्तेरवस्था-
नम् । तदा मृण्मयगजादिभाणेऽपि मृद्भाणवत्
द्वैतभाणेऽप्यद्वैतं वस्तु भासते । तदुक्तमभियुक्तैः ।
“दृशि स्वरूपं गगनोपमं परं
सकृद्विभातं त्वजमेकमव्ययम् ।
अलेपकं सर्व्वगतं यदद्वयं
तदेव चाहं सततं विमुक्तम् ॥
दृशिस्तु शुद्धोऽहमविक्रियात्मको
न मेऽस्ति बद्धो न च मे विमोक्षः ॥”
इत्यादि ॥ * ॥
निर्व्विकल्पकस्तु । ज्ञातृज्ञानादिभेदलयापेक्षया
द्वितीयवस्तुनि तदाकाराकारिताया बुद्धिवृत्ते-
रतितरामेकीभावेनावस्थानम् । तदा तु जला-
काराकारितलवणानवभासेन जलमात्रावभास-
वदद्वितीयवस्त्वाकारांकारितचित्तवृत्त्यनवभासे-
नाद्वितीयवस्तुमात्रमेवावभासते । ततश्चास्य
सुषुप्तेश्चाभेदशङ्का न भवति उभयत्र वृत्त्यभाणे
समानेऽपि तत्सद्भावासद्भावमात्रेणानयोर्भेदोप-
पत्तेः ॥ अस्याङ्गानि । यमनियमासनप्राणायाम-
प्रत्याहारधारणाध्यानसमाधयः । तत्र अहिंसा-
सत्यास्तेयब्रह्मचर्य्यापरिग्रहाः यमाः । १ । शौच-
सन्तोषतपःस्वाध्यायेश्वण्प्रणिधानानि नियमाः । २
करचरणादिसंस्थानविशषलक्षणानि पद्मस्वस्ति-
कादीनि आसनानि । ३ । रेचकपूरककुम्भक-
लक्षणाः प्राणनिग्रहोपायाः प्राणायामाः । ४ ।
इन्द्रिवरणां स्वस्वविषयेभ्यः प्रत्याहरणं प्रत्या-
हारः । ५ । अद्वितीयवस्तुन्यन्तरिन्द्रियधारणं
धारणा । ६ । तत्राद्बितीयवस्तुनि विच्छिद्य
विच्छिद्य अन्तरिन्द्रियवृत्तिप्रवाहो ध्यानम् । ७ ।
समाधिस्तु उक्तः सविकल्पक एव । ८ । एव-
मस्याङ्गिनो निर्व्विकल्पकस्य लयविक्षेपकषाय-
रसास्वादलक्षणश्चत्वारो विघ्नाः सम्भवन्ति ।
लयस्तावत् अखण्डवस्त्वनवलम्बनेन चित्तवृत्ते-
र्निद्रा । १ । अखण्डवस्त्वनवलम्बनेन चित्तवृत्ते-
रन्यावलम्बनं विक्षेपः । २ । लयविक्षेपाभावेऽपि
चित्तवृत्ते रागादिवासनया स्तब्धीभावात्
अखण्डवस्त्वनवलम्बनं कषायः । ३ । अखण्ड-
[Page5-272-b+ 52]
वस्त्वनवलम्बनेनापि चित्तवृत्तेः सविकल्पानन्दा-
स्वादनं रसास्वादः । समाध्यारम्भसमये सवि-
कल्पानन्दास्वादनं वा । ४ । अनेन विघ्नचतु-
ष्टयेन रहितं चित्तं निर्व्वातदीपवदचलं सद-
खण्डचैतन्यमात्रमवतिष्टते यदा तदा निर्व्वि-
कल्पकः समाधिरित्युच्यते ॥ * ॥ तदुक्तम् ।
“लये सम्बोधयेत् चित्तं विक्षिप्तं शमयेत् पुनः ।
सकषायं विजानीयात् शमप्राप्तं न चालयेत् ॥
नास्वादयेद्रसं तत्र निःसङ्गः प्रज्ञया भवेत् ॥”
इत्यादि । यथा दीपो निवातस्थो नेङ्गते
इत्यादि च । इति श्रीसदानन्दयोगीन्द्रविरचित-
वेदान्तसारः ॥ (स्वनामख्यातवैश्यविशेषः । अयं
हि महामायामाराध्य परं ज्ञानमलभत् । अस्य
विशेषवृत्तान्तस्तु देवीमाहात्म्यतो द्रष्टव्यः ॥)
<LEND>
