<L>2955<pc>1-153<k1>असारं<k2>असारं
असारं¦, त्रि, (नास्ति सारो यस्य ।) साररहितवस्त ।
स्थिरांशशून्यं । तत्पर्य्यायः । फल्गु २ । इत्य-
मरः ॥ निःसारं ३ निष्फलं ४ । इति शब्दरत्ना-
वली ॥ वार्त्तं ५ । इति जटाधरः ॥
(यथा -- मनुसंहितायां ८ । २०३ ।
“नान्यदन्येन संसृष्टरूपं विक्रयमर्हति ।
न चासारं न च न्यूनं न दूरे न तिरोहितम्” ।
“असारे खलु संसारे त्रीणि साराणि भावयेत्” ।
इति हितोपदेशे ॥
“निदर्शनमसाराणां लघुर्बहुतृणं नरः ।”
इति माघे ॥
“बहूनामप्यसाराणां समवायो बलावहः ।”
इति पञ्चतन्त्रे ॥
“धिगिमां देहभृतामसारताम् ।” इति रघुवंशे ॥
“अतो विपरीतास्त्वसाराः” ॥ इति चरकः ॥)
<LEND>
