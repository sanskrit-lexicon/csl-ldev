<L>38447<pc>5-310<k1>सलिलं<k2>सलिलं
सलिलं¦, क्ली, (सलति गच्छतीति । सल गतौ +
<>“सलिकल्यनीति ।” उणा० १ । ५५ । इति
<>इलच् ।) जलम् । इत्यमरः । १ । १० । ३ ॥ तत्र
<>विण्मूत्रत्यागनिषेधो यथा, मनुः ।
<>“न मूत्रं पथि कुर्वीत न भस्मनि न गोव्रजे ।
<>व फालकृष्णे न जले न चित्यां न च पर्व्वते ॥
<>न जीर्णदेवायतने न वल्मीके कदाचन ।
<>न ससत्त्वेषु गर्त्तेषु न गच्छन्नापि संस्थितः ॥
<>न नदीतीरमासाद्य न च पर्व्वतमस्तके ।
<>वाय्वग्निविप्रानादित्यमपः पश्यंस्तथैव च ।
<>न कदाचन कुर्व्वीत विण्मूत्रस्य विसर्ज्जनम् ॥”
<>इत्याह्निकतत्त्वम् ॥
<>अपि च ।
<>“मूत्रश्लेष्मपुरीषाणि यैरुत्सृष्टानि वारिणि ।
<>ते पात्यन्ते च विण्मू त्रे दुर्गन्धे पूयपूरिते ॥”
<>इति वामनपुराणे कर्म्मविपाको नाम १२
<>अध्यायः ॥ * ॥ अथ सलिलपरीक्षा । पितामहः ।
<>“तोयस्याथ प्रवक्ष्यामि विधिं धर्म्म्यं सनातनम् ।
<>मण्डलं पुष्पधूपाभ्यां कारयेत् सुविचक्षणः ॥
[Page5-310-b+ 52]
<>शरान् संपूजयेद्भक्त्या वैणवञ्च धनुस्तथा ॥”
<>तत्र प्रथमतो वरुणं पूजयेत् । यथा नारदः ।
<>“गन्धमाल्यैः सुरभिभिर्मधुक्षीरघृतादिभिः ।
<>वरुणाय प्रकुर्व्वीत पूजामादौ समाहितः ॥”
<>ततो धर्म्मावाहनादिसकलदेवतापूजाहोमसम-
<>न्त्रकप्रतिज्ञापत्रशिरोनिवेशान्तं कर्म्म कुर्य्यात् ।
<>कात्यायनः ।
<>“शरांस्त्वनायसाग्रांस्तु प्रकुर्व्वीत विशुद्धये ।
<>वेणुकाष्ठमयाश्चैव क्षेप्ता च सुदृढं क्षिपेत् ॥”
<>पितामहः ।
<>“क्षेप्ता च क्षत्त्रियः कार्य्यः तद्वृत्तिर्ब्राह्मणोऽथवा ।
<>अक्रूरहृदयः शान्तः सोपवासस्तथा शुचिः ॥
<>इषून्न प्रक्षिपेद्धीमान् मारुते वाति वा भृशम् ।
<>विषमे भूप्रदेशे च वृक्षस्थाणुसमाकुले ॥”
<>नारदः ।
<>“क्रूरं धनुः सप्तशतं मध्यमं षट्शतं मतम् ।
<>मन्दं पञ्चशतं प्रोक्तमेष ज्ञेयो धनुर्व्विधिः ॥”
<>अङ्गुलीनां सप्ताधिकं शतं यस्य धनुषः परिमाणं
<>तत् सप्तशतं एवं षट्शतादिकम् । पिता-
<>महः ।
<>“मध्यमेन तु चापेन प्रक्षिपेत्तु शरत्रयम् ।
<>हस्तानाञ्च शते सार्द्धे लक्ष्यं कृत्वा विचक्षणः ॥
<>तेषाञ्च प्रेषितानान्तु शराणां शास्त्रदेशनात् ।
<>मध्यमस्तु शरो ग्राह्यः पुरुषेण बलीयसा ॥
<>शराणां पतनं ग्राह्यं सर्पणं परिवर्ज्जयेत् ।
<>सर्पन् सर्पन् शरो याति दूराद्दूरतरं यतः ॥”
<>पतनं ग्राह्यमिति शरपतनस्थानपर्य्यन्तं गच्छे-
<>दित्यर्थः । तेन प्रसरणपक्षेऽपि पतनस्थानकशर-
<>ग्रहणम् । ततश्च प्रथमतः पुरुषान्तरेण तत्स्थाने
<>शर आनेतव्यः । नारदः ।
<>“नदीषु नातिवेगासु तडागेषु सरःसु च ।
<>ह्रदेषु स्थिरतोयेषु कुर्य्यात् पुंसां निमज्जनम् ॥”
<>नातिवेगासु स्थितिविरोधिवेगशून्यासु । विष्णुः ।
<>पङ्कशैवालदुष्टग्राहमत्स्यजलौकादिवर्ज्जिते तस्य
<>नाभिमात्रजले मग्नस्यारागद्वेषिणः पुरुषस्यान्य-
<>स्योरू गृहीत्वाभिमन्त्रिताम्भः प्रविशेत् । तत्-
<>समकालञ्च नातिक्रूरमृदुना धनुषा पुरुषोऽपरः
<>शरमोक्षं कुर्य्यादिति । तस्य शोध्यस्येत्यर्थः ।
<>अन्यथा तस्येति व्यर्थं स्यात् ॥ * ॥ अन्यपुरुषस्य
<>स्तम्भधारणमाह स्मृतिः ।
<>“उदके प्राङ्मुखस्तिष्ठेद्धर्म्मस्थूणां प्रगृह्य च ॥”
<>प्राड्विवाककर्त्तृकजलाभिमन्त्रणमाह पिता-
<>महः ।
<>“तोय त्वं प्राणिनां प्राणः सृष्टेराद्यन्तु निर्म्मितम् ।
<>शुद्धेश्च कारणं प्रोक्तं द्रव्याणां देहिनान्तथा ।
<>अतस्त्वं दर्शयात्मानं शुभाशुभपरीक्षणे ॥” * ॥
<>शोध्यकर्त्तृकाभिमन्त्रणमाह याज्ञवल्क्यः ।
<>“सत्येन माभिरक्षस्व वरुणेत्यभिशाप्य कम् ।
<>नाभिमात्रोदकस्थस्य गृहीत्वोरू जलं विशेत् ॥”
<>मा मामभिशाप्य शपथं कारयित्वा कं जलं
<>विशेत् निमज्जेत् । तोरणञ्च निमज्जनसमीपे
<>समे स्थाने शोध्यकर्णप्रमाणोच्छ्रितं कार्य्यम् ।
[Page5-310-c+ 52]
<>यथा, नारदः ।
<>“गत्वा तु तज्जलस्थानं तटे तोरणमुच्छ्रितम् ।
<>कुर्व्वीत कर्णमात्रन्तु भूमिभागे समे शुचौ ॥”
<>शरमोक्षे विशेषमाहतुर्नारदबृहस्पती ।
<>“शरप्रक्षेपणस्थानाद्युवा जवसमन्वितः ।
<>गच्छेत् परमया शक्त्या यत्रासौ मध्यमः शरः ॥
<>मध्यमं शरमादाय पुरुषोऽन्यस्तथाविधः ।
<>प्रत्यागच्छेत् तु वेगेन यतः स पुरुषो गतः ॥
<>आगतस्तु शरग्राही न पश्यति यदा जले ।
<>अन्तर्ज्जलगतं सम्यक् तदा शुद्धिं विनिर्द्दिशेत् ॥
<>अन्यथा न विशुद्धः स्यादेकाङ्गस्यापि दर्शनात् ।
<>स्थानाद्वान्यत्र गमनाद्यस्मिन् पूर्व्वं निवेशयेत् ॥”
<>जविनौ विशेषयति नारदः ।
<>“पञ्चाशतो धावकानां यौ स्यातामधिकौ जवे ।
<>तौ च तत्र नियोक्तव्यौ शरानयनकर्म्मणि ॥”
<>एकाङ्गस्य दर्शनादिति कर्णाद्यभिप्रायेण ।
<>“शिरोमात्रन्तु दृश्येत न कर्णौ नापि नासिके ।
<>अप्सु प्रवेशने यस्य शुद्धं तमपि निर्द्दिशेत् ॥”
<>इति विशेषाभिधानात् ॥
<>कात्यायनः ।
<>“निमज्ज्योत्प्लवते यस्तु दष्टश्चेत् प्राणिना नरः ।
<>पुनस्तत्र निमज्जेत दंशचिह्नविचारितः ॥”
<>जलान्तर्गतमत्स्यजलौकादिना दष्टः समुत्प्लवते
<>यदि तदा दष्टे दृष्टे पुनर्निमज्जनीय इत्यर्थः ॥ * ॥
<>पितामहः ।
<>“गन्तुश्चापि च कर्त्तुश्च समं गमनमज्जनम् ।
<>गच्छेत्तोरणमूलात्तु शरस्थानं जवी नरः ॥
<>तस्मिन् गते द्बितीयोऽपि वेगादादाय शाय-
<>कम् ।
<>गच्छेत्तोरणमूलन्तु यतः स पुरुषो गतः ॥
<>आगतस्तु शरग्राही न पश्यति यदा जले ।
<>अन्तर्ज्जलगतं सम्यक् ततः शुद्धिं विनिर्द्दिशेत् ॥”
<>अत्र मज्जनसमकालं गमनाभिधानात् शर-
<>मोक्षसमकालं गमनं शूलपाण्युक्तमयुक्तम् ।
<>मज्जनसमकालक्षिप्तं मध्यमं शरमादायेत्यपर-
<>मुक्तमपि प्रमाणशून्यम् । ततश्च त्रिषु शरेषु
<>मुक्तेषु एको वेगवान् मध्यमशरपतनस्थानं
<>गत्वा तमादाय तत्रैव तिष्ठति अन्यस्तु पुरुषो
<>वेगवान् शरमोक्षस्थाने तोरणमूले तिष्ठति
<>एवं स्थितयोस्तृतीयायां करतालिकायां प्राड्-
<>विवाकदत्तायां शोध्यो निमज्जति तत्समकाल-
<>मेव तोरणमूलस्थितोऽपि द्रुततरं मध्यमशर-
<>पतनस्थानं गच्छति शरग्राही च तस्मिन् प्राप्ते
<>द्रुततरं तोरणमूलं प्राप्यान्तर्ज्जलगतं यदि न
<>पश्यति तदा शुद्धो भवतीति वर्त्तुलार्थः ॥ * ॥
<>तत्र प्रयोगः । उक्तलक्षणजलाशयनिकटे तथा
<>तोरणं विधाय उक्तदेशे लक्ष्यं कृत्वा तोरण-
<>समीपे सशरं धनुः संपूज्य जलाशये वरुण-
<>मावाह्य पूजयित्वा तत्तीरे धर्म्मादींश्च देवान्
<>हवनान्तमिष्ट्वा दक्षिणां कृत्वा शोध्यस्य शिरसि
<>प्रतिज्ञापत्रं बद्ध्वा प्राड्विवाको जलमभि-
<>मन्त्रयेत् ।
[Page5-311-a+ 52]
<>“ओँ तोय त्वं प्राणिनां प्राणः सृष्टेराद्यन्तु
<>निर्म्मितम् ।
<>शुद्धेश्च कारणं प्रोक्तं द्रव्याणां देहिनां तथा ।
<>अतस्त्वं दर्शयात्मानं शुभाशुभपरीक्षणे ॥”
<>इति मन्त्रेण ॥
<>शोध्यस्तु ओँ सत्येन माभिरक्षस्व वरुणेत्यनेन
<>जलमभिमन्त्र्य गृहीतस्थूणस्य शोध्यनाभिमात्रो-
<>दकावस्थितस्य बलीयसः प्राङ्मुखस्य पुरुषस्य
<>समीपं जलमध्ये गच्छेत् । ततः शरेषु त्रिषु
<>मुक्तेषु मध्यमशरपतनस्थाने मध्यमशरं गृहीत्वा
<>जविन्येकस्मिन् पुरुषे स्थिते अन्यस्मिंश्च तोरण-
<>मूले स्थिते प्राड्विवाकेन तालत्रये दत्ते शोध्यो
<>गृहीतस्थूणप्राङ्मुखपुरुषस्योरू गृहीत्वा निम-
<>ज्जति । तत्समकालमेव तोरणमूलस्थोऽपि
<>मध्यमशरस्थानं द्रुतं गच्छति । ततः शरग्राही च
<>तस्मिन् प्राप्ते द्रुतं तोरणमूलं प्राप्य जलान्तःस्थं
<>यदि न पश्यति तदा शुद्धः । कर्णाद्यङ्गं विना
<>शिरोमात्रदर्शनेऽपि शुद्धः मज्जनस्थानादन्यत्र
<>गमनेऽप्यशुद्धः । दक्षिणादिकं दद्यात् । इति
<>दिव्यतत्त्वम् ॥
<LEND>
