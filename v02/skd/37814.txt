<L>37814<pc>5-262<k1>सप्तमी<k2>सप्तमी
सप्तमी¦, स्त्री, (सप्तन् + टित्त्वात् ङीप् ।) तिथि-
<>विशेषः । चन्द्रस्य सप्तमकलाक्रिया । तत्र शुक्ल-
<>पक्षे अमृतपूर्त्त्यवच्छिन्नसप्तमकलाक्रिया । कृष्ण
<>पक्षे तु अमृतह्रासानुकूलसप्तमकलाक्रियेति
<>विशेषः । पञ्चिकायां तस्या अङ्कः शुक्लपक्षे ७
<>कृष्णपक्षे २२ ॥ * ॥ तत्र जातफलम् ।
<>“कन्याप्रजो वैरीकुलेभसिंहो
<>विशालनेत्रः प्रथितप्रभावः ।
<>देवद्विजार्च्चारसिको महात्मा
<>स्यात् सप्तमीजः पितृवित्तहर्त्ता ॥”
<>इति कोष्ठीपदीपः ॥ * ॥
[Page5-262-c+ 41]
<>अथ सप्तमी । सा च षष्ठीयुता ग्राह्या युग्मात् ।
<>पैठीनसिवचनाच्च । यथा, --
<>“पञ्चमी सप्तमी चैव दशमी च त्रयोदशी ।
<>प्रतिपन्नवमी चैव कर्त्तव्या सांमुखी तिथिः ॥”
<>सांमुख्यमुक्तं स्कान्दे ।
<>“सांमुख्यं नाम सायाह्नव्यापिनी दृश्यते यदा ।”
<>अतएव परदिने त्रिसन्ध्यकालाव्यापित्वे षष्ठी-
<>युक्तसप्तम्यामुपवासमाह भविष्यपुराणम् ।
<>“षष्ठीसमेता कर्त्तव्या सप्तमी नाष्टमीयुता ।
<>पतङ्गोपासनायेह षष्ठ्यामाहुरुपोषणम् ॥”
<>यथा उपोषणे तथा कर्म्मान्तरे । तथा ।
<>“षष्ठ्या युता सप्तमी च कर्त्तव्या सर्वदा तिथिः ।
<>षष्ठी च सप्तमी यत्र तत्र सन्निहितो हरिः ॥”
<>इति स्कन्दपुराणात् ॥ तथा ।
<>“शुक्लपक्षस्य सप्तम्यां सूर्य्यवारो यदा भवेत् ।
<>सप्तमी विजया नाम तत्र दत्तं महाफलम् ॥”
<>भविष्ये ।
<>“शालितण्डुलप्रस्थस्य कुर्य्यादन्नं सुसंस्कृतम् ।
<>सूर्य्याय चरुकं दत्त्वा सप्तम्याञ्च विशेषतः ॥
<>यावन्तस्तण्डुलास्तस्मिन्नैवेद्ये परिसंख्यया ।
<>तावद्वर्षसहस्राणि सूर्य्यलोके महीयते ॥”
<>गोपथब्राह्मणम् ।
<>“द्वात्रिंशत्पलिकं प्रस्थमुक्तं स्वयमथर्व्वणा ॥”
<>ज्योतिषे ।
<>“पलन्तु लौकिकैर्म्मानैः साष्टरत्तिद्विमाषकम् ।
<>तोलकत्रितयं ज्ञेयं ज्योतिर्ज्ञैः स्मृतिसम्मतम् ॥”
<>तेन चतूरत्तिकाधिकमाषपञ्चकाधिकषडधिक-
<>शततोलकमिताः प्रस्थतण्डुलाः । इति । एव-
<>ञ्चैतन्न्यू नाधिकयोः फलतारतम्यं बोध्यम् । एवं
<>देवतान्तरेऽपि तत्तल्लोकमहितत्वफलेन कल्प-
<>यितुं युक्तम् । अतएव शिवेऽप्येवं वक्ष्यते ॥ * ॥
<>वराहपुराणे ।
<>“अथापरं महाराज व्रतमारोम्यसंज्ञितम् ।
<>कथयामि परं पुण्यं सर्व्वपापप्रणाशनम् ॥
<>तस्यैव माघमासस्य सप्तम्यां समुपोषितः ।
<>पूजयेद्भास्करं देवं विष्णुरूपं सनातनम् ॥
<>आदित्य भास्कर रवे भानो सूर्य्य दिवाकर ।
<>प्रभाकरेति संपूज्यो देवः सर्व्वेश्वरो रविः ॥
<>षष्ठ्याञ्चैककृताहारः सप्तम्यां समुपोषितः ।
<>अष्टम्याञ्चैव भुञ्जीत एष एव विधिः स्मृतः ॥
<>अनेन वत्सरं पूर्णं विधिना योऽर्च्चयेद्रविम् ।
[Page5-263-a+ 52]
<>तस्यारोग्यं धनं धान्यमिह जन्मनि जायते ॥
<>परत्र च शुभं स्थानं यद्गत्वा न निवर्त्तते ।”
<>सप्तम्यां समुपोषित इति आदिकर्म्मणि क्तः ।
<>तेन सप्तम्यां समुपवस्तुमारब्धवानित्यर्थः । ततश्च
<>प्रातः सप्तम्यामेवोपवाससङ्कल्पः । रविश्च विष्णु-
<>रूपतया पूजाकाले ध्येयः । अभिलापे तु
<>तत्तिथावित्युक्त्वा आरभ्येति ऐहिकारोग्यधन-
<>धान्यपारलौकिकशुभस्थानलाभकामः संवत्सरं
<>यावदारोग्यव्रतमिति विशेषः । ततः प्रभृति-
<>सप्तम्यामुपवासं कुर्व्वन् ।
<>“आदित्य भास्कर रवे भानो सूर्य्य दिवाकर ।
<>प्रभाकर नमस्तुभ्यं अस्माद्रोगाद्विमोचय ॥”
<>इति मन्त्रेण पूजयेत् । अत्र षष्ठ्यादिषु तत्तत्-
<>कर्म्मविधानात् षष्ठीसमेतेत्यस्य न विषयः ।
<>कालिकापुराणे भक्तं प्रति सूर्य्यवाक्यम् ।
<>“अदृष्ट्वा मां न भुञ्जीत विण्मूत्रं नैव दर्शयेत् ॥”
<>तथा ।
<>“मदर्च्चाधृतनिर्म्माल्यं शरीरे न तु धारयेत् ॥”
<>अर्च्चा प्रतिमा ॥ * ॥ अथ विधानसप्तमी ।
<>कृत्यचिन्तामणौ ।
<>“अर्काग्रं शुचि गोमयं सुमरिचं तोयं फलञ्चाश्नुते
<>मूलं नक्तमुपोषणञ्च विधिवत् कृत्वैकभक्तं नरः ।
<>क्षीरं वाय्वशनं घृताशनमिति प्रोक्तान्यमूनि
<>क्रमात्
<>कृत्वा द्वादश सप्तमीर्दिनकृतः प्राप्नोत्यभीष्टं
<>फलम् ॥”
<>अत्र चार्काग्रादीतरभोजननिवृत्तिरवसीयते ।
<>तपस्त्वात् । तथा च मत्स्यपुराणम् ।
<>“तपोभिः प्राप्यतेऽभीष्टं नासाध्यं हि तपस्यतः ।
<>दुर्भगत्वं वृथा लोको वहते सति साधने ॥”
<>तपसः क्लेशस्वभावत्वं तत्रैवोक्तम् ।
<>“उमेऽतिचपला पुत्त्रि न क्षमं तावकं वपुः ।
<>सोढुं क्लेशस्वभावस्य तपसः सौम्यदर्शने ॥”
<>व्यक्तमुक्तं यथा, --
<>“अर्कपत्राङ्कुरमात्रमन्तरीक्षगृहीतकम् ।
<>कपिलाविड्यवमात्रं मञ्जुलं मरिचं जलम् ॥
<>कदलीफलमध्यन्तु कणामात्रमपक्वकम् ।
<>कुशमूलं यवमात्रं स्वच्छायाद्विगुणे क्षणे ॥
<>भक्ष्यं मितौदनं नक्तं शुद्धोपवसनं तथा ।
<>एकभक्तं मयूराण्डप्रमाणं भोजनं मतम् ॥
<>अर्द्धप्रसृतिभात्रन्तु कपिलादुग्धभक्षणम् ।
<>स्नात्वा सम्पूज्य मार्त्तण्डं प्राङ्मुखो वायुमा-
<>शयेत् ॥
<>वृतं स्वल्पं पौषमासे माघादब्दं समाचरेत् ।
<>ब्राह्मणान् भोजयेद्भक्त्या गुडक्षीरनिरामिषैः ॥
<>विप्राय दक्षिणा देया विभवस्यानुरूपतः ।
<>अष्टम्यां पारणं कुर्य्यात् कट्वम्लरहितेन च ॥
<>मुद्गमाषतिलादीनि घृतञ्चैव विविर्ज्जयेत् ।
<>एकसिद्धं भक्ष्यमुक्तमर्कतन्त्रानुसारतः ॥” * ॥
<>एतद्व्रतस्य माधादिभासविशेषविहितकर्म्मत्वेन
<>मलमासेतरकर्त्तव्यत्वं आह वशिष्ठलिङ्गपुरा-
<>णम् ।
[Page5-263-b+ 52]
<>“प्रारब्धे तु व्रते पश्चात् सम्प्राप्ते त्वधिमासके ।
<>पूर्व्वमानेन तं त्यक्त्वा कार्य्यं द्वादशमासिकम् ॥”
<>पूर्व्वमानेन मलिम्लुचशून्याब्दमानेन । तं मल-
<>मासम् । द्वादशमासेकं द्वादशमासेष्वेव कार्य्यं
<>न मलमास इत्यर्थः । यत्तु ।
<>“मासे मलिम्लुचेऽप्येवं यजेद्देवीं सशङ्कराम् ।
<>किन्तु नोद्यापनं कार्य्यमित्याह भगवान्
<>शिवः ॥”
<>हति विष्णुरहस्यवचनम् ॥
<>तन्मासविशेषानङ्कितमासमात्रकत्तव्यामावास्या-
<>दिव्रतकर्त्तव्यतापरम् । उद्यापनं प्रतिष्ठा ।
<>एवमारम्भोऽपि निषिद्धः । गार्ग्यः ।
<>“अस्तं गते गुरौ शुक्रे बाले वृद्धे मलिम्लु चे ।
<>उपायनमुपारम्भं व्रतानां नैव कारयेत् ॥”
<>उपायनं प्रतिष्ठा । उपारम्भमारम्भम् । एनच्च
<>कालाशुद्धिमात्रपरं तत्तन्मात्रविधिकल्पने गौर-
<>वात् ॥ * ॥ भविष्ये ।
<>“भाद्रे मासि सिते पक्षे सप्तम्यां नियमेन या ।
<>स्नात्वा शिवं लेखयित्वा मण्डले च सहाम्बिकम्
<>पूजयेच्च तदा तस्या दुष्प्रापं नैव विद्यते ॥”
<>इदं कुक्कुटीव्रतत्वेन ख्यातम् ॥ * ॥ भविष्ये ।
<>“सूर्य्यग्रहणतुल्या हि शुक्ला माघस्य सप्तमी ।
<>अरुणोदयवेलायां तस्यां स्नानं महाफलम् ॥
<>माघे मासि सिते पक्षे सप्तमी कोटिभास्करा ।
<>दद्यात् स्नानार्घ्य दानाभ्यामायुरारोग्यसम्पदः ॥
<>अरुणोदयवेलायां शुक्ला माघस्य सप्तमी ।
<>गङ्गायां यदि लभ्येत सूर्य्यग्रहशतैः समा ॥”
<>कोटिभास्करा कोटिसप्तमीतुल्या । सूर्य्यग्रहण-
<>फलं स्नानजं सन्निहिते बुद्धिरन्तरङ्गेति न्यायात्
<>तेन बहुशतसूर्य्यग्रयणकालीनगङ्गास्नानजन्य-
<>फलसमफलप्राप्तिः फलमत्र ज्ञेयम् । अत्र बहु-
<>शतसूर्य्यग्रहाणां प्रत्येकाधिकरणतासंसर्गेणान्व-
<>यात् कालानां स्नानानां तत्फलानामपि बहु-
<>शतत्वं लभ्यते अतो नाप्रसिद्धिः । पूर्णसप्तम्यां
<>पूर्व्व परयोर्यत्रारुणोदयकाले सप्तमी पूर्व्व दिने
<>तत्काले स्नानम् ।
<>“चतस्रो घटिका प्रातररुणोदय उच्यते ।
<>यतीनां स्नानकालोऽयं गङ्गाम्भःसदृशः स्मृतः ॥
<>त्रियामां रजनीं प्राहुस्त्यक्त्वाद्यन्तचतुष्टयम् ।
<>नाडीनां तदुभे सन्ध्ये दिवसाद्यन्तसंज्ञिते ॥”
<>इति काललाधवीयधृतब्रह्मवैवर्त्तीयेन पूर्व्वस्य
<>तत्कालस्य पूर्व्वतिथिसम्बन्धिदिनकर्त्तव्यकर्म्माङ्ग
<>त्वेन इतरस्य चेतराङ्गत्वेनाभिधानात् अतएव
<>दक्षेण तत्कालमारभ्याह्निककृत्यमभिहितम् ।
<>अत्रारुणोदयकाले मुहूर्त्तान्यू नतिथिलाभ एव
<>स्नानम् ।
<>“व्रतोपवासस्नानादौ घटिकैका यदा भवेत् ।
<>उदये सा तिथिर्ग्राह्या श्राद्धादावस्तगामिनी ॥”
<>इति विष्णुधर्म्मोत्तरात् ।
<>प्रत्र घटिका मुहूर्त्तं श्राद्धयोग्यकालानुरोधात्
<>इति वक्ष्यते । ब्रह्मवैवर्त्तवचने घटिका दण्ड-
<>रूपा परवचने नाडीनामाद्यन्तचतुष्टयमित्येक-
[Page5-263-c+ 52]
<>वाक्यत्वात् ॥ * ॥ ये तु सूर्य्योदयात् प्रागपि
<>प्रातःस्नानविधानात् तत्रैव माघसप्तम्याख्य-
<>गुणफलविधिर्लाघवादित्याहुस्तच्चिन्त्यम् । प्रक-
<>रणान्यत्वे प्रयोजनान्यत्वं इति जैमिनिसूत्रेण
<>प्रकरणभेदे गुणविध्यसिद्धेः । अतएव कल्पतरु-
<>रत्नाकरयोः ।
<>“य इच्छेद्विपुलान् भोगान् चन्द्रसूर्य्यग्रहोप-
<>मान् ।
<>प्रातःस्नायी भवेन्नित्यं द्वौ मासौ माघफाल्-
<>गुनौ ॥”
<>इति विष्णुस्मृतौ नित्यस्नानप्रकरणात् प्रकरणा-
<>न्तरास्नानात् प्रकरणान्तराधिकरणन्यायेन
<>काम्यस्नानान्तरमिदमित्युक्तं न तु गुणफल-
<>विधिः । किन्तु काम्यकरणे प्रसङ्गान्नित्यसिद्धि-
<>रिति । अत्र माघमासनिमित्तकमाघसप्तमी-
<>निमित्तककाम्यस्नानयोः प्रातर्व्विधानात् नैमि-
<>त्तिकत्वेन प्रायश्चित्तवत् सकृदनुष्ठानम् ।
<>“प्रधानस्याक्रिया यत्र साङ्गं तत् क्रियते पुनः ।
<>तदङ्गस्याक्रियायान्तु नावृत्तिर्न च तत्क्रिया ॥”
<>इति कात्यायनवचनात् ॥
<>“न स्नानगाचरेद्भुक्त्वा नातुरो न महानिशि ।
<>न वासोभिः सहाजस्रं नाविज्ञाते जलाशये ॥”
<>इति मनुवचनेनैकदाजस्रस्नाननिषेधाच्च ।
<>“धर्म्मविन्नाचरेत् स्नानमाह्निकञ्च पुनःपुनः ।”
<>इति मनुवचनाच्च ।
<>अतएव नान्दीमुखप्रकरणशेषे प्रधानानामपि
<>काम्यानां तत्तद्देशकालविहितानां तन्त्रेणैव
<>सिद्धिरिति श्राद्धचिन्तामणिः । निष्कामविष्णु-
<>प्रीतिकामयोः सुतरां सकृदनुष्ठानं गुणतार-
<>तम्यात् फलतारतम्यं इति न्यायेन फलं
<>बोध्यम् । तत्तु इक्षुक्षीरगुडादिमाधुर्य्यभेदव-
<>न्निर्द्देष्टु मशक्यम् ।
<>“पक्षान्तरेऽपि कन्यास्थे रवौ श्राद्धं प्रशस्यते ।
<>कन्यागते पञ्चमे तु विशेषेणैव कारयेत् ॥”
<>इति हेमाद्रिधृतादित्यपुराणोक्तवत् । एतद्व-
<>चनप्रागर्द्धं कार्त्तिकमलमासाब्दविषयम् ।
<>“देशकालाश्रमक्षेत्रद्रव्यदातृमनोगुणाः ।
<>सुकृशस्यासि दानस्य फलातिशयहेतवः ॥”
<>इति ब्रह्मपुराणोक्तवच्च ।
<>तीर्थभेदे त्वेकदापि नानास्नानम् ।
<>“विषुवद्दिवसे प्राप्ते पञ्चतीर्थी विधानतः ।”
<>इति ब्रह्मपुराणादिवचनात् तीर्थभेदे तन्त्रप्रस-
<>ङ्गयोरसम्भवाच्च । अतएव गङ्गावाक्यावली-
<>श्राद्धचिन्तामेण्योः । यत्तु प्रयागे त्र्यहस्नान-
<>क्रोडीकृतेऽपि माघसप्तमीस्नानादावसाधारण-
<>सङ्कल्पेन पुनस्तथैव प्रातःस्नानाचरणं तद-
<>युक्तम् । तदा सकृत्स्नानस्यैव विहितत्वात्
<>अन्यथा तत्त्र्यहफलकामनायां तदानन्त्यापत्ते-
<>रित्युक्तम् । * । स्नाने पारपाटीमाह कृत्य-
<>कल्पलतायां विष्णुः । सप्तवदरपत्राणि सप्तार्क-
<>पत्राणि च शिरसि निधाय ।
<>“यद्यज्जन्मकृतं पापं मया सप्तसु जन्मसु ।
[Page5-264-a+ 52]
<>तन्मे रोकञ्च शोकञ्च माकरी हन्तु सप्तमी ॥”
<>इत्यच्चार्य्य स्नायादिति शेषः । रोकं छिद्रम् ।
<>तिथिकृत्यस्य पौर्णमास्यन्तमासाङ्गकत्वान्माक-
<>रीति पदं मकरार्कारब्धचान्द्रमासीयतिथिपरम्
<>“तिथिकृत्ये च कृष्णादिं व्रते शुक्लादिमेव च ।
<>विवाहादौ च सौरादिं मासं कृत्ये विनिर्द्दि-
<>शेत् ॥”
<>इति ब्रह्मपुराणात् ॥
<>मन्वन्तरादित्वेन तथा युक्तत्वाच्च । यथा, मत्स्य-
<>पुराणे ।
<>“यस्मान्मन्वन्तरादौ तु रथमापुर्दिवाकराः ।
<>माघमासस्य सप्तम्यां तस्मात् सा रथसप्तमी ।
<>अरुणोदयवेलायां तस्यां स्नानं महाफलम् ॥”
<>अतएव नारसिंहे रथ्याख्यायामित्युक्तम् । यथा,
<>“महानवम्यां द्वादश्यां भरण्यामपि चैव हि ।
<>तथाक्षयतृतीयायां शिष्यान्नाध्यापयेद्बुधः ।
<>माघमासे तु सप्तम्यां रथ्याख्यायान्तु वर्जयेत् ॥”
<>द्बादश्यां शयनोत्थानद्वादश्याम् । भरण्यां शक्र-
<>ध्वजपातभरण्याम् । इति कल्पतरुः । अत्र
<>महानवम्यादिसाहचर्य्याद्गौणचान्द्रत्वं प्रती-
<>यते । अतएव चतुर्द्द शमन्वन्तरादिगणने क्वापि
<>न राश्युल्लेखः । यथा, भविष्यमात्स्ययोः ।
<>“अश्वयुक्शुक्लनवमी द्वादशी कार्त्तिकी तथा ।
<>तृतीया चैत्रमासस्य तथा भाद्रपदस्य च ॥
<>फाल्गुनस्याप्यमावास्या पौषस्यैकादशी तथा ।
<>आषाढस्यापि दशमी तथा माघस्य सप्तमी ॥
<>श्रावणस्याष्टमी कृष्णा तथाषाढस्य पूर्णिमा ।
<>कार्त्तिकी फाल्गुनी चैत्री ज्यैष्ठी पञ्चदशी
<>सिता ।
<>मन्वन्तरादयस्त्वेता दत्तस्याक्षयकारिकाः ॥”
<>अत्रामावास्याष्टमीव्यतिरिक्ताः शुक्लाः । पुनः
<>पुनस्तथापदोपादानात् उपक्रमोपसंहारयोः
<>शुक्लत्वकीर्त्तनाच्च । अत्र कामधेनौ तृतीया
<>चैव माघस्येति । कल्पतरौ तु तृतीया चैत्र-
<>मासस्येति लिखितम् । अत्र पाठद्वैधे श्रीपति-
<>रत्नमालायाम् । अश्वयुजि शुक्लनवमी द्वाद-
<>श्यूर्ज्जे मधौ तृतीया चेति पाठाच्चैत्रतृतीयैव
<>ग्राह्या । श्रीदत्तोऽप्येवम् । माघसप्तम्याश्चान्द्रत्वं
<>सौरागमेऽपि ।
<>“अर्कपत्रैः सवदरैर्दूर्व्वाक्षतसचन्दनैः ।
<>अष्टाङ्गविधिना चार्घ्यं दद्यादादित्यतुष्टये ॥
<>माघेऽथ फाल्गुने वापि भवेद्वै माघसप्तमी ।
<>माकरीति च यत् प्रोक्तं तत् प्रायोवृत्तिदर्श-
<>नात् ॥”
<>अटाङ्गविधिना ।
<>“योऽष्टाङ्गमर्घ्य मापूर्य्य भानोर्मूद्ध्नि निवेदयेत् ।
<>ताम्रपात्रार्घ्यदानेन पुण्यं दशगुणं स्मृतम् ॥”
<>इति विष्णुपुराणीयेन । आदित्यपुराणे ।
<>“ऋक्षराशिविशेषेण यत् कर्म्म विहितं नरैः ।
<>दैवं वाप्यथवा पैत्रं तदन्यत्रापि दृश्यते ॥”
<>अर्घमन्त्रस्तु ।
<>“जननी सर्व्वभूतानां सप्तमी सप्तसप्तिके ।
[Page5-264-b+ 52]
<>सप्तव्याहृतिके देवि नमस्ते रविमण्डले ॥”
<>प्रणाममन्त्रस्तु ।
<>“सप्तसप्तीवह प्रीत सप्तलोकप्रदीपन ।
<>सप्तम्यां हि नमस्तुभ्यं नमोऽनन्ताय वेधसे ॥”
<>सप्तिरश्वः । इति तिथ्यादितत्त्वम् ॥ * ॥ सप्तमी-
<>व्रतविशेषा यथा, --
<>ब्रह्मोवाच ।
<>“भगवत् भवसंसारसागरोत्तारकारकम् ।
<>किञ्चिद्व्रतं समाचक्ष्व स्वर्गारोग्यसुखप्रदम् ॥
<>श्रीभगवान् उवाच ।
<>शौरधर्म्मं प्रवक्ष्यामि नाम्ना कल्याणसप्तमीम् ।
<>विशोकसप्तमीं तद्वत् फलदां पापनाशिनीम् ॥
<>शर्करासप्तमीं पुण्यां तथा कमलसप्तमीम् ।
<>मन्दारसप्तमीं पुण्यां तथैव शुभसप्तमीम् ॥
<>सर्व्वाः सर्व्वफलाः प्रोक्ताः सर्व्वदेवर्षिपूजिताः ।
<>विधानमासां वक्ष्यामि यथावदनुपूर्व्वशः ॥
<>यदा तु शुक्लसप्तभ्यामादित्यस्य दिनं भवेत् ।
<>सा तु कल्याणिनी नाम विजया तु निगद्यते ॥”
<>आसां इतिकर्त्तव्यताकालौ च मत्स्यपुराणे
<>६९ अध्यायावधि ७५ अध्यायपर्य्यन्तं द्रष्टव्यौ ॥ * ॥
<>सा सूर्य्यमूर्त्तिप्रकाशिका तिथिः । यथा, --
<>“एवमुक्तस्तदा देवैः सौम्यां मूर्त्तिमथाकरोत् ।
<>प्रकाशत्वं जगामाशु देवतानां महाप्रभः ॥
<>एतत् सर्व्वं सुराणान्तु दहनं शामितं पुरा ।
<>सप्तम्यां खलु सूर्य्येण मूर्त्तिञ्च कृतवान् भूवि ॥”
<>इति वाराहे सुर्य्योत्पत्तिनामाध्यायः ॥
<LEND>
