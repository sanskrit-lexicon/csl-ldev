<L>34224<pc>4-516<k1>वैधः<k2>वैधः
वैधः¦, त्रि, (विधिना बोधितः । विधि + अण् ।)
विधिबोधितः । यथा । अदृष्टार्थैकजातीय-
कर्म्मणः कालदेशकर्त्रादीनां प्रयोगानुबन्धवैध-
हेतुभूतानामभेदे उद्दिश्यविशेषाग्रहः । इति
[Page4-517-a+ 52]
प्रायश्चित्ततत्त्वम् ॥ * ॥ अथ वैधहिंसाविचारः ।
“मा हिंस्यात् सर्व्वा भूतानि इत्यत्र सर्व्वशब्दस्य
व्यापकार्थपरतया एतद्विधिमनुल्लङ्घ्य वायव्यं
श्वेतमालभेत । इत्यादिविधेर्विषयाप्राप्तेरगत्या
वैधातिरिक्तविषयत्वम् । सर्व्वाः सर्व्वाणि छन्दसि
वा इत्यनेन तत् पदं सिद्धम् । यदपि नाना-
दर्शनटीकाकृद्भिर्व्वाचस्पतिमिश्रैस्तत्त्वकौमुद्याम-
भिहितम् । ‘न च मा हिंस्यात् सर्व्वा भूतानि
इति सामान्यशास्त्रं विशेषशास्त्रेण अग्नीसोमीयं
पशुमालभेत इत्यनेन वाध्येत इति वाच्यं
विरोधाभावात् । विरोधे हि बलीयसा दुर्ब्बलं
वाध्यते । न चास्ति विरोधः भिन्नविषयत्वात् ।
तथा हि । मा हिंस्यादिति निषेधेन हिंसाया
अनर्थहेतुभावो ज्ञाप्यते न पुनरक्रत्वर्थत्वमपि ।
न चानर्थहेतुत्वक्रतूपकारकत्वयोः कश्चिदस्ति
विरोधः । हिंसा हि पुरुषस्य दोषमावक्ष्यति
क्रतोश्च उपकरिष्यति’ इत्यन्तेन । तदपि सांख्य-
नये । मीमांसकमते तु विरोध एव । तथा हि ।
गुरुनये न खलु सर्व्वभूतहिंसाभावविषयकं
कार्य्यमिति निषेधविध्यर्थस्य वाधं विना अग्नी-
सोमीयपश्वालम्भनविषयकं कार्य्यमिति भाव-
विध्यर्थ उपपद्यते । भट्टनये तु अङ्गे यथा
तथास्तु । न च मुख्यपशुयागे पुरुषार्थे पशु-
हिंसनस्यार्थसाधनत्वमनर्थ-साधनत्वञ्चोपपद्यते
विरोधात् । वस्तुतस्तु अङ्गेऽपि विरोधोऽस्त्येव
कुतः विधेरेष स्वभावो यः स्वविषयस्य साक्षात्
परम्परया वा पुरुषार्थसाधनत्वमवगमयति ।
अन्यथा अङ्गानां प्रधानोपकारकत्वमपि नाङ्गी-
क्रियते । अर्थसाधनत्वं बलवदनिष्टाननुबन्धीष्ट-
साधनत्वं अनर्थसाधनत्वं बलवदनिष्टसाधनत्वं
न चानयोरेकत्र समावेश इति । अतएवोक्तं
तस्माद्यज्ञे वधोऽवधः इति । नन्वेवं श्येनेनाभि-
चरन् यजेत इत्यत्र श्येनस्य शत्रुवधरूपेष्ट-
साधनत्वमवगतम् । अभिचारो मूलकर्म्म च
इति मनुना उपपातकगणमध्ये पाठादनिष्ट-
साधनत्वमवगतम् । तदेतत् कथमुपपद्यतामिति
चेन्मैवम् । आततायिनमायान्तं हन्यादेवा-
विचारयन् इत्येकवाक्यतया आततायिस्थले
इष्टसाधनत्वं अनाततायिस्थले तूपपातकत्वेन
बलवदनिष्टसाधनत्वमित्यविरोध इति । गुरु-
चरणा अप्येवम् ।” इति तिथ्यादितत्त्वम् ॥
<LEND>
