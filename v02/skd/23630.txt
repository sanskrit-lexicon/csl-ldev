<L>23630<pc>3-374<k1>प्रोषितभर्त्तृका<k2>प्रोषितभर्त्तृका
प्रोषितभर्त्तृका¦, स्त्री, (प्रोषितो विदेशगतो भर्त्ता
यस्याः । समसान्तकप्प्रत्ययः ।) विदेशस्य-
पतिका । इति जटाधरः ॥ स्वीयादिनायिका-
[Page3-374-b+ 52]
भेदः । तस्या लक्षणं यथा । देशान्तरे गते
भर्त्तरि सन्तापाकुला प्रोषितभर्त्तृका । अस्या-
श्चेष्टा दशावस्था । यथा । पत्यभिलाषः १
चिन्ता २ स्मृतिः ३ गुणोत्कीर्त्तनम् ४ उद्वेगः
५ विलापः ६ उन्मादः ७ व्याधिः ८ जडता ९
निधनम् १० । मुग्धा प्रोषितभर्त्तृका यथा, --
“दुःखं दीर्घतरं वहन्त्यपि सखीवर्गाय नो भाषते
शैवालैः शयनं सृजन्त्यपि पुनः शेते न वा
लज्जया ।
कण्ठे गद्गदवाचमञ्चति दृशा धत्ते न वास्पोदकं
सन्तापं सहते यदम्बुजमुखी तद्बेद चेतोभवः ॥”
मध्या प्रोषितभर्त्तृका यथा, --
“वासस्तदेव वपुषो वलयन्तदेव
हस्तस्य सैव जघनस्य च रत्नकाञ्ची ।
वाचालभृङ्गसुभगे सुरतौ समस्त-
मद्याधिकं भवति तत् सखि किन्निदानम् ॥”
प्रगल्भा प्रोषितभर्त्तृका यथा, --
“माला बालाम्बुजदलमयी मौक्तिकी हार-
यष्टिः
काञ्ची स्थानात् प्रसरति हरौसुभ्रुवः प्रस्थितैव ।
अन्यद्ब्रूमः किमपि धमनी विद्यते वा नवेति
ज्ञातुं बाह्वोरहह वलयं पाणिमूलं प्रयाति ॥”
परकीया प्रोषितभर्त्तृका यथा, --
“श्वश्रूः पद्मदलं ददाति तदपि भ्रूसंज्ञया गृह्यते
सद्यो मर्म्मरशङ्कया न च तया संस्पृश्यते
पाणिना ।
यातुर्व्वाचि सुहृज्जनस्य वचसा प्रत्युत्तरं दीयते
श्वासः किन्तु न मुच्यते हुतवहक्रूरः कुरङ्गी-
दृशा ॥”
सामान्यवनिता प्रोषितभर्त्तृका यथा, --
“विरहविदितमन्तःप्रेम विज्ञाय कान्तः
पुनरपि वसु तस्मादेत्य मे दास्यतीति ।
भरिचनिचयमक्ष्णोर्न्यस्य वास्पोदबिन्दून्
सृजति च पुरयोषिद्द्वारदेशोपविष्टा ॥”
इति रसमञ्जरी ॥
(अस्याः अकर्त्तव्यं यदुक्तं चिन्तामणौ तद्यथा,
“हास्यं परगृहे यानं समाजोत्सवदर्शनम् ।
क्रीडां शरीरसंस्कारं त्यजेत् प्रोषितभर्त्तृका ॥”)
<LEND>
