<L>2287<pc>1-109<k1>अर्शः<k2>अर्शः
अर्शः¦, [स्] क्ली, (ऋ + असुन्, शुट् ।) स्वनाम-
<>ख्यातपायुरोगः । तत्पर्य्यायः । दुर्नामकं २ । इत्य-
<>मरः ॥ दुर्नाम ३ गुदकीलः ४ गुदाङ्कुरः ५ ।
<>इति राजनिर्घण्टः ॥ अनामकं ६ । इति शब्द-
<>रत्नावली ॥ यथा । अथार्शोऽधिकारः । तत्रार्शसः
<>सन्निकृष्टनिदानान्याह ।
<>“पृथग्दोषैः समस्तैश्च शोणितात् सहजानि च ।
<>अर्शांसि षट्प्रकाराणि विद्याद्गुदवलित्रये” ॥
<>केचिद्रुधिरस्यापि दोषत्वं मन्यन्ते । तन्मतमाश्रि-
<>ग्राह । शोणितादिति । सहजानि शरीरेण सह
<>जातानि । सङ्ख्याञ्चाह । षट्प्रकाराणीति । गुद-
<>वलित्रये सार्द्धचतुरङ्गुलं गुदस्य मानं तस्यावयव-
<>भूतास्तिस्रो वलयः शङ्खावर्त्तनिभा उपर्य्युपरि
<>सन्ति । तासां नाम प्रवाहिणी विसर्जनी संव-
<>रणी चेति । तत्र गुदौष्ठोऽर्द्धाङ्गुलमानस्तदूर्द्ध्व-
<>मङ्गुलमाना प्रथमा वलिः । सार्द्धैकाङ्गुलमाना
<>द्वितीया । तृतीया च तावती । उक्तञ्च ।
<>“अर्द्धाङ्गुलप्रमाणेन गुदौष्ठं परिचक्षते ।
<>गुदौष्ठादङ्गुलं चैकं प्रथमान्तु वलिं विदुः ॥
<>सार्द्धैकाङ्गुलमानेन पृथगन्ये प्रकीर्त्तिताः” ॥ * ॥
<>अथ वातार्शसो विप्रकृष्टं निदानमाह ।
<>“कषायकटुतिक्तानि रूक्षशीतलघूनि च ।
<>प्रमिताल्पाशनं तीक्ष्णं मद्यं मैथूनसेवनं ॥
<>लङ्घनं देशकालौ च शीतौ व्यायामकर्म्म च ।
<>शोको वातातपस्पर्शो हेतुर्व्वातार्शसां मतः” ॥
[Page1-109-b+ 52]
<>प्रमितमपरिमितं । तीक्ष्णमिति मद्यविशेषणं ।
<>पैष्ट्यादिमृदुमद्यस्य वातसमकत्वात् । आतप-
<>स्तूष्णवीर्य्योऽप्युद्भूतरौक्ष्याद्वातप्रकोपे हेतुः वाता-
<>र्शसां । नन्वर्शांसि सर्व्वाणि त्रिदोषजानि । यत-
<>आह ।
<>“पञ्चात्मा मारुतः पित्तं कफो गुदवलित्रये ।
<>सर्व एव प्रकुप्यन्ति गुदजानां समुद्भवः” ॥ इति ।
<>तथा सति कथं वातार्शसामिति उच्यते । तत्त-
<>दाधिक्याद्व्यपदेशभेद इति न दोषः । अतएव
<>अग्रे वक्ष्यते । पित्तोल्वणानामिति तथाच चरकः ।
<>“अर्शांसि नाम जायन्ते नासन्निपतितैस्त्रिभिः ।
<>दोषैर्दोषविशेषात्तु विशेषः कथ्यतेऽर्शसां” ॥
<>इति ॥ * ॥ अथ पित्तार्शसो विप्रकृष्टनिदान-
<>माह ।
<>“कट्वम्ललवणोष्णानि व्यायामाग्न्यातपप्रभाः ।
<>देशकालावशिशिरौ क्रोधोमद्यमसूयनं
<>विदाहि तोक्ष्णमुष्णं यत् तत् सर्व्वं पानभोजनं ।
<>पित्तेल्वाणानां विज्ञेयः प्रकोपे हेतुरर्शसां” ॥
<>उष्णद्रव्यस्य स्पर्शनादि बोद्धव्यं उष्णपानभोजन-
<>स्याग्रे वक्ष्यमाणत्वात् । अग्न्यातपप्रभा अग्न्या-
<>तपयोः प्रभा तेजः । अथवा अग्न्यातपेतरतेज-
<>स्विद्रव्यस्य दीप्तिः प्रभा । अशिशिरो देशो मरुः ।
<>असूयनं परसम्पत्तिद्वेषः । पानभोजनं पीयत इति
<>पानं । भुज्यते इति भोजनं प्रकोपे उत्पत्तौ ॥ * ॥
<>अथ कफार्शसो विप्रकृष्टं निदानमाह ।
<>“मधुरस्निग्धशीतानि लवणाम्लगुरूणि च ।
<>अव्यायामदिवास्वप्नशय्यासनसुखे रतिः ॥
<>प्राग्वातसेवाशीतौ च देशकालावचिन्तनं ।
<>श्लैष्मिकाणां समुद्दिष्टमेतत् कारणमर्शसां” ॥
<>अचिन्तनं निश्चिन्तता ॥ * ॥ अथ त्रिदोषार्शसो
<>विप्रकृष्टं निदानमाह ।
<>“सर्व्वो हेतुस्त्रिदोषाणां सहजैर्लक्षणं समं” ।
<>जनकत्वेन त्रयो दोषा येषां तानि त्रिदोषाणि
<>अर्शांसि तेषां सर्व्वो हेतुः । पृथग्वातपित्त-
<>कफार्शोहेतुः । त्रिदोषार्शसां लक्षणञ्च सहजैः
<>सहजार्शोभिः समं सदृशं । ननु त्रिदोषाणां इति
<>विशेषणं व्यर्थं । यतः सर्व्व एव व्याधयस्त्रिदोषजाः ।
<>उक्तञ्च ।
<>“द्रव्यमेकरसं नास्ति न रोगोऽप्येकदोषजः ।
<>एकस्तु कुपितो दोष इतरावपि कोपयेत्” ॥
<>इति । युक्तिमप्याह । स्वकारणाद्वद्धो वायुः शै-
<>त्याच्छीतलं श्लेष्माणं लाघवात्तेजोरूपं पित्तं वर्द्ध-
<>यते । तथा पित्तं कटुकत्वात् वातं द्रवत्वात् कफं
<>वर्द्धयते । श्लेष्मा च शैत्याद्वायुं द्रवत्वात् पित्तं
<>वर्द्धयते इति । उच्यते । यत्र स्वस्वकारणात्त्रयो
<>दोषाः कुप्यन्ति तत्र त्रिदोषजव्यपदेश इति न
<>दोषः ॥ * ॥ अथार्शसां पूर्व्वरूपमाह ।
<>“विष्टम्भोऽन्नस्य दौर्बल्यं कुक्षेराटोप एव च ।
<>कार्श्यमुद्गारबाहुल्यं सक्थिसादोऽप्लविट्कता ॥
<>ग्रहणीदोषपाण्ड्वर्त्तेः प्रशङ्का चोदरस्य च ।
<>पूर्व्वरूपाणि निर्द्दिष्टान्यर्शसामभिवृद्धये” ॥
<>दौर्बल्यमाबल्यं । आटोपः गुड्गुडाशब्दः । अभि-
[Page1-109-c+ 52]
<>वृद्धये उत्पत्तये ॥ * ॥ अथार्शसां संप्राप्तिपूर्व्वकं
<>सामान्यं लक्षणमाह ।
<>“दोषास्त्वङ्मांसमेदांसि संदूष्य विविधाकृतीन् ।
<>मांसाङ्कुरानपानादौ कुर्वन्त्यर्शांसि तान् जगुः” ॥
<>त्वङ्मांसपदेन त्वङ्मांसाश्रितं रक्तमपि गृह्यते ।
<>चिकित्सायां रक्तस्रावणोपदेशात् । अपानं गुदं ।
<>आदिशब्दान्नासानेत्रनाभिमेढ्रादिष्वपि कुर्वन्ति ॥ * ॥
<>अथ वातार्शोलक्षणमाह ।
<>“गुदाङ्कुरा बह्वनिलाः शुष्काश्चिमिचिमान्विताः ।
<>म्लानाः श्यावारुणाः स्तब्धा विशदाः परुषाः खराः ॥
<>मिथोविसदृशा वक्रास्तीक्ष्णा विस्फुटिताननाः ।
<>विम्बीकर्क्कन्धुखर्ज्जूरकार्पासीफलसन्निभाः ॥
<>केचित्कदम्बपुष्पाभाः केचित् सिद्धार्थकोपमाः ।
<>शिरःपार्श्वांसकट्यूरुवङ्क्षणाभ्यधिकव्यथाः ॥
<>क्षवथूद्गारविष्टम्भहृद्ग्रहारोचकप्रदाः ।
<>कासश्वासाग्निवैषम्यकर्णनादभ्रमावहाः ॥
<>तैरार्त्तो ग्रथितं स्तोकं सशब्दं सप्रवाहिकं ।
<>रुक्फेनपिच्छानुगतं विड्बद्धमुपवेश्यते ॥
<>कृष्णत्वङ्नखविण्मूत्रनेत्रवक्त्रञ्च जायते ।
<>गुल्मप्लीहोदराष्ठीलासम्भवस्तत एव च” ॥
<>बह्वनिलाः वातोल्वणाः । गुदाङ्कुराः अर्शांसि ।
<>चिमिचिमान्विताः चिमिचिमा व्यथाविशेषः
<>चरचराव इति लोके तदन्विताः । श्यावारुणाः
<>श्यावा धूम्रवर्णाः । अरुणा ईषद्रक्ताः । स्तब्धाः
<>कठिनाः । विशदाः अपिच्छिलाः । परुषाः गो-
<>जिह्वावत् स्पर्शे कर्कशाः । खराः कर्क्कोटकफल-
<>वत् सूक्ष्मानेककण्टकाचिताः । विम्बादिफल-
<>सन्निभाः आकृत्याः । अत्र विकल्पबोधकं वक्ष्यमाणं
<>केचित् केचिदिति पदं सग्वन्धनीयं ।
<>“कदम्बपुष्पाभाः स्थूला अनेकसूक्ष्मशिखराः ।
<>सिद्धार्थकोपमाः पीतसूक्ष्मपिडकाश्रिताः” ॥
<>तैरार्त्त इति अर्शोभिः पीडितः । तैरार्त्तो विडुप-
<>वेश्यत इत्यार्त्तस्य प्रयोज्यकर्त्तुः कर्म्मतार्थत्वात् ।
<>ग्रथितं मलगुटिकाग्रथितविड्वर्त्तिरूपं । पिच्छा
<>पिच्छिलो द्रवभागः । बद्धं संहतं । विष्शब्दो-
<>नपुंसकेऽप्यस्ति । उपवेश्यते त्यज्यते । अतएव
<>वातार्शस एव गुल्मादीनां सम्भवः । अष्ठीला
<>नाभेरधोभागे पाषाणपिण्डिकावद्वातव्याधिविशेषः
<>॥ * ॥ अथ पित्तार्शोलक्षणमाह ॥
<>“पित्तोत्तरा नीलमुखा रक्तपीतासितप्रभाः ।
<>तन्वस्रस्राविणो विस्रास्तनवो मृदवः श्लथः ॥
<>शुष्कजिह्वायकृत्खण्डजलौकोवक्त्रसन्निभाः ।
<>दाहपाकज्वरस्वेदतृष्णामूर्च्छारतिप्रदाः ॥
<>सोष्माणो द्रवनीलोष्णपीतरक्तामवर्च्चसः ।
<>यवमध्या हरित्पीतहारिद्रत्वङ्नखादयः” ॥
<>पित्तोत्तराः पित्तोल्वणाः । तनु अघनं । श्लथाः
<>लम्बिनः । सन्निभाः आकृत्या । पाको गुदस्य ।
<>सोष्माणः उष्णस्पर्शाः । हरिच्छाकवर्णं । पीतं
<>हरितालवर्णं । हारिद्रं हरिद्रावर्णं । आदि-
<>शब्दान्मलमूत्रमुखानां ग्रहणं ॥ * ॥ अथ केचि-
<>द्रुधिरस्यापि दोषत्वं मन्यन्ते तन्मतमाश्रित्य रक्ता-
<>र्शोलक्षणमाह ।
[Page1-110-a+ 52]
<>“रक्तोल्वणा गुदे कीलाः पित्ताकृतिसमन्विताः ।
<>वटप्ररोहसदृशा गुञ्जाविद्रु मसन्निभाः ॥
<>तेऽत्यर्थं दुष्टमुष्णञ्च गाढविट्कप्रपीडिताः ।
<>स्रवन्ति सहसा रक्तं तस्य चातिप्रवृत्तितः ॥
<>भेकाभः पीड्यते दुःखैः शोणितक्षयसम्भवैः ।
<>हीनवर्णबलोत्साहो हतौजाः कलुषेन्द्रियः ॥
<>विट् श्यावं कठिनं रूक्षमधोवायुर्न वर्त्तते ।
<>तनु चारुणवर्णञ्च फेनिलञ्चासृगर्शसां ॥
<>कट्यूरुगुदशूलञ्च दौर्ब्बल्यं यदि वाधिकं ।
<>तत्रानुबन्धो वातस्य हेतुर्यदि च रूक्षणं ॥
<>शिथिलं श्वेतपीतञ्च विट् स्निग्धं गुरु शीतलं ।
<>यद्यर्शसां घनञ्चासृक् तन्तुमत् पाण्डु पिच्छिलं ॥
<>गुदं सपिच्छं स्तिमितं गुरु स्निग्धञ्च कारणं ।
<>श्लेष्मानुबन्धो विज्ञेयस्तत्र रक्त्वार्शसां बुधैः” ॥
<>गुदे कीला अर्शांसि । पित्ताकृतिसमन्विताः
<>पित्तार्शोलक्षणयुक्ताः । आकारेण च वटप्ररो-
<>हादिसदृशाः । दुःखै रोगैः । त्वक्पारुष्याम्बु-
<>शीतप्रार्थनादिभिः । कलुषेन्द्रियः व्याकुलसर्वेन्द्रियः
<>॥ ० ॥ रक्तजस्यापि वातोल्वणस्य लक्षणमाह ॥
<>तत्र रक्तार्शसि । अनुबन्धः उल्वणत्वं । रूक्षणं
<>रूक्षयतीति रूक्षणं रूक्षं द्रव्यं । पित्तोल्वणस्य तु
<>लक्षणं ।
<>“रक्तोल्वणा गुदे कीलाः पित्ताकृतिसमन्विताः” ।
<>इत्यादिनैवोक्तं । रक्तपित्तयोः समानलिङ्गत्वात् ॥
<>॥ * ॥ कफोल्वणस्य लक्षणमाह । सपिच्छं पिच्छि-
<>लार्द्रं । स्तिंमितमार्द्रचर्म्मावगुण्ठितमिव ॥ * ॥ अथ
<>श्लेष्मार्शोलक्षणमाह ।
<>“श्लेष्मोल्वणा महामूला घना मन्दरुजः सिताः ।
<>उत्पन्नोपचिताः स्निग्धाः स्तब्धवृत्तगुरुस्थिराः ॥
<>पिच्छिलास्तिमिताः श्लक्ष्णाः कण्ड्वाढ्याः स्पर्शनप्रियाः
<>करीरपनसास्थ्याभास्तथा गोस्तनसन्निभाः ॥
<>वङ्क्षणानाहिनः पायुवस्तिनाभिविकर्षिणः ।
<>सकासश्वासहृल्लासप्रसेकारुचिपीनसाः ॥
<>मेहकृच्छ्रशिरोजाड्यशिशिरज्वरकारिणः ।
<>क्लैव्याग्निमार्द्दवच्छर्द्दिरामप्रायविकारदाः ॥
<>वसाभसकफप्राज्यपुरीषाः सप्रवाहिकाः ।
<>न स्रवन्ति न भिद्यन्ते पाण्डुस्निग्धत्वगादयः” ॥
<>उत्पन्नाः उन्नताः । उपचिताः स्थूलाः । स्निग्धा ।
<>सस्नेहाः । स्थिरा निश्चलाः । पिच्छिलाः कफा-
<>रब्धत्वात् । स्तिमिताः आर्द्रवस्त्रगुण्ठिता इव ।
<>श्लक्ष्णा मणिवन्मसृणाः । करीरो वंशाङ्कुरः ।
<>पनसास्थिगोस्तनाः तदाकृतयः । वङ्क्षणानाहिनः
<>वङ्क्षणयोरानाहकारिणः । पाष्वादिष्वाकर्षणवत्
<>पीडाकारिणः । कृच्छ्रं मूत्रकृच्छ्रं । शिरोजाड्यं
<>शिरसो भाराक्रान्तत्वमिव । क्लैव्यं स्त्रीष्वनिच्छा ।
<>अत्र छर्द्दिशब्दः सान्त आर्षत्वात् । आमप्राय-
<>विकारदाः आमबहुला व्याधयोऽतीसारग्रहण्या-
<>दग्रः तान् ददाति ॥ * ॥ अथ द्वन्द्वजार्शोलक्षण-
<>माह ।
<>“हेतुलक्षणसंसर्गाद्विद्यात् द्वन्द्वोल्वणानि च” ॥ * ॥
<>अत्र त्रिदोषार्शसः सहजार्शसश्च लक्षणमाह ।
<>“सर्व्वैः सर्व्वात्मकान्याहुर्लक्षणैः सहजानि च” ।
[Page1-110-b+ 52]
<>सर्व्वैर्लक्षणैर्वातपित्तश्लेष्मार्शोलक्षणैः प्रागुक्तैः । स-
<>र्व्वात्मकानि सान्निपातिकान्यर्शांस्याहुः । तथा
<>तरेव लक्षणैः सहजानि चार्शांस्याहुः ॥ * ॥ तन्त्रा-
<>न्तरे सहजार्शोलक्षणं पृथगाह ।
<>“अर्शांसि सहजातानि दारुणानि भवन्ति हि ।
<>दुर्दर्शनानि पाण्डूनि परुषाण्यरुणानि च ॥
<>अन्तर्म्मुखानि तैरार्त्तः क्षीणः क्षीणस्वरो भवेत् ।
<>क्षीणानलः क्षीणरेताः शिरासन्ततविग्रहः ॥
<>अल्पप्रजः क्रोघशीलः सन्ततान्त्रस्वनान्वितः ।
<>शिरोदृक्कर्णनासासु रोगी हृल्लेपसेकवान्” ॥ * ॥
<>अथ सुखसाध्यार्शोलक्षणमाह ।
<>“वाह्यायान्तु बलौ जातान्येकदोषोन्त्वणानि च ।
<>अर्शांसि सुखसाध्यानि न चिरोत्पतितानि च” ॥
<>वाह्यायां वलौ संवरण्यां । न चिरोत्पतितानि
<>अनतिक्रान्तसंवत्सराणि । एतानि लक्षणानि
<>मिलितानि सुखसाध्यत्वबोधकानि ॥ * ॥ अथ ।
<>कष्टसाध्यार्शोलक्षणमाह ।
<>“द्वन्द्वजानि द्वितीयायां वलौ यान्याश्रितानि च ।
<>कृच्छ्रसाध्यानि तान्याहुः परिसंवत्सराणि च” ॥
<>द्वितीयायां वलौ विसर्जन्यां । परिसंवत्सराणि
<>परिगतः सवत्सरो येषां तानि । अतिक्रान्त-
<>संवत्सराणि इति यावत् । एतानि प्रत्येकं कष्ट-
<>साध्यलक्षणानि ॥ * ॥ अथासाध्यार्शोलक्षणमाह ।
<>“सहजानि त्रिदोषाणि यानि चाभ्यन्तरां वलिं ।
<>जायन्तेऽर्शांसि संगृह्य तान्यसाध्यानि निर्दिशेत्” ॥
<>अभ्यन्तरां वलिं प्रवाहिणीं । एतान्यपि प्रत्येक-
<>मसाध्यलक्षणानि ।
<>“शेषत्वादायुषस्तानि चतुष्पादसमन्वये ।
<>याप्यन्ते दीप्तकायाग्नेः प्रत्याख्येयान्यतोऽन्यथा” ॥
<>यद्यायुषः शेषो वर्त्तते चिकित्सायाश्चत्वारः पा-
<>दास्ते यथा । वद्यवचनकारी धनवानुदारो जिते-
<>न्द्रियो रोगी । १ । शास्त्रे कर्म्मणि च कुशलो
<>वैद्यः । २ । अनलस आप्तः प्रियः परिचारकः । ३ ।
<>नवं रसवीर्य्यादियुक्तमौषधं । ४ । एषां समन्वये
<>संयोगे सति दीप्तकायाग्रेः पुरुषस्य । तानि अ-
<>र्शांसि । याप्यन्ते चिकित्सया । अतोऽन्यथा प्रत्या-
<>ख्येयानि न चिकित्स्यानीत्यर्थः ॥ * ॥ अथार्शो-
<>ऽरिवृमाह ।
<>“हस्ते पादे मुखे नाभ्यां गुदे वृषणयोस्तथा ।
<>शोथो हृत्पार्श्वशूलञ्च यस्यासाध्योऽर्शसो हि सः ॥
<>असाध्यः सन्निहितमरणो बोद्धव्यः । अर्शसः
<>अर्शोरोगयुक्तः । एतन्मिलितमरिष्टलक्षणं ।
<>“हृत्पार्श्वशूलं संमोहच्छर्द्दिरङ्गस्य रुग्ज्वरः ।
<>तृष्णा गुदास्यपाकश्च निहन्युर्गुदजातुरं ॥
<>गुदस्य यदास्यमोष्ठदेशस्तस्य पाकः । हृत्पार्श्व-
<>शूलादिसमस्तं व्यस्तं चारिष्टलक्षणं ॥
<>“तृष्णारोचकशूलार्त्तमतिप्रस्रुतशोणितं ।
<>शोथातिसारसंयुक्तमर्शांसि क्षपयन्ति हि” ॥ * ॥
<>अथ मेढ्रादिजार्शोलक्षणमाह ।
<>“मेढ्रादिष्वपि वक्ष्यन्ते यथास्वं नाभिजानि च ।
<>गण्डूपदास्यरूपाणि पिच्छिलानि मृदूनि च” ॥
<>यथास्वं यथात्मीयलक्षणं । न चात्रोक्तनिदान-
[Page1-110-c+ 52]
<>पूर्व्वरूपसंप्राप्तिलक्षणयुक्तं । तत्र तत्रार्शःपदं तु
<>मांसाङ्कुरसाम्यात् । गण्डूपदः किञ्चुलकः ॥ * ॥
<>अत्र मांसाङ्कुरसाम्यादत्राधिकारे चर्म्मकीलस्य
<>संप्राप्तिपूर्व्वकं लक्षणमाह ।
<>“व्यानो गृहीत्वा श्लेष्माणं करोत्यर्शस्त्वचो वहिः ।
<>कीलोपमं स्थिरखरञ्चर्मकीलन्तु तद्विदुः” ॥
<>चर्म्मा इति लोके । खरं कर्कशं ॥ * ॥ तस्यैव
<>वातादिभेदेन लक्षणमाह ।
<>“वातेन तोदपारुष्यं पित्तादसितरक्तता ।
<>श्लेष्मणा स्निग्धता तस्य ग्रथितत्वं सवर्णता” ॥
<>सवर्णता शरीरसमानवर्णता ॥ * ॥ अथ सामा
<>न्यतः अर्शसश्चिकित्सा ।
<>“यद्वायोरानुलोम्याय यदग्निबलवृद्धये ।
<>अन्नपानौषधं सर्वं तत्सेव्यं नित्यमर्शसैः” ॥
<>अर्शसैः अर्शोरोगयुक्तैः ।
<>“शालियष्टिकगोधूमयवान्नानि घृतैः सह ।
<>अजाक्षीरेण वा निम्बपटोलानां रसेन वा ॥
<>कन्दैर्व्वार्त्ताकुमूलोत्थै रसैर्मांसरसेन वा ।
<>जीवन्त्युपोदिकाशाकैस्तण्डुलीयकवास्तुकैः” ॥ १ ॥
<>कन्दोऽत्र शूरणः । अत्र मूलं मूलकं ।
<>“अन्यैश्च सृष्टविन्मूत्रमरुद्भिर्वह्निदीपनैः ।
<>अर्शांसि भिन्नवर्चांसि हन्याद्वातातिसारवत् ॥
<>सतक्रं लवणं दद्याद्वातवर्चोऽनुलोमनं ।
<>न प्ररोहन्ति गदजाः पुनस्तक्रसमाहताः ॥
<>तक्राम्यासोऽर्शसैः कार्य्यो बलवर्णाग्निवृद्धये ।
<>स्रोतःसु तक्रशुद्धेषु सम्यक् चलति यद्रसः ॥
<>तेन पुष्टिस्तथा तुष्टिर्बलं वर्णश्च जायते ।
<>वातश्लेष्मविकाराणां शतञ्च विनिवर्त्तयेत् ॥
<>मृल्लिप्तं शौरणं कन्दं पक्त्वाग्नौ पुटपाकवत् ।
<>अद्यात् सतैललवणं दुर्नामविनिवृत्तये ॥ २ ॥
<>चिरिविल्वाग्निसिन्धूत्थनागरेन्द्रयवारलून् ।
<>तक्रेण पिबतोऽर्शांसि निपतन्त्यसृजा सह” ॥
<>चिरिविल्वः करञ्जः तस्य फलस्यात्र मज्जा ग्राह्या ।
<>अरलुः श्योनकः । करञ्जादिचूर्णं ॥ ३ ॥
<>“लेपं रजनिचूर्णेन सुधादुग्धयुतेन च ।
<>अर्शोरोगनिवृत्त्यर्थं कारयेत्तच्चिकित्सकः ॥ ४ ॥
<>पिप्पलीसैन्धवं कुष्ठं शिरीषस्य फलं तथा ।
<>स्नुग्दुग्धमर्कदुग्धं वा लेपोऽयं गुदजान् हरेत् ॥ ५ ॥
<>हरिद्राजालिनीचूर्णं कटुतैलसमन्वितं ।
<>एष लेपो वरः प्रोक्तो ह्यर्शसामन्तकारकः” ॥
<>जालिनी कटुतुरै इति लोके ॥ ६ ॥
<>“असितानां तिलानान्तु पलं शीतजलेन तु ।
<>खादतोऽर्शांसि शाम्यन्ति दृढादन्ता भवन्तिहि ॥ ७ ॥
<>शस्त्रैर्व्वाथ जलौकोभिः प्रोच्छूनकठिनार्शसः ।
<>शोणितं सञ्चितं दृष्ट्वा हरेत् प्राज्ञः पुनः पुनः ॥ ८ ॥
<>कासीसं सैन्धवं कृष्णा शुण्ठी कुष्ठञ्च लाङ्गली ।
<>शिलाभिदश्वमारश्च दन्तीजन्तुघ्नचित्रकं ॥
<>तालकं कुनटी स्वर्णक्षीरी चैतैः पचेद्भिषक् ।
<>तैलं स्नुह्यर्कपयसा गवां मूत्रे चतुर्गुणे ॥
<>एतदभ्यङ्गतोऽर्शांसि क्षारेणैव पतन्ति हि ।
<>क्षारकर्म्मकरं ह्मेतन्न च संदूषयेद्वलिं” ॥
<>कासीसं कौसीस इति लोके । लाङ्गली करहारी
[Page1-111-a+ 52]
<>इति लोके । शिलाभित् पाषाणभेदः । अश्वमारः
<>कनैल इति लोके । स्वर्णक्षीरी चोक इति लोके ।
<>वृहत्कासीसाद्यं तैलं ॥ ९ ॥
<>“शुण्ठीकणामरिचनागदलत्वगेलं
<>चूर्णीकृतं क्रमविवर्द्धितमूर्द्ध्वमन्त्यात् ।
<>खादेदिदं समसितं गुदजाग्निमान्द्यं
<>गुल्मारुचिश्वसनकण्ठहृदामयेषु” ॥
<>तद्यथा । एलात्र सूक्ष्मा ग्राह्या । यत आह मदन-
<>पालः ।
<>“एला सूक्ष्मा कफश्वासकासार्शोमूत्रकृच्छ्रहृत्” ।
<>इत्यादि । तस्या वीजभागः १ तजभागः २ दलं
<>पत्रं । यत आह निघण्टौ धन्वन्तरिः ।
<>“तमालपत्रकं पत्रं स्यात् पलाशं दलाह्वयम्” ।
<>इति तस्य भागः ३ । नागो नागकेशरं । यत
<>आह निघण्टौ धन्वन्तरिः ।
<>“नागपुष्पं मतं नागं केशरं नागकेशरम्” ॥
<>इत्यादि । तस्य भागः ४ मरीचभागः ५ पिपरि-
<>भागः ६ शुण्ठीभागः ७ चिनिभागः २८ । सम-
<>शर्करचूर्णं ॥ १० ॥
<>“त्रिपलं शृङ्गवेरस्य चतुष्क मारचस्य च ।
<>पिप्पल्याः कुडवार्द्धञ्च चव्यायाः पलमेव च ॥
<>तालीशपत्रस्य पलं पलार्द्धं केशरस्य च ।
<>द्विपलं पिप्पलीमूलमर्द्धकर्षञ्च पत्रकात् ॥
<>सूक्ष्मैलाकर्षमेकन्तु कर्षञ्च त्वङ्मृणालयोः ।
<>गुडात् पलानि त्रिंशच्च चूर्णमेकत्र कारयेत् ॥
<>अङ्कप्रमाणगुटिका प्राणदा चेति सा स्मृता ।
<>पूर्व्वं भक्ष्यञ्च पश्चाच्च भोजनस्य यथाबलं ॥
<>मद्यं मांसरसं यूषं क्षारतोयं पिबेदनु ।
<>हन्यादर्शांसि सर्व्वाणि सहजान्यस्रजानि च ॥
<>वातपित्तकफोत्थानि सन्निपातोद्भवानि च ।
<>पानात्यये मूत्रकृच्छ्रे उरोरोगे गलग्रहे ॥
<>विषमज्वरपित्ते च पाण्डुरोगे तथैव च ।
<>कृमिहृद्रोगिणाञ्चैव गुल्मशूलार्त्तिनां तथा ॥
<>छर्द्यतीसाररोगाणां कामलाहिक्किनां तथा ।
<>शुण्ठीस्थानेऽभया देया हृद्ग्रहे पित्तजे गदे ॥
<>प्राणदेयं सितां दत्त्वा गुडमानाच्चतुर्गुणां ।
<>अम्लपित्ताग्निमान्द्यादौ प्रयोज्या गुदजातुरे ॥
<>अनुपाने प्रयोक्तव्यं व्याधौ श्लेष्मभवे पलं ।
<>पलद्वयं त्वनिलजे पित्तजे तु पलत्रयं ॥
<>फलाम्लधान्याम्लरसास्यशस्ता
<>मद्यं मरुद्रोगिणि चानुपानं ।
<>इक्षो रसक्षारहिमाम्बु पित्ते
<>उष्णाम्बुयूषौ कफजे विदध्यात् ॥
<>गण्डूषमात्रमादेयं मृदौ क्रूरे च पञ्च वा ।
<>अनुपानं प्रयोक्तव्यं देशकालमवेक्ष्य वा” ॥
<>इति प्राणदा गुटिका ॥ ११ ॥
<>“त्रिकत्रयं वचा हिङ्गु पाठाक्षारौ निशाद्वयं ।
<>चव्यतिक्ता कलिङ्गानि शताह्वा लवणानि च ॥
<>ग्रन्थिविल्वाजमोदा च गणोऽष्टाविंशतिर्मतः ।
<>एतानि समभागानि सूक्ष्मचूर्णानि कारयेत् ॥
<>चूर्णं विडालपदकं पिबेदुष्णेन वारिणा ।
<>एरण्डतैलयुक्तं वा लिह्याच्चूर्णमिदं नरः ॥
[Page1-111-b+ 52]
<>हन्यादर्शांसि सर्व्वाणि श्वासशोषभगन्दरान् ।
<>हृच्छूलं पार्श्वशूलञ्च वातगुल्मं तथोदरं ॥
<>हिक्कां कासं प्रमेहांश्च पाण्डुरोगं सकामलं ।
<>आमवातमुदावर्त्तमन्त्रवृद्धिं गुदक्रिमीन् ॥
<>अन्ये च ग्रहणीदोषा भिषग्मिर्ये प्रकीर्त्तिताः ।
<>विजयो नाम चूर्णोऽयं तान् सर्व्वानाशु नाशयेत् ॥
<>महाज्वरोपसृष्टानां भूतोपहतचेतसां ।
<>अप्रजानाञ्च नारीणां हितमेतद्धि भेषजं ॥
<>त्रिकत्रयं त्रिफलात्रिकटुत्रिसुगन्धीनि ।
<>क्षारौ स्वर्ज्जिका यवक्षारश्च । लवणानि पञ्च ।
<>ग्रन्थिः पिप्पलीमूलं । विडालपदकं कर्षं । विजय-
<>चूर्णं ॥ १२ ॥
<>“मरिचमहौषधचित्रकशूरण-
<>भागा यथोत्तरं द्विगुणाः ।
<>सर्व्वसमो गुडभागः
<>सेव्योऽयं मोदकः प्रसिद्धफलः ॥
<>ज्वलनं ज्वलयति जाठर-
<>मुन्मूलयति शूलगुल्मगदान् ।
<>निःशेषयति श्लीपद-
<>मर्शांसि विनाशयत्याशु” ॥
<>तद्यथा । मरिचभागः १ शुण्ठीभागः २ चिता-
<>भागः ४ शूरणभागः ८ गुडभागः १५ । लघु-
<>शूरणमोदकः ॥ १३ ॥
<>“षोडशशूरणतोऽंशा वह्नेरष्टौ महौषधस्याथ ।
<>अर्द्धेन भागयुक्तिर्मरिचस्य ततोऽपि चार्द्धेन ॥
<>त्रिफला कणा समूला तालीशारुस्करकृमिघ्नानां ।
<>भागा महौषधसमा दहनांशतालमूली च ॥
<>भागः शूरणतुल्यो दातव्यो वृद्धदारकस्यापि ।
<>भृङ्गैले मरिचांशे सर्व्वाण्येकत्र कारयेत् चूर्णं ॥
<>द्विगुणेन गडेन युतः सेव्योऽयं मोदकः प्रकामधनैः ।
<>गुरुवृष्यभोज्यनिरतैरितरेषूपद्रवं कुर्य्यात् ॥
<>भस्मकमनेन जनितं पूर्व्वमगस्त्यस्य योगराजेन ।
<>भीमस्य मारुतेरपि महाशनौ येन तौ जातौ ॥
<>अग्निबलमात्रहेतुर्न केवलं शूरणो महावीर्य्यः ।
<>हन्ता शस्त्रक्षारानलैर्विनाप्यर्शसामेषः ॥
<>श्वयथुश्लीपदगदहृद्ग्रहणीञ्च कफानिलोद्भुतां ।
<>नाशयति वलीपलितं मेधां कुरुते जरां हरते ॥
<>हिक्कां कासं श्वासं सराजरोगान् प्रमेहांश्च ।
<>प्लीहानञ्च तथोग्रं हन्यादाशु रसायनं पुंसां” ॥
<>एषां भागो यथा । शूरणभागः १६ चिताभागः ८
<>सोठिभागः ४ मरिचभागः २ । हररे वहेरा
<>अवरा । पीपर पिपरामूल । तालीशं तालीश-
<>पत्रं । अरुस्करं भल्लातकं । तदसह्यत्वे रक्तचन्दनं ।
<>विडङ्गं प्रत्येकं भागः ४ तालमूली मूषली तस्याः
<>भागः ८ विधाराभागः १६ तजभागः २ एलाइच-
<>छोटीवीजभागः २ गुडभागः ४ । ७२ । वृहच्छू-
<>रणो मोदकः ॥ १४ ॥
<>“त्रिवृत्तेजोवती दन्ती श्वदंष्ट्रा छित्रकं शटी ।
<>गवाक्षीमुस्तविश्वाह्वविडङ्गानि हरीतकी ॥
<>पलोन्मितानि चैतानि पलान्यष्टावरुस्करात् ।
<>वृद्धदारात् पलान्यष्टौ शूरणस्य तु षोडश ॥
<>जलद्रोणद्वये क्वात्थ्यं चतुर्भागावशेषितं ।
[Page1-111-c+ 52]
<>पूत तु तं रसं भूयः क्वाथेभ्यः त्रिगुणं गुडं ॥
<>लेहं पचेत् पुनस्तावद्यावद्दर्व्वीप्रलेपनं ।
<>अवतार्य्य ततः पश्चात् चूर्णानीमानि दापयेत् ॥
<>त्रिवृत्तेजोवतीकन्दचित्रकान् द्विपलांशिकान् ।
<>एलात्वङ्मरिचं चापि नागाह्वं चापि षटपलं ॥
<>द्वात्रिंशच्च पलान्यत्र चूर्णयित्वा निधापयेत् ।
<>ततो मात्रां प्रयुञ्जीत जीर्णे क्षीररसाशिनः” ॥
<>तेजोवती तेजवती तेजवल्कल इति च ।
<>कन्दः शूरणः ।
<>“हन्यादर्शांसि सर्व्वाणि तथा सर्व्वोदराण्यपि ।
<>गुल्मानपि प्रमेहांश्च पाण्डूरोगं हलीमकं ॥
<>दीपयेदनलं मन्दं यक्ष्माणं चापकर्षति ।
<>आद्यवाते प्रतिश्याये पीनसेऽयं हितो मतः ॥
<>भवन्त्यनेन पुरुषाः शतं वर्षाण्यनामयाः ।
<>दीर्घायुषः प्रजनना वलीपलितवर्ज्जिताः ॥
<>गुडः श्रीबाहुशालोऽयं रसायनवरो मतः ।
<>दुर्न्नामान्तकरो ह्येष दृष्टो वारसहस्रशः ॥
<>यावद्दर्व्वीप्रलेपः स्याद्यावद्वा तण्डुली भवेत् ।
<>तोयपूर्णे यदा पात्रे क्षिप्तो न प्लवते गुडः ॥
<>क्षिप्तस्तु निश्चलस्तिष्ठेत् पतितस्तु न शीर्य्यति ।
<>एष पाकः समस्तानां गुडानां परिकीर्त्तितः ॥
<>सार्द्धं पलं पलञ्चार्द्धं भक्षयेद्गुडखण्डयोः ।
<>श्रेष्ठा तु मध्यमा हीना मात्रोक्ता मुनिभिस्त्रिधा” ।
<>बाहुशालो गुडः ॥ १५ ॥
<>“तिला भल्लातकं पथ्या गुडश्चेति समांशकं ।
<>दुर्न्नामश्वासकासघ्नं प्लीहपाण्डूज्वरापहं ॥
<>पित्तश्लेष्मप्रशमनी कच्छुदद्रुरुजापहा ।
<>गुदजान्नाशयत्याशु भक्षिता सगुडाभया” ॥ १६ ॥ * ॥
<>“प्रणम्य शङ्करं रुद्रं दण्डपाणिं महेश्वरं ।
<>जीवितारोगमन्विच्छन्नारदोऽपृच्छदीश्वरं ॥
<>सुखोपायेन हे नाथ शस्त्रक्षाराग्निभिर्व्विना ।
<>चिकित्सामर्शसां नॄणां कारुण्याद्वक्तुमर्हसि ॥
<>नारदस्य वचः श्रुत्वा नराणां हितकाम्यया ।
<>अर्शसां नाशनं श्रेष्ठं भैषज्यं शङ्करोऽवदत् ॥
<>पाण्ड्यवज्रादिलोहानामादायान्यतमं शुभं ।
<>कृत्वा निर्म्मलमादौ तु कुनट्या माक्षिकेण च ॥
<>पत्तूरमूलकल्केन लिम्पेद्रसयुतेन च” ।
<>कुनटी मनःशिला । माक्षिकं सुवर्णमाक्षिकं ।
<>पत्तूरं वकम इति लोके । शालिञ्चा इति रसेन्द्र-
<>चिन्तामणौ । रसः पारदः ।
<>“वह्नौ निःक्षिप्य विधिवत् साराङ्गारेण निर्धमेत् ।
<>ज्वाला च तस्य रोद्धव्या त्रिफलाया रसेन वा” ॥
<>सारः काष्ठसारः । शालाङ्गारेण इति रसेन्द्र-
<>चिन्तामणौ पाठः ।
<>“ततो विज्ञाय गलितं शङ्कुनोर्द्ध्वं समुत्क्षिपेत् ।
<>त्रिफलाया रसे पूते तदाकृष्य तु निर्व्वपेत् ॥
<>न सम्यग्गालितं यत्तु तेनैव विधिना पुनः ।
<>ध्मातं निर्व्वापयेत्तस्मिन् लोहं तत् त्रिफलारसे ॥
<>यल्लोहं न मृतं तत्र पाच्यं भूयोऽपि पूर्व्ववत् ।
<>मारणान्न मृतं यच्च तत्त्यक्तव्यमलोहवत् ॥
<>ततः संशोष्य विधिवत् चूर्णयेल्लोहभाजने ।
<>लोहेनैव तथा वत्स दृषदा सूक्ष्मचूर्णितं ॥
[Page1-112-a+ 52]
<>कृत्वा लोहमये पात्रे मार्द्दे वा लिप्तरन्ध्रके ।
<>रसैः पङ्कोपमं कृत्वा तं पचेद्गोमयाग्निना ॥
<>पुटानि क्रमशो दद्यात् पृथगेषां विधानतः ।
<>त्रिफलार्द्रवभृङ्गाणां केशराजस्य बुद्धिमान् ॥
<>माणकन्दकभल्लातवह्नीनां शूरणस्य च ।
<>हस्तिकणंपलाशस्य कुलिशस्य तथैव च” ॥
<>भृङ्ग भङ्गरिया । केशराजः भृङ्गराज इति द्विः ।
<>कुलिशं स्नुहीक्षीरं ।
<>“पुटे पुटे चूर्णयित्वा लोहात् षोडशिकं पलं ।
<>तन्मानं त्रिफलायाश्च पलेनाधिकमाहरेत् ॥
<>अष्टभागावशिष्टे तु रसे तस्याः पचेद्बुधः ।
<>अष्टौ पलानि दत्त्वा च सर्पिषो लोहभाजने ॥
<>ताम्रे वा लोहदर्व्या तु चालयेद्विधिपूर्व्वकं ।
<>ततः पाकविधानज्ञः स्वच्छे चोर्द्ध्वे च सर्पिषि ॥
<>मृदुमध्यादिभेदेन गृह्णीयात् पाकमाज्यतः ।
<>आरभेत विधानज्ञः कृतकौतुकमङ्गलः ॥
<>भ्रामरं घृतसंयुक्तं विलिह्याद्रक्तिकक्रमात् ।
<>वर्द्धमानानुपानञ्च गव्यक्षीरेण संयुतं ॥
<>गव्याभावे त्वजायाश्च स्निग्धवृष्यादिभोजनं ।
<>सद्योवह्विकरञ्चैव भस्मकञ्च नियच्छति ॥
<>हन्ति वातं तथा पित्तं कुष्ठानि विविधं ज्वरं ।
<>गुल्माक्षिपाण्डुरोगांश्च निद्रालस्यमरोचकं ॥
<>शूलञ्च परिणामञ्च प्रमेहमवबाहुकं ।
<>अयथुं रुधिरस्रावं दुर्न्नामानं विशेषतः ॥
<>बलकृद्वृंहणञ्चैव कान्तिदं स्वरवर्द्धनं ।
<>शरीरलाघवकरमारोग्यं पुष्टिवर्द्धनं ॥
<>आयुष्यं श्रीकरञ्चैव वयस्तेजस्करं शुभं ।
<>सश्रीकपुत्रजननं वलीपलितनाशनं ॥
<>दुर्न्नामारिरयं नाम्ना दृष्टो वारसहस्रशः ।
<>अनेनार्शांसि दह्यन्ते यथा तूलञ्च वह्निना ॥
<>सौकुमार्य्याल्पकायत्वात् मद्यसेवी यथा नरः ।
<>जीर्णमद्यादियुक्तादिभोजनैः सह दापयेत्” ॥
<>रसेन्द्रचिन्तामणौ यथास्थाने यदा तृतीयचरण-
<>स्थाने जीर्णे मद्ये प्रयोक्तव्यमिति पाठः ।
<>“लावतित्तिरवर्त्तीरमयूरशशकादयः ।
<>चटकः कलविङ्कश्च वर्त्तका हरितालकः ॥
<>श्येनकश्च वृहल्लावो वनविष्करकादयः ।
<>पारावतमृगादीनां मांसं जाङ्गलकं शुभं ॥
<>वर्त्तीरः वगेरा इति लोके । चटको वन्यचटकः ।
<>कलविङ्को गृहचटकः । वर्त्तका वटई इति लोके ।
<>हरितालकः हरिताल इति लोके । विष्किरा-
<>वर्त्तकादयः ।
<>“मद्गुरो रोहितः श्रेष्ठः शकुलश्च विशेषतः ।
<>मत्स्यराजा इमे प्रोक्ता हितमत्स्याय देहिने ॥
<>वृन्ताकम्य फलं शस्तं पटोलं वृहतीफलं ।
<>प्रलम्बाभीरुवेत्राग्रं तालकस्तण्डुलीयकं” ॥
<>प्रलम्बा लम्बालावुः । अभीरुः शतावर्य्याः पत्रशाकं ।
<>तालकः देवदालो । तथा च निघण्टौ धन्वन्तरिः ।
<>“जीमूतको देवताडो वृत्तकोशो गरा गरी ।
<>प्रोक्ताखुविष हृद्वेणी देवदाली च ताडकः ॥
<>देवदाली रसे तिक्ता कफार्शःशोयपाण्डुताः”
<>नशयेदित्यादि ॥
[Page1-112-b+ 52]
<>“वास्तूकं धान्यशाकञ्च केमुकं चक्रवर्त्तनं” ।
<>चक्रवर्त्तनं चकवतशाकं ।
<>“नारिकेलञ्च खर्ज्जूरं दाडिमं लवलीफलं ।
<>शृङ्गाटकञ्च पक्वाम्रं द्राक्षा तालफलानि च ।
<>जातीकोशं लवङ्गञ्च पूगं ताम्बूलपत्रकं ॥
<>हितान्येतानि वस्तूनि लोहमेतत् समश्नतां ।
<>नाश्नीयाल्लकुचं कोलं कर्क्कन्धुवदराणि च ।
<>जम्बीरं वीजपूरञ्च तिन्तिडीं करमर्द्दकं” ॥
<>कोलं क्षुद्रवदरं । कर्क्कन्धुवदराणि महान्ति ।
<>“आनूपानि च मांसानि क्रकरं पुण्ड्रकानपि ।
<>हंससारसदात्यूहशङ्कुकङ्कबलाकिकाः ॥
<>माणकन्दकरीराणि कतकञ्च कलिङ्गकं ।
<>कुष्माण्डकञ्च कर्क्कोटं केमुकञ्च विशेषतः ॥
<>कटुकं कालशाकञ्च कशेरुं कर्क्कटीं तथा ।
<>ककारादीनि सर्व्वाणि द्विदलानि च वर्जयेत् ॥
<>शङ्करेण समाख्यातश्चूर्णराजोऽनुकम्पया ।
<>जगतामुपकाराय दुर्नामारिरयं ध्रुवं ॥
<>स्थानादपैति मेरुश्च पृथ्वी पर्य्येति वायुना ।
<>पतन्ति चन्द्रताराश्च मिथ्या चेदहमब्रुवं ॥
<>ब्रह्मघ्नाश्च कृताघ्नाश्च क्रूरा येऽसत्यवादिनः ।
<>वर्ज्जनीयाः स्वधर्म्मेण भिषजा गुरुनिन्दकाः ॥
<>मुनिरसपिष्टविडङ्गं मुनिरसलीढं चिरस्थितं घर्मे ।
<>द्रावयति लोहदोषान् वह्निर्नवनीतपिण्डमिव” ॥
<>मुनिरत्रागस्तिः ।
<>“काले मलप्रवृत्तिर्लाघवमुदरे विशुद्धिरुद्गारे ।
<>अङ्गेषु नावसादो मनःप्रसादोऽस्य परिपाके ॥
<>कृमिरिपुचूर्णं लीढं सहितं स्वरसेन वङ्गसेनस्य ।
<>क्षपयत्यचिरात्त्रितयं लोहाजीर्णोद्भवं शूलं” ॥
<>वङ्गसेनस्य अगस्तेः ।
<>“जीर्णे लोहे पतति चूर्णं भुञ्जीत सिद्धसाराख्यं ।
<>लोहव्यापन्नश्यति विवर्द्धते जाठरो वह्निः” ॥
<>तद्यथा, --
<>“पथ्यासैन्धवशुण्ठीमागधिकानां पृथक् समो भागः ।
<>त्रिवृतो भागौ निम्बू भाव्यं तत् सिद्धसाराख्यं” ॥
<>“भवेद्यद्यतिसारस्तु दुग्धं पीत्वा रुजं जयेत् ।
<>गुञ्जाद्वादशकादूर्द्ध्वं वृद्धिरस्य भयप्रदा” ॥
<>शङ्करप्रणीतं लोहं । इति सामान्यक्रिया ॥ १७ ॥ * ॥
<>अथ रक्तार्शसां चिकित्सा ।
<>“रक्तार्शसामुपेक्षेत रक्तमादौ स्रवद्भिषक् ।
<>दुष्टास्रे निगृहीते स्युः शूलानाहासृगामयाः ॥
<>चन्दनकिराततिक्तकधन्वयवासाः सनागराः क्व-
<>थिताः । रक्तार्शसां प्रशमना दार्व्वीत्वगुशीरनिम्बा
<>वा” ॥ चन्दनमत्र रक्तचन्दनं । चन्दनादिक्वाथः ॥ १ ॥
<>नवनीततिलाभ्यासात् २ । केसरनवनीतशर्करा-
<>म्यासात् ३ । दधिसरमथिताभ्यासात् ४ । गुदजाः
<>शाम्यन्ति रक्तावहाः ॥
<>“दध्नस्तूपरि यो भागो घनः स्नेहयुतः सरः” ।
<>मथितं सररहितं निर्ज्जलं वस्त्रपूतं दधि ।
<>सपत्रकेसरं क्षौद्रं नवनीतं त्वचं लिहन् ।
<>सिताकेशरसंयुक्तं रक्तार्शसः सुखीभवेत् ॥ ५ ॥
<>पयसा शृतेन यूषैः सतीनमुद्गाढकीमसूराणां ।
<>ओदनमद्यादम्लैर्मधुरैरीषत्सुगन्धैश्च ॥ ६ ॥
[Page1-112-c+ 52]
<>समङ्गोत्पलमोचाह्वतिरीटतिलचन्दनैः ।
<>सिद्धं छागीपयो दद्याद् गुदजे शोणितात्मके” ॥
<>समङ्गा लज्जालुः । मोचाह्वो मोचरसः । तिरीटो
<>लोध्रः । चन्दनमत्र रक्तं । समङ्गादिदुग्धं ॥ ७ ॥
<>“भावितं रजनीचूर्णं स्नुहीक्षीरैः पुनः पुनः ।
<>बन्धनात् सुदृढं सूत्रं छिनत्त्यर्शोभगन्दरं” ॥
<>क्षारसूत्रं ॥ ८ ॥
<>“नासानाभिसमुत्थेषु तथा मेढ्रादिजेष्वपि ।
<>क्रियामर्शःसु कुर्व्वीत तत्र तत्र यथोदितां ॥
<>चर्म्मकीलन्तु संछिद्य दहेत् क्षारेण चाग्निना ।
<>वेगावरोधस्त्रीपृष्ठयानान्युत्कटकाशनं ॥
<>यथास्वं दोषलञ्चान्नमर्शसः परिवर्ज्जयेत्” ।
<>इत्यर्शोऽधिकारः ॥ * ॥ इति भावप्रकाशः ॥
<LEND>
