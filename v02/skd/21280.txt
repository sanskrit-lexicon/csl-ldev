<L>21280<pc>3-124<k1>पारिजातः<k2>पारिजातः
पारिजातः¦, पुं, (पारमस्यास्तीति पारी समुद्रस्तस्मात्
<>जातः । समुद्रमन्थनकाले तद्गर्भजातत्वात् तथा-
<>त्वम् । पारिणोऽद्रेर्जातः इति कश्चित् ।) पारि-
<>भद्रवृक्षः । सुरतरुः । इति मेदिनी । ते, २११ ॥
<>(समुद्रमन्थनकालेऽस्योत्पत्तिकथा यथा,
<>भागवते । ८ । ८ । ६ ।
[Page3-125-a+ 52]
<>“ततोऽभवत् पारिजातः सुरलोकविभूषणम् ।
<>पूरयत्यर्थिनो योऽर्थैः शश्वद्भुवि यथा भवान् ॥”)
<>अस्योत्पत्तिहरणे यथा, --
<>“अदित्यानुकृतानुज्ञो देवराजो जनार्द्दनम् ।
<>यथावत् पूजयामास बहुमानपुरःसरम् ॥
<>ततो ददर्श कृष्णोऽपि सत्यभामासहायवान् ।
<>देवोद्यानानि सर्व्वाणि नन्दनादीनि सत्तम ! ॥
<>ददर्श च सुगन्धाढ्यं मञ्जरीपुञ्जधारिणम् ।
<>शैत्याह्लादकरं दिव्यं बालपल्लवशोभितम् ॥
<>मथ्यमानेऽमृते जातं जातरूपमयत्वचम् ।
<>पारिजातं जगन्नाथः केशवः केशिसूदनः ॥
<>तं दृष्ट्वा प्राह गोविन्दं सत्यभामा द्विजोत्तम ! ।
<>कस्मान्न द्वारकामेष नीयते कृष्ण ! पादपः ॥
<>इत्युक्तः स प्रहस्यैनं पारिजातं गरुत्मति ।
<>आरोपयामास हरिस्तमूचुर्व्वनचारिणः ॥
<>भोः शची देवराजस्य महिषी तत्परिग्रहम् ।
<>पारिजातं न गोविन्द ! हर्त्तुमर्हसि पादपम् ।
<>शचीविभूषणार्थाय देवैरमृतमन्थने ।
<>उत्पादितोऽयं न क्षेमी गृहीत्वैनं गमिष्यसि ॥
<>अवश्यमस्य देवेन्द्रो निष्कृतिं कृष्ण ! यास्यति ।
<>वज्रोद्यतकरं शक्रमनुयास्यन्ति चामराः ॥
<>तदलं सकलैर्देवैर्विग्रहेण तवाच्युत ! ।
<>विपाककटु यत् कर्म्म न तच्छंसन्ति पण्डिताः ॥
<>इत्युक्ते तैरुवाचैतान् सत्यभामातिकोपिनी ।
<>का शची पारिजातस्य कोऽयं शक्रः सुरा-
<>धिपः ॥
<>सामान्यः सर्व्वलोकानां यद्येषोऽमृतमन्थने ।
<>समुत्पन्नः सुराः कस्मादेको गृह्णाति वासवः ॥
<>यथा सुधा यथैवेन्दुर्यथा श्रीर्वनरक्षिणः ! ।
<>सामान्यः सर्व्वलोकस्य पारिजातस्तथा तरुः ॥
<>भर्तृबाहुमहागर्व्वा रुणद्ध्यैनं यथा शची ।
<>तत् कथ्यतामलं क्षान्त्या सत्याहारयति द्रुमम् ॥
<>कथ्यतां वै द्रुतं गत्वा पौलम्यां वचनं मम ।
<>सत्यभामा वदत्यैतदिति गर्व्वोद्धताक्षरम् ॥
<>यदि त्वं दयिता भर्त्तुर्यदि वश्यः पतिस्तव ।
<>मद्भर्त्तुर्हरतो वृक्षं तत् कारय निवारणम् ॥
<>जानामि ते पतिं शक्रं जानामि त्रिदशेश्वरम् ।
<>पारिजातं तथाप्येनं मानुषी हारयामि ते ॥
<>श्रीपराशर उवाच ।
<>इत्युक्ता रक्षिणो गत्वा शच्या ऊचुर्यथोदितम् ।
<>शची चोत्साहयामास श्रुतार्था त्रिदशाधिपम् ॥
<>ततः समस्तदेवानां सैन्यैः परिवृतो हरिः ।
<>प्रययौ पारिजातार्थमिन्द्रो योधयितुं द्विज ! ॥
<>ततः परिघनिस्त्रिंशगदाशूलवरायुधाः ।
<>बभूवुस्त्रिदशाः सज्जाः शक्रे वज्रकरे स्थिते ॥
<>ततो निरीक्ष्य गोविन्दो नागराजोपरिस्थितम् ।
<>शक्रं देवपरीवारं युद्धाय समुपस्थितम् ॥
<>चकार शङ्खनिर्घोषं दिशः शब्देन पूरयन् ।
<>मुमोच च शरव्रातं सहस्रायुतसम्मितम् ॥
<>छिन्नेष्वशेषबाणेषु शस्त्रेष्वस्त्रेषु सत्वरम् ।
<>जग्राह वासवो वज्रं कृष्णश्चक्रं सुदर्शनम् ॥
<>ततो हाहाकृतं सर्व्वं त्रैलोक्यं द्बिजसत्तम ! ।
[Page3-125-b+ 52]
<>वज्रचक्रधरौ दृष्ट्वा देवराजजनार्द्दनौ ॥
<>क्षिप्तं वज्रमथेन्द्रेण जग्राह भगवान् हरिः ।
<>न मुमोच तथा चक्रं शक्र ! तिष्ठेति चाब्रवीत् ।
<>प्रनष्टवज्रं देवेशं गरुडक्षतवाहनम् ।
<>सत्यभामाब्रवीद्वीरं पलायनपरायणम् ॥
<>त्रैलोक्येश्वर ! नो युक्तं शचीभर्त्तुः पलायनम् ।
<>पारिजातस्रगाभोगा त्वामुपस्थास्यते शची ॥
<>श्रीपराशर उवाच ।
<>इत्युक्तो वै निववृते देवराजस्तया द्विज ! ।
<>प्राह चैनामलं चण्डि ! सख्युः खेदातिविस्तरैः ॥
<>न चापि सर्गसंहारस्थितिकर्त्ताखिलस्य यः ।
<>जितस्य तेन मे व्रीडा जायते विश्वरूपिणा ॥
<>यस्मिन् जगत् सकलमेतदनादिमध्ये
<>यस्माद्यतश्च न भविष्यति सर्व्वभूतात् ।
<>तेनोद्भवप्रलयपालनकारणेन
<>व्रीडा कथं भवति देवि ! निराकृतस्य ॥
<>संस्तुतो भगवानित्थं देवराजेन केशवः ।
<>प्रहस्य भावगम्भीरमुवाचेन्द्रं द्बिजोत्तम ! ॥
<>देवराजो भवानिन्द्रो वयं मर्त्त्या जगत्पते ! ।
<>क्षन्तव्यं भवतैवैतदपराधं कृतं मया ॥
<>पारिजाततरुश्चायं नीयतामुचितास्पदम् ।
<>गृहीतोऽयं मया शक्र ! सत्या वचनकारणात् ॥
<>श्रीशक्र उवाच ।
<>विमोहयसि मांमीश ! मर्त्योऽहमिति किं वदन् ।
<>जानीमस्त्वां भगवतो न तु सूक्ष्मविदो वयम् ॥
<>नीयतां पारिजातोऽयं कृष्ण ! द्वारवतीं पुरीम् ।
<>मर्त्यलोके त्वया मुक्ते नायं वै स्थास्यते भुवि ॥
<>तथेत्युक्त्वा च देवेन्द्रमाजगाम भुवं हरिः ।
<>हर्षमुत्पादयामास द्वारकावासिनां द्विज ! ॥
<>अवतीर्य्याथ गरुडात् सत्यभामासहायवान् ।
<>निष्कुटे स्थापयामास पारिजातं महातरुम् ॥
<>यमभ्येत्य जनः सर्व्वो जातिं स्मरति पौर्ब्बिकीम् ।
<>वास्यते यस्य पुष्पाणां गन्धेनोर्वी त्रियोजना ॥
<>ततस्ते यादवाः सर्व्वे देहबन्धानमानुषान् ।
<>ददृशुः पादपे तस्मिन् कुर्व्वन्तो मुखदर्शनम् ॥”
<>इति विष्णुपुराणे पञ्चमेऽंशे पारिजातहरणे
<>३० । ३१ अध्यायौ ॥ (ऐरावतकुलजातनाग-
<>विशेषः । यथा, महाभारते । १ । ५७ । ११ ।
<>“पारावतः पारिजातः पाण्डरो हरिणः कृशः ॥”
<>ऋषिविशेषः । यथा तत्रैव । २ । ५ । ११ ।
<>“पारिजातेन राजेन्द्र ! रैवतेन च धीमता ।
<>सुमुखेन च सौम्येन देवर्षिरमितद्युतिः ॥”
<>तन्त्रशास्त्रविशेषः । यथा, आगमतत्त्वविलासे ।
<>“भुवनेश्वरीं पारिजातं प्रयोगसारमुत्तमम् ॥”)
<LEND>
