<L>30227<pc>4-206<k1>लम्बः<k2>लम्बः
लम्बः¦, पुं, (लम्बते इति । लबि अवस्रंसने +
अच् ।) नर्त्तकः । अङ्गम् । कान्तः । इति
संक्षिप्तसारोणादिवृत्तिः ॥ उत्कोचः । यथा,
“प्राभृतं ढौकनं लम्बोत्कोचः कोशलिकामिषे ।
उपाच्चारः प्रदानन्दा हारो ग्राह्यायने अपि ॥”
इति हेमचन्द्रः ॥
अक्षभेदः । यथा, --
“चरलम्बगमा भेदाः पाटकोऽक्षादिचालने ॥”
इति शब्दमाला ॥
[Page4-206-c+ 52]
क्षेत्रादौ लम्बमानरेखा सूत्रं वा । यथा, --
“त्रिभुजे भुजयोर्योगस्तदनन्तरगुणो भुवाहृतो
लब्ध्या ।
द्विस्था भूरूनयुता दलितावाधे तयोः
स्याताम् ॥
स्वावाधाभुजकृत्योरन्तरमूलं प्रजांयते लम्बः ।
लम्बगुणं भूम्यर्द्धं स्पष्टं त्रिभुजे फलं भवति ॥”
उदाहरणम् ।
“क्षेत्रे मही मनुमिता त्रिभुजे भुजौ तु
यत्र त्रयोदशतिथिप्रमितौ हि यस्य ।
तत्रावलम्बकमथो कथयाववाधे
क्षिप्रं तथा च समकोष्ठमितिं फलाख्याम् ॥”
न्यासः । भूः १४ भुजौ १३ । १५ लब्धे
आवाधे ५ । ९ । लब्धो लम्बश्च १२ क्षेत्र-
फलञ्च ८४ । इति लीलावती ॥ (दैत्यविशेषः ।
यथा, हरिवंशे । ४३ । २२ ।
“लम्बस्तु लम्बमेघाभः प्रलम्बाम्बरभूषणः ।
दैत्यव्यूहगतो भाति सनीहार इवांशुमान् ॥”)
त्रि, दीर्घः । लम्बा इति भाषा । यथा, --
“दूरतः शोभते मूर्खो लम्बशाटपटावृतः ।
तावच्च शोभते मूर्खो यावत् किञ्चिन्न भाषते ॥”
इति चाणक्यशतकम् ॥
(लम्बमानः । यथा, रघुः । ६ । ६० ।
“पाण्ड्योऽयमंसार्पितलम्बहारः
कॢप्ताङ्गरागो हरिचन्दनेन ।
आभाति बालातपरक्तसानुः
सनिर्झरोद्गार इवाद्रिराजः ॥”)
<LEND>
