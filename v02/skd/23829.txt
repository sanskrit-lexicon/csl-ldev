<L>23829<pc>3-384<k1>फाल्गुनः<k2>फाल्गुनः
फाल्गुनः¦, पुं, (फलति निष्पादयतीति । फल् +
<>“फलेर्गुक् च ।” उणा० ३ । ५६ । इति उनन्
<>ततो गुक् । ततः प्रज्ञाद्यण् । यद्वा फल्गुन्यां
<>फल्गुनीनक्षत्रे जातः फल्गुनः । स एव । अण्
<>एतन्निरुक्तिर्यथा, महाभारते । ४ । ४२ । १६ ।
<>“उत्तराभ्याञ्च पूर्व्वाभ्यां फल्गुनीभ्यामहं दिवा ।
<>जातो हिमवतः पृष्ठे तेन मां फाल्गुनं विदुः ॥”)
<>गुडाकेशः । नदीजवृक्षः । अर्ज्जुनवृक्षः । तपस्य
<>मासः ॥ यथा, --
<>“फाल्गुनस्तु गुडाकेशे नदीजार्ज्जुनभूरुहे ।
<>तपस्यसंज्ञे मासे तत्पूर्णिमायान्तु फाल्गुनी ॥”
<>इति दन्त्यनान्तवर्गे मेदिनी ॥
<>अतएव ।
<>“फाल्गुने गगने फेने णत्वमिच्छन्ति वर्व्वराः ।”
<>इति कारिका समूलिका । अत्र अणत्वमिच्छ-
<>न्तीति अकारप्रश्लेषो भ्रान्तानाम् ॥ * ॥
[Page3-384-b+ 52]
<>(फाल्गुनी पौर्णमासी अस्मिन्निनि । “विभाषा
<>फल्गुनीश्रवणकार्त्तिकीचैत्रिभ्यः ।” ४ । २ । २३ ।
<>इति पक्षे अण् ।)
<P>वैशाखादिद्बादशमासान्तर्गतैकादशमासः ।
<>फल्गुनीनक्षत्रयुक्ता पौर्णमासी यस्मिन् मासे
<>सः । इति तु प्रायिकाभिप्रायम् । स च त्रिविधः ।
<>मुख्यचान्द्रो गौणचान्द्रः सौरश्च । यथा ।
<>कुम्भस्थरविप्रारब्धशुक्लप्रतिपदादिदर्शान्तो मासो
<>मुख्यचान्द्रः । मुख्यचान्द्रफाल्गुनमासीयपौर्ण-
<>मास्यन्तः कृष्णप्रतिपदादिको मासो गौण-
<>चान्द्रः । कुम्भराशिस्थरविभोगोपलक्षितकाला-
<>त्मको मासः सौरः । इति मलमासतत्त्वम् ॥ * ॥
<>तत्पर्य्यायः । तप्रस्यः २ फाल्गुनिकः ३ फल्गुनः
<>४ । इत्यमरभरतौ ॥ वत्सरान्तकः ५ । इति
<>राजनिर्घण्टः ॥ * ॥ तत्र जातफलम् ।
<>“प्रियंवदः सज्जनवल्लभश्च
<>परोपकारी विमलाशयश्च ।
<>दाता नितान्तं प्रमदाभिलाषी
<>स्यात् फाल्गुने यस्य जनस्य जन्म ॥”
<>इति कोष्ठीप्रदीपः ॥
<>अथ फाल्गुनकृत्यम् । तत्र माघ्यनन्तरं
<>फाल्गुनकृष्णाष्टम्यां कालशाकवास्तूकशाकोप-
<>करणान्नेन श्राद्धं कर्त्तव्यम् ॥ * ॥ गौणचान्द्र-
<>फाल्गुनकृष्णचतुर्द्दश्यां शिवरात्रिव्रतम् । यद्दिने
<>प्रदोषनिशीथोभयव्यापिनी चतुर्द्दशी तद्दिने
<>व्रतमुभयव्याप्त्यनुरोधात् । यदा पूर्व्वेद्युर्निशीथ-
<>व्यापिनी परेद्युः प्रदोषमात्रव्यापिनी तदा पूर्व्वे-
<>द्युर्व्रतं प्रधानकालव्याप्त्यनुरोधात् । यदा तु
<>पूर्व्वेद्युर्न निशीथव्याप्तिः परदिने प्रदोषव्यापिनी
<>तदा परदिने प्रदोषव्यापिनीति वचनात् ॥ * ॥
<>मुख्यचान्द्रफाल्गुनशुक्लद्वादशी गोविन्दद्वादशी ।
<>“फाल्गुने शुक्लपक्षस्य पुष्यर्क्षे द्बादशी यदि ।
<>गोविन्दद्वादशी नाम महापातकनाशिनी ॥”
<>महापातकनाशकामो गङ्गायां स्नानमहं
<>करिष्ये । अत्र पद्मपुराणीयो मन्त्रः ।
<>“महापातकसंज्ञानि यानि पापानि सन्ति मे ।
<>गोविन्दद्बादशीं प्राप्य तानि मे हर जाह्नवि ! ॥”
<>फाल्गुनपौर्णमास्यां दोलयात्रा । तीर्थचिन्ता
<>मणौ ब्रह्मपुराणम् ।
<>“नरो दोलागतं दृष्ट्वा गोविन्दं पुरुषोत्तमम् ।
<>फाल्गुन्यां संयतो भूत्वा गोविन्दस्य पुरं व्रजेत् ॥”
<>स्कन्दपुराणीयपुरुषोत्तममाहात्म्ये त्रिंशाध्याये ।
<>“फाल्गुन्यां क्रीडनं कुर्य्यात् दोलायां मम
<>भूपते ! ॥”
<>इति कृत्यतत्त्वम् ॥
<LEND>
