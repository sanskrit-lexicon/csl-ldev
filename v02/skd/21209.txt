<L>21209<pc>3-118<k1>पापान्तं<k2>पापान्तं
पापान्तं¦, क्ली, (पापं अन्तयतीति । अन्त + “कर्म्म-
<>ण्यण् ।” ३ । २ । १ । इत्यण् ।) तीर्थघिशेषः । तस्य
<>नामान्तरंम् पृथूदकं अनुकीर्णञ्च । यथा, --
<>“पृथूदके महातीर्थे त्वनुकीर्णेति नामतः ।
<>जुहाव धृतराष्ट्रस्य राष्ट्रं नरपतेस्ततः ॥
<>हूयमाने तदा राष्ट्रे प्रवृत्ते यज्ञकर्म्मणि ।
<>अक्षीयत ततो राष्ट्र नृपतेर्दष्कतेन वै ॥
[Page3-118-c+ 52]
<>ततः स चिन्तयामास ब्राह्मणस्य विचेष्टितम् ।
<>पुरोहितेन संयुक्तो रत्नान्यादाय सर्व्वशः ॥
<>प्रसादनार्थं विप्रस्य अनुकीर्णं ययौ तदा ।
<>प्रसादितः स राज्ञा च तुष्टः प्रोवाच तं नृपम् ॥
<>ब्राह्मणा नावमन्तव्याः पुरुषेण विजानता ।
<>ब्राह्मणश्चेदवज्ञातो नश्येत्त्रिपुरुषं कुलम् ॥
<>एवमुक्त्रा स नृपतिमाज्येन पयसा पुनः ।
<>उत्थापयामास मृतांस्तस्य राज्ञो हिते स्थितः ॥
<>तस्मिंस्तीर्थे तु यः स्नाति श्रद्दधानो जितेन्द्रियः ।
<>स प्राप्नोति नरो नित्यं मनसा चिन्ततं फलम् ॥
<>तत्तु तीर्थं सुविख्यातं पापान्तं नाम नामतः ।
<>यस्येह यज्ञतृप्तस्य मधु सुस्राव वै नदी ॥
<>तस्मिन् स्नातोऽथ भक्त्या च मुच्यते सर्व्वपातकैः ।
<>फलं प्राप्नोति यज्ञस्य अश्वमेधस्य मानवः ॥
<>पापान्तमिति विख्यातं तीर्थं पुण्यतमं द्विजाः ॥”
<>इति वामनपुराणे ३८ अध्यायः ॥
<LEND>
