<L>11276<pc>2-353<k1>गोचरः<k2>गोचरः
गोचरः¦, पुं, (गाव इन्द्रियाणि चरन्त्यस्मिन् ।
<>गो + चर + “गोचरसञ्चरवहव्रजव्यजापणनिग-
<>माश्च ।” ३ । ३ । ११९ । इति निपातनात्
<>साधुः ।) इन्द्रियार्थः । स तु रूपशब्दगन्धरस-
<>स्पर्शस्वरूपः । इत्यमरः । १ । ५ । ८ ॥ (यथा
<>भाषापरिच्छेदे “घ्राणस्य गोचरो गन्धः ॥” * ॥
<>गावश्चरन्त्यस्मिन्निति । गोचरणस्थानम् । इति
<>सिद्धान्तकौमुदी । यथा च भारविः । ४ । १० ।
<>“उपारताः पश्चिमरात्रिगोचरा-
<>दपारयन्तः पतितुञ्जवेन गाम् ॥”
<>गोषु इन्द्रियेषु चरतीति । गो + चर् + पचाद्यच् ।
<>इन्द्रियप्रत्यक्षीभूतविषयः । यथा, वेदान्तसारे ।
<>“अखण्डं सच्चिदानन्दमवाङ्मनसगोचरम् ॥”
[Page2-354-a+ 52]
<>देशः । यथा, हेः रामायणे । २ । ८५ । ५ ।
<>“अब्रवीत् प्राञ्जलिर्भूत्वा गुहो गहनगोचरः ॥”
<>“गहनं वनं गोचरो देशो यस्य सः ।” इति
<>तट्टीकाकृद्रामानुजः ॥) जन्मराश्यवधिग्रहा-
<>क्रान्तराशीनां संज्ञा । यथा, --
<>“गोचरे वा विलग्ने वा ये ग्रहारिष्टसूचकाः ।
<>पूजयेत्तान् प्रयत्नेन पूजिताः स्युः शुभावहाः ॥”
<>अपि च ।
<>“अष्टवर्गशुभैः श्रीमान् कर्म्म कुर्य्यान्नभश्चरैः ।
<>गोचरस्थैस्तदप्राप्तौ तदप्राप्तौ तु वेधगैः ॥”
<>गोचरशुद्धिर्यथा, --
<>“केतूपप्लवभौममन्दगतयः षष्ठत्रिसंस्थाः शुभा-
<>श्चन्द्रार्कावपि ते च तौ च दशमौ चन्द्रः पुनः सप्तमः ।
<>जीवः सप्तनवद्विपञ्चमगतो युग्मेषु सोमात्मजः
<>शुक्रः षड्दशसप्तवर्जमितरे सर्व्वेऽप्युपान्ते शुभाः ॥”
<>इति दीपिका ॥
<>(अथ ग्रहाणां गोचरगतफलम् । यथा, --
<>बुधस्य गोचरफलम् ।
<>“स्थानं जन्मनि नाशयेद्दिनकरः कुर्य्याद्दितीये
<>भयम् ।
<>दुश्चिक्ये श्रियमातनोति हिवुके मानक्षयं
<>यच्छति ॥
<>दैन्यं पञ्चमगः करोति रिपुहा षष्ठेऽर्थहा सप्तमे ।
<>पीडामष्टमगः करोति नितरां कान्तिक्षयं
<>धर्म्मगः ॥
<>कर्म्मवृद्धिजनकस्तु कर्म्मगो
<>वित्तवृद्धिकृदथायसंस्थितः ।
<>द्रव्यनाशजनितां महापदं
<>यच्छति व्ययगतो दिवाकरः ॥”
<>चन्द्रस्य गोचरफलम् ।
<>“जन्मन्यर्थं दिशति हिमगुर्व्वित्तनाशं द्वितीये
<>दद्द्याद्द्रव्यं सहजभवने नेत्ररोगं चतुर्थे ।
<>कार्य्यभ्रंशं तनयगृहगो वित्तलाभञ्च षष्ठे
<>द्यूने द्रव्यं युवतिसहितं मृत्युसंस्थोऽथ मृत्युम् ॥
<>नृपभयं कुरुते नवमः शशी
<>दशमधामगतस्तु महत् सुखम् ।
<>विविधमायगतः कुरुते धनं
<>व्ययगतस्तु रुजं सधनक्षयम् ॥”
<>मङ्गलस्य गोचरफलम् ।
<>“प्रथमगृहगः क्षौणीसूनुः करोत्यरिजं भयं
<>क्षपयति धनं वित्तस्थाने तृतीयगतोऽर्थदः ।
<>अरिभयकरः पातालेऽसून् क्षिणोति च पञ्चमः
<>रिपुगृहगतो धत्ते वित्तं शुचं मदनस्थितः ॥
<>जनयति मरणस्थः शत्रुवाधां धराजो
<>दिशति च नवमस्थो कार्य्यपीडामतीव ।
<>शुभमपि दशमस्थो लाभगो भूरिलाभं
<>अयभवनगतोऽसौ व्याध्यनर्थार्थनाशान् ॥”
<>बधस्य गोचरफलम् ।
<>“बुधः प्रथमधामगो दिशति बन्धमर्थे धनं
<>वधं रिपुभयान्वितं सहजगश्चतुर्थेऽर्थदः ।
<>अनिवृं तिकरो भवेत्तनयगोऽरिगः स्थानदः
<>कराति मद्नस्थितो बहुविधां शरीरापदम् ॥
[Page2-354-b+ 52]
<>अष्टमे शशिसुते धनलब्धि-
<>र्धर्म्मगोऽतिमहतीं तनुपीडाम् ।
<>कर्म्मगः शुभमथायगतोऽर्थं
<>द्वादशे भवति वित्तविनाशः ॥”
<>गुरोर्गोचरफलम् ।
<>“भयं जन्मन्यार्य्यो जनयति धनस्थोऽर्थमतुलं
<>तृतीयेऽङ्गक्लेशं दिशति च चतुर्थेऽर्थविलयम् ।
<>शुभं पुत्त्रस्थानेऽशुभमपि च कुर्य्यादरिगृहे
<>गुरुर्द्यूने पूजां धननिचयनाशञ्च निधने ॥
<>धर्म्मगतो धनवृद्धिकरः स्यात्
<>प्रीतिहरो दशमेऽमरपूज्यः ।
<>स्थानधनानि ददाति स चाये
<>द्वादशगस्तनुमानसपीडाम् ॥”
<>शुक्रस्य गोचरफलम् ।
<>“जन्मन्यतिक्षयकरो भृगुजोऽर्थदोऽर्थे
<>दुश्चिक्यगः शुभकरो धनदश्चतुर्थे ।
<>स्यात् पुत्त्रदस्तनयगोऽरिगतोऽरिवृद्धिं
<>शोकप्रदो मदनगो निधनेऽर्थदाता ॥
<>जनयति विविधाम्बराणि धर्म्मे
<>न शुभकरो दशमस्थितस्तु शुक्रः ।
<>धननिचयकरस्तु लाभसंस्थो
<>व्यंयभवनेऽपि धनागमं करोति ॥”
<>शनेर्गोचरफलम् ।
<>“वित्तभ्रंशं सदाहं दिनकरतनयो जन्मराशिं प्रपन्न-
<>श्चित्तक्लेशं द्बितीये रिपुहननकृतं वित्तलाभं
<>तृतीये ।
<>पाताले शत्रुवृद्धिं सुतभवनगतः पुत्त्रभृत्यादि-
<>नाशं
<>षष्ठस्थानेऽर्थलाभं जनयति मदने दोषसङ्घा-
<>तमार्किः ॥
<>शरीरपीडां निधनेऽथ धर्म्मे
<>धनक्षयं कर्म्मणि दौर्म्मनस्यम् ।
<>उपान्त्यगो वित्तमनर्थमन्ते
<>शनिर्ददातीत्यवदत् सुवृत्तः ॥”
<>राहोर्गोचरफलम् ।
<>“जन्मान्त्या ञ्चवसुरन्ध्रनवद्बिसप्त-
<>राशौ स्थिते यदि भवेदसुरः कदापि ।
<>अर्थक्षयं रिपुभयं बहुकार्य्यहानिं
<>रोगप्रवासमरणाग्निभय करोति ॥”
<>केतोर्गोचरफलम् ।
<>“एकादशत्रिदशषष्ठगते नराणां
<>सम्मानभोगनृपमानसुखार्थदाता ।
<>आज्ञाकराश्च पुरुषाः प्रमदाश्च नित्यं
<>सौख्योदयं दिशति पुण्यचयञ्च केतुः ॥”
<>अन्यत्सर्व्वं ग्रहशब्दे द्रष्टव्यम् ॥)
<LEND>
