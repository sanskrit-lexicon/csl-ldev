<L>32449<pc>4-378<k1>विचर्च्चिका<k2>विचर्च्चिका
विचर्च्चिका¦, स्त्री, (विशेषेण चर्च्च्यते पाणिपादस्य
<>त्वक् विदार्य्यते अनया इति । चर्च्च तर्जने +
<>“रोगाख्यायां ण्वुल् बहुलम् ।” ३ । ३ । १०८ । इति
<>ण्वुल् । टापि अत इत्वम् ।) रोगविशेषः ।
<>विकच इति भाषा । तत्पर्य्यायः । कच्छूः २ पाम
<>३ पामा ४ । इत्यमरः ॥ अपि च ।
<>“कच्छुः कच्छूः पाम पामा पादरोगे विच-
<>र्च्चिका ।”
<>इति शब्दरत्नावली ॥ * ॥
<>तदौषधम् यथा, --
<>“करवीरं भृङ्गराजं लवणं कुष्ठकर्कटम् ।
<>चतुर्गुणेन मूत्रेण पचेत्तैलं हरेत्ततः ।
<>पामां विचर्च्चिकां कुष्ठमभ्यङ्गाद्धि व्रणानि वै ॥”
<>इति गारुडे २८७ अध्यायः ॥ * ॥
[Page4-378-b+ 52]
<>अन्यच्च ।
<>“मरीचं त्रिवृतं कुष्ठं हरितालं मनःशिला ।
<>देवदारु हरिद्रे द्वे कुष्ठं मांसी च चन्दनम् ॥
<>विशाला करवीरञ्च अर्कक्षीरं सकृत् पलम् ।
<>एषाञ्च कार्षिको भागो विषस्यार्द्धपलं भवेत् ॥
<>प्रस्थं कटुकतैलस्य गोमूत्रेऽष्टगुणे पचेत् ।
<>मृत्पात्रे लौहपात्रे वा शनैर्मृद्वग्निना पचेत् ॥
<>पामा विचर्चिका चैव दद्रुविष्फोटकानि च ।
<>अभ्यङ्गेन प्रणश्यन्ति कोमलत्वञ्च जायते ॥
<>प्रसूतान्यपि श्वित्राणि तैलेनानेन म्रक्षयेत् ।
<>चिरोत्थितमपि श्वित्रं विवर्णं तत्क्षणाद्भवेत् ॥”
<>इति गारुडे १९८ अध्यायः ॥ * ॥
<>स्वल्पकुष्ठविशेषः । यथा ।
<>“एकं कुष्ठं स्मृतं पूर्व्वं गजचर्म्म ततः स्मृतम् ।
<>ततश्चर्म्मदलं प्रोक्तं ततश्चापि विचर्च्चिका ॥
<>विपादिकाभिधा सैव पामा कच्छूस्ततः परा ।
<>ततो दद्रुश्च विष्फोटः किटिमञ्च ततः परम् ॥
<>ततश्चालमकं प्रोक्तं शतारुश्च ततः परम् ।
<>क्षुद्रकुष्ठानि चैतानि कथितानि भिषग्वरैः ॥
<>सकण्डुः पिडका श्यावा बहुस्रावा विच-
<>र्च्चिका ॥”
<>पिडका क्षुद्रपिडका ।
<>“दाल्यते त्वक् खरा रूक्षा जान्वोर्ज्ञेया विच-
<>र्च्चिका ।
<>पादे विपादिका ज्ञेया स्थानभेदाद्विचर्च्चिका ॥”
<>दाल्यते विदार्य्यते । केचिद्विचर्च्चिकातो विपा-
<>दिकां विभिन्नमाहुः । इति भावप्रकाशः ॥
<>(सा च महापातकशेषभोगचिह्नं वैदिककर्म्म-
<>प्रतिबन्धिका च । यथा, शुद्धितत्त्वधृतभविष्य-
<>पुराणीयमध्यतन्त्रे षष्ठाध्याये ।
<>“शृणु कुष्ठगणं विप्र उत्तरोत्तरतो गुरुम् ।
<>विचर्च्चिका तु दुश्चर्म्मा चर्च्चरीयस्तृतीयकः ॥
<>विकर्च्चूर्व्रणताम्रौ च कृष्णश्वेते तथाष्टकम् ।
<>एषां मध्ये तु यः कुष्ठी गर्हितः सर्व्वकर्म्मसु ॥
<>व्रणवत् सर्व्वगात्रेषु गण्डे भाले तथानसि ।
<>मृते च प्रोपयेत् तीर्थे अथवा तरुमूलके ॥”
<>कदाचित् अग्निजन्यभूमिकम्पेऽपि विचर्च्चिका
<>उतपद्यते । यथा बृहत्संहितायाम् । ३२ । १४ ।
<>“आग्नेयेऽम्बुदनाशः
<>सलिलाशयसङ्क्षयो नृपतिवैरम् ।
<>दद्रुविचर्च्चिकाज्वर-
<>विसर्पिकाः पाण्डुरोगश्च ॥”)
<LEND>
