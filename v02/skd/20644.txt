<L>20644<pc>3-067<k1>परीक्षा<k2>परीक्षा
परीक्षा¦, स्त्री, (परित ईक्ष्यतेऽनया । परि + ईक्ष
+ “गुरोश्च हलः ।” ३ । ३ । १०२ । इति अः ।
ततष्टाप् ।) दिव्यम् । अथ दिव्यानि । तत्र
बृहस्पतिः ।
“धटोऽग्निरुदकञ्चैव विषं कोषश्च पञ्चमम् ।
षष्ठञ्च तण्डुलाः प्रोक्तं सप्तमं तप्तमाषकम् ॥
अष्टमं फालमित्युक्तं नवमं धर्म्मजं स्मृतम् ।
दिव्यान्येतानि सर्व्वाणि निर्द्दिष्टानि स्वयम्भुवा ॥”
अथ किन्तद्दिव्यम् ।
तत्र मानुषप्रमाणानिर्णयस्यापि निर्णायकं यत्त-
द्दिव्यमिति लोकप्रसिद्धम् । एतद्यद्यपि शपथा-
नामस्ति तथापि कालान्तरनिर्णायकत्वेन तेषां
भेदात् । अपिना मानुषप्रमाणसत्त्वेऽपि यत्र
धटादीनामङ्गीकारस्तत्रापि तद्भवति इति सूचि-
तम् । अतएव लिखितसाक्षिभुक्तिलक्षणत्रिविध-
मानुषप्रमाणभिन्नप्रमाणं यत्तद्दिव्यं प्रमाणं तत
प्रमाणं न भावैकगोचरं किन्तु भावाभावा-
विशेषेण गोचरयतीति । तत्र महाभियोगेषु
दिव्यान्याह याज्ञवल्क्यः ।
“तुलाग्न्यापो विषं कोषो दिव्यानीह विशुद्धये ।
महाभियोगेष्वेतानि शीर्षकस्थेऽभियोक्तरि ॥”
विशुद्धये सन्दिग्धार्थस्य सन्देहनिवृत्तये ।
महाभियोगेषु महापातकादिगुरुतराभियोगेषु ।
शीर्षकस्थ इति शीर्षकं प्रधानं व्यवहारस्य
चतुर्थपादो जयपराजयलक्षणः । तेन दण्डो
लक्ष्यते तत्र तिष्ठतीति शीर्षकस्थः तत्प्रयुक्तदण्ड-
भागीत्यर्थः । महाभियोगान् स्पष्टयति कालिका-
पुराणम् ।
“परदाराभिशापे च चौर्य्यागम्यागमेषु च ।
महापातकशस्तेषु स्याद्दिव्यं नृपसाहसे ॥
प्रतिपत्तौ विवादे च पणस्य स्थापने कृते ।
तत्रैव स्थापयेद्दिव्यं शिरःपूर्व्वं महीपतिः ॥”
परदाराभिशापे च बहवो यत्र वादिनः ।
शिरोहीणं भवेद्दिव्यमात्मनः शुद्धिकारणात् ॥”
पितामहः ।
“शिरःस्थायिविहीनानि दिव्यानि परिवर्ज्जयेत् ।
चत्वारि तु धटादीनि कोषश्चैवाशिराः स्मृतः ॥”
महाभियोगेतरेऽपि कोषमाह स्मृतिः । कोष-
मल्पे च दापयेत् । याज्ञवल्क्येनाभियोक्तुर्वादिनः
शिरोवर्त्तित्वाभिधानादभियोज्यस्य दिव्यकर्त्तृत्वं
प्रतिपादितम् । व्यक्तमाह कात्यायनः ।
“न कश्चिदभियोक्तारं दिव्येषु विनियोजयेत् ।
अभियुक्ताय दातव्यं दिव्यं दिव्यविशारदैः ॥”
प्रत्यर्थिस्वीकारेणार्थिनोऽपि दिव्यमाह याज्ञ-
वल्क्यः ।
“रुच्या वान्यतरः कुर्य्यादितरो वर्त्तयेच्छिरः ।
विनापि शीर्षकान् कुर्य्यान्नृपद्रोहेऽथ पातके ॥”
इतरोऽभियुक्तः शिरः शारीरदण्डमर्थदण्डं वा
वर्त्तयेत् स्वीकुर्य्यात् । बृहस्पतिः ।
[Page3-067-c+ 52]
“स्नेहात्क्रोधाल्लोभतो वा भेदमायान्ति साक्षिणः ।
विधिदृष्टस्य दिव्यस्य न भेदो जायते क्वचित् ॥”
भेदः सत्याद्वैपरीत्यम् । यत्तु कात्यायनवचनम् ।
“क्रिया न वैदिकी प्रोक्ता विद्यमानेषु साक्षिषु ।
लेख्ये च सति वादेषु न स्याद्दिव्यं न साक्षिणः ॥”
इति तद्गुणान्वितसाक्षिसत्त्वे । यथा व्यासः ।
“मणिमन्त्रौषधिबलात् प्रदत्तं वा विधानतः ।
विसंषदेद्दिव्यमपि न तु साक्षी गुणान्वितः ॥”
अतएव नारदः ।
“युक्तिष्वप्यवसन्नासु शपथेनैनमर्द्दयेत् ॥”
एनं विपर्य्ययमाणमर्थं अर्द्दयेत् पीडयेत् ।
निर्द्धारयेदिति यावत् ॥ * ॥ शपथानाह नारदः ।
सत्यवाहनशस्त्राणि गोबीजकनकानि च ।
देवतापितृपादांश्च दत्तानि सुकृतानि च ॥
स्पृशेच्छिरांसि पुत्त्राणां दाराणां सुहृदान्तथा ।
अभियोगेषु सर्व्वेषु कोषपानमथापि वा ॥
इत्येते शपथाः प्रोक्ता मनुना स्वल्पकारणात् ॥”
बृहस्पतिः ।
“यथोक्तविधिना देयं दिव्यं दिव्यविशारदैः ।
अयथोक्तप्रदत्तन्तु न शक्तं साध्यसाधने ॥
अदेशकालदत्तानि वहिर्वादिकृतानि च ।
व्यभिचारं सदा त्वेवं कुर्व्वन्तीह न संशयः ॥”
वहिर्वादिकृतमभियोक्तारं विना कृतम् । एतच्च
प्रायिक्तं आत्मशुद्धिपराणामभियोक्तारं विनापि
दिव्यविधानात् ।
तथा च नारदः ।
“राजभिः शङ्कितानाञ्च निर्द्दिष्टानाञ्च दस्युभिः ।
आत्मशुद्धिपराणाञ्च देयं दिव्यं शिरो विना ॥ * ॥”
अथ दिव्यदेशाः । कात्यायनः ।
“इन्द्रस्थानेऽभिशस्तानां महापातकिनां नृणाम् ।
नृपद्रोहप्रवृत्तानां राजद्वारे प्रयोजयेत् ॥
प्रातिलोम्यप्रसूतानां दिव्यं देयं चतुष्पथे ।
अतोऽन्येषु च कार्य्येषु सभामध्ये विदुर्बुधाः ॥”
इन्द्रस्थाने इन्द्रध्वजस्थाने ॥ * ॥
अथ दिव्यकालाः । पितामहः ।
“चैत्रो मार्गशिराश्चैव वैशाखश्च तथैव हि ।
एते साधारणा मासा दिव्यानामविरोधिनः ॥
धटः सर्व्वर्त्तुकः प्रोक्तो वाते वाति विवर्ज्जयेत् ।
अग्निः शिशिरहेमन्तवर्षासु परिकीर्त्तितः ॥
शरद्ग्रीष्मे तु सलिलं हेमन्ते शिशिरे विषम् ।
कोषस्तु सर्व्वदा देयस्तुला स्यात् सार्व्वकालि-
कीति ॥”
मिताक्षरायां नारदः ।
“न शीते तोयशुद्धिः स्यान्नोष्णकालेऽग्निशोधनम् ।
न प्रावृषि विषं दद्यात् प्रवाते न तुलां नृप ! ॥”
नारदः ।
“पूर्व्वाह्णे सर्व्वदिव्यानां प्रदानं परिकीर्त्तितम् ।
नापराह्णे न सन्ध्यायां न मध्याह्ने कदाचन ॥”
शीते हेमन्तशिशिरवर्षासु । उष्णकाले ग्रीष्म-
शरदोः । वर्षासु विषनिषेधश्चतुर्यवातिरिक्तपरः ।
वषे चतुर्यवा मात्रा इति वक्ष्यमाणनारदवचनात् ।
तण्डुलादीनान्तु विशेषानभिधानात् सार्व्वकालि-
[Page3-068-a+ 52]
कत्वम् । अत्र विषे विशेषतो वर्षानिषेधात् वक्ष्य-
माणवचने सिंहस्थरवावेव परीक्षामात्रनिषे-
धाच्चदिव्यान्तरं सिंहेतरत्र वर्षास्वपि कुर्व्वीत ।
व्यतोयास्यायने हरौ सुप्ते सर्व्वकर्म्माणि वर्ज्जये-
दित्यस्य न विषयः । ज्योतिषे ।
निंहस्थे मकरस्थे च जीवे चास्तमिते तथा ।
मलमासे न कर्त्तव्या परीक्षा जयकाङ्क्षिणा ॥
रविशुद्धो गुरौ चैव न शुक्रेऽस्तङ्गते पुनः ।
“सिंहस्थे च रवौ नैव परीक्षा शस्यते बुधैः ॥
नाष्टम्यां न चतुर्द्दश्यां प्रायश्चित्तपरीक्षणे ।
न परीक्षा विवाहश्च शनिभौमदिने तथा ॥
रविशुद्धौ गुरौ चैवेत्यत्र शस्यत इति शेषः ॥
तथा च दीपिकायाम् ।
“नो शुक्रास्तेऽष्टमेऽर्के गुरुसहितरवी जन्ममासे-
ऽष्टमेन्दौ
विष्टौ मासे मलाख्ये कुजशनिदिवसे जन्म-
तारासु चाथ ।
नाडीनक्षत्रहीने गुरुरविरजनीनाथतारा-
विशुद्धौ
प्रातः कार्य्या परीक्षा द्वितनुचरगृहांशोदये
शस्तलग्ने ॥” * ॥
पितामहः ।
“प्रत्यक्षं दापयेद्दिव्यं राजा वाधिकृतोऽपि वा ।
वाह्मणानां श्रुतवतां प्रकृतीनान्तथैव च ॥”
ब्राह्मणानां प्रकृतीनाञ्च प्रत्यक्षं दिव्यं दापये-
दित्यन्वयः । प्रकृतयस्तु ।
“स्वाम्यमात्यः मुहृत् कोषो राष्ट्रदुर्गबलानि च ।
राज्याङ्गानि प्रकृतयः पौराणां श्रेणयोऽपि चेति
अमरसिंहोक्ताः ॥ * ॥
अथ दिव्यविशेषाधिकारिणः । नारदः ।
“ब्राह्मणस्य धटो देयः क्षत्त्रियस्य हुताशनः ।
वैश्यस्य सलिलं देयं शूद्रस्य विषमेव तु ॥
साषारणः समस्तानां कोषः प्रोक्तो मनीषिभिः ।
विषषर्ज्जं ब्राह्मणस्य सर्व्वेषान्तु तुला स्मृता ॥”
यत् पुनरनेन ।
“मव्रतानां भृशार्त्तानां व्याधितानां तपस्विनाम् ।
स्वीणाञ्च न भवेद्दिव्यं यदि धर्म्मस्त्वपेक्षितः ॥”
इति स्त्र्यादीनां दिव्यं निषिद्धं तत्तुलेतरविषयक-
मिति शूलपाणिः ॥ मिताक्षारायान्तु ।
स्त्रोपुंसयोर्व्विवादेन स्त्रीणां दिव्यमिति रुच्या
वान्यतरः कुर्य्यादिति विकल्पनिषेधार्थमेतदुक्तं
भवति । अवष्टब्धाभियोगेषु स्त्र्यादीनामभि-
योक्तृत्वे अभियोज्यानामेव दिव्यं एतेषामभियोगे
योज्यत्वेऽपि अभियोक्तॄणामेव दिव्यं परस्पराभि-
योगे तु विकल्प एव तत्रापि तुलैवेति नियम्यते ।
तथा महापातकादिशङ्काभियोगे तु स्त्र्यादीनां
तुलैव । यथा याज्ञवल्क्यः ।
“तुला स्त्रीबालवृद्धान्धपङ्गुब्राह्मणरोगिणाम् ।
अग्निर्जलं वा शूद्रस्य यवाः सप्त विषञ्च वा ॥”
स्त्रीमात्रं जातिवयोऽवस्थाविशेषानादरेण बाल
आपोडशाद्वर्षाज्जातिविशेषानादरेण वृद्धो-
ऽशीतिपारगः । एतच्च वत्तनं सर्व्वदिव्यसाधा-
[Page3-068-b+ 52]
रणेषु मार्गशिरश्चैत्रवैशाखेषु स्त्र्यादीनां सर्व्व-
दिव्यसमवधानविधाने नियमार्थकतयार्थवत् । न
च सर्व्वकालं स्त्रीणान्तुलैवेति ।
“स्त्रीणान्तु न विषं प्रोक्तं न चापि सलिलं स्मृतम् ।
धटकोषादिभिस्तासामन्तस्तत्त्वं विचारयेत् ॥”
इति विषसलिलव्यतिरिक्तधटकोषादिभिः शुद्बि-
विधानात् । एवं बालादिष्वपि योजनीयम् ।
तथा ब्राह्मणादीनामपि न सार्व्वकालिकस्तुलादि-
नियमः ।
“सर्व्वेषामेव वर्णानां कोषाच्छुद्धिर्विधीयते ।
सर्व्वाण्येतानि सर्व्वेषां ब्राह्मणस्य विषं विना ॥”
इति पितामहस्मरणात् ।
तस्मात् साधारणे काले बहुदिव्यसमवधाने
तुलादिनियमार्थमेवेदं वचनम् । कालान्तरे तु
तत्तत्कालविहितं सर्वेषाम् । तथा हि वर्षा-
स्वग्निरेव सर्व्वेषां हेमन्तशिशिरयोस्तु क्षत्त्रिया-
दीनां त्रयाणां अग्निविषयोर्विकल्पः ब्राह्मणस्य
तु अग्निरेव न कदाचिद्विषं ब्राह्मणस्य विषं
विनेति निषेधात् । ग्रीष्मशरदोस्तु सलिलमेव ।
येषां कुष्ठ्यादीनान्तु विशेषेणाग्न्यादिनिषेधः ।
“कुष्ठिनां वर्ज्जयेदग्निं सलिलं श्वासकासिनाम् ।
पित्तश्लेष्मवतां नित्यं विषन्तु परिवर्ज्जयेदिति वच-
नात्तेषामग्न्यादिकालेऽपि साधारणं तुलाद्यव
दिव्यं भवति । यथा । तोयमग्निर्विषञ्चैव दातव्यं
बलिनां नृणामिति स्मरणात् । दुर्ब्बलानामपि
सर्व्वथा विषनिषेधात् तत्कालानतिक्रमेण जाति-
वयोऽवस्थाश्रितानि दिव्यानि देयानि । अत्र च
यस्य यानि विशेषसामान्यपर्य्युदस्तेतरविहितानि
तानि मुख्यकल्पानुकल्परूपाणि वेदितव्यानि ।
यथा, ब्राह्मणस्य धटो मुख्यः कोषस्त्वनुकल्पः ।
जलाग्नी आपत्कल्पौ प्रागुक्तनारदवचने एव-
कारश्रुतेर्भुख्यकल्पादित्वं न तु प्रशस्ततमादित्व-
मिति । एवञ्चात्रापि अयथोक्तप्रदत्तन्तु न शक्तं
साध्यसाधने इति प्रागुक्तं बोध्यम् । स्मृतिः ।
“अवष्टम्भाभियुक्तानां धटादीनि विनिर्द्दिशेत् ।
तण्डुलश्चैव कोषश्च शङ्कास्वेव न संशयः ॥”
अवष्टम्भोऽत्र निश्चयः । शिरोवर्त्तितेति केचित् ।
इति व्यवहारदीपिका ॥ कात्यायनः ।
“अस्पृश्याधमदासानां म्लेच्छानां पापकारिणाम् ।
प्रतिलोमप्रसूतानां निश्चयो न तु राजनि ॥
तत्प्रसिद्धानि दिव्यानि समये तेषु निर्द्दिशेत् ॥”
तत्प्रसिद्धानि सर्पघटादीनि । तथा, --
देशकालाविरोधे तु यथायुक्तं प्रकल्पयेत् ।
अन्येन हारयेद्दिव्यं विधिरेष विपर्य्यये ॥”
अन्येन प्रतिनिधिना हारयेत् कारयेत् । विप-
र्य्यये अभियुक्तस्यासामर्थ्ये ।
अतएव महापातक्यादीनामन्यद्बारा दिव्यमाह
स एव ।
“मातापितृद्विजगुरुबालस्त्रीराजघातिनाम् ।
महापातकयुक्तानां नास्तिकानां विशेषतः ॥
लिङ्गिनां प्रमदानाञ्च मन्त्रयोगक्रियावताम् ।
वर्णसङ्करजातानां पापाभ्यासप्रवर्त्तिनाम् ॥
[Page3-068-c+ 52]
एतेष्वेवाभियोगेषु निन्द्येष्वेव प्रयत्नतः ।
इत्याद्यभिधाय ।
दिव्यं प्रकल्पयेन्नैव राजा धर्म्मपरायणः ।
एतैरेव प्रयुक्तानां साधूनां दिव्यमर्हति ॥”
कात्यायनः ।
“न लौहशिल्पिनामग्निं सलिलं नाम्बुसेविनाम् ।
तण्डुलैर्न नियुञ्जीत ब्राह्मणं मुखरोगिणम् ॥”
नारदः ।
“क्लीवातुरान् सत्त्वहीनान् परितापार्द्दितान्नरान् ।
बालवृद्धातुरादींश्च परीक्षेत धटे सदा ॥
नार्त्तानां तोयशुद्धिः स्यान्न विषं पित्तरोगिणाम् ।
श्वित्र्यन्धकुनखादीनां नाग्निकर्म्म विधीयते ॥”
न मज्जनं स्त्रीबालयोर्धर्म्मशास्त्रविशारदैः ।
निरुत्साहान् व्याधिकृशान्नार्त्तांस्तोये निमज्ज-
येत् ॥
न चापि हारयेदग्निं न विषेण विशोधयेत् ॥
यत्तु, --
स्थावरेषु विवादेषु दिव्यानि परिवर्ज्जयेदिति
पितामहवचनं तल्लिखितसामन्तादिसत्त्वे दिव्य-
निषेधकम् । यद्यपि अलेख्यसाक्षिके दिव्यं
व्यवहारे विनिर्द्दिशेदिति स्मृतेर्विवादान्तरेऽपि
लेख्यादिसत्त्वे दिव्यानादरस्तथापि ऋणादानादि-
विवादे साक्ष्युपन्यासे कृतेऽपि प्रत्यर्थी यदि
दण्डाङ्गीकारेण दिव्यमङ्गीकरोति तदा दिव्यमपि
भवति साक्षिणां दोषसम्भवाद्दिव्यस्य तु निर्दो-
षत्वेन वस्तुतत्त्वविषयत्वात् तल्लक्षणत्वाच्च धर्म्मस्य ।
यथाह नारदः ।
“तत्र सत्ये स्थितो धर्म्मो व्यवहारस्तु साक्षिणि ।
दैवसाध्ये पौरुषन्तु न लेख्यन्तु प्रयोजयेत् ॥”
स्थावरविवादे तु प्रत्यर्थिना दण्डाङ्गीकारेण
दिव्यावलम्बने कृते सामन्तादिदृष्टप्रमाणसद्भावे-
ऽपि दिव्यं ग्राह्यमिति विकल्पनिवारणाय
स्थावरेष्वित्यादि पितामहवचनं नात्यन्तिकदिव्यं
निराकरणाय लिखिताद्यभावे स्थावरादिषु
निर्णयाप्रसक्तेः ॥ * ॥
अथ द्रव्यसंख्यया दिव्यविशेषाः । विष्णुः ।
अथ समयक्रियाराजद्रोहसाहसेषु यथाकामं
निःक्षेपर्णस्तेयेष्वर्थप्रमाणादिति । समयो दिव्यं
राजद्रोहादिषु यथाकामं राजेच्छानुरोधाद्दिव्यं
निःक्षेपादिषु तु धनप्रमाणतारतम्यादित्यर्थः ।
बृहस्पतिः ।
“संख्या रश्मिरजोमूला मनुना समुदाहृता ।
कार्षापणान्ता सा दिव्ये नियोज्या विनये तथा ॥
विषं सहस्रेऽपहृते पादोने च हुताशनः ।
त्रिभागोने च सलिलमर्द्धे देयो धटः सदा ॥
चतुःशताभियोगे तु दातव्यस्तप्तमाषकः ।
त्रिशते तण्डुला देयाः कोषश्चैव तदर्द्धके ॥
शते हृतेऽपह्नुते च दातव्यं धर्म्मशोधनम् ।
गोचौरस्य प्रदातव्यं सभ्यैः फालं प्रयत्नतः ॥
एषा संख्या निकृष्टानां मध्यानां द्बिगुणा स्मृता ।
चतुर्गुणोत्तमानान्तु कल्पनीया परीक्षकैः ॥”
रश्मिरजः ।
[Page3-069-a+ 52]
जालान्तरगते भानौ यत् सूक्ष्मं दृश्यते रजः ।
प्रथमं तत्प्रमाणानां त्रसरेणुं प्रचक्षते ॥”
इति मनूक्तम् ॥
“कार्षापणान्ता पणान्ता कार्षापणः पण इति
पर्य्यायदर्शनात् । विनये दण्डे । एवञ्च सहस्र
इत्यादौ पण इति ज्ञेयं उपक्रमात् निकृष्टानां
जातिकर्म्मगुणैः । नासहस्राद्धरेदग्निं न तुलां न
विषन्तथेति याज्ञवल्क्यवचनं मध्यमोत्तमविषय-
त्वेन बृहस्पतिवचनैकवाक्यत्वादविरुद्धम् ।
“सहस्रेषु धटं दद्यात् सहस्रार्द्धे तथायसम् ।
अर्द्धस्यार्द्धे तु सलिलं तस्यार्द्धे तु विषं स्मृतम् ॥”
इति वचनं यत्राल्पापराधे पातित्यं तद्विषय-
मिति । एतत् सर्व्वं स्तेयसाहसविषयम् । अप-
ह्नवे तु कात्यायनः ।
“दत्तस्यापह्नवो यत्र प्रमाणं तत्र कारयेत् ।
स्तेयसाहसयोर्द्दिव्यं स्वल्पेऽप्यर्थे प्रदापयेत् ॥
सर्व्वद्रव्यप्रमाणन्तु ज्ञात्वा हेम प्रकल्पयेत् ।
हेमप्रमाणयुक्तन्तु तदा दिव्यं प्रदापयेत् ॥
ज्ञात्वा संख्यां सुवर्णानां शतनाशे विषं स्मृतम् ।
अशीतेश्च विनाशे तु दद्याच्चैव हुताशनम् ॥
षष्ट्या नाशे जलं देयं चत्वारिंशति वै घटम् ।
विंशद्दशविनाशे तु कोषपानं विधीयते ॥
पञ्चाधिकस्य वा नाशे ततोऽर्द्धार्द्धस्य तण्डुलाः ।
ततोऽर्द्बार्द्धविनाशे तु स्पृशेत् पुत्रादिमस्तकान् ॥
ततोऽर्द्धार्द्धविनाशे तु लौकिक्यश्च क्रियाः स्मृताः ।
एवं विचारयन्राजा धर्म्मार्थाभ्यां न हीयते ॥”
सुवर्णानां पञ्च कृष्णलको माषस्ते सुवर्णस्तु
षोडश इत्युक्ताशीतिरक्तिकापरिमितहेम्नां नाशे
अपह्नवे वा दशाधिकस्य पञ्चाधिकस्य वा
विंशस्य नाशे कोषपानमित्यर्थः । तण्डुलाः पुन-
रल्पचौर्य्याभिशङ्कायामेव न तु साहसादौ ।
चौर्य्ये च तंण्डुला देया नान्यत्रेति विनिश्चय इति
पितामहस्मृतेः । तप्तमाषस्तु महाचौर्य्याभि-
शङ्कायाम् ।
महाचौर्य्याभियुक्तानां तप्तमाषो विधीयते ।
इति स्मृतेः ॥
व्यवहारमातृकायाम् ।
“समत्वं साक्षिणां यत्र दिव्यैस्तमपि शोधयेत् ।
प्राणान्तिकविवादेषु विद्यमानेषु साक्षिषु ॥
दिव्यमालम्बते वादी न पृच्छेत्तत्र साक्षिणः ॥”
इति दिव्यतत्त्वम् ॥ * ॥
धटादिनवविधपरीक्षा तत्तत्शब्दे द्रष्टव्या ॥
(“बुद्धिः पश्यति या भावान् बहुकारणयोगजान् ।
युक्तिस्त्रिकाला सा ज्ञेया त्रिवर्गः साध्यते यया ॥
एषा परीक्षा नास्त्यन्या यया सर्व्वं परीक्ष्यते ।
परीक्ष्यं सदसच्चैव तया चास्ते पुनर्भवः ॥”
इति चरके सूत्रस्थाने एकादशेऽध्याये ॥
“तत्र चेद्भिषगभिषग्वा भिषजं पृच्छेद्बमनविरे-
चनास्थापनानुवासन-शिरोविरेचनानि प्रयोक्तु-
कामेन भिषजा कतिविधया परीक्षया कति-
विधं परीक्ष्यं कश्चात्र परीक्ष्यविशेषः कथञ्च
परीक्षितव्यं किंप्रयोजना च परीक्षा क्व च
[Page3-069-b+ 52]
वमनादीनां प्रवृत्तिः क्व च निवृत्तिः प्रवृत्ति-
निवृत्तिलक्षण-संयोगे च किं नैष्ठिकं कानि च
वमनादीनां भेषजद्रव्याणि उपयोगं गच्छ-
न्तीति । स एवं पृष्टो यदि मोहयितुमिच्छेत्
ब्रूयादेनं बहुविधा परीक्षा तथा परीक्ष्यविधि-
भेदः कतमेन विधिभेदप्रकृत्यन्तरेण परीक्ष्यस्या
भिन्नभेदाग्रं भवान् पृच्छत्याख्यायमानं नेदानीं
भवतोऽन्येन वा विधिभेदप्रकृत्यन्तरेण परीक्ष्यस्य
भिन्नस्याभिलषितमर्थं श्रोतुमहमन्येन परीक्षा
विधिभेदप्रकृत्यन्तरेण परीक्ष्यं भित्त्वार्थमाच-
क्षाण इच्छां पूरयेयमिति ।
द्विविधा परीक्षा ज्ञानवतां प्रत्यक्षमनुमानञ्च
एतत्तु द्वयमुपदेशश्च परीक्षात्रयमेवमेषा
द्विविधा परीक्षा त्रिविधा वा सहोपदेशेन ।
दशविधं परीक्ष्यं कारणादि यदुक्तमग्रे तदिह
भिषगादिषु संसार्य्य सन्दर्शयिष्यामः इह कार्य्य-
प्राप्तेः कारणं भिषक्करणं पुनर्भेषजं कार्य्य-
योनिर्धातुवैषम्यं कायं धातुसाम्यं कार्य्यफलं
सुखावाप्तिः अनुबन्ध आयुः देशो भूमिरा-
तुरश्च कालः संवत्सरश्चातुरावस्था च प्रवृत्तिः
प्रतिकर्म्मासमारम्भः उपायो भिषगादीनां
सौष्ठवमभिविधानञ्च सम्यगिहाप्यस्योपायस्यं
विषयः पूर्व्वेणैवोपायविशेषेण व्याख्यात इति
कारणादीनि दश दशसु भिषगादिषु संसार्य्य-
सन्दर्शितानि तथैवानुपूर्व्व्या एतद्दशविधपरीक्ष्य-
मुक्तम् ।
तस्य यो यो विशेषो यथा यथा च परीक्षितव्यः
स स तथा तथा व्याख्यास्यते कारणं भिषगि-
त्युक्तमग्रे तस्य परीक्षा भिषङ्नाम यो भिषज्यति
यः सूत्रार्थप्रयोगकुशलः यस्य चायुः सर्व्वथा-
विदितम् । यथावत् सर्व्वधातुसाम्यं चिकीर्षन्ना-
त्मानमेवादितः परीक्षेत गुणेषु गुणतः कार्य्याभि-
निर्वृत्तिं पश्यन् कच्चिदहमस्य कार्य्यस्याभिनिर्व-
र्त्तने समर्थो नवेति ।” इति चरके विमानस्थाने-
ऽष्टमेऽध्याये ॥)
<LEND>
