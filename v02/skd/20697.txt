<L>20697<pc>3-071<k1>पर्णनरः<k2>पर्णनरः
पर्णनरः¦, पुं, (पर्णैः पलाशपत्रैर्निर्म्मितो नरः नरा-
कारः पुत्तलकः ।) पित्रादिशवास्थ्यलाभे दाहार्थ-
तत्प्रतिनिधीभूतशरपलाशपत्ररचितोर्णातन्तु-
वेष्टितयवपिष्टलिप्तनराकारपुत्तलकः । यथा,
“आश्वलायनगृह्यपरिशिष्टम् । अस्थिनाशे पलाश-
वृन्तानां त्रीणि षष्टिशतानि पुरुषप्रतिकृतिं कृत्वा,
अशीत्यर्द्धन्तु शिरसि ग्रीवायां दश योजयेत् ।
‘उरसि त्रिंशतं दद्यात् विंशतिं जठरे तथा ॥
बाहुभ्याञ्च शतं दद्यात् दद्यादङ्गुलिभिर्दश ।
द्वादशार्द्धं वृषणयोरष्टार्द्धं शिश्न एव च ॥
ऊरुभ्यान्तु शतं दद्यात् त्रिंशतं जानुजङ्घयोः ।
पादाङ्गुलीषु च दश एतत् प्रेतस्य लक्षणम् ॥
ऊर्णासूत्रेण संवेष्ट्य यवपिष्टेन लेपयेत् ॥’
आदिपुराणम् ।
‘तदलाभे पलाशोत्थैः पत्रैः कार्य्यः पुमानपि ।
शतैस्त्रिभिस्तथा षष्ट्या शरपत्रैर्विधानतः ॥’
तदलाभे अस्थ्यलाभे । अत्र पलाशपत्रशरपत्रयोः
तुल्यत्वेनोपादानात् आश्वलायनसूत्रेऽपि प्रति-
कृतौ शरपत्रस्य लाभः । अत्राचाराद्योग्यत्वाच्च
शरपत्रैः पुत्तलकं कृत्वा शिरप्रभृतिषु पलाश-
पत्राणि देयानि । ततो वेष्टनं ऊर्णासूत्रेण लेपनं
यवपिष्टेनेति । अशौचाभ्यन्तरदाहे शेषाहेन-
शुद्धिः । तदुत्तरपर्णनरदाहे तु त्रिरात्रम् । एवं
पर्णनरं दग्ध्वा त्रिरात्रमशुचिर्भवेदित्यादि पुरा-
णात् । यज्ञपार्श्वः ।
‘पुत्त्राश्चेदुपलभ्येरन् तदस्थीनि कदाचन ।
तदलामे पलाशस्य सम्भवे हि पुनः क्रिया ॥’
[Page3-072-a+ 52]
हि यस्मात्तदलाभे अस्थ्नामप्राप्तौ पलाशस्य तत-
कृतपुत्तलकस्य दाहक्रिया । पुनरपि सम्भवे
अस्थिलाभे पुनरपि अस्थिदाहक्रिया विहिता
तस्माद्यदि पुनरस्थीनि प्राप्यन्ते तदा पुनर्दाह-
त्रिरात्राशौचे कर्त्तव्ये न पुनः पिण्डादिदानं वक्ष्य-
माणयुक्तेः । विष्णुः ।
“त्रिपक्षे तु गते पर्णनरं दह्यादनग्निकः ।
त्रिपक्षाभ्यन्तरे राजन्नैव पर्णनरं दहेत् ॥
तदूर्द्ध्वमष्टमीं प्राप्य दर्शं वापि विचक्षणः ॥”
दहेदिति शेषः । अस्यार्थः । अशौचाभ्यन्तरे
यदि पर्णनरदाहं न कुर्य्यात्तदा मरणदिना-
वधित्रिपक्षानन्तरं दाहः कार्य्य इत्यर्थः । इति
हरिदासतर्काचार्य्याः ॥ यादवभट्टोऽप्येवम् । व्यव-
हारोऽपि ईदृश एव ।
‘पर्णनरं दहेन्नैव विना दर्शं कदाचन ।
अस्थ्नामलाभे दर्शे तु ततः पर्णनरं दहेदिति ॥’
दीपकलिकायां सुमन्तुवचनात् दर्शे पर्णनर-
दाहः । दर्शमित्यत्राष्टमीमिति क्वचित् पाठः ।
अत्राष्टमी कृष्णा पितृकर्म्मणि कृष्णपक्षस्य
प्राशस्त्योक्तेः ।” इति शुद्धितत्त्वम् ॥
<LEND>
