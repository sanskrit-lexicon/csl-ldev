<L>18729<pc>2-866<k1>नारायणक्षेत्रं<k2>नारायणक्षेत्रं
नारायणक्षेत्रं¦, क्ली, (नारायणस्य क्षेत्रं स्थानम् ।)
<>गङ्गाप्रवाहावधिहस्तचतुष्टयमितनारायणस्वा-
<>मिकस्थानम् । यथा, ब्रह्मपुराणे ।
<>“प्रवाहमवधिं कृत्वा यावद्धस्तचतुष्टयम् ।
<>अत्र नारायणः स्वामी नान्यः स्वामी कदाचन ॥”
<>“अत्र किञ्चिन्न दद्याञ्च साक्षात् पात्राय पुण्य-
<>वान् ।
[Page2-867-a+ 52]
<>अत्र प्रतिग्रहे राजन् ! विक्रीता जाह्रवी भवेत् ॥
<>विक्रीतायाञ्च जाह्नव्यां विक्रीतोऽभूज्जनार्द्दनः ।
<>जनार्द्दने च विक्रीते विक्रीतं भुवनत्रयम् ॥
<>कोऽपि न त्राणकर्त्तास्य निःसम्बन्धप्रसङ्गतः ॥”
<>तत्र कर्त्तव्यानि यथा, --
<>“दीक्षाञ्च देवपूजाञ्च जपं गङ्गातटे चरेत् ।
<>शुष्कवासः पिधायापि सावित्रीजपमाचरेत् ॥
<>श्राद्धञ्च तर्पणञ्चैव परोपकारकर्म्म च ।
<>परोद्देशञ्च मनसा त्यक्तद्रव्यस्य दापने ।
<>स्तवपाठञ्च मौनञ्च नीचालापविवर्ज्जनम् ॥
<>केवलं वारिपानञ्च कर्त्तव्यं ब्रह्मभावतः ।
<>एतानि किल कर्म्माणि क्षेत्रे नारायणे चरेत् ॥”
<>इति बृहद्धर्म्मपुराणे ४५ अध्यायः ॥
<>अवशिष्टं गङ्गाशब्दे द्रष्टव्यम् ॥
<LEND>
