<L>30281<pc>4-210<k1>लवणं<k2>लवणं
लवणं¦, क्ली, (लुनाति जाड्यमिति । लू + नन्द्यादि-
<>त्वात् ल्युः । पृषोदरादित्वात् णत्वम् ।) क्षार-
<>रसयुक्तद्रव्यम् । तत्तु पञ्चविधं यथा । सौव-
<>र्च्चलम् १ सैन्धवम् २ विटम् ३ औद्भिदम् ४
<>सामुद्रम् ५ । तथा हि ।
<>“सामुद्रं यत्तु लवणमक्षीवं वसिरञ्च तत् ।
<>सैन्धवोऽस्त्री शीतशिवं माणिमन्थञ्च सिन्धुजे ॥
<>रौमकं वमुकं पाक्यं विडञ्च कृतके द्वयम् ॥”
<>सौवर्च्चलेऽक्षरुचके । इत्यमरः ॥ (अस्य विवरणं
<>यथा । “सैन्धवसामुद्रविडसौवर्च्चलरोमकोद्भिद-
<>प्रभृतीनि लवणानि यथोत्तरमुष्णानि वात-
<>हराणि कफपित्तकराणि यथापूर्व्वं स्निग्धानि
<>स्वादूनि सृष्टमूत्रपुरीषाणि चेति ॥
<>“चक्षुष्यं सैन्धवं हृद्यं रुच्यं लघ्वग्निदीपनम् ।
<>स्निग्धं समधुरं वृष्यं शीतं दोषघ्नमुत्तमम् ॥
<>सामुद्रं मधुरं पाके नात्युष्णमविदाहि च ।
<>भेदनं स्निग्धमीषच्च शूलघ्नं नातिपित्तलम् ॥
<>सक्षारं दीपनं रूक्षं शूलहृद्रोगनाशनम् ।
<>रोचनं तीक्ष्णमुष्णञ्च विडं वातानुलोमनम् ॥
<>लघुसौवर्च्चलं पाके वीर्य्योष्णं विशदं कटु ।
<>गुल्मशूलविबन्धघ्नं हृद्यं सुरभि रोचनम् ॥
[Page4-210-c+ 52]
<>रोमकं तीक्ष्णमत्युष्णं व्यवायि कटुपाकि च ।
<>वातघ्नं लघु विस्यन्दि सूक्ष्मं विड्भेदि मूत्रलम् ॥
<>लघु तीक्ष्णोष्णमुत्क्लेदि सूक्ष्मं वातानुलोमनम् ।
<>सतिक्तं कटु सक्षारं विद्याल्लवणमौद्भिदम् ॥
<>कफवातक्रिमिहरं लेखनं पित्तकोपनम् ।
<>दीपनं पाचनं भेदि लवणं गुटिकाह्वयम् ॥
<>ऊषसूतं बालुकेलं शैलमूलाकरोद्भवम् ।
<>लवणं कटुकं छेदि विहितं कटु चोच्यते ॥”
<>इति सुश्रुते सूत्रस्थाने ४६ अध्यायः ॥ * ॥
<>लू + भावे ल्युट् ।) छेदनम् । यथा । लवोऽभि-
<>लावो लवणे । इति चामरः (खड्गयुद्ध-
<>प्रकारविशेषः । यथा, हरिवंशे भविष्य-
<>पर्व्वणि । ५३ । १७ ।
<>“आहितं चित्रकं क्षिप्तं कुद्रवं लवणं धृतम् ॥”)
<LEND>
