<L>21504<pc>3-140<k1>पिडका<k2>पिडका
पिडका¦, स्त्री, (पीडयतीति । पीड + ण्वुल् + टाप् ।
<>निपातनात् साधुः ।) स्फोटकविशेषः । प्रमे-
<>जहा सा दशविधा । यथा, --
<>“शराविका कच्छपिका जालिनी विनतालजी ।
<>मसूरिका सर्षपिका पुत्त्रिणी च विदारिका ।
<>विद्रधिश्चेति पिडकाः प्रभेहोपेक्षया दश ॥”
<>तासां प्रत्येकलक्षणं यथा, --
<>“सन्धिमर्म्मसु जायन्ते मांसलेषु च धामसु ।
<>अन्तोन्नता च तद्रूपा निम्नमध्या शराविका ॥ १ ॥
<>सदाहा कूर्म्मसंस्थाना ज्ञेया कच्छपिका बुधैः । २ ।
<>जालिनी तीव्रदाहार्त्तिमांसजालसमावृता ॥ ३ ॥
<>अवगाढरुजा क्लेदा पृष्ठे वाप्युदरेऽपि वा ।
<>महती पिडका नीला विनता नाम सा स्मृता ॥ ४ ॥
<>रक्तासिता स्फोटचिता दारुणा त्वलजी भवेत् । ५ ।
<>मसूरफलसंस्थाना विज्ञेया सा मसूरिका ॥ ६ ॥
<>गौरसर्षपसंस्थाना तत्प्रमाणा च सर्षपी । ७ ।
<>महत्यल्पचिता ज्ञेया पिडका चापि पुत्त्रिणी ॥ ८ ॥
<>विदारी कन्दवद्वृत्ता कठिना च विदारिका । ९ ।
<>विद्रधेर्लक्षणैर्युक्ता ज्ञेया विद्रधिका तु सा ॥” १० ॥
<>कुष्ठपिडका यथा, --
<>“कण्डूर्विपूयकश्चैव कुष्ठे शोणितसंश्रिते ।
<>बाहुल्यं वक्त्रशोषश्च कार्कश्यं पिडकोद्गमः ॥” * ॥
<>पिडकाविशेषो यथा, --
<>“यवाकारा सुकठिना ग्रथिता मांससंश्रिता ।
<>पिडका श्लेष्मवाताभ्यां यवप्रख्येति सोच्यते ॥
<>घनामवक्रां पिडकामुन्नतां परिमण्डलाम् ।
<>अन्त्रालजीमल्पपूयां तां विद्यात् कफवातजाम् ॥ १
<>विवृतास्यां महादाहां पक्कोडुम्बरसन्निभाम् ।
<>परिमण्डलां पित्तकृतां विवृतां नाम तां विदुः ॥ २ ॥
<>ग्रथिताः पञ्च वा षड् वा दारुणाः कच्छपो-
<>पमाः ।
<>कफानिलाभ्यां पिडका ज्ञेयाः कच्छपिका
<>बुधैः ॥ ३ ॥
<>ग्रीवांसकक्षाकरपाददेशे
<>सन्धौ गले वा त्रिभिरेव दोषैः ।
<>ग्रन्थिः सवल्मीकवदक्रियाणां
<>जातः क्रमेणैव गतः प्रवृद्धिम् ॥
<>मुखैरनेकैः स्रुतितोदवद्भि-
<>र्विसर्पवत् सर्पति चोन्नताग्रैः ।
<>वल्मीकमाहुर्भिषजो विकारं
<>निष्प्रत्यनीकं चिरजं विशेषात् ॥ ४ ॥
<>पद्मकर्णिकवन्मध्ये पिडकाभिः सदाचिताम् ।
<>इन्द्रवृद्धान्तु तां विद्याद्बातपित्तोत्थितां भिषक् ॥ ५ ॥
<>मण्डलं वृत्तमुत्सन्नं सरक्तं पिडकाचितम ।
<>रुजाकरीं गर्द्दभिकां तां विद्याद्वातपित्त-
<>जाम् ॥ ६ ॥
<>वातश्लेष्मसमुद्भूतः श्वयथुहनुसन्धिजः ।
<>स्थिरो मन्दरुजः स्निग्धो ज्ञेयः पाषाण-
<>गर्दभः ॥ ७ ॥
<>कर्णस्याभ्यन्तरे जातां पिडकामुग्रवेदनाम् ।
<>स्थिरां पनसिकान्तान्तु विद्यादन्तःप्रपाकि-
<>णीम् ॥ ८ ॥
[Page3-140-b+ 52]
<>विसर्पवत् सर्पति यः शोथस्तनुरपाकवान् ।
<>दाहज्वरकरः पित्तात् स ज्ञेयो जालगर्दभः ॥ ९ ॥
<>पिडकामुत्तमाङ्गस्थां वृत्तामत्युग्ररुग्ज्वराम् ।
<>सर्व्वात्मिकां सर्व्वलिङ्गां जानीयादिरिवेल्वि-
<>काम् ॥ १० ॥
<>बाहुपार्श्वांसकक्षेषु कृष्णस्फोटां सवेदनाम् ।
<>पित्तप्रकोपसम्भूतां कक्षामित्यभिनिर्द्दिशेत् ॥ ११ ॥
<>एकामेतादृशीं दृष्ट्वा पिडकां स्फोटसन्निभाम् ।
<>त्वग्गतां पित्तकोपेन गन्धनामां प्रचक्षते ॥ १२ ॥
<>कक्षभागेषु ये स्फोटा जायन्ते मांसदारुणाः ।
<>अन्तर्द्दाहज्वरकरा दीप्तपावकसन्निभाः ॥
<>सप्ताहाद्द्वादशाहाद्वा पक्षाद्बा घ्नन्ति मानवम् ।
<>तामग्निरोहिणीं विद्यादसाध्यां सन्निपाततः ॥ १३ ॥
<>नखमांसमधिष्ठाय वातः पित्तञ्च देहिनाम् ।
<>कुरुते दाहपाकौ च व्याधिन्तं चिप्यमादिशेत् ॥
<>तदेवाल्पतरैर्द्दोषैः कुनखं परुषं वदेत् ॥ १४ ॥
<>गम्भीरामल्पसंरम्भां सवर्णामुपरिस्थिताम् ।
<>पादस्यानुशयीं तान्तु विद्यादन्तःप्रपाकिणीम् ॥ १५
<>विदारीकन्दवद्वृत्तां कक्षावङ्क्षणसन्धिषु ।
<>विदारीति च तां विद्यात् सर्व्वजां सर्व्वलक्ष-
<>णाम् ॥” १६ ॥
<>इति माधवकरः ॥
<LEND>
