<L>3302<pc>1-168<k1>आजं<k2>आजं
आजं¦, क्ली, (अज + अण् । अजसम्बन्धी छागस्य घृत-
<>मांसादिः) घृतं । इति जटाधरः ॥ (यथा वैद्यके ।
<>“गव्यमाजं तथा चौष्ट्रमाविकं माहिषञ्च यत् ।
<>अतो धातुविवृद्ध्यर्थमाजं मांसं प्रशस्यते” ॥)
<>(तथाच रामायणे । २ । ९१ । ६७ ।
<>“आजैश्चापि च वाराहैर्निष्ठानवरसञ्चयैः” ।
<>घृतार्थे -- गव्यादिघृतभेदेन यदुक्तं तत्सर्व्वं घृत-
<>शब्दे ज्ञातव्यं किन्त्वाजशब्दव्युत्पत्त्या दुग्धादिकं
<>यदुपलभ्यते तदन्यत्र प्रदर्श्यते ॥
<>“आजं दधि भवेच्चोष्णं क्षयवातविनाशनं ।
<>दुर्नामश्वासकासेषु हितमग्निप्रदीपनं ॥
<>विपाके मधुरं वृष्यं रक्तपित्तप्रसादनं ।
<>शस्तं कार्श्यापहं प्रोक्तं वातपित्तनिवर्हणं” ॥
<>इति हारीतसुश्रुतौ ॥
<>“नातिशीतं गुरुस्रिग्धं मांसमाजमदोषलं ।
<>शरीरधातुसामान्यादनभिष्यन्दि वृंहणं” ॥
<>इति चरको वाभटश्च ॥
<>“गव्यतुल्यगुणन्त्वाजं विशेषाच्छोषिणां हितं ।
<>दीपनं लघु संग्राहि श्वासकासास्रपित्तनुत् ।
<>अजानामल्पकायत्वात् कटुतिक्तनिषेवनात् ॥
<>नात्यम्बुपानाद्व्यायामात् सर्व्वव्याधिहरं पयः” ।
<>“दध्याजं कफपित्तघ्नं लघुवातक्षयापहं ।
<>दुर्नामश्वासकासेषु हितमग्नेः प्रदीपनं ॥
<>विपाके मधुरं वृष्यं रक्तपित्तप्रसादनं” ॥
<>“आजं घृतं दीपनीयं चक्षुष्यं बलवर्द्धनं ।
<>कासे श्वासे क्षये चापि पथ्यं पाके च तल्लघु” ॥
<>इति च सुश्रुतः ॥)
<LEND>
