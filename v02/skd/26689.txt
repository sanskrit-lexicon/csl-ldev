<L>26689<pc>3-663<k1>महापातकी<k2>महापातकी
महापातकी¦, [न्] त्रि, (महापातकमस्त्य-
<>स्येति । महापातक + इनिः ।) पञ्चप्रकार-
<>महापातकयुक्तः । स च पतितः । यथा, --
<>“महापातकिनो ये च पतितास्ते प्रकीर्त्तिताः ।
<>पतितानां न दाहः स्यान्नान्त्येष्टिर्नास्थिसञ्चयः ॥
<>न चाश्रुपातः पिण्डो वा कार्य्यं श्राद्धादिकं
<>क्वचित् ।
<>एतानि पतितानान्तु यः करोति विमोहितः ॥
<>तप्तकृच्छ्रद्वयेनैव तस्य शुद्धिर्न चान्यथा ॥”
<>इति शुद्धितत्त्वधृतविष्णुपुराणवचनम् ॥
<>पारिभाषिकमहापातकी यथा, --
<>“कृतप्राणप्रतिष्ठाञ्च नीचैर्यां प्रतिमां द्विज ! ।
<>दुर्गां न प्रणमेद्यस्तु स महापातकी स्मृतः ॥”
<>इति देवीपुराणे व्यासनारदसंवादः ॥
<>अपि च ।
<>“पितरं मातरं भार्य्यां गुरुपत्नीं गुरुं परम् ।
<>यो न पुष्णाति कापट्यात् स महापातकी
<>शिव ! ॥”
<>इति ब्रह्मवैवर्त्ते गणपतिखण्डे ४४ अध्यायः ॥
<>(यथा च महानिर्व्वाणतन्त्रे । ३ । ९२ ।
<>“जातिभेदो न कर्त्तव्यः प्रसादे परमात्मनः ।
<>योऽशुद्धबुद्धिं कुरुते स महापातकी भवेत् ॥”)
<LEND>
