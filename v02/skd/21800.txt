<L>21800<pc>3-163<k1>पुटपाकः<k2>पुटपाकः
पुटपाकः¦, पुं, (पुटेन पाकः ।) पुटाभ्यन्तरितौ-
<>षधपचनम् । अथ पुटपाकविधिः ।
<>“पुटपक्वस्य कल्कस्य स्वरसो गृह्यते यतः ।
<>अतस्तु पुटपाकानां युक्तिरत्रोच्यते मया ॥
<>पुटपाकस्य पाकोऽयं लेपस्याङ्गारवर्णता ।
<>लेपञ्च द्व्यङ्गुलं स्थूले कुर्य्याद्बाङ्गुलिमात्रकम् ॥
<>काश्मरीवटजम्ब्वादिपत्रैर्वेष्टनमुत्तमम् ।
<>पलमात्रो रसो ग्राह्यः कर्षमात्रं मधु क्षिपेत् ॥
<>कल्कचूर्णद्रवाद्यास्तु देयाः कोलमिता बुधैः ॥
<>अपि च ।
<>द्वे विल्वे स्निग्धमांसस्य परं द्रव्यं पलं मतम् ।
<>द्रव्यस्य कुडवोन्मानं सर्व्वमेकत्र पेषयेत् ॥
<>तदेकत्र समालोड्य पत्रैः सूपरिवेष्टितम् ॥
<>पुटपाकविधानेन तत् पक्त्वा तद्रसं बुधः ।
<>तर्पणोक्तेन विधिना यथावदवचारयेत् ॥
<>दृष्टिमध्ये निषेच्यः स्यान्नित्यमुत्तानशायिनः ।
<>स्नेहनो लेखनश्चैव रोपणश्चेति स त्रिधा ॥
<>हितः स्निग्धो विरूक्षस्य स्निग्धस्य स तु लेखनः
<>दृष्टेर्ब्बलार्थमितरः पित्तासृग्व्रणवातनुत् ॥
<>इतरो रोपणः ।
<>स्नेहमांसवसामज्जमेदःस्वाद्वौषधैः कृतः ।
<>स्नेहनः पुटपाकः स्याद्धार्य्यो द्वे वाक्शते तु सः ॥
<>वाक्शतं छोटिकाशतम् ।
<>जाङ्गलानां यकृन्मांसैर्लेखनद्रव्यसंयुतैः ।
<>कृष्णलोहरजस्ताम्रशङ्खविद्रुमसिन्धुजैः ॥
<>समुद्रफेनकासीसस्रोतोजदधिमस्तुभिः ।
[Page3-164-a+ 52]
<>लेखनो वाक्शतं तस्य परं धारणमिष्यते ॥
<>स्तन्यजाङ्गलमध्वाज्यतिक्तकद्रव्यभावितः ।
<>लेखनात्त्रिगुणो धार्य्यः पुटपाकस्तु रोपणः ॥
<>तिक्तकद्रव्याण्याह ।
<>निम्बामृतावृषपटोलनिदिग्धिकाभिः
<>स्यात् पञ्चतिक्तक इति प्रथितो गणोऽयम् ॥
<>आचरेत्तर्पणोक्तान्तु क्रियां व्यापत्तिदर्शने ॥
<>व्यापत्तिदर्शने मिथ्याकृतपुटपाकजनितव्याधि-
<>दर्शने ।
<>तेजांस्यनिलमाकाशमादर्शं भास्कराणि च ।
<>नैक्षेत तर्पिते नेत्रे यश्च वा पुटपाकवान् ॥”
<>इति भावप्रकाशः ॥
<LEND>
