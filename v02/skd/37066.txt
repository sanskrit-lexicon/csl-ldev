<L>37066<pc>5-195<k1>षोडशर्त्विक्क्रतुः<k2>षोडशर्त्विक्क्रतुः
षोडशर्त्विक्क्रतुः¦, पुं, (षोडश ऋत्विजो यत्र ।
<>तादृशः क्रतुः ।) षोडशपुरोहितसाध्ययाग-
<>विशेषः । स तु ज्योतिष्टोमयागः । द्वादशाह-
<>साध्यसत्रयागश्च । यथा । ज्योतिष्टोमे द्वादश-
<>शतगोदक्षिणाविभागः षोडशर्त्विजां तद्विकृती-
<>भूते सत्रात्मके द्वादशाहसाध्ये शतेनार्द्धिनो
<>दीक्षयन्तीत्यादिदर्शनेन निर्णीयते । तत्र विभारं
<>मनुरप्याह ।
<>“सर्व्वेषामर्द्धिनो मुख्यास्तदर्द्धेनार्द्धिनोऽपरे ।
<>तृतीयिनस्तृतीयांशाश्चतुर्थाश्चैकपादिनः ॥”
<>दक्षिणा गोशतविभागाय श्रौतकात्यायनोऽपि ।
<>अथ द्वादश द्वादश आद्येभ्यः षट् षट् द्वितीयेभ्य-
<>श्चतस्रश्चतस्रस्तृतीयेभ्यस्तिस्रस्तिस्र इतरेभ्यः ।
<>इत्यत्र षोडशर्त्विजां चतुरश्चतुरः कृत्वा चत्वारो
<>वर्गाः । इति मलमासतत्त्वम् ॥ * ॥ एषां
<>ऋत्विजां नामानि यथा ब्रह्मा १ ब्राह्म-
<>णाच्छंसी २ आग्निध्रः ३ पोता ४ । एते सार्व्व-
<>वेदीयाः । होता ५ मैत्रावरुणः ६ अच्छावाक् ७
<>ग्रावस्तोता ८ । एते ऋग्वेदिनः । अधर्य्युः ९
<>प्रतिप्रस्थाता १० नेष्टा ११ उन्वेता १२ । एते
<>याजुषाः । उद्गाता १३ प्रस्तोता १४ प्रतिहर्त्ता
<>१५ सुब्रह्मण्यः १६ । एते सामगाः । इति महा-
<>भारते मोक्षधर्म्मे १०५ अध्याये नीलकण्ठटीका
<LEND>
