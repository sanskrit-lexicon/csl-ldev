<L>7309<pc>2-089<k1>कामाख्या<k2>कामाख्या
कामाख्या¦, स्त्री, (कामयते भक्तानां कामं पूरयति
<>यद्वा भक्तैः साधकैः काम्यतेऽसौ इति कामा ।
<>कामा आख्या यस्याः ।) देवीविशेषः । तन्नाम-
<>कारणं यथा ।
<>श्रीभगवानुवाच ।
<>“कामार्थमागता यस्मान्मया सार्द्धं महागिरौ ।
<>कामाख्या प्रोच्यते देवी नीलकूठे रहोगता ॥
<>कामदा कामिनी कामा कान्ता कामाङ्गदायिनी ।
<>कामाङ्गनाशिनी यस्मात् कामाख्या तेन चोच्यते ॥ * ॥
<>तत्पीठकारणं यथा, --
<>“अथ काले बहुतिद्ये व्यतीते प्राणिसर्ज्जने ।
[Page2-090-a+ 52]
<>अगृह्णां दक्षतनयां भार्य्यार्थेऽहं बधूवराम् ॥
<>सा मेऽभूत् प्रेयसी भार्य्या प्रदाय समयं पितुः ।
<>अनिष्टकारी त्वञ्चेत् स्याः प्राणांस्त्यक्ष्ये तदा त्वहम् ॥
<>ततो यज्ञे समस्तन्तु स च वव्रे चराचरम् ।
<>न मां नापि सतीं वव्रे तदनिष्टान्मृता तु सा ॥
<>ततो मोहसमापन्नस्तामादाय मृतामहम् ।
<>प्राप्तः पीठवरं तन्तु भ्रममाण इतस्ततः ॥
<>तस्यास्त्वङ्गानि पर्य्यायात् पतितानि यतो यतः ।
<>तत्तत् पुण्यतमं जातं योगनिद्राप्रभावतः ॥
<>तस्मिंस्तु कुब्जिकापीठे सत्यास्तद्योनिमण्डलम् ।
<>पतितं तत्र सा देवी महामाया व्यलीयत ॥
<>लीनायां योगनिद्रायां मयि पर्व्वतरूपिणि ।
<>स नीलवर्णः शैलोऽभूत् पतिते योनिमण्डले ॥
<>स तु शैलो महातुङ्गः पातालतलमाविशत् ।
<>तस्या आक्रमणाद्वाढं ततस्तं द्रुहिणोऽभ्ययात् ॥
<>स तु पूर्व्वं ब्रह्मशक्तिशिलां धर्त्तुं चतुमुखः ।
<>शैलरूपोऽभवत्तेन शैलरूपेण मामधात् ॥
<>ब्रह्मा पर्व्वतरूपेण मयि पर्व्वतरूपिणि ।
<>संसक्तोऽधोऽगमद्गाढमाक्रान्तो मायया विधेः ॥
<>ततो वराहः संसक्तो मयि मां स तु माधवः ।
<>शैलरूपः शैलरूपं धर्तुं समुपचक्रमे ॥
<>सोऽप्यधोऽयान्मया सार्द्धं तदा पर्व्वतरूपिणा ।
<>आक्रम्य देवीं पृथिवीं स्थितो भुवि निखातकः ॥
<>शतं शतं योजनानां तुङ्गमासीद्गिरित्रयम् ।
<>तदाक्रान्तं महादेव्या सर्व्वमेव ह्यधोगतम् ॥
<>क्रोशमात्रे स्थितं तुङ्गं शेषं तत्त्रितयस्य तु ।
<>एका समस्तजगतां प्रकृतिः सा यतस्ततः ॥
<>ब्रह्मविष्णुशिवैर्देवैर्धृता सा जगतां प्रसूः ।
<>तत्र पूर्व्वो ब्रह्मशैलः श्वेत इत्युच्यते बुधैः ॥
<>मद्रूपधारी शैलस्तु नील इत्युच्यते तथा ।
<>स तु मध्यगतः शैलस्त्रिकोणोदूखलाकृतिः ॥
<>विभ्राजमानः सततं मध्ये ब्रह्मवराहयोः ।
<>वराहः शैलरूपो यः स चित्र इति कथ्यते ॥
<>स सर्व्वेषां स्थितः पश्चात् दीर्घः सर्व्वेभ्य एव तु ।
<>ऐशान्यां योऽभवत् कूर्म्मः शैलरूपो महाद्युतिः ॥
<>मणिकर्णः स नाम्ना तु ख्यातो देवौघसेवितः ।
<>योऽनन्तरूपः शैलस्तु वायव्यां समवस्थितः ॥
<>मणिपर्व्वतसंज्ञोऽसौ पर्व्वतो माधवप्रियः ।
<>महामायागिरिर्यस्त नैरृत्यां समवस्थितः ॥
<>स गन्धमादनो नाम्ना सर्व्वदा शङ्करप्रियः ।
<>वराहपृष्ठभवने यत्र च्छिन्नौ महासुरौ ॥
<>हरिणा तत्र संजातः पुण्डुनाथ इति स्मृतः ।
<>ब्रह्मशक्तिशिलायास्तु पूर्व्वभागे तु मध्यतः ॥
<>यस्तु पर्व्वतरूपोऽहं स तु भस्माचलाह्वयः ।
<>एवं पुण्यतमे पीठे कुब्जिकापीठसंज्ञके ॥
<>नीलकूटे मया सार्द्धं देवी रहसि संस्थिता ।
<>सत्यास्तु पतितं तत्र विशीर्णं योनिमण्डलम् ॥
<>शिलात्वमगमत् शैले कामाख्या तत्र संस्थिता ।
<>संस्पृश्य तां शिलां मर्त्यो ह्यमर्त्यत्वमवाप्नुयात् ॥
<>अमर्त्यो ब्रह्मसदनं तत्स्थो मोक्षमवाप्नुयात् ।
<>तस्याः शिलाया माहात्म्यं यत्र कामेश्वरी स्थिता ॥
<>अद्भूतं यस्य गुह्ये तु लोहं मस्म भवेद्गतम् ।
[Page2-090-b+ 52]
<>सा चापि प्रत्यहं तत्र पञ्चमूर्त्तिधरा भवेत् ॥
<>मोहार्थं सर्व्वलोकानां ममापि प्रीतये शिवा ।
<>अहं पञ्चमुखेनाशु पञ्चभागे व्यवस्थितः ॥
<>ईशानः पूर्व्वभागस्थः कामेश्वर्य्याः प्रधानतः ।
<>ऐशान्यां तै तत्पुरुषो ह्यघोरस्तस्य सन्निधौ ॥
<>सद्योजातोऽथ वायव्यां वामदेवस्तु सङ्गतः ।
<>देव्याश्चापि नरश्रेष्ठ पञ्चरूपाणि भैरव ! ॥
<>शृणु वेताल ! गुह्यानि देवैरपि सदैव हि ।
<>कामाख्या त्रिपुरा चैव तथा कामेश्वरी शिवा ॥
<>सारदाथ महोत्साहा कामरूपगुणैर्युता ।
<>मयि लिङ्गत्वमापन्ने शिलायां योनिमण्डले ॥
<>सर्व्वे शिलात्वमगमन् शैलरूपाश्च निर्ज्जराः ।
<>यथाहं निजरूपेण रेमे वै सह कामया ॥
<>शिलारूपप्रतिच्छन्नास्तदा सर्व्वास्तु देवताः ।
<>शिलारूपप्रतिच्छन्नाः शैले शैले व्यवस्थिताः ॥
<>रमन्ते च स्वरूपेण नित्यं रहसि सङ्गताः ।
<>ब्रह्माविष्णुरहञ्चात्र दिक्पालाः सर्व्व एव ते ॥
<>अन्येऽप्यत्र स्थिता देवाः सानुकूलाः सदा मयि ।
<>उपासितुं तदा देवीं कामाख्यां कामरूपिणीम् ॥
<>नीलशैलस्विकोणस्तु मध्ये निम्नः सदाशिवः ।
<>तन्मध्ये मण्डलं चारु षष्टिशक्तिसमन्वितम् ॥
<>गुहा मनोभवा तत्र मनोभवविनिर्म्मिता ।
<>योनिस्तस्यां शिलायान्तु शिलारूपा मनोहरा ॥
<>वितस्तिमात्रविस्तीर्णा एकविंशाङ्गुलायता ।
<>क्रमसूक्ष्मविनिर्म्माणभस्मशैलानुगामिनी ॥
<>सिन्दूरकुङ्कुमारक्ता सर्व्वकामप्रदायिनी ।
<>तस्यां योनौ पञ्चरूपा नित्यं तिष्ठति कामिनी ॥
<>महामाया जगद्धात्री मूलभूता सनातनी ।
<>तत्राष्टौ योगिनीर्नित्यं मूलभूताः सनातनीः ॥
<>पूर्व्वोक्ताः शैलपुत्त्राद्याः स्थिता देव्याः समन्ततः ।
<>तासान्तुपीठनामानि शृणु चैकत्र भैरव ! ॥
<>गुप्तकामा च श्रीकामा तथा च विन्ध्यवासिनी ।
<>कटीश्वरी धनस्था तु पाददुर्गा तथापरा ॥
<>दीर्घेश्वरी क्रमादेव प्रकटा भुवनेश्वरी ।
<>स्वयोगिन्यः पीठनाम्ना ख्याता अष्टौ च देवताः ॥
<>सर्व्वतीर्थानि चैकत्र जलरूपाणि भैरव ! ।
<>स्थितानि नाम्ना सौभाग्या वरेण्या प्राणिपुण्यदा ॥
<>विष्णुस्तु तीरे तस्याः स नाम्ना कमल इत्युत ।
<>कामुकायास्तु वटुकः कामाख्याभ्यर्णसंस्थितः ॥
<>लक्ष्मीः सरस्वती देव्यौ देव्या अङ्गे व्यवस्थिते ।
<>ललिताख्याऽभवल्लक्ष्मीर्मातङ्गी तु सरस्वती ॥
<>गणाध्यक्षः पूर्व्वभांगे तस्य शैलस्य संस्थितः ।
<>सिद्धः स नाम्ना विख्यातो द्वारि देव्याः प्रियः सुतः ॥
<>कल्पवृक्षः कल्पवल्ली तिन्तिडी चापराजिता ।
<>भूतास्तस्मिन्महाशैले स्थिते देव्या धृतप्रिये ॥
<>वराहः पाण्डनाथाख्यः स्थितस्तत्र हरिर्यतः ।
<>जघने शिरसी कृत्वा जघान मधुकैटभौ ॥
<>तस्यासन्ने ब्रह्मकुण्डं ब्रह्मणा निर्म्मितं पुरा ।
<>ईशानाख्यं शिरोरत्नं तत् सिद्धेश्वरसंज्ञकम् ॥
<>शिलारूपं सिद्धकुण्डं मध्यस्थं विद्धि भैरव ! ।
<>तस्यासन्न गयाक्षेत्रं क्षेत्रं वाराणसी तथा ॥
<>योनिमण्डलसङ्काशं कुण्डं भूत्वा व्यवस्थितम् ।
[Page2-090-c+ 52]
<>तत्रैवामृतकुण्डन्तु सुधासंघप्रपूरितम् ॥
<>मम प्रियार्थमिन्द्रेण स्थापितं सह निर्ज्जरैः ।
<>वामदेवाह्वयं शीर्षं श्रीकामेश्वरसंज्ञकम् ॥
<>कामकुण्डं महापुण्यं तस्यासन्ने व्यवस्थितम् ।
<>केदारसंज्ञकं क्षेत्रं मध्यस्थं सिद्धकामयोः ॥
<>दीर्घं चतुर्द्दशव्यामं छायाच्छत्राह्वयं तु तत् ।
<>तस्यासन्ने शैलपुत्त्री गुप्तकामाह्वया तु सा ॥
<>गुप्तकुण्डस्य मध्यस्था कामेशग्राब्णि सङ्गता ।
<>कामेश्वरशिलासक्ता कामाख्यासंज्ञिता सदा ॥
<>पूर्व्वभागेन संसक्ता योनेस्तु परभागतः ।
<>कामकामाख्ययोर्म्मध्ये कालरात्रिर्व्यवस्थिता ॥
<>पीठे दीर्घेश्वरी नाम्ना सीमाभागे प्रचण्डिका ।
<>कामाख्या प्रस्तरप्रान्ते कुष्माण्डी नाम योगिनी ॥
<>पीठे कोटीश्वरी नाम्ना योनिरूपेण संस्थिता ।
<>यच्चाघोराह्वयं शीर्षं तत् कामायास्तु दक्षिणे ॥
<>पीठे भैरवनामा तु गीयते परमार्थिभिः ।
<>चामुण्डाभैरवी नाम्ना भैरवासन्नसंस्थिता ॥
<>नायिका कामदा भक्ते चण्डमुण्डविनाशिनी ।
<>कामाभैरवयोर्म्मध्ये स्वयं देवी सुरापगा ॥
<>हिताय सर्व्वजगतां देव्यास्तु प्रीतये स्थिता ।
<>सद्योजाताह्वयं शीर्षं पीठे त्वाम्रातकेश्वरम् ॥
<>भैरवाख्ये गह्वरे तु स्थितं देवर्षिसेवितम् ।
<>विद्धि तत्रैव दुर्गाख्यां नायिकां योगरूपिणीम् ॥
<>सिद्धकामेश्वरी नाम्ना ख्याता देवेषु नित्यशः ।
<>अजीर्णपत्रः सुच्छायो वृक्षस्तत्र तु संस्थितः ॥
<>आम्रातकः कल्पवृक्षः कल्पवल्लीसमन्वितः ।
<>पीठे तु सिद्धगङ्गाख्या स्वयं गङ्गा समुत्थिता ॥
<>आम्रातकस्य निकटे मम प्रीतिविवृद्धये ।
<>पुष्कराख्यन्तु तत् क्षेत्रं पीठे त्वाम्रातकाह्वयम् ॥
<>ऐशान्यां तत्पुरूषाख्यं मम शीर्षं व्यवस्थितम् ।
<>भुवनेश्वरनाम्ना तु पीठे ख्यातञ्च भैरव ! ॥
<>गह्वरं भुवनेशस्य भुवनानन्दसंज्ञकम् ।
<>तस्यासन्ने तु सुरभिः शिलारूपेण संस्थिता ॥
<>कामधेनुरिति ख्याता पीठे कामप्रदायिनी ।
<>योऽसौ सरभमूर्त्तिर्म्मे मध्यखण्डः प्रचण्डकः ॥
<>महाभैरवनामाभूत् कोटिलिङ्गाह्वयस्तु सः ।
<>मूर्त्तिभिः पञ्चभिः पञ्चभागेषु सममास्थितः ॥
<>अहं पश्चादतिप्रीत्या भैरवाख्यः स्थितोऽधरे ।
<>महागौरी तु या देवी योगिनी सिद्धरूपिणी ॥
<>सा ब्रह्मपर्व्वते चास्ते शिलारूपेण चोर्द्ध्वतः ।
<>अतीवरूपसम्पन्ना नाम्ना सा भुवनेश्वरी ॥
<>यत्र ब्रह्मा तु संसक्तो मयि पर्व्वतरूपिणि ।
<>कल्पवल्ली तु तत्रास्ते नाम्ना सा त्वपराजिता ॥
<>कामधेनोरदूरस्था पूर्व्वभागे महेश्वरी ।
<>श्रीकामाख्या योनिरूपा चण्डिका सा तुयोगिनी ॥
<>आग्नेय्यां विद्धि तां संस्थां सर्व्वकामप्रदां शुभाम् ।
<>योगिनी चण्डघण्टाख्या पीठेऽभूत् विन्ध्यवासिनी ॥
<>योगिनी स्कन्दमाता तत्पीठेऽभूद्वनवासिनी ।
<>कात्यायनी पीठनाम्ना पाददुर्गेति गद्यते ॥
<>नैरृत्यां नीलशैलस्य प्रान्ते सा संस्थिता शिवा ।
<>योऽसौ नन्दी मम तनुः स तु पाषाणरूपधृक् ॥
<>संस्थितः पश्चिमद्वारि हनूमान् पीठनामतः” ॥ * ॥
[Page2-091-a+ 52]
<>श्रीऔर्व्व उवाच ।
<>“इति तस्य वचः श्रुत्वा शम्भोरमिततेजसः ।
<>भैरवस्तं तु पप्रच्छ वेतालोऽपि समुत्सुकः” ॥
<>श्रीवेतालभैरवावूचतुः ।
<>“श्रुतः पीठक्रमस्तात देव्याः पूजाक्रमन्ततः ।
<>श्रोतुमिच्छामि मूर्त्तीनां पञ्चानामपि शङ्कर ! ॥
<>रूपाणि पञ्चमूर्त्तीनां मन्त्राणि च समन्ततः ।
<>तथा यन्त्राणि तन्त्राणि वद नौ वृषभध्वज !” ॥
<>ईश्वर उवाच ।
<>“शृणु वक्ष्यामि वेताल मन्त्रं तन्त्रं पृथक् पृथक् ।
<>कामाख्यापञ्चमूर्त्तीनां रूपं कल्पञ्च भैरव ! ॥
<>कामस्थं काममध्यस्थं कामदेवपुटीकृतम् ।
<>कामेन कमयेत् कामी कामं कामे नियोजयेत् ॥
<>ज्येष्ठन्तु व्यञ्जनं ब्रह्म न परः शान्त उच्यते ।
<>प्रथमं क्रमतः कुर्य्यात् तत्संसक्तं सुधामयम् ॥
<>प्रजापतिस्तथा शक्रवीजसंस्थादिसंयुतम् ।
<>चन्द्रार्द्धसहितं वीजं कामाख्यायाः प्रचक्षते ॥
<>इदं धर्म्मप्रदं काममोक्षार्थानां प्रदायकम् ।
<>इदं रहस्यं परममन्यत्र तु सुदुर्ल्लभम् ॥
<>श्रोत्रेणेदं यः शृणुयाद्गुरुवक्त्रान्नरोत्तमः ।
<>स कामानखिलान् प्राप्य शिवलोके महीयते ॥ * ॥
<>“श्रुतिसकलितसारं देवकण्ठौधहारं
<>सकलकलुषहारि श्रीधरामर्त्यकारि ।
<>सुनयशुभयशोभिर्योजयेद्यत्तु गोभि-
<>स्तदिह शिवसमस्तं विघ्नधर्म्माङ्गितास्तम् ॥
<>नयनकलितकारि ध्यानिनां दत्तपारि
<>प्रणयसुनयसंस्थं देवसत्यादिकस्थम् ।
<>परमपदविशीर्णं शुद्धदौर्भाग्यजीर्णं
<>शृणु शिवपदरूपं कामदेव्याः स्वरूपम् ॥
<>श्रवणगमनमात्रान्मार्गितं यस्य नाम
<>प्रभवति बहुभूत्यै नीतिमार्गैकधाम ।
<>सुरगणगणसंधा कुण्डली यस्य शक्ति-
<>स्तदिह परमरूपं चिन्तनीयं कृतीशैः ॥
<>रविशशियुतकर्णा कुङ्कुमापीतवर्णा
<>मणिकनकविचित्रा लोलकर्णा त्रिनेत्रा ।
<>अभयवरदहस्ता साक्षसूत्रप्रशस्ता
<>प्रणतसुरवरेशा सिद्धकामेश्वरी सा ॥
<>अरुणकमलसंस्था रक्तपद्मासनस्था
<>नवतरुणशरीरा मुक्तकेशी सुहारा ।
<>शवहृदि पृथुतुङ्गस्तन्ययुग्मा मनोज्ञा
<>शिशुरविसमवस्त्रा सिद्धकामेश्वरी सा ॥
<>विपुलविभवदात्री स्मेरवक्त्रा सुकेशी
<>दलितकरकदन्ता सासिचन्द्रावनम्रा ।
<>मनसिजदृशदिस्था योनिमुद्रां लषन्ती
<>पवनचलनशक्ता संश्रुतस्थानभागा ॥
<>चिन्त्या चैवं विद्युदग्निप्रकाशा
<>धर्म्मार्थाद्यैः साधिता वाञ्छितार्थैः ।
<>कल्पं तन्त्रं शृण्विदं सम्यगर्थं
<>वेतालत्वं भैरवत्वं प्रतिष्ठम् ॥
<>तस्मिन्नाद्यं मण्डलं विद्धि पश्चात्
<>कार्य्यं तद्वै चन्दनैः पुष्पगन्धैः ।
<>तत्पर्य्यायो लेखने पूर्व्वमुक्तो
[Page2-091-b+ 52]
<>देवीतन्त्रे सोऽत्र पूर्व्वं विधेयः” ॥
<>इति श्रीकालिकापुराणे ६१ अध्यायः ॥
<LEND>
