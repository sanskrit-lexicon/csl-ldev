<L>17668<pc>2-783<k1>धर्म्मः<k2>धर्म्मः
धर्म्मः¦, पुं, (धृ + मन् ।) धनुः । यमः । सोमपः ।
<>इति मेदिनी । मे, १६ ॥ सत्सङ्गः । अर्हन् । इति
<>हेमचन्द्रः । ६ । १५ ॥ देवताविशेषः । स ब्रह्मणो
<>दक्षिणस्तनाज्जातः । (यथा, मत्स्यपुराणे । ३ । १० ।
[Page2-783-c+ 52]
<>“अङ्गुष्ठाद्दक्षिणाद्दक्षः प्रजापतिरजायत् ।
<>धर्म्मस्तनान्तादभवत् हृदयात् कुसुमायुधः ॥”)
<>तस्य भार्य्या दक्षस्य त्रयोदशकन्याः । तस्य
<>चतुर्द्दशापत्यानि यथा । पत्न्यां श्रद्धायां ऋतम्
<>१ मैत्र्यां प्रसादः २ दयायां अभयम् ३ शान्त्यां
<>सुखम् ४ तुष्ट्यां मुत् ५ पुष्ट्यां गर्व्वः ६ क्रियायां
<>योगः ७ उन्नतौ दर्पः ८ बुद्ध्यां अर्थः ९ मेधायां
<>स्मृतिः १० मूर्त्त्यां नरनारायणौ ११ । १२
<>तितिक्षायां क्षेमम् १३ ह्रीसंज्ञायां प्रच्छ्रयः १४ ।
<>इति श्रीभागवतम् ॥ * ॥ अपि च ।
<>“श्रद्धा लक्ष्मीर्धृतिस्तुष्टिः पुष्टिर्मेधा तथा क्रिया ।
<>बुद्धिर्लज्जा वपुः शान्तिः सिद्धिः कीर्त्तिस्त्रयोदशी ।
<>पत्न्यर्थं प्रतिजग्राह धर्म्मो दाक्षायणीः प्रभुः ॥”
<>विष्णुपुराणमते सिद्धिस्थाने ऋद्धिरन्यत् तुल्यम् ॥
<>तासामपत्यानि यथा, --
<>“श्रद्धा कामञ्च श्रीर्दर्पं नियमं धृतिरात्मजम् ।
<>सन्तोषञ्च तथा तुष्टिर्लोभं पुष्टिरसूयत ॥
<>मेधा श्रुतं क्रिया दण्डं नयं विनयमेव च ।
<>बोधं बुद्धिस्तथा लज्जा विनयं वपुरात्मजम् ॥
<>व्यवसायं प्रजज्ञे वै क्षेमं शान्तिरसूयत ।
<>सुखं सिद्धिर्यशः कीर्त्तिरित्येते धर्म्मसूनवः ॥
<>कामो नन्दी सुतं हर्षं धर्म्मपौत्त्रमसूयत ॥” * ॥
<>अधर्म्मवंशो यथा, मार्कण्डेयपुराणे ।
<>“हिंसा भार्य्या त्वधर्म्मस्य तस्यां जज्ञे तथानृतम् ।
<>कन्या च निकृतिस्ताभ्यां सुतौ द्बौ नरकं भयम् ॥
<>माया च वेदना चैव मिथुनं द्वयमेतयोः ।
<>भयाज्जज्ञेऽथ वै माया मृत्युं भूतापहारिणम् ॥
<>वेदना स्वसुतञ्चापि दुःखं जज्ञेऽथ रौरवात् ।
<>मृत्योर्व्याधिर्जराशोकतृष्णाः क्रोधश्च जज्ञिरे ॥
<>दुःखोत्तराः स्मृता ह्येते सर्व्वे चाधर्म्मलक्षणाः ।
<>नैषां भार्य्यास्ति पुत्त्रो वा सर्व्वे ते ह्यूर्द्ध्वरेतसः ॥”
<>धर्म्मोत्पत्तिर्यथा, वराहपुराणे ।
<>“अथोत्पत्तिं प्रवक्ष्यामि धर्म्मस्य महतो नृप ! ।
<>माहात्म्यञ्च तिथिञ्चैव तन्निबोध नराधिप ! ।
<>सर्व्वं ब्रह्माव्ययः शुद्धपरादपरसंज्ञितः ।
<>स सिसृक्षुः प्रजास्त्वादौ पालनञ्च व्यचिन्तयत् ॥
<>तस्य चिन्तयतस्त्वङ्गाद्दक्षिणाच्छ्वेतकुण्डलः ।
<>प्रादुर्बभूव पुरुषः श्वेतमाल्यानुलेपनः ।
<>तं दृष्ट्वोवाच भगवांश्चतुष्पात् स्यात् कृते युगे ।
<>त्रेतायां त्रिपदश्चासौ द्बिपदो द्बापरेऽभवत् ॥
<>कलावेकेन पादेन प्रजाः पालयते प्रभुः ।
<>षड्गेहो ब्राह्मणानां स त्रिधा क्षत्त्रे व्यवस्थितः ॥
<>द्विधा विश्येकधा शूद्रे स्थितः सर्व्वगतः प्रभुः ।
<>गुणद्रव्यक्रियाजातिचतुष्पादः प्रकीर्त्तितः ॥
<>त्रिशृङ्गोऽसौ स्मतो वेदे ससंहितपदक्रमः ।
<>तथा आद्यन्त ओङ्कारद्बिशिराः सप्तहस्तवान्
<>उदात्तादित्रिभिर्बद्ध एवं धर्म्मो व्यवस्थितः ॥
<>ब्रह्मोवाच ।
<>अद्यप्रभृति ते धर्म्म । तिथिरस्तु त्रयोदशी ॥
<>यस्तामुपोष्य पुरुषो भवन्तं समुपार्ज्जयेत् ।
<>कृत्वा पापसमाचारं तस्मान्मुञ्चति मानवः ॥”
<>तस्य पुत्त्रा यथा, वामनपुराणे ।
[Page2-784-a+ 52]
<>“धर्म्मस्य भार्य्या हिंसाख्या तस्यां पुत्त्रचतुष्टयम् ।
<>सम्प्राप्तं मुनिशार्द्दूल ! योगशास्त्रविचारकम् ॥
<>ज्येष्ठः सनत्कुमारोऽभूद्द्बितीयश्च सनातनः ।
<>तृतीयः सनको नाम चतुर्थश्च सनन्दनः ॥
<>साङ्ख्यवेत्तारमपरं कपिलं वोढुमासुरिम् ।
<>दृष्ट्वा पञ्चशिखं श्रेष्ठं योगयुक्तं तपोनिधिम् ॥
<>ज्ञानयोगं न ते दद्युर्ज्यायांसोऽपि कनीयसाम् ॥”
<>(चतुर्द्दशद्वापरे वेदव्यसनादयमेव व्यास आसीत् ।
<>यथा, देवीभागवते । १ । ३ । २९ ।
<>“त्रयोदशे चान्तरिक्षो धर्म्मश्चापि चतुर्द्दशे ॥”
<>यथा, च ब्रह्माण्डे । २७ अध्याये ।
<>“धर्म्मो नारायणो नाम व्यासस्तु भविता यदा ।
<>तदाप्यहं भविष्यामि भविष्यामि महामुनिः ॥
<>बालखिल्याश्रमे पुण्यपर्व्वते गन्धमादने ।
<>तत्रापि मम ते पुत्त्रा भविष्यति तपोधनाः ॥
<>सुधामा कव्यपश्चैव कनिष्ठा विरजास्तथा ।
<>मम योगबलोपेता विमना ह्यूर्द्धरेतसः ॥
<>प्राप्य माहेश्वरं तेजो रुद्रलोकाय संस्थिताः ॥”
<>क्वचित् युगस्य वैपरीत्यकथनन्तु कल्पभेदादवि-
<>रुद्धमित्यधिगन्तव्यम् ॥) धर्म्मलक्षणं यथा, --
<>“पात्रे दानं मतिः कृष्णे मातापित्रोश्च पूजनम् ।
<>श्रद्धा वलिर्गवां ग्रासः षड्विधं धर्म्मलक्षणम् ॥”
<>इति पाद्मोत्तरखण्डम् ॥ * ॥
<>धर्म्माङ्गानि यथा, पाद्मभूमिखण्डे ।
<>“ब्रह्मचर्य्येण सत्येन तपसा च प्रवर्त्तते ।
<>दानेन नियमेनापि क्षमाशौचेन वल्लभ ! ॥
<>अहिंसया सुशान्त्या च अस्तेयेनापि वर्त्तते ।
<>एतैर्द्दशभिरङ्गैस्तु धर्म्ममेव प्रसूचयेत् ॥”
<>धर्म्ममूलं यथा, मत्स्यपुराणे ।
<>“अद्रोहश्चाप्यलोभश्च दमो भूतदयातपः ।
<>ब्रह्मचर्य्यं ततः सत्यमनुक्रोशः क्षमा धृतिः ।
<>सनातनस्य धर्म्मस्य मूलमेतद्दुरासदम् ॥”
<>कलेर्दशसहस्रवर्षान्ते धर्म्मादयो हरेः पदं गमि-
<>ष्यन्ति । यथा, --
<>“शालग्रामो हरेर्मूर्त्तिर्जगन्नाथश्च भारतम् ।
<>कलेर्दशसहस्रान्ते ययौ त्यक्त्रा हरेः पदम् ॥
<>सत्त्वञ्च धर्म्मं सत्यञ्च वेदाश्च ग्रामदेवताः ।
<>व्रतं तपश्चानशनं ययुस्तैः सार्द्धमेव च ॥”
<>इति ब्रह्मवैवर्त्ते प्रकृतिखण्डम् ॥ * ॥
<>धर्म्माधारस्थानानि यथा, --
<>“यत्र स्थानं तवाधारो वदामि श्रूयतां विभो ! ।
<>वैष्णवेषु च सर्व्वेषु यतिषु ब्रह्मचारिषु ॥
<>पतिब्रतासु प्राज्ञेषु वानप्रस्थेषु भिक्षुषु ।
<>नृपेषु धर्म्मशीलेषु सत्सु सद्बैश्यजातिषु ॥
<>द्विजसेविषु शूद्रेषु सत्संसर्गस्थितेषु च ।
<>एषु त्वं सन्ततं पूर्णो धर्म्मराज ! विराजसे ॥
<>युगे युगे तवाधारा एते पुण्यतमा जनाः ॥”
<>अपि च ।
<>“अश्वत्थवटविल्वेषु तुलसीचन्दनेषु च ।
<>देवार्हेषु च पुष्पेषु विद्यमानोऽसि शाखिषु ॥
<>देवालयेषु तीर्थेषु सतां शश्वद्गृहेषु च ।
<>वेदवेदाङ्गश्रवणजनेषु च सभासु च ॥
[Page2-784-b+ 52]
<>श्रीकृष्णगुणनामोक्तश्रुतिगीतस्थलेषु च ।
<>व्रतपूजातपोन्याययज्ञसाक्षिस्थलेषु च ॥
<>दीक्षापरीक्षाशपथगोष्ठगोष्पदभूमिषु ।
<>गवां गृहेषु गोष्ठेषु विद्यमानो हि पश्यसि ॥
<>कृशता ते न भविता धर्म्मैतेषु स्थलेषु च ॥
<>धर्म्मागम्यस्थानानि यथा, --
<>“एतदन्येषु कृशता यदगम्यञ्च तत् शृणु ।
<>पुंश्चलीषु तद्गृहेषु गृहेषु नरघातिनाम् ॥
<>नरघातिषु नीचेषु मूर्खेषु च खलेषु च ।
<>देवतागुरुविप्रेषु पाल्यानां धनहारिषु ॥
<>असन्नरेषु धूर्त्तेषु चौरेषु रतिभूमिषु ।
<>दुरोदरसुरापानकलहानां स्थलेषु च ॥
<>शालग्रामसाधुतीर्थपुराणरहितेषु च ।
<>दस्युग्रस्तेषु देवेषु तालच्छायासु गर्व्विषु ॥
<>असिजीविमसीजीविदेवलग्रामयाजिषु ।
<>वृषवाहस्वर्णकारजीवहिंसोपजीविषु ॥
<>भर्तृनिन्दितनारीषु स्त्रीजितेषु च पुंसु च ।
<>दीक्षासन्धिविष्णुभक्तिविहीनेषु द्विजेषु च ॥
<>स्वाङ्गकन्याविक्रयिषु स्वयोषिद्विक्रयिष्वथ ।
<>शालग्रामसुरग्रन्थभूमिविक्रयिषु प्रभो ! ॥
<>मित्रद्रोहिकृतघ्नेषु सत्यविश्वासघातिषु ।
<>शरणागतहीनेषु आश्रितघ्नेषु तेषु च ॥
<>शश्वन्मिथ्योक्तिशीलेषु तथा सीमापहारिषु ।
<>कामात्क्रोधात्तथा लोभान्मिथ्यासाक्षिप्रवादिषु ॥
<>पुण्यकर्म्मविहीनेषु पुण्यकर्म्मविरोधिषु ।
<>स्थातुमेतेषु निन्द्येषु नाधिकारस्तव प्रभो ! ॥”
<>इति ब्रह्मवैवर्त्ते श्रीकृष्णजन्मखण्डे ४२ अध्यायः ॥
<>देवादीनां धर्म्मो यथा, --
<>सुकेशिरुवाच ।
<>“किंलक्षणो भवेद्धर्म्मः किमाचरणसत्क्रियः ।
<>यमाश्रित्य न सीदन्ति देवाद्यास्तु तदुच्यताम् ॥
<>ऋषय ऊचुः ।
<>देवानां परमो धर्म्मः सदा यज्ञादिकाः क्रियाः ।
<>स्वाध्यायवेदवेत्तृत्वं विष्णुपूजारतिः स्मृतिः ॥
<>दैत्यानां बाहुशालित्वं मात्सर्य्यं युद्धसत्क्रिया ।
<>विन्दनं नीतिशास्त्राणां हरशक्तिरुदाहृता ॥
<>सिद्धानासुदितो धर्म्मो योगयुक्तिरनुत्तमा ।
<>स्वाध्यायं ब्रह्मविज्ञानं भक्तिर्द्वाभ्यामपि स्थिरा ॥
<>उत्कृष्टोपासनं ज्ञेयं नृत्यवाद्येषु वादिता ।
<>सरस्वत्यां स्थिरा भक्तिर्गान्धर्व्वो धर्म्म उच्यते ॥
<>विद्याधरत्वमतुलं विज्ञानं पौरुषे मतिः ।
<>विद्याधराणां धर्म्मोऽथ भवान्यां भक्तिरेव च ॥
<>गान्धर्व्वविद्यावेदित्वं भक्तिः स्थाणौ तथा स्थिरा ।
<>कौशल्यं सर्व्वशिल्पेषु धर्म्मः कैम्पुरुषः स्मृतः ॥
<>ब्रह्मचर्य्यममानित्वं योगाभ्यासरतिर्दृढा ।
<>सर्व्वत्र कामचारित्वं धर्म्मोऽयं पैतृकः स्मृतः ॥
<>ब्रह्मचर्य्यं यताशित्वं जप्यज्ञानञ्च राक्षस ! ।
<>नियमा धर्म्मवेदित्वमार्षं धर्म्मं प्रचक्षते ॥
<>स्वाध्यायं ब्रह्मचर्य्यञ्च दानं यजनमेव च ।
<>अकार्पण्यमनायासं दयाहिंसाक्षमादयः ॥
<>जितेन्द्रियत्वं शौचञ्च माङ्गल्यं भक्तिरुच्यते ।
<>शङ्करे भास्करे देव्यां धर्म्मोऽयं मानवः स्मृतः ॥
[Page2-784-c+ 52]
<>धनाधिपत्यं भोगानि स्वाध्यायं शङ्करार्च्चनम् ।
<>अहङ्कारमशौचञ्च धर्म्मोऽयं गुह्यकेष्विति ॥
<>परदाराभिमर्षित्वं परार्थेऽपि च लोलुपा ।
<>स्वाध्यायस्त्र्यम्बके भक्तिर्धर्म्मोऽयं राक्षसः स्मृतः ॥
<>अविवेकताथाज्ञानं शौचहानिरसत्यता ।
<>पिशाचानामयं धर्म्मः सदा चामिषगृध्नुता ॥
<>योनयस्तु द्वादशैताः सह धर्म्माश्च राक्षस ! ।
<>ब्रह्मणा कथिताः पुण्या द्वादशैव गतिप्रदाः ॥”
<>इति वामनपुराणे ११ अध्यायः ॥
<>धर्म्माधर्म्मलक्षणम् । यथा, --
<>“अहिंसालक्षणो धर्म्मो हिंसा चाधर्म्मलक्षणा ॥”
<>इति महाभारतम् ॥
<>“वेदप्रणिहितो धर्म्मो ह्यधर्म्मस्तद्विर्य्ययः ॥”
<>इति श्रीभागवतम् ॥
<>“विहितक्रियया साध्यो धर्म्मः पुंसां गुणो मतः ।
<>प्रतिषिद्धक्रियासाध्यः स गुणोऽधर्म्म उच्यते ॥”
<>इति धर्म्मदीपिका ॥
<>(दुह्यवंशीयनृपविशेषः । यथा, भागवते । ९ । २३ । १४ ।
<>“द्रुह्योस्तु तनयो वभ्रुः सेतुस्तस्यात्मजस्ततः ।
<>आरब्दस्तस्य गान्धारस्तस्य धर्म्मस्ततो धृतः ॥”)
<LEND>
