<L>19897<pc>3-012<k1>पञ्चमीव्रतं<k2>पञ्चमीव्रतं
पञ्चमीव्रतं¦, क्ली, (पञ्चम्यां माघशुक्लपञ्चमीमारभ्य
<>षड्वर्षं यावत् प्रतिमासीयशुक्लपञ्चम्यां स्त्रिया
[Page3-012-c+ 52]
<>कर्त्तव्यं व्रतम् नियमविशेषः ।) माघशुक्लपञ्चमी
<>मारभ्य षड्वर्षपर्य्यन्तं प्रतिमासीयशुक्लपञ्चम्यां
<>स्त्रीकर्त्तव्यनियमविशेषः । तत्प्रयोगो यथा, तत्रादौ
<>कृतनित्यक्रिया यजमाना कुशहस्ताचम्य स्वस्ति-
<>वाचनपूर्व्वकं सङ्कल्पं कुर्य्यात् । विष्णुर्नमोऽद्य माघे
<>मासि शुक्ले पक्षे पञ्चम्यां तिथौ अमुकगोत्रा श्री-
<>अमुकी पुत्त्रपौत्त्राद्यनवच्छिन्नसन्ततिमहदैश्वर्य्य-
<>सौभाग्यारोग्यसौन्दर्य्यावैधच्यप्राप्तिपूर्व्वकविष्णुलो-
<>कप्राप्तिकामा अद्यारभ्य षड्वर्षपर्य्यन्तं प्रतिमा-
<>सीयशुक्लपञ्चम्यां गणपत्यादिनानादेवतासलक्ष्मी-
<>कवासुदेवपूजापूर्व्वकभविष्यपुराणोक्तकथाश्रवण-
<>रूपषट्पञ्चमीव्रतमहं करिष्ये । इति सङ्कल्प्य
<>सूक्तं पाठयेत् । ततः सामान्यार्घ्यादि आसनशुद्धि-
<>भूतशुद्धिमातृकान्यासकराङ्गन्यासान्तं कृत्वा गणे-
<>शादीन् संपूज्य लक्ष्मीं नारायणञ्च यथाशक्ति
<>पूजयेत् । ततो भोज्योत्सर्गं कृत्वा प्रणमेत् ॥ * ॥
<>अथ कथा ।
<>“शेषशय्यासमासीनं लक्ष्मीधृतपदाम्वुजम् ।
<>योगनिद्रान्वितं कृष्णं नारदः परिपृच्छति ॥
<>केनोपायेन भगवन्नारी दुःखं न विन्दति ।
<>सौ भाग्यारोग्यसौन्दर्य्यपुत्त्रपौत्त्रादिकं लभेत् ॥
<>इत्युक्तो माधवश्चक्रे लक्ष्मीमुखनिरीक्षणम् ।
<>इङ्गिताकारतत्त्वज्ञा पद्मा पद्माक्षवल्लभा ।
<>वल्लभाज्ञां पुरस्कृत्य प्रीता वचनमब्रवीत् ॥
<>श्रीरुवाच ।
<>षट्पञ्चमीव्रतं सम्यक् श्रूयतां पापनाशनम् ।
<>सौभाग्यारोग्यसौन्दर्य्यपुत्त्रपौत्त्रधनप्रदम् ॥
<>माघे मासि सिते पक्षे पञ्चमी या शुभा भवेत् ।
<>तस्यामारभ्य कर्त्तव्यं षडब्दं व्रतमुत्तमम् ॥
<>प्रतिमासि च पञ्चम्यां लक्ष्मीं संपूज्य केशवम् ।
<>पूजयेद्गन्धपुष्पाद्यैर्न्यैवेद्यैश्च पृथग्विधैः ॥
<>कुर्य्याद्धोमञ्च विधिवत् गणेशस्य ग्रहस्य च ।
<>विष्णोर्लक्ष्म्याश्च वाग्देव्या दुर्गाया विभवक्रमात् ॥
<>अन्येषाञ्च यथाशक्ति तिलाज्ययवधान्यकैः ।
<>ततोऽश्नीयादलवणमादौ संवत्सरद्वयम् ॥
<>तृतीये च चतुर्थे च हविष्यान्नञ्च भोजयेत् ।
<>पञ्चमे फलमश्नीयात् षष्ठेकुर्य्यादुपोषणम् ।
<>षष्ठे प्रतिष्ठा कर्त्तव्या भोजयेद्द्वादश द्बिजान् ॥
<>तत्र षोडशदानानि हेमशृङ्गीमलङ्कृताम् ।
<>दक्षिणासहितां दद्यादाचार्य्याय मुनीश्वर ! ॥
<>ततः षड्डल्लकं दद्यात् सर्व्वालङ्कारभूषितम् ।
<>काञ्चनप्रतिमायुग्मलक्ष्मीनारायणान्वितम् ॥
<>विधिनानेन या कुर्य्यात् पञ्चमीव्रतमुत्तमम् ।
<>स्ववंशांस्तु समुद्धृत्य विष्णुलोकमवाप्नुयात् ॥
<>एतत्ते कथितं विप्र ! मर्त्यलोके प्रकाशितम् ।
<>शोकसन्तापहानिश्च वृथादुःखं न जायते ॥
<>धर्म्म्यं यशस्यमायुष्यमैश्वर्य्यञ्चापि वर्द्धयेत् ।
<>याश्च कुर्व्वन्ति भूर्लोके तासां सर्व्वं षुखावहम् ॥
<>श्रीरुवाच ।
<>शृणु सत्यं मुनिश्रेष्ठ ! देव्या यत् कथितं मयि ।
<>तदनुष्ठानसर्व्वन्तु प्रतिष्ठाञ्च द्बिजोत्तम् ! ॥
<>या करोति व्रतं साध्वी सर्व्वकामफलं लभेत् ।
[Page3-013-a+ 52]
<>तस्याः श्रीर्निश्चला गेहे सत्यं सत्यं हि नारद ! ॥
<>यथेन्द्राणी महेन्द्रस्य लक्ष्मीर्लक्ष्मीपतेर्यथा ।
<>शङ्करस्य यथा गौरी सापि भर्त्तुर्भवेत्तथा ॥
<>या पञ्चमीव्रतं कुर्य्यात् सा भवेच्च पतिव्रता ।
<>यथोक्तविधिना या तु कुर्व्वीत व्रतमुत्तमम् ॥
<>पुत्त्रपौत्त्रधनैश्वर्य्यं पञ्चमीकरणादपि ।
<>एतत्ते कथितं सर्व्वं तत्त्वं कमललोचन ! ॥
<>नारद उवाच ।
<>केनापि कथितं पूर्व्वं कृतं केनापि वा पुनः ।
<>प्राप्तं कुत्र त्वया देवि ! श्रोतुमिच्छामि तद्बद ॥
<>श्रीरुवाच ।
<>माघे मासि सिते पक्षे पञ्चम्याञ्च महामुने ! ।
<>निशावसानसमये चन्द्रभागां महानदीम् ॥
<>हंससङ्घैः समाकीर्णां नलिनीपुलिनोज्ज्वलाम् ।
<>तत्र गौरी शची मेधा सावित्री चोर्व्वशी परा ॥
<>नारायणं समारोप्य कुर्व्वन्ति व्रतमुत्तमम् ।
<>काम्यव्रतमिदं पद्मे ! लभते फलमुत्तमम् ॥
<>हर्षवतीञ्च तां वीक्ष्य प्रोवाच कमलालया ।
<>पुष्पञ्च देहि मे धूपं दीपं नैवेद्यडल्लकम् ॥
<>मया तव प्रसादेन क्रियते व्रतमुत्तमम् ।
<>ततस्तासां फलैः पुष्पैर्नैवेद्यैश्च व्रतं कृतम् ॥
<>ततस्तासां प्रसादेन वल्लभाहं जनार्द्दन ! ।
<>त्वयि देव जगन्नाथ ! नरनारीगणेन च ॥
<>भक्त्या मया ते कथितं मर्त्यलोके प्रकाशितम् ।
<>या करोति व्रतं ह्येतत् यथाविधिविधानतः ॥
<>इह लोके सुखं भुक्त्वा नारायणपुरं व्रजेत् ।
<>श्रुत्वा व्रतस्य माहात्म्यं व्रतमेतत् चरन्ति याः ॥
<>न किञ्चिद्दुष्कृतं लोके तासां सत्यं वदाम्यहम् ।
<>हरन्ति तासां पापानि याश्च शृण्वन्त्यहर्निशम् ॥
<>नारायणं नमस्कृत्य प्रपूज्य च विसर्ज्जयेत् ॥”
<>इति भविष्यपुराणोक्ता षट्पञ्चमीव्रतकथा
<>समाप्ता ॥
<LEND>
