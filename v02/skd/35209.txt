<L>35209<pc>5-040<k1>शस्त्रहतचतुर्द्दशी<k2>शस्त्रहतचतुर्द्दशी
शस्त्रहतचतुर्द्दशी¦, स्त्री, (शस्त्रहतानां चतुर्द्दशी ।
<>युद्धादिहतानां श्राद्धादिकर्म्मणि प्रशस्ततया-
<>स्यास्तथात्वम् ।) गौणाश्विनकृष्णचतुर्द्दशी ।
<>गौणकार्त्तिककृष्णचतुर्द्दशी च । यथा, लिङ्ग-
<>पुराणम् ।
<>“दीपमालां तथा कृष्णचतुर्द्दश्यां शिवाग्रतः ।
<>चतुष्पथे च नद्याञ्च चत्वरेषु गृहेषु च ।
<>एकविंशकुलोपेतो वसेच्छिवपुरे नरः ॥”
<>अत्र शस्त्रहतानामुल्कादानं अन्येषान्तु दर्शे ।
<>इति संवत्सरकौमुदी ॥ * ॥ अन्यच्च । अथ
<>शस्त्रहतचतुर्द्दशी तत्र विष्णुः । युद्धहतानां
<>श्राद्धकर्म्मणि चतुर्द्दशी प्रशस्ता । युद्धहताना-
<>मेवेति न नियमार्थमिदम् । ब्रह्मपुराणे ।
<>“प्रायोऽनशनशस्त्राग्निविषाद्युद्बन्धिनान्तथा ।
<>चतुर्द्दश्यान्तु कर्त्तव्यं तृप्त्यर्थमिति निश्चयः ॥”
<>प्रायो महापथगमनम् । वायुपुराणे ।
<>“युवानस्तु गृहे यस्य मृषास्तेषान्तु दापयेत् ।
<>शस्त्रेण तु हता ये वै तेषां दद्याच्चतुर्द्दशीम् ॥”
<>युवान एव पित्रादयो मृता इत्यर्थः । मरीचिः ।
<>“विषशस्त्रश्वापदाहितिर्य्यग्ब्राह्मणघातिनाम् ।
<>चतुर्द्दश्यां क्रिया कार्य्या अन्येषान्तु विगर्हिता ॥”
<>ब्राह्मणकृतघातोऽस्यास्तीति ब्राह्मणघाती ये च
<>वै ब्राह्मणैर्हता इति ब्रह्मपुराणवचनात् । न तु
<>कृतब्राह्मणघातः तस्य पतितत्वात् अन्येषाम-
<>शस्त्रादिहतानाम् । एतच्च शस्त्रहतश्राद्धं
<>विष्ण्वादिभिः सामान्यप्रकरणलिखनात् सकल-
<>कृष्णपक्षसाधारणं पित्रादीनामेव पार्व्वणविधि-
<>प्रकरणात् पार्व्वणविधिना कार्य्यम् ।
<>“सपिण्डीकरणादूर्द्ध्वं यत्र यत्र प्रदीयते ।
<>तत्र तत्र त्रयं कुर्य्याद्बर्ज्जयित्वा मृताहनि ॥”
<>इति शङ्खवचनाच्च ॥ * ॥
<>ननु अन्येषान्तु विगहिता इति श्रवणात् । कथं
<>त्रैपुरुषिकपार्व्वणविधिः । न यस्य पुरुषास्त्रय
<>एव शस्त्रहतास्तस्य त्रैपुरुषिकविधिरुपपद्यते ।
<>एवं यस्य द्वौ शस्त्रहतावेको वा तेनापि द्वैपुरु-
<>षिकैकपुरुषिकं पार्व्वणं कर्त्तव्यम् । यथा, मनुः ।
<>“पिता यस्य तु वृत्तः स्यात् जीवेच्चापि पिता-
<>महः ।
<>पितुः सनामसङ्कीर्त्त्य कीर्त्तयेत् प्रपितामहम् ॥”
[Page5-040-b+ 52]
<>तथा हारीतः ।
<>“पितामहेऽपि जीवे वै पितर्य्येव समापयेत् ॥”
<>नन्वेकोद्दिष्टमेव श्रूयते । यथा शङ्खः ।
<>“सपिण्डीकरणादूर्द्ध्वमृते कृष्णचतुर्द्दशीम् ।
<>प्रतिसंवत्सरादन्यदेकोद्दिष्टं न कारयेत् ॥”
<>यमः ।
<>“सपिण्डीकरणादूर्द्ध्वं यत् पितृभ्यः प्रदीयते ।
<>एकोद्दिष्टविधानेन तत् कार्य्यं शस्त्रघातिने ॥”
<>भविष्यपुराणे ।
<>“समत्वमागतस्यापि पितुः शस्त्रहतस्य च ।
<>चतुर्दश्यान्तु कर्त्तव्यमेकोद्दिष्टं न पार्व्वणम् ॥
<>चतुर्द्दश्यान्तु यच्छ्राद्धं सपिण्डीकरणे कृते ।
<>एकोद्दिष्टविधानेन तत्कार्य्यं शस्त्रघातिने ॥” * ॥
<>उच्यते । एषां वचनानाममूलकत्वात् समूलत्वे-
<>ऽपि पार्व्वणाशक्तविषयाण्येतानि विष्ण्वादिवच-
<>नेषु पार्व्वणावगतेः । भ्रात्रादीनान्तु शस्त्रहता-
<>नामेकोद्दिष्टविधिना कार्य्यम् ।
<>“अपुत्त्रा ये मृताः केचित् स्त्रियो वा पुरुषाश्च
<>ये ।
<>तेषामपि च देयं स्यादेकोद्दिष्टं न पार्व्वणम् ॥”
<>इत्यापस्तम्बवचनेन पार्व्वणनिषेधात् । तच्च न
<>सकलकृष्णपक्षसाधारणं विष्ण्वादिवचनेषु श्राद्ध-
<>शब्दस्य पार्व्वणपरत्वोक्तेः । किन्त्वाश्विनमासीय-
<>कृष्णपक्षविषयम् । ब्रह्मपुराणे प्रायोऽनशने-
<>त्यादिना सकलकृष्णपक्षसाधारणं श्राद्धमभि-
<>धाय आश्विने । तर्पणीयाश्चतुर्द्दश्यां लुप्तपिण्डो-
<>दकक्रिया । इति यत् पुनरभिधानं तच्छस्त्र-
<>हतभ्रात्रादिविषयं अतएव तत्रैवामावास्यायां
<>पितरः पूज्या नान्दीमुखा अपीति वृद्धप्रपिता-
<>महादीनामपि श्राद्धं दर्शितम् । इत्यञ्च चतु-
<>र्द्दश्यामशस्त्रहतश्राद्धनिन्दा आश्विनमासीय-
<>पक्षश्राद्धादिकल्पव्यतिरिक्तसामान्यकृष्णपक्षवि-
<>हितश्राद्धकाम्यश्राद्धविषया प्रकरणभेदेन श्राद्ध-
<>कर्म्मभेदात् सामान्यविशेषन्यायात् इतरथा चतु-
<>र्द्दश्यां संक्रान्तिश्राद्धेऽशस्त्रहतनिन्दा स्यात् ।
<>अतएव कृष्णपक्षे दशम्यादौ वर्ज्जयित्वा चतु
<>र्द्दशीमिति मनुवचनेऽपि चतुर्द्दशीवर्ज्जनं पक्ष-
<>श्राद्धादिव्यतिरिक्तश्राद्धविषयम् ॥ * ॥ ननु
<>शस्त्रादिहतानां श्राद्धनिषेधः श्रुयते । तथा
<>छागलेयः ।
<>“शस्त्रविप्रहतानाञ्च शृङ्गिदंष्ट्रिसरीसृपैः ।
<>आत्मनस्त्यागिनाञ्चैव श्राद्धमेषां न कारयेत् ॥”
<>सत्यं बुद्धिपूर्व्वहतानामेव । प्रमादमृतानान्तु
<>श्राद्धादिकमाहाङ्गिराः ।
<>“अथ कश्चित् प्रमादेन म्रियतेऽग्न्युदकादिभिः ।
<>अशौचं तस्य कर्त्तव्यं कर्त्तव्या चोदकक्रिया ॥”
<>अबुद्धिपूर्व्वमपि शृङ्ग्यादिभिः क्रीडां कुर्व्वतां
<>मृतानां न कर्त्तव्यम् । यथा, ब्रह्मपुराणम् ।
<>“शृङ्गिदंष्ट्रिनखिव्यालविषवह्निस्त्रिया जलैः ।
<>आदरात् परिहर्त्तव्यः कुर्व्वन् क्रीडां मृतस्तु यः ॥”
<>परिहर्त्तव्यः श्राद्धादौ शास्त्रानुमत्या बुद्धिपूर्व्व-
<>मृतानामपि कर्त्तव्यम् । यथाह वृद्धगार्ग्यः ।
[Page5-040-c+ 52]
<>“वृद्धः शौचस्मृतेर्लुप्तः प्रत्याख्यातभिषक्क्रियः ।
<>आत्मानं घातयेद्यस्तु भृग्वग्न्यनशनादिभिः ॥
<>अस्य त्रिरात्रमशौचं द्बितीये त्वस्थिसञ्चयः ।
<>तृतोये तूदकं कृत्वा चतुर्थ श्राद्धमिष्यते ॥”
<>एवं क्रीडाव्यतिरेकेणाबुद्धिपूर्व्वं मृताः शास्त्रानु-
<>मत्या बुद्धिपूर्व्वकमृता अपि श्राद्धार्हाः कथं
<>लुप्तपिण्डोदकत्वमिति चेत् गौणमिति ब्रूमः ।
<>बुद्धिपूर्व्वे पिण्डोदकक्रियालोपादिति । इति
<>श्राद्धविवेकः ॥
<LEND>
