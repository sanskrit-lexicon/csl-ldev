<L>33497<pc>4-461<k1>विसर्पः<k2>विसर्पः
विसर्पः¦, पुं, (वि + सृप + घञ् ।) रोगविशेषः ।
<>तत्पर्य्यायः । विसर्पिः २ सचिवामयः ३ । इति
<>राजनिर्घण्टः ॥ तत्र विप्रकृष्टं निदानं संख्यां
<>निरुक्तिञ्चाह ।
<>“लवणाम्लकटूष्णादिसेवनाद्दोषकोपतः ।
<>विसर्पः सप्तधा ज्ञेयः सर्व्वतः परिसर्पणात् ॥”
<>आदिशब्दाच्चरकोक्तहरितशाकशिण्डाकप्रभृ-
<>तीनां ग्रहणम् ॥ * ॥ सप्तधात्वं विषृणोति ।
<>“पृथक् त्रयस्त्रिभिश्चैको विसर्पा द्बन्द्वजास्त्रयः ।
<>वातिकः पैत्तिकश्चैव कफजः सान्निपातिकः
<>चत्वार एते वीसर्पा वक्ष्यन्ते द्वन्द्वजास्त्रयः ॥
<>आग्नेयो वातपित्ताभ्यां ग्रन्थाख्यः कफवातजः ।
[Page4-461-c+ 52]
<>यस्तु कर्दमको घोरः स पित्तकफसम्भवः ॥” * ॥
<>विसर्पदोषदूष्याणि संगृह्याह ।
<>“रक्तं लसीका त्वङ्मांसं दूष्यं दोषास्त्रयो मलाः ।
<>विसर्पाणां समुत्पत्तौ हेतवः सप्त धातवः ॥”
<>त्रयो मलाः वातपित्तकफाः । दोषाः दूषका
<>इत्यर्थः । अन्यथा दोषा मला इत्यत्र पुनरुक्ति-
<>दोषोऽगलिष्यत् ॥ * ॥ वातिकस्य लक्षणमाह ।
<>“तत्र वातात् परीसर्पो वातज्वरसमव्यथः ।
<>शोफस्फुरणनिस्तोदभेदायामार्त्तिहर्षवान् ॥”
<>परीसर्पो विसर्पः । वातज्वरसमव्यथः शिरो-
<>हृद्गात्रोदरशूलादियुक्तः । भेदः विदारणेनेव
<>व्यथा । आयामः आकर्षणेनेव व्यथा ॥ * ॥
<>पैत्तिकमाह ।
<>“पित्ताद्द्रुतगतिः पित्तज्वरलिङ्गोऽतिलोहितः ॥”
<>द्रुतगतिः शीघ्रप्रसरणशीलः ॥ * ॥ श्लैष्मिक-
<>माह ।
<>“कफात् कण्डुयुतः स्निग्धः कफज्वरसमानरुक् ॥”
<>सान्निपातिकमाह ।
<>“सन्निपातसमुत्थश्च सर्व्वरूपसमन्वितः ॥” * ॥
<>वातपैत्तिकस्याग्निविसर्पाख्यस्य च लक्षणमाह ।
<>“वातपित्तज्वरच्छर्द्दिमूर्च्छातीसारतृड् भ्रमैः ।
<>अस्थिभेदाग्निसदनतमकारोचकैर्युतः ॥
<>करोति सर्व्वमङ्गञ्च दीप्ताङ्गारावकीर्णवत् ।
<>यं यं देशं विसर्पश्च संसर्पति भवेत् स सः ॥
<>शान्ताङ्गारासितो नीलो रक्तो वा सूपचीयते ।
<>अग्निदग्ध इव स्फोटैः शीघ्रगत्वात् द्रुतञ्च सः ॥
<>मर्मानुसारी वीसर्पः स्यादतोऽतिबलस्ततः ।
<>व्यथेताङ्गं हरेत् संज्ञां निद्राञ्च श्वासमीरयेत् ॥
<>हिध्माञ्च संगतोऽवस्थामीदृशीं लभते नरः ।
<>क्वचिच्छर्मारतिग्रस्तो भूमिशय्यासनादिषु ॥
<>चेष्टमानस्ततः क्लिष्टो मनोदेहसमुद्भवाम् ।
<>दुःप्रबोधोऽश्नुते निद्रां सोऽग्निवीसर्प उच्यते ॥”
<>स्फोटैः उपचीयत इत्यन्वयः । मर्मानुसारी
<>हृदयानुसारी । हरेत् वीसर्प इत्यन्वयः । हिघ्मां
<>हिक्काम् । ईरयेत् उत्पत्तुं प्रेरयेत् । मनोदेह-
<>समुद्भवां निद्रां मरणरूपाम् । अश्नुते प्राप्नोति ॥ *
<>वातश्लैष्मिकग्रन्थिविसर्पमाह ।
<>“कफेन रुद्धः पवनो भित्त्वा तं बहुधा कफम् ।
<>रक्तं वा वृद्धरक्तस्य त्वक्शिरास्नायुमांसगम् ॥
<>दूषयित्वा तु दीर्घायुर्वृत्तस्थूलस्वरात्मनाम् ।
<>ग्रन्थीनां कुरुते मालां रक्तानां तीव्ररुग्जराम् ॥
<>श्वासकाशास्यवैरस्यशोषहिक्कावमिभ्रमैः ।
<>मोहवैवर्ण्यमूर्च्छाङ्गभङ्गाङ्गसदनैर्युतः ।
<>इत्ययं ग्रन्थिवीसर्पो वातश्लेष्मप्रकोपजः ॥”
<>कफेन स्वहेतुदुष्टेन पवनोऽपि स्वहेतुदुष्टः ।
<>तेनायं वातश्लेष्मिकः । तं कफं बहुधा भित्त्वा
<>रक्तं वा दूषयित्वा इत्यन्वयः । त्वगादिकमिति
<>रक्तविशेषणम् ॥ * ॥ पित्तश्लैष्मिकं कर्दमाख्यं
<>विसर्पमाह ।
<>“कफपित्तज्वरास्तम्भो निद्रातन्द्राशिरोरुजा ।
<>अङ्गावसादविक्षेपप्रलापारोचकभ्रमाः ॥
<>मूर्च्छाग्निहानिर्भेदोऽस्थ्नां पिपासेन्द्रियगौरवम् ।
[Page4-462-a+ 52]
<>आमोपवेशनं लेपस्रोतसाञ्च विसर्पति ॥
<>प्रायेणामाशये गृह्णन्नेकदेशं न चातिरुक् ।
<>पिडकैरवकीर्णेति पीतलोहितपाण्डुरैः ॥
<>स्निग्धोऽसितो मेचकाभो मलिनः शोफवान् गुरुः ।
<>गम्भीरपाकः प्राज्योष्मा क्लिन्नः क्लिष्टो विदीर्य्यते ।
<>पङ्कत्वक् शीर्णमांसस्य स्पष्टस्नायुशिरागणः ।
<>शवगन्धिश्च वीसर्पः कर्द्दमाख्यमुशन्ति तम् ॥”
<>स च सर्पति एकदेशमित्यन्वयः । पिडकैः
<>पिडकाभिः । अवकीर्णः व्याप्तः । असितः
<>कृष्णः । मेचकः रूक्षकृष्णः । प्राज्योष्मा प्रचु-
<>रोष्मा । स्पष्टः क्लिन्नोऽवदीर्य्यते स्पृष्टः सन्नार्द्रो
<>भवति विदीर्य्यते च । पङ्कत्वक् कर्दमवर्णा त्वग्-
<>यत्र सः । शीर्णमांसः गलितमांसः । अतएव
<>स्पष्टस्नायुशिरागणः ॥ * ॥ सान्निपातिक-
<>माह ।
<>“सन्निपातसमुत्थस्तु सर्व्वरूपसमन्वितः ॥” * ॥
<>क्षतजञ्च विसर्पमाह ।
<>“बाह्यहेतोः क्षतात् क्रुद्धः सरक्तं पित्तमीरयन् ।
<>वीसर्पमारुतः कुर्य्यात् कुलत्थसदृशैश्चितः ।
<>स्फोटैः शोथज्वररुजा दाहाद्यं श्यावशो-
<>णितम् ॥”
<>बाह्यहेतोः शस्त्रप्रहारव्यालदन्तनखाद्यागन्तु-
<>हेतोः । श्यावशोणितं धूम्रवर्णरक्तम् ॥ * ॥
<>उपद्रवानाह ।
<>“ज्वरातीसारवमथुस्तृण्मांसदरणक्लमाः ।
<>अरोचकविपाकौ च विसर्पाणामुपद्रवाः ॥” * ॥
<>साध्यत्वादिकमाह ।
<>“सिध्यन्ति वातकफपित्तकृता विसर्पाः
<>सर्व्वात्मकक्षतकृतश्च न सिद्धिमेति ।
<>पित्तात्मकोऽञ्जनवपुश्च भवेदसाध्यः
<>कृच्छ्राश्च मर्मसु भवन्ति च सर्व्व एव ॥”
<>पित्तात्मकोऽञ्जनवपुः पित्तजः सन् कज्जलवर्णः ।
<>सर्व्व एवासाध्या अपि ॥ * ॥ अथ विसर्पस्य
<>चिकित्सा ।
<>“विरेकवमनालेपसेचनास्रविमोक्षणैः ।
<>उपाचरेद्यथादोषं विसर्पानविदाहिभिः ॥
<>रास्ना नीलोत्पलं दारु चन्दनं मधुकं बला ।
<>घृतं क्षीरयुतो लेपो वातवीसर्पनाशनः ॥”
<>चन्दनमत्र रक्तं ग्राह्यम् ।
<>“कसेरुशृङ्गाटकपद्मगुन्द्रैः
<>सशैवलैः सोत्पलकर्द्दमैश्च ।
<>वस्त्रान्तरैः पित्तकृते विसर्पे
<>लेपो विधेयः सघृतः सुशीतः ॥ * ॥
<>त्रिफलापद्मकोशीरसमङ्गाकरवीरकम् ।
<>नलमूलमनन्ता च लेपः श्लेष्मविसर्पहा ॥
<>समङ्गा लज्जालुः ।
<>“वातपित्तप्रशमनमग्निवीसर्पणे हितम् ।
<>वातश्लेष्महरं कर्म्म ग्रन्थिवीसर्पणे हितम् ॥
<>पित्तश्लेष्मप्रशमनं हितं कर्द्दमसंज्ञके ।
<>त्रिदोषजक्रियां कुर्य्यात् विसर्पे त्रिमलापहाम् ॥ *
<>शिरीषयष्टीनतचन्दनैला
<>मांसौहरिद्राद्वयकुष्ठवालैः ।
[Page4-462-b+ 52]
<>लेपो दशाङ्गः सघृतः प्रयोज्यो
<>विसर्पकुष्ठज्वरशोथहारी ॥”
<>नतं तगरम् । चन्दनमत्र रक्तं ग्राह्यम् ।
<>दशाङ्गो लेपः ॥ * ॥
<>“परिषेकाः प्रलेपाश्च शस्यन्ते पञ्चवल्कलैः ।
<>पद्मकोशीरमधुकं चन्दनैला विसर्पणे ॥
<>भूनिम्ववासा कटुका पटोल-
<>फलत्रयं चन्दननिम्बसिद्धः ।
<>विसर्पदाहज्वरशोथकण्डूं
<>विस्फोटतृष्णावमिहृत् कषायः ॥
<>कुष्ठानि यानि सर्पिंषि व्रणेषु विविधेषु च ।
<>विसर्पे तानि योज्यानि सेकालेपनभोजनैः ॥ * ॥
<>करञ्जसप्तच्छदलाङ्गलीक-
<>स्नुह्यर्कदुग्धानलभृङ्गराजैः ।
<>तैलं निशामूत्रविषैर्विपक्वं
<>विसर्पविस्फोटविचर्च्चिकाघ्नम् ॥
<>इति करञ्जादितैलम् ॥ * ॥
<>“कुष्ठामयस्फोटमसूरिकोक्त-
<>चिकित्सयाप्याशु हरेद्बिसर्पान् ।
<>सर्व्वान् विकारान् परिशोध्य धीमान्
<>व्रणं क्रमेणोपचरेद्यथोक्तम् ॥”
<>इति विसर्पाधिकारः । * । इति भावप्रकाशः ॥
<>(वेगः । यथा, उत्तरचरिते ।
<>“प्रमोहो निद्रा वा किमु विषविसर्पः किमु मदः ॥”
<>नाट्यालङ्कारविशेषः । तल्लक्षणादिकं यथा,
<>साहित्यदर्पणे । ६ । ४८५ ।
<>“विसर्पो यत्समारब्धं कर्म्मानिष्टफलप्रदम् ॥”
<>यथा वेण्याम् । एकस्य तावत् पाकोऽयमि-
<>त्यादि ॥)
<LEND>
