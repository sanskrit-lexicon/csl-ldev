<L>33660<pc>4-473<k1>वीरभद्रः<k2>वीरभद्रः
वीरभद्रः¦, पुं, (वीराणां भद्रं येन ।) अश्वमेधाश्वः ।
वीरश्रेष्ठः । वीरणम् । इति मेदिनी ॥ शिव-
गणविशेषः । तस्योत्पत्तिर्यथा, --
“इत्याकर्ण्य महाकालः सम्यक् ज्ञात्वा सती-
व्ययम् ।
सत्यं मुने सती देवी तृणीचक्रे स्वजीवितम् ॥
[Page4-473-b+ 52]
जोषं स्थिते मुनौ तत्र तन्महाकालसाध्वसात् ।
रुद्रश्चातीवरौद्रोऽभूत् बहुकोपाग्निदीपितः ॥
ततस्तत्क्रोधजाद्बह्नेराविरासीन्महाद्युतिः ।
प्रत्यक्षः प्रतिमाकारः कालमृत्युः प्रकम्पनः ॥
उवाच च प्रणम्येशं भूमुण्डीं महतीं दधत् ।
आज्ञां देहि पितः किन्ते करवै दास्यमुत्तमम् ।
ब्रह्माण्डमेककबलं करवाणि त्वदाज्ञया ॥
इति प्रतिज्ञां तस्येशः श्रुत्वा कृतममन्यत ।
कृतकृत्यमिवात्यन्तं तं मुदा प्रत्युवाच ह ॥
महावीरोऽसि रे भद्र मम सर्व्वगणेष्विह ।
वीरभद्राख्यया हि त्वं प्रथितिं परमां व्रज ।
कुरु मे सत्वरं कार्य्यं दक्षयज्ञं क्षयं नय ॥”
इति काशीखण्डे ८९ अध्यायः ॥
(यथा च महाभारते । १२ । २८३ । ५१ ।
“वीरभद्र इति ख्यातो रुद्रकोपाद्विनिःसृतः ।
भद्रकालीति विख्याता देव्याः कोपाद्विनिः-
सृता ॥”)
<LEND>
