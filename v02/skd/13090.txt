<L>13090<pc>2-503<k1>जङ्घालः<k2>जङ्घालः
जङ्घालः¦, त्रि, (प्रशस्ता वेगवतीत्यर्थः जङ्घास्त्य-
स्येति । जङ्घा + “सिध्मादिभ्यश्च ।” ५ । २ । ९७ । इति
लच् । जङ्घाबलेनैव वेगस्य जननात्तथात्वम् ।)
अतिवेगवान् । तत्पर्य्यायः । अविजवः २ । इत्य-
मरः । २ । ८ । ७३ ॥ (यथा, काशीखण्डे
गङ्गामाहात्म्ये । २९ । ६४ ।
“जाह्नवीज्या जगन्माता जप्या जङ्घाल-
वीचिका ॥”)
हरिण । एणः । कुरङ्गः । ऋष्यः । पृषतः ।
न्यङ्कुः । शम्बरः । राजीवः । मुण्डी । (यथा, --
“एणहरिणर्ष्यकुरङ्गकरालकृतमालशरभ-
श्वदंष्ट्रापृषतचारुष्करमृगमातृकाप्रभृतयो
जङ्घाला मृगाः कषाया मधुरा लघवो वातपित्त-
हरास्तीक्ष्णा हृद्या वस्तिशोधनाश्च ॥” इति
सुश्रुते सूत्रस्थाने ४६ अध्यायः ॥)
एषां मांसगुणाः ।
“जङ्घालाः प्रायशः सर्व्वे पित्तश्लेष्महराः स्मृताः ।
किञ्चिद्वातकराश्चापि लघवो बलवर्द्वनाः ॥”
इति भावप्रकाशः ॥
<LEND>
