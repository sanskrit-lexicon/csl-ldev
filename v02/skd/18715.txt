<L>18715<pc>2-863<k1>नायिका<k2>नायिका
नायिका¦, स्त्री, (नयति या । नी + ण्वुल् । टाप्
<>अत इत्वञ्च ।) दुर्गाशक्तिः । सा अष्टधा ।
<>यथा, --
<>“ततोऽष्टनायिका देव्या यत्नतः परिपूजयेत् ॥
<>उग्रचण्डां प्रचण्डाञ्च चण्डोग्रां चण्डनायिकाम् ।
<>अतिचण्डाञ्च चामुण्डां चण्डां चण्डवतीन्तथा ॥
<>पद्मे चाष्टदले चैताः प्रागादिक्रमतस्तथा ।
<>पञ्चोपचारैः संपूज्य भैरवान्मध्यदेशतः ॥”
<>इति प्रकृतिखण्डे ६१ अध्यायः ॥
<>शृङ्गाररसालम्बनविभावरूपा नारी । सा च
<>त्रिविधा । स्वीया परकीया सामान्यवनिता
<>चेति । तत्र स्वामिन्येवानुरक्ता स्वीया । स्वीयापि
<>त्रिविधा । मुग्धा मध्या प्रगल्मा च । तथा
<>अङ्कुरितयौवना मुग्धा । सा च ज्ञातयौवना
<>अज्ञातयौवना च । सैव क्रमशो लज्जाभय-
<>पराधीनरतिर्नवोढा । सैव क्रमशो जात-
<>प्रश्रया विश्रब्धनवोढा । समानलज्जामदना
<>मध्या । एषैव चातिप्रश्रयादतिविश्रब्धनवोढा ।
<>पतिमात्रविषयकेलिकलापकोविदा प्रगल्भा ।
<>मध्याप्रगल्मे मानावस्थायां प्रत्येकं त्रिविधे ।
<>धीरा अधीरा धीराधीरा चेति । व्यङ्ग्य-
<>कोपप्रकाशा धीरा । अव्यङ्ग्यकोपप्रकाशा
<>अधीरा । व्यङ्ग्याव्यङ्ग्यकोपप्रकाशा धीराधीरा ।
<>एते धीरादयस्त्रयो भेदा द्बिधा भवन्ति । ज्येष्ठा
<>कनिष्ठा च । परिणीतत्वे सति भर्त्तुरधिकस्नेहा
<>ज्येष्ठा । परिणीतत्वे सति भर्त्तुर्न्यूनस्नेहा कनिष्ठा ॥
<>अप्रकटपरपुरुषानुरागा परकीया । सा च
<>द्विविधा । परोढा कन्यका च । गुप्ता विदग्धा
<>लक्षिता कुलटा अनुशयानामुदिताप्रभृतीनां
<>परकीयायामेवान्तर्भावः । गुप्ता त्रिविधा । वृत्त-
<>सुरतगोपना च । वर्त्तिष्यमाणसुरतगोपना । वर्त्त-
<>मानसुरतगोपना च । विदग्धा द्विविधा । वाग्वि-
<>दग्धा क्रियाविदग्धा चेति । अनुशयाना त्रिविधा ।
<>वर्त्तमानस्थानविघट्टनेन भाविस्यानाभावशङ्कया
<>स्वानधिष्ठितसङ्केतस्थले भर्तुर्गमनानुमानेन ॥ * ॥
<>वित्तमात्रोपाधिकसकलपुरुषाभिलाषा सामान्य-
<>वनिता । एता अन्यसम्भोगदुःखिता । वक्रोक्ति-
<>गर्व्विता मानवत्यश्च तिस्रो भवन्ति । वक्रोक्ति-
<>गर्व्विता द्बिविधा । प्रेमगर्व्विता सौन्दर्य्यगर्व्विता
<>च । मानवती यथा । प्रियापराधसूचिका चेष्टा
<>मानः । स च लघुर्मध्यमो गुरुश्चेति । अल्पा-
<>पनेयो लघुः । कष्टापनेयो मध्यमः । कष्टतमा-
<>पनेयो गुरुः ॥ * ॥ एताः षोडश अष्टाभिरव-
<>स्थाभिः प्रत्येकमष्टविधा । प्रोषितभर्त्तृका
<>खण्डिता उत्कण्ठिता कलहान्तरिता विप्र-
<>लब्धा वासकसज्जा स्वाधीनपतिका अभिसा-
<>रिका चेति गणनादष्टाविंशत्यधिकं शतं भेदा
<>भवन्ति । तासामुत्तममध्यमाधमगणनया चतु-
<>रधिकाशीतिशतत्रयं भेदा भवन्ति । तत्रासां
<>दिव्य-अदिव्य-दिव्यादिव्यभेदेन गणनया द्विपञ्चा-
<>शदधिकशतयुतसहस्रं भेदा भवन्ति । इति रस-
<>मञ्जरी ॥ * ॥
[Page2-864-a+ 52]
<>(यथा च साहित्यदर्पणे । ३ । ६५ -- ९३ ।
<>“अथ नायिका त्रिविधा स्वाऽन्या साधारणस्त्रीति ।
<>नायकसामान्यगुणैर्भवति यथासम्भवैर्युक्ता ॥
<>विनयार्जवादियुक्ता गृहकर्मपरा पतिव्रता स्वीया ।
<>सापि कथिता त्रिविधा मुग्धा मध्या प्रगल्भेति ॥
<>प्रथमावतीर्णयौवनमदनविकारा रतौ वामा ।
<>कथिता मृदुश्च माने समधिकलज्जावती मुग्धा ॥
<>मध्या विचित्रसुरता प्ररूढस्मरयौवना ।
<>इषत्प्रगल्भवचना मध्यमव्रीडिता मता ॥
<>स्मरान्धा गाढतारुण्या समस्तरतकोविदा ।
<>भावोन्नता दरव्रीडा प्रगल्भाक्रान्तनायका ॥
<>ते धीरा चाप्यधीरा च धीराधीरेति षड्विधे ।
<>प्रियं सोत्प्रासवक्रोक्त्या मध्याधीरा दहेद्रुषा ॥
<>धीराधीरा तु रुदितैरधीरा परुषोक्तिभिः ।
<>प्रगल्भा यदि धीरा स्याच्छन्नकोपाकृतिस्तदा ॥
<>उदास्ते सुरते तत्र दर्शयन्त्यादरान् बहिः ।
<>धीराधीरा तु सोल्लुण्ठभाषितैः खेदयेदमुम् ॥
<>तर्जयेत्ताडयेदन्या प्रत्येकं ता अपि द्विधा ।
<>कनिष्ठज्येष्ठरूपत्वान्नायकप्रणयं प्रति ॥
<>मध्याप्रगल्भयोर्भेदास्तस्माद् द्बादश कीर्त्तिताः ।
<>मुग्धा त्वेकैव तेन स्युः स्वीयाभेदास्त्रयोदश ॥
<>परकीया द्बिधा प्रोक्ता परोढा कन्यका तथा ।
<>यात्रादिनिरताऽन्योढा कुलटा गलितत्रपा ॥
<>कन्या त्वजातोपयमा सलज्जा नवयौवना ।
<>धीरा कलाप्रगल्भा स्याद्वेश्या सामान्यनायिका ॥
<>निर्गुणानपि न द्वेष्टि न रज्यति गुणिष्वपि ।
<>वित्तमात्रं समालोक्य सा रागं दर्शयेद् बहिः ॥
<>काममङ्गीकृतमपि परिक्षीणधनं नरम् ।
<>मात्रा निष्क्रामयेदेषा पुनः सन्धानकाङ्क्षया ॥
<>तस्कराः पण्ड्रका मूर्खाः सुखप्राप्तधनास्तथा ।
<>लिङ्गिनश्छन्नकामाद्या आसां प्रायेण वल्लभाः ॥
<>एषापि मदनायत्ता क्वापि सत्यानुरागिणी ।
<>रक्तायां वा विरक्तायां रतमस्यां सुदुर्लभम् ।
<>अवस्थाभिर्भवन्त्यष्टावेताः षोडषभेदिताः ।
<>स्वाधीनभर्तृका तद्वत् खण्डिताऽथाभिसारिका ॥
<>कलहान्तरिता विप्रलब्धा प्रोषितभर्तृका ।
<>अन्या वासकसज्जा स्याद्बिरहोत्कण्ठिता तथा ॥
<>कान्तो रतिगुणाकृष्टो न जहाति यदन्तिकम् ।
<>विचित्रविभ्रमासक्ता सा स्यात् स्वाधीनभर्तृका ॥
<>पार्श्वमेति प्रियो यस्या अन्यमम्भोगचिह्नितः ।
<>सा खण्डितेति कथिता धीरैरीर्ष्याकषायिता ॥
<>अभिसारयते कान्तं या मन्मथवशंवदा ।
<>स्वयं वाऽभिसरत्येषा धीरैरुक्ताऽभिसारिका ॥
<>संलीना स्वेषु गात्रेषु मूकीकृतविभूषणा ।
<>अवगुण्ठनसंवीता कुलजाऽभिसरेत् यदि ॥
<>विचित्रोज्ज्वलवेशा तु बलन्नूपुरनिस्वना ।
<>प्रमोदस्मेरवदना स्याद् वेश्याऽभिसरेत् यदि ॥
<>मदस्खलितसंलापा विभ्रमत्फुल्ललोचना ।
<>आविद्धगतिसञ्चारा स्यात् प्रेष्याभिसरेद् यदि ॥ *
<>प्रसङ्गादभिसारस्थानानि कथ्यन्ते ।
<>क्षेत्रं वाटी भग्नदेवालयो दूतीगृहं वनम् ।
<>मालयञ्च श्मशानञ्च नद्यादीनां तटी तथा ॥
[Page2-864-b+ 52]
<>एवं कृताभिसाराणां पुंश्चलीनां विनोदने ।
<>स्थानान्यष्टौ तथा ध्वान्तच्छन्नेषु क्वचिदाश्रयः ॥ * ॥
<>चाटुकारमपि प्राणनाथं रोषादपास्य या ।
<>पश्चात्तापमवाप्नोति कलहान्तरिता तु सा ॥
<>प्रियः कृत्वापि सङ्केतं यस्या नायाति सन्निधिम् ।
<>विप्रलब्धा तु सा ज्ञेया नितान्तमवमानिता ॥
<>नानाकार्य्यवशाद् यस्या दूरदेशं गतः पतिः ।
<>सा मनोभवदुःखार्त्ता भवेत् प्रोषितभर्तृका ॥
<>कुरुते मण्डनं यस्याः सज्जिते वासवेश्मनि ।
<>सा तु वासकसज्जा स्याद्विदितप्रियसङ्गमा ॥
<>आगन्तुं कृतचित्तोऽपि दैवान्नायाति यत्प्रियः ।
<>तदनागमदुःखार्त्ता विरहोत्कण्ठिता तु सा ॥
<>इति साष्टाविंशतिशतमुत्तममध्यमाधमस्वरूपतः ।
<>चतुरधिकाशीतियुतं शतत्रयं नायिकाभेदानां
<>स्यात् ॥
<>क्वचिदन्योन्यसाङ्क्यर्य्यमासां लक्ष्येषु दृश्यते ।
<>इतरा अप्यसंख्यास्ता नोक्ता विस्तरशङ्क्षया ॥”
<>एतासामुदाहरणानि तत्रैव विस्तरशो द्रष्टव्यानि ॥
<>अथासामलङ्काराः । यथा, तत्रैव । ३ । ९४ ।
<>“यौवने सत्त्वजास्तासामष्टाविंशतिसंख्यकाः ।
<>अलङ्कारास्तत्र भावहावहेलास्त्रयोऽङ्गजाः ॥
<>शोभा कांन्तिश्च दीप्तिश्च माधुर्य्यञ्च प्रगल्भता ।
<>औदार्य्यं धैर्य्यमित्येते सप्तैव स्युरयत्नजाः ॥
<>लीलाविलासौ विच्छित्तिर्विव्वोकः किलकिञ्चितम् ।
<>मोट्टायितं कुट्टमितं विभ्रमो ललितं मदः ॥
<>विकृतं तपनं मौग्ध्यं विक्षेपश्च कुतूहलम् ।
<>हसितं चकितं केलिरित्यष्टादशसंख्यकाः ।
<>स्वभावजाश्च भावाद्या दश पुंसां भवन्त्यपि ॥”
<>अथ मुग्धाकन्ययोरनुरागेङ्गितानि । यथा,
<>तत्रैव । ३ । १२३ ।
<>“दृष्टा दर्शयति व्रीडां सम्मुखं नैव पश्यति ।
<>प्रच्छन्नं वा भ्रमन्तं वा तिर्य्यक् तं पश्यति प्रियम् ॥
<>बहुधा पृच्छ्यमानापि मन्दमन्दमधोमुखी ।
<>सगद्गदस्वरं किञ्चित् प्रियं प्रायेण भाषते ॥
<>अन्यैः प्रवर्त्तितां शश्वत् सावधाना च तत्कथाम् ।
<>शृणोत्यन्यत्र दत्ताक्षी प्रिये बालानुरागिणी ॥”
<>अथ सकलानामपि नायिकानामनुरागेङ्गितानि ।
<>यथा, तत्रैव । ३ । १२४ -- १२५ ।
<>“चिराय सविधे स्थानं प्रियस्य बहु मन्यते ।
<>विलोचनपथञ्चास्य न गच्छत्यनलङ्कृता ॥
<>कापि कुन्तलसंव्यानसंयमव्यपदेशतः ।
<>बाहुमूलं स्तनौ नाभिपङ्कजं दर्शयेत् स्फुटम् ॥
<>आच्छादयति वागाद्यैः प्रियस्य परिचारकान् ।
<>विश्वसित्यस्य भित्रेषु बहुमानं करोति च ॥
<>सखीमध्ये गुणान् ब्रूते स्वधनं प्रददाति च ।
<>सुप्ते स्वपिति दुःखस्य दुःखं धत्ते सुखे सुखम् ॥
<>स्थिता दृष्टिपथे शश्वत् प्रिये पश्यति दूरतः ।
<>आभाषते परिजनं सम्मुखे स्मरविक्रियम् ॥
<>यत् किञ्चिदपि संवीक्ष्य कुरुते हसितं मुधा ।
<>कर्णकण्डूयनं तद्बत् कवरीमोक्षसंयमौ ॥
<>जृम्मते स्फोटयत्यङ्गं बालमाश्लिष्य चुम्बति ।
<>भाले तथा वयस्याया आरभेत् तिलकक्रियाम् ॥
[Page2-864-c+ 52]
<>अङ्गुष्ठाग्रेण लिखति सकटाक्षं निरीक्षते ।
<>दशति स्वाधरं चापि ब्रूते प्रियमधोमुखी ॥
<>न मुञ्चति च तं देशं नायको यत्र दृश्यते ।
<>आगच्छति गृहं चास्य कार्य्यव्याजेन केनचित् ॥
<>दत्तं किमपि कान्तेन धृत्वाङ्गे मुहुरीक्षते ।
<>नित्यं हृष्यति तद्योगे वियोगे मलिना कृशा ॥
<>मन्यते बहु तच्छीलं तत्प्रियं मन्यते प्रियम् ।
<>प्रार्थयतेऽल्पमूल्यानि सुप्ता न परिवर्त्तते ॥
<>विकारान् सात्त्विकानस्य सम्मुखी नाधिगच्छति ।
<>भाषते सूनृतं स्निग्धमनुरक्ता नितम्बिनी ॥
<>एतेष्वधिकलज्जानि चेष्टितानि नवस्त्रियाः ।
<>मध्यव्रीडानि मध्यायाः स्रंसमानत्रपाणि तु ॥
<>अन्यस्त्रियाः प्रगल्भायास्तथा स्युर्वारयोषितः ॥
<>लेख्यप्रस्थापनैः स्निग्धैर्वीक्षितैर्मृदुभाषितैः ।
<>दूतीसम्प्रेषणैर्नार्य्या भावाभिव्यक्तिरिष्यते ॥” * ॥)
<>कस्तूरीविशेषः । यथा, राजनिर्घण्टे ।
<>“चूर्णाकृतिस्तु खरिका तिलका तिलाभा
<>कौलत्थवीजसदृशी च कुलत्थिकाख्या ।
<>स्थूला यतः कियदियं किल पिण्डिका स्या-
<>त्तस्याश्च किञ्चिदधिकापि च नायिकैषा ॥”
<LEND>
