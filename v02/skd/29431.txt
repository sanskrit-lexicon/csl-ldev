<L>29431<pc>4-120<k1>राजपुत्त्रः<k2>राजपुत्त्रः
राजपुत्त्रः¦, पुं, (राज्ञश्चन्द्रस्य पुत्त्रः ।) बुधग्रहः ।
<>इति शब्दरत्नावली ॥ महाराजचूतः । इति
<>राजनिर्घण्टः ॥ वर्णसङ्करजातिविशेषः । रंज-
<>पुत इति भाषा ॥ यथा, --
<>“वैश्यादम्बष्ठकन्यायां राजपुत्त्रस्य सम्भवः ॥”
<>इति पराशरपद्धतिः ॥
<>करणकन्यायां क्षत्त्रियाज्जातश्च । इति पुरा-
<>णम् ॥ राजनन्दनः । तत्पर्य्यायः । युवराजः २
<>कुमारः ३ भर्त्तृदारकः ४ । इत्यमरः ॥ (यथा, --
<>“राजपुत्त्र ! चिरं जीव माजीव मुनिपुत्त्रक ! ।
<>जीव वा मर वा साधो व्याध माजीव मा मर ॥”
<>इत्युद्भटः ॥)
<>तस्य रक्षणं यथा, --
<>“राजपुत्त्रस्य रक्षा च कर्त्तव्या पृथिवीक्षिता ।
<>आचार्य्यैश्चास्य कर्त्तव्यं नित्यमुक्तैश्च रक्षणम् ॥
<>धर्म्मकामार्थशास्त्राणि धनुर्व्वेदञ्च शिक्षयेत् ।
<>रथे च कुञ्जरे चैनं व्यायामं कारयेत् सदा ॥
<>शिल्पानि शिक्षयेच्चैव नाप्तैर्मिथ्याप्रियं वदेत् ॥
<>गुणाधानमशक्यन्तु यस्य कर्त्तुं स्वभावतः ।
<>बन्धनं तस्य कर्त्तव्यं गुप्ते देशे सुखान्वितम् ॥
<>अविनीतकुमारं हि कुलमाशु विशीर्य्यते ।
<>अधिकारेषु सर्व्वेषु विनीतं हि नियोजयेत् ।
<>आदौ स्वल्पेषु तत्पश्चात् क्रमेणाथ महत्स्वपि ॥
<>मृगयापानमक्षांश्च वर्ज्जयेत् पृथिवीपतिः ।
<>एतान्यासेवमानास्तु विनष्टाः पृथिवीक्षितः ॥
<>बहवो नृपशार्दू ला येषां संख्या न विद्यते ॥
<>वृथाटनदिवास्वप्नं विशेषेण विवर्ज्जयेत् ।
<>वाक्पारुष्यं न कर्त्तव्यं दण्डपारुष्यमेव च ॥
<>परोक्षनिन्दा च तथा वर्ज्जनीया महीक्षिता ।
<>अर्थस्य दूषणं राजा द्बिःप्रकारं विवर्ज्जयेत् ॥
<>अर्थानां दूषणञ्चैव तथा चार्थेषु दूषणम् ।
<>अकारणात् समुच्छेदं दुर्गादीनामसत्क्रिया ॥
<>अर्थानां दूषणं प्रोक्तं विप्रकीर्णत्वमेव च ।
<>अदेशकाले यद्दानमपात्रे दानमेव च ॥
<>अर्थस्य दूषणं प्रोक्तमसत्कर्म्मप्रवर्त्तनम् ।
<>कामं क्रोधं मदं मानं लोभं हर्षन्तथैव च ।
<>जेतव्यमरिषड्वर्गं सादरं पृथिवीक्षिता ॥
[Page4-121-a+ 52]
<>एतेषां विजयं कृत्वा कार्य्यं भृत्यजयं ततः ।
<>कृत्वा भृत्यजयं सर्व्वं राजा जनपदं जयेत् ॥
<>कृत्वा तु विजयं तेषां शत्रून् बाह्यांस्ततो जयेत् ।
<>बाह्याश्च त्रिविधा ज्ञेयास्तुल्याभ्यन्तरकृत्रिमाः ॥
<>गुरवस्ते यथापूर्व्वं तेषु यत्नपरो भवेत् ।
<>पितृपैतामहं मित्रममित्रञ्च तथा रिपोः ॥
<>कृत्रिमञ्च महाभाग मित्रं त्रिविधमुच्यते ।
<>तथापि च गुरुः पूर्व्वं भवेत्तत्रापि चादृतः ॥
<>स्वाम्यमात्यो जनपदो दुर्गं सैन्यन्तथैव च ।
<>कोषो मित्रञ्च धर्म्मज्ञ सप्ताङ्गं राज्यमुच्यते ॥
<>सप्ताङ्गस्यापि राज्यस्य मूलं स्वामी प्रकीर्त्तितः ।
<>तन्मूलत्वात्तथाङ्गानां राजा रक्ष्यः प्रयत्नतः ।
<>षडङ्गरक्षा कर्त्तव्या तथा तेन प्रयत्नतः ॥
<>अङ्गेभ्यो यस्तथैकस्य द्रोहमाचरतेऽल्पधीः ।
<>वधस्तस्य तु कर्त्तव्यः शीघ्रमेव महीक्षिता ॥
<>न राज्ञा मृदुना भाव्यं मृदुर्हि परिभूयते ।
<>न भाव्यं दारुणेनापि तीक्ष्णादुद्विजते जनः ॥
<>काले मृदुर्यो भवति काले भवति दारुणः ।
<>राजा लोकद्वयापेक्षी तस्य लोकद्वयं भवेत् ॥
<>भृत्यैः सह महीपालः परिहासं विवर्ज्जयेत् ।
<>भृत्याः परिभवन्तीह नृपं हर्षवशं गतम् ॥
<>व्यसनानि च सर्व्वाणि भूपतिः परिवर्ज्जयेत् ।
<>लोकसंग्रहणार्थाय कृतकव्यसनो भवेत् ॥
<>शौटीरस्य नरेन्द्रस्य नित्यमुद्रिक्तचेतसः ।
<>जना विरागमायान्ति सदा दुःसेव्यभावतः ॥
<>स्मितपूर्व्वाभिभाषी स्यात् सर्व्वस्यैव महीपतिः ।
<>वध्येष्वपि महाभाग भ्रुकुटीं न समाचरेत् ॥
<>भाव्यं धर्म्मभृतां श्रेष्ठ स्थूललक्ष्येण भूभुजा ।
<>स्थूललक्ष्यस्य वशगा सर्व्वा भवति मेदिनी ॥
<>अदीर्घसूत्रश्च भवेत् सर्व्वकर्म्मसु पार्थिवः ।
<>दीर्घसूत्रस्य नृपतेः कर्म्महानिर्ध्रुवं भवेत् ॥
<>रागे द्वेषे च कामे च द्रोहे पापे च कर्म्मणि ।
<>अप्रिये चैव कर्त्तव्ये दीर्घसूत्रः प्रशस्यते ॥
<>राज्ञा संवृतमन्त्रेण सदा भाव्यं द्विजोत्तम ।
<>तस्यासंवृतमन्त्रस्य ज्ञेयाः सर्व्वापदो ध्रुवाः ॥
<>कृतान्धेव तु कर्म्माणि जायन्ते यस्य भूपतेः ।
<>नारब्धानि महाभाग तस्य स्वाद्बसुधा वशे ॥
<>मन्त्रमूलं सदा राज्यं तस्मान्मन्त्रं सुरक्षितम् ।
<>कर्त्तव्यं पृथिवीपालैर्मन्त्रभेदभयात् सदा ॥
<>मन्त्रवित् साधितो मन्त्रः संयतानां सुखावहः ।
<>मन्त्रच्छलेन बहवो विनष्टाः पृथिवीक्षितः ॥
<>आकारैरिङ्गितैर्गत्या चेष्टया भाषितेन च ।
<>नेत्रवक्त्रविकारैश्च गृह्यतेऽन्तर्गतं मनः ॥
<>नयस्य कुशलस्तस्य वशे सर्व्वा वसुन्धरा ।
<>भवतीह महीभर्त्तुः सदा पार्थिननन्दन ॥
<>नैकस्तु मन्त्रयेन्मन्त्रं न राजा बहुभिः सह ।
<>नारोहेद्विषमां नावं नापरीक्षितनाविकाम् ॥
<>ये चास्य भूमिं जयतो भवेयुः परिपन्थिनः ।
<>तानानयेद्वशे सर्व्वान् सामादिभिरुपक्रमैः ॥
<>यथा न स्यात् कृषीभावः प्रजानामनपेक्षया ।
<>तथा राज्ञा प्रकर्त्तव्यं स्वराष्ट्रपरिरक्षता ॥
<>मोहाद्राजा स्वराष्ट्रं यः कर्षयत्यनपेक्षया ।
[Page4-121-b+ 52]
<>सोऽचिराद्भ्रश्यते राज्यात् जीविताच्च सबा-
<>न्धवः ॥
<>भृतो वत्सो जातबलः कर्म्मयोग्यो यथा भवेत् ।
<>तथा राष्ट्रं महाभाग भृतं कर्म्मसहं भवेत् ॥
<>यो राष्ट्रमनुगृह्णाति राज्यं स्वं परिरक्षति ।
<>संघातमुपयाचेत्तु विन्दते स महत् फलम् ॥
<>राष्ट्राद्धिरण्यं धान्यञ्च महीं राजा सुरक्षिताम् ।
<>महता तु प्रयत्नेन स्वराष्ट्रस्य च रक्षिता ॥
<>नित्यं स्वेभ्यः परेभ्यश्च यथा माता यथा पिता ।
<>गोपितानि सदा कुर्य्यात् स विभागी प्रियाणि
<>च ॥
<>अजस्रमुपयोक्तव्यं फलं तेभ्यस्तथैव च ।
<>धर्म्मकर्म्मेदमायत्तं विधाने दैवमानुषे ।
<>तयोर्दैवमचिन्त्यं हि पौरुषे विद्यते क्रिया ॥
<>एवं महीं पालयतोऽस्य भर्त्तु-
<>र्लोकानुरागः परमो भवेच्च ।
<>लोकानुरागप्रभवा च लक्ष्मी-
<>र्लक्ष्मीवतश्चैव परा च कीर्त्तिः ॥”
<>इति मात्स्ये २०० अध्यायः ॥
<LEND>
