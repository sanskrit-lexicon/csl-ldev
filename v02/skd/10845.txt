<L>10845<pc>2-324<k1>गान्धिकः<k2>गान्धिकः
गान्धिकः¦, पुं, (गन्धयते परप्रार्थनां गच्छतीति ।
गन्ध क ङ गतौ + णिनिः । ततः स्वार्थे कन् ।
यद्वा, गन्धो गर्व्वोऽस्यास्तीति । गन्ध + “अत
इनिठनौ ।” ५ । २ । ११५ । इति ठन् ।)
लेखकः । सुगन्धिव्यवहारी । गन्धबणिक् इति
ख्यातः । इति मेदिनी । के । ८३ ॥ स तु अम्ब-
ष्ठात् राजपुत्त्र्यां जातः । इति पराशरपद्धतिः ॥
(अयं हि नायकस्य शृङ्गारसहायेषु अन्यतमः ।
यथा, साहित्यदर्पणे । ३ । ४६ ।
“शृङ्गारस्य सहाया विटवेटविदूषकाद्याः स्युः ।
भक्ता नर्म्मसु निपुणाः कुपितबधूमानभञ्जनाः
शुद्धाः ॥
आदिशब्दात् मालाकाररजकताम्बूलिकगान्धि-
कादयः ॥”) कीटविशेषः । इति शब्दरत्ना-
वली ॥ गाँधिपोका इति भाषा ॥ (गान्धं गन्ध-
प्रधानं द्रव्यमस्यास्ति । ठन् । गन्धप्रधानद्रव्यविशिष्टे
त्रि । यथा, पञ्चतन्त्रे । १ । १३ ।
“पण्यानां गान्धिकं पण्यं किमन्यैः काञ्चना- दिभिः ।
यत्रैकेन च यत् क्रीतं तच्छतेन प्रदीयते ॥”)
<LEND>
