<L>23890<pc>3-387<k1>बकः<k2>ब(व)कः
ब(व)कः¦, पुं, (ब(व)ङ्कते कुटिलीभवतीति । वकि +
<>अच् । पृषोदरादित्वात् नलोपः ।) स्वनाम-
[Page3-387-c+ 52]
<>ख्यातपक्षिविशेषः । तत्पर्य्यायः । कह्वः २ ।
<>इत्यमरः । २ । ५ । २२ ॥ द्वारवलिभुक् ३
<>कक्षेरुः ४ शुक्लवायसः ५ दीर्घजङ्घः ६ बकोटः ७
<>गृहवलिप्रियः ८ । इति शब्दरत्नावली ॥ निशैतः
<>९ शिखी १० चन्द्रविहङ्गमः ११ । इति त्रिकाण्ड-
<>शेषः ॥ तीर्थसेवी १२ तापसः १३ मीन-
<>घाती १४ मृषाध्यायी १५ निश्चलाङ्गः १६
<>दाम्भिकः १७ । इति राजनिर्घण्टः ॥ अस्य
<>मांसस्य गुणाः ।
<>“शरारिबककाकाश्च दात्यूहाः पवनापहाः ॥”
<>इति रत्नावली ॥
<>अपि च ।
<>“हंससारसकाचाक्षवकक्रौञ्चशरारिकाः ।
<>नन्दीमुखीसकादम्बावलाकाद्याः प्लवाः स्मृताः ॥
<>प्लवन्ते सलिले यस्मात् एते तस्मात् प्लवाः स्मृताः ॥
<>कुलेचराः प्लवाश्चापि कोशस्थाः पादिनस्तथा ।
<>मत्स्या एते समाख्याताः पञ्चधानूपजातयः ॥
<>आनूपा मधुराः स्निग्धा गुरवो वह्निसादनाः ।
<>श्लेष्मलाः पिच्छलाश्चापि मांसपुष्टिप्रदा भृशम् ॥
<>तथाभिष्यन्दिनस्ते हि प्रायोऽपथ्यतमाः
<>स्मृताः ॥”
<>इति भावप्रकाशः ॥
<>स्वनामख्यातपुष्पवृक्षः । तत्पर्य्यायः । शिव-
<>वल्ली २ पाशुपतः ३ एकाष्ठीलः ४ वसुः ५ ।
<>इत्यमरः ॥ एकाष्ठीला ६ बुकः ७ वसुकः ८
<>वसूकः ९ । इति तट्टीका ॥ बकपुष्पः १०
<>शिवमल्ली ११ । इति शब्दरत्नावली ॥ काक-
<>शीर्षः १२ स्थूलपुष्पः १३ शिवप्रियः १४ काक-
<>नामा १५ वसहट्टः १६ स्वपूरकः १७ रक्त-
<>पुष्पः १८ मुनितरुः १९ अगस्तिः २० वङ्ग-
<>सेनकः २१ । इति रत्नमाला ॥ अगस्त्यः २२
<>शीघ्रपुष्पः २३ मुनिद्रुमः २४ व्रणारिः २५
<>दीर्घफलकः २६ वक्रपुष्पः २७ सुरप्रियः २८ ।
<>“सितपीतनीललोहितकुसुमभेदाच्चतुर्विधो-
<>ऽगस्तिः ।
<>मधुरशिशिरदोषश्रमकासविनाशनश्च भूतघ्नः ॥”
<>तथा च ।
<>“अगस्ति शिशिरं गौल्यं त्रिदोषघ्नं श्रमापहम् ।
<>बलासकासवैवर्ण्यभूतघ्नञ्च बलावहम् ॥”
<>इति राजनिर्घण्टः ॥
<>अपि च ।
<>“अगस्तिकुसुमं शीतं चातुर्थकनिवारकम् ।
<>नक्तान्ध्यनाशनं तिक्तं कषायं कटुपाकि च ।
<>पीनसश्लेष्मपित्तघ्नं वातघ्न मुनिभिर्मतम् ॥”
<>इति भावप्रकाशः ॥
<>अन्यच्च ।
<>“वासकस्य च पुष्पा वङ्गसेनस्य चैव हि ।
<>कटुपाकानि तिक्तानि कासक्षयकराणि च ॥”
<>इति राजवल्लभः ॥
<>“बकः पाशुपतश्चैव शिवापीडश्च सुव्रतः ।
<>वसुकश्च शिवाङ्कश्च शिवेष्टः क्रमपूरकः ॥
<>शिवमल्लिः शिवाह्लादः शाम्भवो रविसंमितः ।
[Page3-388-a+ 52]
<>बकोऽतिशिशिरस्तिक्तो मधुरो मधुगन्धकः ॥
<>पित्तदाहकफश्वासश्रमहारी च दीपनः ॥”
<>इति च राजनिर्घण्टः ॥
<>“शिवमल्ली पाशुपत एकाष्ठीला वुको वसुः ।
<>वुकोऽनुष्णः कटुस्तिक्तः कफपित्तविषापहः ।
<>योनिशूलतृषादाहकुष्ठशोथास्रनाशनः ॥”
<>इत्यपि भावप्रकाशः ॥
<>तालव्यशकारः । यथा, --
<>“ -- शो वान्तो वपरो बकः ।”
<>इति बीजवर्णाभिधानम् ॥ * ॥
<>कुवेरः । रक्षोविशेषः । इति मेदिनी । के, ३० ॥ स
<>च भीमेन हतः । (यथा महाभारते । १ । ९५ । ७३ ।
<>“तस्यामप्येकचक्रायां बकं नाम राक्षसं हत्वा
<>पाञ्चालनगरमभिगताः ॥”) अत्र कोषे पवर्गीय
<>बकारादौ पठितोऽयं शब्दः किन्तु अमर-
<>टीकायां भरतेन अन्तःस्थवकारादिवचवक-
<>धातुभ्यां क्रमेण घप्रत्ययेन अन्प्रत्ययेन च
<>साधितः ॥ * ॥ यन्त्रविशेषः । यथा, --
<>“जलकच्छपपातालदोलाभूधरवालुकाः ।
<>बकाद्या यन्त्रभेदाः स्युर्व्वज्रान्धाद्याश्च मूषिकाः ॥”
<>इति शब्दचन्द्रिका ॥
<>अस्य विवरणं यथा, वैद्यके ।
<>“दीर्घकण्ठकाचकूप्या गिलयेत् स्वल्पभाण्डकम् ।
<>तिर्य्यक् कृत्वा पचेत् चुल्यां बकयन्त्रमिति
<>स्मृतम् ॥”
<>असुरविशेषः । स च श्रीकृष्णेन हतः । यथा, --
<>“स्वं स्वं वत्सकुलं सर्व्वे पाययिष्यन्त एकदा ।
<>गत्वा जलाशयाभ्यासं पाययित्वा पपुर्जलम् ॥
<>ते तत्र ददृशुर्बाला महासत्त्वमवस्थितम् ।
<>तत्र सुवज्रनिर्भिन्नं गिरेः कूटमिव च्युतम् ॥
<>स वै बको नाम महानसुरो बकरूपधृक् ।
<>आगत्य तरसा कृष्णं तीक्ष्णतुण्डोऽग्रसद्बली ॥
<>कृष्णं महाबकग्रस्तं दृष्ट्वा रामादयोऽर्भकाः ।
<>बभूवुरिन्द्रियाणीव विना प्राणं विचेतसः ॥
<>तँतालुमूलं प्रदहन्तमग्निवद्
<>गोपालसूनुं पितरं जगद्गुरोः ।
<>चच्छर्द्द सद्योऽतिरुषाक्षतं बक-
<>स्तुण्डेन हन्तुं पुनरभ्यपद्यत ॥
<>तमापतन्तं स निगृह्य तुण्डयो-
<>र्दीर्भ्यां बकं कंससखं सतां गतिः ।
<>पश्यत्सु बालेषु ददार लीलया
<>मुदावहो वीरणवद्दिवौकसाम् ॥”
<>इति श्रीभागवते १० स्कन्धे ११ अध्यायः ॥
<LEND>
