<L>37624<pc>5-235<k1>सद्यःशौचं<k2>सद्यःशौचं
सद्यःशौचं¦, क्ली, (सद्य एव शौचं शुद्धिः ।) तत्-
क्षणाच्छद्धिः । यथा, --
“शिल्पिनः कारवो वैद्या दासीदासाश्च भृत्यकाः
[Page5-235-c+ 52]
अग्निमान् श्रोत्रियो राजा सद्यःशौचाः प्रकी-
र्त्तिताः ॥”
इति गारुडे १०७ अध्यायः ॥ * ॥
अन्यच्च ।
“कारवः शिल्पिनो वैद्या दासीदासास्तथैव च ।
दातारो नियमी चेव ब्रह्मविद्व्रह्मचारिणौ ॥
सत्रिणो व्रतिनस्तावत् सद्यःशौचा उदाहृताः ।
राजा चैवाभिषिक्तश्च प्रातः सत्रिण एव च ॥
यज्ञे विवाहकाले च देवयागे तथैव च ।
सद्यःशौचं समाख्यातं दुर्भिक्षे वाप्युपद्रवे ॥
डिम्बाहवहतानाञ्च विद्युता पार्थिवर्द्दिजैः ।
सद्यःशौचं समाख्यातं सजातिमरणे तथा ॥
अग्नौ मरुप्रपतने वीराध्वस्याप्यनाशके ।
ब्राह्मणार्थे च संन्यस्ते सद्यःशौचं विधीयते ॥”
इति कौर्म्मे उपविभागे २२ अध्यायः ॥ * ॥
अपरञ्च । अथ सद्यःशौचम् । तत्र विष्णुः ।
नाशौचं राज्ञां राजकर्म्मणि न व्रतिनां व्रते न
सत्रिणां सत्रे न कारूणां स्वकर्म्मणि न
राजाज्ञाकारिणां तदिच्छया न देवप्रतिष्ठा-
विवाहयोः पूर्व्वसंवृतयोः इति । सत्रिणां
नित्यप्रवृत्तान्नदानानां सत्रे अन्नदाने । कारवः
सूपकाराद्याः । आदिपुराणे ।
“सूपकारेण यत् कर्म्म करणीयं नरेष्विह ।
तदन्यो नैव शक्नोति तस्माच्छुद्धः स सूपकृत् ॥”
कूर्म्मपुराणे ।
“कारवः शिल्पिनो वैद्या दासा दास्यस्तथैव च ।
दातारो नियमी चैव ब्रह्मविद्व्रह्मचारिणौ ।
सत्रिणो व्रतिनस्तावत् सद्यःशौचा उदाहृताः ॥”
आदिपुराणे ।
“शिल्पिनश्चित्रकाराद्याः कर्म्म यत् साधयन्त्युत ।
तत् कर्म्म नान्यो जानाति तस्मात् शुद्धः
स्वकर्म्मणि ॥
दासा दास्यश्च यत् कर्म्म कुर्व्वन्त्यपि च लीलया ।
तदन्यो न क्षमः कर्त्तुं तेन ते शुचयः स्मृताः ॥”
चित्रकराद्यरूपाः शिल्पिनः । आद्यशब्दाच्चेल-
निर्णेजकाद्याः । शातातपः ।
“मूल्यकर्म्मकराः शुद्रा दासा दास्यस्तथैव च ।
स्नाने शरीरसंस्कारे गृहकर्म्मण्यदूषिताः ॥”
स्मृतिः ।
“सद्यःस्पृश्यो गर्भदासो भक्तिदासस्त्र्यहा-
च्छुचिः ॥”
वैद्या अपि चिकित्सायामेव । तथा च स्मृतिः ।
“चिकित्सको यत् कुरुते तदन्येन न शक्यते ।
तस्मात् चिकित्सकः स्पर्शे शुद्धो भवतिनित्यशः ॥”
दातार आवश्यकप्रत्यहं गोभूमिहिरण्यादि-
दाने प्रवृत्ताः । तेषां तद्दान एव । प्रत्यहं
दानञ्च । दातव्यं प्रत्यहं पात्रे इति याज्ञ-
वल्क्यात् । कादाचित्कदानकारिणान्तु दाने
प्रक्रान्ते अशौचं नास्ति तावत् यावत्तत् कर्म्म
कुर्व्वन्ति इति । हारलताप्येवम् । पूर्व्वसङ्कल्पित-
द्रव्यदानेऽपि नाशौचम् । यथा च मिता-
क्षरायाम् ।
[Page5-236-a+ 52]
“पूर्व्वसङ्कल्पितं द्रव्यं दीयमानं न दुष्यति ॥”
इति ॥
आदिपुराणे ।
“निवृत्ते कृच्छ्रहोमादौ ब्राह्मणादिषु भोजने ।
गृहीतनियमस्यापि न स्यादन्यस्य कस्यचित् ॥
निमन्त्रितेषु विप्रेषु प्रारब्धे श्राद्धकर्म्मणि ।
निमन्त्रणाद्धि विप्रस्य स्वाध्यायाद्विरतस्य च ।
देहे पितृषु तिष्ठत्सु नाशौचं विद्यते क्वचित् ॥”
प्राजापत्यादिकृच्छ्रे समाप्ते होमयागजपेषु
समाप्तेषु सम्पूर्णार्थमवश्यं मया ब्राह्मणा
भोजयितष्या इति गृहीतनियमो यस्तस्या-
शौचेऽन्यकुलजातानामपि भुञ्जानानां दोषा-
भावः । कस्यचिद्दातृभोक्त्वोरित्यर्थः । एवं प्रारब्ध-
श्राद्धेऽपि क्वचिदित्यनेन दातृभोक्त्रोरशौचाभावः ।
तथा च विष्णुः ।
“व्रतयज्ञविवाहेषु श्राद्धे होमेऽर्च्चने जपे ।
आरब्धे सूतकं न स्यादनारब्धे तु सूतकम् ॥”
इति ॥
पराशरः ।
“दीक्षितेष्वभिसिक्तेषु व्रततीर्थपरेषु च ।
तपोदानप्रसक्तेषु नाशौचं मृतसूतके ॥”
यजमानां सोमयागाङ्गदीक्षणीयेष्टौ कृतायां
दीक्षितत्वं भवति तेन दीक्षणीयेष्ट्युत्तरकालं
यजमानस्य यत् कर्म्म तत्राशौचं नास्ति ।
अभिषिक्तेषु क्षत्त्रियनृपतिषु । तीर्थं गङ्गादि ।
गुरुरिति कश्चित् ॥ कालमाधवीये कूर्म्मपुरा-
णम् ।
“काम्योपवासे प्रक्रान्ते अन्तरा मृतसूतके ।
तत्र काम्यव्रतं कुर्य्यात् दानार्च्चनविवर्ज्जितम् ॥”
तत्र दानार्च्चनं स्वयं वर्ज्जयेत् अन्यद्वारा तु
कारयेत् । तथा च मत्स्यपुराणम् ।
“गर्भिणी सूतिका नक्तं कुमारी च रजस्वला ।
यदाशुद्धा तदान्येन कारयेत् क्रियते सदा ॥”
उपवासाचरणे गर्भादिपीडासम्भावनायां नक्तं
भोजनं कुर्य्यात् ।
“उपवासेष्वशक्तस्य तदेव फलमिच्छतः ।
अनभ्यासेन रोगाणां किमिष्टं व्रतमुच्यताम् ॥”
इति नारदप्रश्नानन्तरम् ।
“उपवासष्वशक्तानां नक्तं भोजनमिष्यते ।”
इति मत्स्यपुराण एवेश्वरप्रतिवचनात् ।
स्वयमशुद्धा शुद्धद्वारा पूजादिकं कारयेत् ।
कायिकमुपवासादि सदा शुद्ध्यशुद्धिकाले स्वयं
क्रियते । स्मृतिपरिभाषायामप्येवम् । विष्णुः ।
“बहुकालिकसङ्कल्पो गृहीतश्च पुरा यदि ।
सूतके मृतके चैव व्रतं तन्नैव दुष्यति ॥”
एतत्काम्यव्रतपरम् । नित्यानान्त्वारब्धानामना-
रब्धानामविशेषेण कर्त्तष्यता । नाशौचमित्यनु-
वृत्तौ ब्रह्मपुराणम् ।
“नैष्ठिकस्याथवान्यस्य भिक्षार्थं प्रस्थितस्य च ॥”
नैष्ठिकस्य ब्रह्मचारिविशेषस्य । अन्यस्य चतुर्था-
श्रमिणः । अशौचिभिक्षाग्रहणे दोषाभावः ।
इति हारलताप्रभृतयः ॥ कौर्म्मे ।
[Page5-236-b+ 52]
“सद्यःशौचं समाख्यातं दुर्भिक्षे चाप्युपप्लवे ।
डिम्बाहवहतानाञ्च विद्युता पार्थिवैर्द्विजैः ।
सद्यःशौचं समाख्यातं शापादिमरणे तथा ॥”
उपप्लवे राजविप्लवे । औपसर्गिकात्यन्तमरक-
पीडने च सद्यःशौचमुक्तम् । तथा च पराशरः ।
“उपसर्गमृते चैव सद्यःशौचं विधीयते ।”
अतएव ।
“आपद्यपि च कष्टायां सद्यःशौचं विधीयते ।”
इति याज्ञवल्क्यवचने अनिरुद्धभट्टशूलपाणि-
प्रभृतिभिरौपसर्गिकात्यन्तमरकपीडायां सद्यः-
शौचं विधीयते इत्युक्तम् । उपसर्गश्च त्रिवि-
धोत्पातः । तथा च गर्गसंहिताबार्हस्पत्ययोः ।
“अतिलोभादसत्याद्वा नास्तिक्याद्वाप्य-
धर्म्मतः ।
नरापचारान्नियतमुपसर्गः प्रवर्त्तते ॥
अतोऽपचारान्नियतमपवर्ज्जन्ति देवताः ।
ताः सृजन्त्यद्भुतांस्तावद्दिव्यनाभसभूमिजान् ॥
त एव त्रिविधा लोके उत्पाता देवनिर्म्मिताः ।
विचरन्ति विनाशाय रूपैः सम्भावयन्ति च ॥”
यद्यप्युपसर्गः स्मृतो रोगभेदोपप्लवयोरपीति
विश्वकोषादुपसर्गस्योभयवाचकत्वं तथाप्यत्र
मुनिप्रयुक्तत्वेनान्तरङ्गत्वात् त्रिविधोत्पातात्म-
कोपसर्गो गृह्यते न तु रोगविशेषात्मक इति ।
एतेनोपसृजन्तीति व्युत्पत्त्या देहाभ्यन्तर एव
यावद्वर्त्तते तावत्कालमरण एव सद्यःशौचं बहि-
र्भावे व्रणपरम्परया मरणे सति स्वजात्युक्ता-
शौचमेवेति त्र्यहमिति दर्शनस्मृतिसारप्रदीपा
इति वाचस्पतिमिश्रोक्तं हेयम् । द्विजैर्ब्राह्मणैः
शापादीत्यादिशब्देनाभिचारमृतस्य ग्रहणम् ।
ब्रह्मकूर्म्मपुरणाभ्यां यद्ब्राह्मणहतस्याशौचा-
भाव उक्तः स बुद्धिपूर्व्वकहनने बोद्धव्यः । प्रमाद-
हते त्वशौचाद्यस्त्येव अन्यथा मरीचिवचनं
निर्व्विषयं स्यात् । यथा, --
“विषशस्त्रश्वापदाहितिर्य्यग्ब्राह्मणघातिनाम्
चतुर्द्दश्यां क्रिया कार्य्या अन्येषान्तु विगर्हिता
विषादिसाहचर्य्यात् ब्राह्मणकृतघातोऽस्या-
स्तीति प्रतीयते । यच्चात्र ये च वै ब्राह्मणैर्हता
इति ब्रह्मपुराणीयं साधकत्वेनोपन्यस्तं श्राद्ध-
विवेके तच्चिन्त्यम् ।
“महापातकिनो ये च पतितास्ते उदाहृताः ।”
इत्यत्तरार्द्धेन पातित्यमभिधाय तेषां श्राद्ध-
निषेधात् । जावालः ।
“दुर्भिक्षे राष्ट्रसम्पाते शस्त्रगोब्रह्मघातिते ।
पतितेऽनशनप्रेते विदेशस्थे शिशौ न च ॥”
नाशौचमित्यर्थः । इति शुद्धितत्त्वम् ॥
<LEND>
