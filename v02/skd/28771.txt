<L>28771<pc>4-063<k1>योनिः<k2>योनिः
योनिः¦, पुं, स्त्री, (यौति संयोजयतीति । यु +
<>“वहिश्रिश्रुयुद्रुग्लाहात्वरिभ्यो नित् ।” उणा०
<>४ । ५१ । इति निः ।) आकरः । इति मेदिनी ।
<>ने, १६ ॥ कारणम् । (यथा, उत्तरराम-
<>चरिते । ६ ।
<>“ऋषयो राक्षसीमाहुर्वाचमुन्मत्तदृप्तयोः ।
<>सा योनिः सर्व्ववैराणां सा हि लोकस्य
<>निरृतिः ॥”)
<>जलम् । इति हेमचन्द्रः । ३ । २४९ ॥ (कुश-
<>द्बीपस्थनदीविशेषः । यथा, मार्कण्डेये । १२१ । ७१ ।
<>“धूतपापा नदी नाम योनिश्चैव पुनः स्मृता ।
<>सीता द्वितीया विज्ञेया सा चैव हि निशा-
<>स्मृता ॥”
<>तन्त्रशास्त्रविशेषः । यथा, महासिद्धिसारस्वते ।
[Page4-063-b+ 52]
<>“सनत्कुमारकं तन्त्रं योनितन्त्रं प्रकीर्त्तितम् ।
<>तन्त्रान्तरञ्च देवेशि ! नवरत्नेश्वरं तथा ॥”)
<>प्राणिनामुत्पत्तिस्थानम् । इति त्रिकाण्डशेषः ॥
<>तत्तु चतुरशीतिलक्षप्रकारम् । यथा, --
<>“चतुरशीतिलक्षाणि चतुर्भेदाश्च जन्तवः ।
<>अण्डजाः स्वेदजाश्चैव उद्भिज्जाश्च जरायुजाः ॥
<>एकविंशतिलक्षाणि ह्यण्डजाः परिकीर्त्तिताः ।
<>स्वेदजाश्च तथैवोक्ता उद्भिज्जास्तत्प्रमाणतः ॥
<>जरायुजाश्च तावन्तो मनुष्याद्याश्च जन्तवः ।
<>सर्व्वेषामेव जन्तूनां मानुषत्वं सुदुर्लभम् ॥”
<>इति श्रीगरुडपुराणे प्रेतकल्पे धर्म्मप्रकटनो नाम
<>२ अध्यायः ॥ * ॥ अन्यच्च ।
<>“जलजा नव लक्षाणि स्थावरा लक्षविंशतिः ।
<>कृमयो रुद्रसङ्ख्याकाः पक्षिणां दशलक्षकम् ॥
<>त्रिंशल्लक्षाणि पशवश्चतुर्लक्षाणि मानुषाः ।
<>सर्व्वयोनिं परित्यज्य ब्रह्मयोनिं ततोऽभ्यगात् ॥”
<>इति बृहद्विष्णुपुराणम् ॥ * ॥
<>अपि च ।
<>“स्थावरास्त्रिंशल्लक्षश्च जलजो नवलक्षकः ।
<>कृमिजा दशलक्षश्च रुद्रलक्षश्च पक्षिणः ॥
<>पशवो विंशलक्षश्च चतुर्लक्षश्च मानवाः ।
<>एतेषु भ्रमणं कृत्वा द्बिजत्वमुपजायते ॥”
<>इति कर्म्मविपाकः ॥
<>(“भूतानाञ्चतुर्व्विधा योनिर्भवति जराय्वण्ड-
<>स्वेदोद्भिदः । तासां खलु चतसृणामपि योनीना-
<>मेकैका योनिरपरिसङ्ख्येयभेदा भवति भूता-
<>नामाकृतिविशेषापरिसङ्ख्येयत्वात् । तत्र जरा-
<>युजानामण्डजानां प्राणिनामेते गर्भकरा भावा
<>यां यां योनिमापद्यन्ते तस्यां तस्यां योनौ तथा
<>तथा रूपा भवन्ति । तद्यथा कनकरजतताम्र-
<>त्रपुसीसा आसिच्यमानास्तेषु तेषु “मधूच्छिष्ट-
<>विम्वेषु । ते यदा मनुष्यविम्बमापद्यन्ते तदा
<>मनुष्यविग्रहेण जायन्ते । तस्मात् समुदाया-
<>त्मकः सन् गर्भो मनुष्यविग्रहेण जायते मनुष्यो
<>मनुष्यप्रभव इत्युच्यते तद्योनित्वात् ।” इति
<>चरके शारीरस्थाने तृतीयेऽध्याये ॥ * ॥)
<>भगम् । इत्यमरः । २ । ६ । ७६ ॥ तत्पर्य्यायः । वरा-
<>ङ्गम् २ उपस्थः ३ स्मरमन्दिरम् ४ । इति राज-
<>निर्घण्टः ॥ रतिगृहम् ५ जन्मवर्त्म ६ अधरम् ७
<>अवाच्यदेशः ८ प्रकृतिः ९ अपथम् १० स्मर-
<>कूपकः ११ अप्रदेशः १२ प्रकूतिः १३ पुष्पी १४
<>संसारमार्गकः १५ संसारमार्गः १६ गुह्यम् १७
<>स्मरागारम् १८ स्मरध्वजम् १९ रत्यङ्गम् २०
<>रतिकुहरम् २१ कलत्रम् २२ अघः २३ ।
<>इति शब्दरत्नावली ॥ रतिमन्दिरम् २४ स्मर-
<>गृहम् २५ कन्दर्पकूपः २६ कन्दर्पसम्बाधः २७
<>कन्दर्पसन्धिः २८ स्त्रीचिह्नम् २९ । इति जटा-
<>धरः ॥ स तु गर्भस्थायाः सप्तभिर्मासैर्भवति ।
<>इति सुखबोधः ॥ * ॥ तस्य लक्षणं यथा, --
<>“शुभः क्रमठपृष्ठाभो गजस्कन्धोपमो भगः ।
<>वामोन्नतश्चेत् कन्याजः पुत्त्रजो दक्षिणोन्नतः ॥
<>आखुरोमा गूढमणिः सुश्लिष्टः संहतः पृथुः ।
[Page4-063-c+ 52]
<>तुङ्गः कमलवर्णाभः शुभोऽश्वत्थदलाकृतिः ॥
<>कुरङ्गखुररूपो यश्चुल्लिकोदरसन्निभः ।
<>रोमशो विवृतास्यश्च दृश्यनासोऽतिदुर्भगः ॥
<>शङ्खावर्त्तो भगो यस्याः सा गर्भमिह नेच्छति ।
<>चिपिटः कर्पराकारः किङ्करीपददो भगः ॥
<>वंशवेतसपत्राभो गजरोमोच्चनासिकः ।
<>विकटः कुटिलाकारो लम्बगल्लस्तथाशुभः ॥”
<>इति काशीखण्डे ३७ अध्यायः ॥ * ॥
<>अपि च ।
<>“शङ्खनाभ्याकृतिर्योनिस्त्र्यावर्त्ता सा च
<>कीर्त्तिता ।
<>तस्यास्तृतीये त्वावर्त्ते गर्भशय्या प्रतिष्ठिता ॥” * ॥
<>अथ योनिरोगाधिकारः ।
<>“तत्र योनिरोगाणां निदानान्याह ।
<>‘मिथ्याहारविहाराभ्यां दृष्टैर्दोषैः प्रदूषितात् ।
<>आर्त्तवाद्वीर्य्यतश्चापि दैवाद्वा स्युर्भगे गदाः ॥’
<>रोगिणीनां योनीनां नामान्याह ।
<>‘उदावर्त्ता तथा बन्ध्या विप्लुता च परिप्लुता ।
<>वातला योनयो रुग्ना वातदोषेण पञ्चधा ॥
<>पञ्चधा पित्तदोषेण तत्रादौ लोहितक्षरा ।
<>प्रस्रंसिनी वामिनी च पुत्त्रघ्नी पित्तला तथा ॥
<>अत्यानन्दा कर्णिनी च चरणानन्दपूर्व्विका ।
<>अतिपूर्व्वापि सा ज्ञेया श्लेष्मला च कफादिमाः ॥
<>खण्ड्यण्डिनी च महती सूचीवक्त्रा त्रिदोषिणी ।
<>पञ्चैता योनयः प्रोक्ताः सर्व्वदोषप्रकोपतः ॥’
<>अथ तासां लक्षणान्याह ।
<>‘सा फेणिलमुदावर्त्ता रजःकृच्छ्रेण मुञ्चति ।
<>बन्ध्या नष्टार्त्तवा ज्ञेया विप्लुता नित्यवेदना ॥
<>परिप्लुता या भवति ग्राम्यधर्म्मे रुजा भृशम् ।
<>वातला कर्कशा स्तब्धा शूलनिस्तोदपीडिता ॥
<>चतसृष्वपि चाद्यासु भवन्त्यनिलवेदनाः ॥’
<>अनिलवेदनास्तोदादयः ॥ वातलायां त्वति-
<>शयिता वातवेदना बोद्धव्या । वातला इत्य-
<>न्वयात् ॥ * ॥
<>‘सदाहं क्षरते रक्तं यस्याः साः लोहितक्षरा ।
<>प्रस्रंसिनी स्रंसते च क्षोभिता दुःप्रजायिनी ॥’
<>क्षोभिता विमर्द्दिता स्रंसते स्वस्थानात् च्यवते
<>दुःप्रजायिनी दुष्टप्रजननशीला ।
<>‘सवातमुद्गिरेद्बीर्य्यं वामिनी रजसा युतम् ।
<>स्थितं स्थितं हन्ति गर्भं पुत्त्रघ्नी रक्तसंस्रवात् ॥’
<>पुत्त्रशब्दोऽत्रापत्योपलक्षकः ।
<>‘अत्यर्थं पित्तला योनिर्दाहपाकज्वरान्विता ।
<>चतसृष्वपि चाद्यासु पित्तलिङ्गोच्छ्रयो भवेत् ॥’
<>अत्यानन्दानसन्तोषं ग्राम्यधर्म्मेण विन्दति ।
<>कर्णिन्यां कर्णिका योनौ श्लेष्मासृग्भ्यां प्रजायते ॥’
<>कर्णिका मांसस्थ कर्णिकारो ग्रन्थिः ॥
<>‘मैथुने चरणापूर्व्वं पुरुषादतिरिच्यते ।’
<>अतिरिच्यते रजो मुञ्चति इत्यर्थः ।
<>‘बहुशश्चातिचरणा तयोर्व्वीजं न तिष्ठति ॥’
<>बहुशः वारं वारं अतिरिच्यते तयोः चर-
<>णातिचरणयोः ।
<>‘श्लेष्मला पिच्छिला योनिः कण्डयुक्तातिशीतला ।
[Page4-064-a+ 52]
<>चतसृष्वपि चाद्यासु श्लेष्मलिङ्गाच्छ्रयो भवेत् ॥
<>अनार्त्तवास्तनी खण्डी खरस्पर्शा च मैथुने ॥’
<>अस्तनी ईषत् स्तनौ यस्यां सा अत्र लक्ष्या
<>खण्डी । अण्डिनीमाह ।
<>‘महामेढ्रग्रहीताया वालाया अण्डिनी भवेत् ॥’
<>महामेढ्रः पुरुषः तेन ग्रहीताया बालायाः
<>सूक्ष्मयोनिच्छिद्राया अण्डिनी अण्डवल्लम्बमाना
<>योनिर्भवति ।
<>‘विवृतातिमहायोनिः सूचीवक्त्रातिसंवृता ।
<>सर्व्वलिङ्गसमुत्थानात् सर्व्वदोषप्रकोपजा ।
<>चतसृष्वपि चाद्यासु सर्व्वलिङ्गनिदर्शनम् ॥’
<>असाध्या योनीराह ।
<>‘पञ्चासाध्या भवन्तीह योनयः सर्व्वदोषजाः ॥’
<>पञ्च खण्डीप्रभृतयः ॥ * ॥
<>अथ योनिकन्दस्य निदानमाह ।
<>‘दिवास्वप्नादतिक्रोधाद्ब्यायामादतिमैथुनात् ।
<>क्षताच्च नखदन्ताद्यैर्व्वाताद्याः कुपिता यथा ॥’
<>वाताद्याः कुपिता यथा यथा निदानकुपिता
<>वाताद्याः ॥ * ॥ रूपमाह ।
<>“पूयशोणितसङ्काशं लकुचाकृतिसन्निभम् ।
<>जनयन्ति यदा योनौ नाम्ना कब्दः स योनिजः ॥”
<>लकुचाकृतिसन्निभं लकुचाकाराकारम् । गुड-
<>कमत्र विशेष्यं बोद्धव्यम् ॥ * ॥ वातजादिभेदेन
<>रूपभेदमाह ।
<>“रूक्षं विवर्णं स्फुटितं वातिकं तं विनिर्दिशेत् ।
<>दाहरागज्वरयुतं विद्यात् पित्तात्मकं तु तम् ॥
<>तिलपुष्पप्रतीकाशं कण्डूमन्तं कफात्मकम् ।
<>सर्व्वलिङ्गसमायुक्तं सन्निपातात्मकं भवेत् ॥” * ॥
<>अथ योनिरोगाणां चिकित्सा । तत्र बन्ध्या-
<>चिकित्सा । तस्या लक्षणमाह । बन्ध्या नष्टार्त्तवा
<>ज्ञेयेति । ततः प्रथमतो नष्टार्त्तवाचिकित्सा ।
<>‘आर्त्तवादर्शने नारी मत्स्यान् सेवेत नित्यशः ।
<>काञ्जिकञ्च तिलान् माषानुदश्विच्च तथा दधि ॥
<>इक्ष्वाकुवीजदन्तीचपलागुडदमनकिण्वयवशूकैः ।
<>सस्नुक्क्षीरैर्व्वर्त्तिर्योनिगता कुसुमसञ्जननी ॥’
<>इक्ष्वाकुः कटुतुम्बी । चपला पिप्पली । दमनो
<>मदनफलम् । किण्वं सुराबीजम् ।
<>‘पीतं ज्योतिष्मतीपत्रं राजिकोग्रासनं त्र्यहम् ।
<>शीतेन पयसा पिष्टं कुसुमं जनयेद्ध्रुवम् ॥’
<>ज्योतिष्मती कटभीवृक्षविशेषः करही इति
<>लोके । पयसा दुग्धेन ॥ * ॥ अथ बन्ध्या-
<>चिकित्सा ।
<>‘वला सिता सातिबला मधूकं
<>वटस्य शुङ्गं गजकेशरञ्च ।
<>एतन्मधुक्षीरघृतैर्निपीय
<>बन्ध्या सुपुत्त्रं नियतं प्रसूते ॥
<>अश्वगन्धाकषायेण सिद्धं दुग्धं घृतान्वितम् ।
<>ऋतुस्नाताङ्गना प्रातः पीत्वा गर्भं दधाति हि ॥
<>पुष्योद्धृतं लक्ष्मणाया मूलं दुग्धेन कन्यया ।
<>पिष्ट्वा पीत्वा ऋतुस्नाता गर्भं धत्ते न संशयः ॥
<>कुरण्टमूलं धातक्या कुसुमानि वटाङ्कुराः ।
<>नालोत्पलं पयोयुक्तमेतद्गर्भप्रदं ध्रुवम् ॥
[Page4-064-b+ 52]
<>यावला पिबति पाश्वपिप्पलं
<>जीरकेण सहितं हिताशना ।
<>श्वेतया विशिखपुङ्खया युतं
<>सा सुतं जनयतीह नान्यथा ॥”
<>श्वेतकुसुभया शरपुंखया सह ।
<>“पत्रमेकं पलाशस्य पिष्ट्वा दुग्धेन गर्भिणी ।
<>पीत्वा पुत्त्रमवाप्नोति वीर्य्यवन्तं न संशयः ॥
<>शूकरशिम्बीमूलं मध्यं वा दधि फलस्य सपयस्कम्
<>पीत्वाथोभयलिङ्गीवीजं कन्यां न सूते स्त्री ॥
<>पुत्त्रमजारीमूलं विष्णुक्रान्तेशालिङ्गिनीसहिता ।
<>एतत् गर्भेऽष्टदिनं पीत्वा कन्यां न सर्व्वथा सूते ॥
<>पुत्त्रमजारी पतजिया तस्या मूलम् । इशालि-
<>ङ्गिनी पचगुरिया ॥ * ॥ गर्भप्रदरभेषजकथना-
<>वसरे गर्भाजनकमपि भेषजमाह ।
<>‘पिप्यलीविडङ्गटङ्कणसमचूर्णं या पिबेत् पयसा ।
<>ऋतुसमये नहि तस्या गर्भः संजायते क्वापि ॥
<>आरनालपरिपेषितं त्र्यहं
<>या जयाकुसुममत्ति पुष्पिणी ।
<>सत्पुराणगुडमुष्टिसेविनी
<>सा दधाति नहि गर्भमङ्गना ॥ * ॥
<>तासु योनिषु चाद्यासु स्नेहादिक्रम इष्यते ।
<>वस्त्यभ्यङ्गपरीषेकप्रलेपपिचुधारणम् ॥’
<>वस्तिरत्रोत्तरवस्तिः । क्रमश्चिकित्सा ।
<>‘नतवार्त्ताकिनीकुष्ठसैन्धवामरदारुभिः ।
<>तिलतैलं पचेन्नारी पिचुं तस्य विधारयेत् ॥
<>विप्लुतायां सदा योनौ व्यथा तेन प्रशाम्यति ॥’
<>नतं तगरम् ।
<>‘वातलां कर्कशां स्तब्धामल्पस्पर्शां तथैव च ।
<>कुम्भीस्वेदैरुपचरेदन्तर्व्वेश्मनि संवृते ॥
<>धारयेद्बा पिचुं योनौ तिलतैलस्य सा सदा ।
<>पित्तलानाञ्च योनीनां सेकाभ्यङ्गपिचुक्रियाः ॥
<>शीताः पित्तहराः कार्य्याः स्नेहनार्थं घृतानि च ।
<>प्रस्रंसिनीं घृताभ्यक्तां क्षीरस्विन्नां प्रवेशयेत् ॥
<>पिधाय वेशवारेण ततो बन्धं समाचरेत् ।
<>शुण्ठीमरिचकृष्णाभिर्धान्यकाजाजिदाडिमैः ॥
<>पिप्पलीमूलसंयुक्तैर्व्वेशवारः स्मृतो बुधैः ॥
<>धात्रीरसं सितायुक्तं योनिदाहे पिबेत् सदा ।
<>सूर्य्यक्रान्ताभवं मूलं पिबेद्वा तण्डुलाम्बुना ॥
<>योन्यान्तु पूयस्राविण्यां शोधनद्रव्यनिर्म्मितैः ।
<>सगोमूत्रैः सलवणैः पिण्डैः संपूरणं हितम् ॥’
<>शोधनद्रव्याणि निम्बपत्रादीनि ।
<>‘दुर्गन्धां पिच्छिलां वापि चूर्णैः पञ्चकषायजैः ।
<>पूरयेद्धारयेद्राजवृक्षादिक्वथिताम्बुना ॥”
<>पञ्च कषायाः । वचावासापटोलप्रियङ्गुनिम्बाः ।
<>राजवृक्षादि धनवहेरा ।
<>“पिप्पल्यामरिचैर्माषैः शताह्वाकुष्ठसैन्धवैः ।
<>वर्त्तिस्तुल्या प्रदेशिन्या योनौ श्लेष्मविशोधिनी ॥
<>तुल्या प्रदेशिन्या दैर्घ्येण परिणाहेन च ।
<>कर्णिन्यां वर्त्तयो देयाः शोधनद्रव्यनिर्म्मिताः ॥
<>गुडूचीत्रिफलादन्तीक्वथितोदकधारया ।
<>योनिं प्रक्षालयेत्तेन तत्र कण्डूः प्रशाम्यति ॥
<>मुद्गपुष्पं सखदिरं पथ्यां जातीफलं तथा ।
[Page4-064-c+ 52]
<>विम्बीं पूगञ्च संचूर्ण्य वस्त्रपूतं क्षिपेद्भगे ।
<>योनिर्भवति संकीर्णा न स्रवेच्च जलं ततः ॥
<>कपिकच्छुभवं मूलं क्वाथयेद्बिधिना भिषक् ।
<>योनिः सङ्कीर्णतां याति क्वाथेनानेन धावनात् ॥
<>जीरकद्वितयं कृष्णा सुषुवी सुरभिर्व्वचा ।
<>वासकः सैन्धवश्चापि यवक्षारो यवानिका ॥
<>एषां चूर्णं घृते किश्चित् भृष्ट्वा खण्डेन मोदकम् ।
<>कृत्वा खादेद्यथावह्नि योनिरोगाद्बिमुच्यते ॥
<>मञ्जिष्ठा मधुकं कुष्ठं त्रिफला शर्करा बला ।
<>मेदे पयस्या काकोली मूलञ्चैवाश्वगन्धजम् ॥
<>अजमोदा हरिद्रे द्वे प्रियङ्गुकटुरोहिणी ।
<>उत्पलं कुमुदं द्राक्षा काकोल्यौ चन्दनद्वयम्
<>एतेषां कार्षिकैर्भार्गैर्घृतप्रस्थं विपाचयेत् ॥
<>शतावरीरसं क्षीरं घृताज्ज्ञेयं चतुर्गुणम् ।
<>सर्पिरेतन्नरः पीत्वा स्त्रीषु नित्यं वृषायते ।
<>पुत्त्रान् जनयते वीरान् मेधाढ्यान् प्रियदर्श-
<>नान् ॥
<>या चैवास्थिरगर्भा स्यात् पुत्त्रं वा जनयेन्मृतम् ।
<>अल्पायुषं वा जनयेत् या च कन्यां प्रसूयते ॥
<>योनिरोगे रजोदोषे परिस्रावे च शस्यते ।
<>प्रजावर्द्धनमायुष्यं सर्व्वग्रहनिवारणम् ।
<>नाम्ना फलघृतं ह्येतदश्विभ्यां परिवर्त्तितम् ॥
<>अनुक्तं लक्ष्मणामूलं क्षिपन्त्यत्र चिकित्सकाः ।
<>जीवद्वत्सैकवर्णाया घृतञ्चात्र प्रयुज्यते ।
<>अरण्यगोमयेनेह वह्निज्वाला च दीयते ॥’
<>मेदे मेदा महामेदा तयोरभावे शतावरी
<>द्बिगुणा देया । पयस्यात्र क्षीरकाकोली
<>काकोलीयुगलाभावे अश्वगन्धा द्विगुणा देया ।
<>प्रियङ्गुस्थाने केचिद्धिङ्गु पठन्ति । पयस्या
<>काकोलीत्युक्त्वा पुनः काकोल्याविति काकोली-
<>क्षीरकाकोल्यौ द्वैगुण्यार्थं एतस्य फलघृतस्य
<>पाठो नानातन्त्रेषु नानाविधः । तत्र हिङ्गुवचा-
<>तगरजीवकर्षभका एवाधिकाः । तत्र जीवकर्ष-
<>भयोरभावे विदारीकन्दो द्विगुणो देयः । फल-
<>घृतं सकलयोनिरोगेषु ॥ * ॥
<>अथ योनिकन्दस्य चिकित्सा ।
<>‘गैरिकाम्रास्थिजन्तुघ्नरजन्यञ्जनकट्फलम् ।
<>पूरयेद्योनिमेतेषां चूर्णैः क्षौद्रसमन्वितैः ॥
<>त्रिफलायाः कषायेण सक्षौद्रेण च सेचयेत् ।
<>प्रमदा योनिकन्देन व्याधिना परिमुच्यते ॥’
<>अथ प्रसङ्गात् गुर्व्विण्या रोगाणां चिकित्सा ।
<>‘ह्नीवेरातिविषामुस्तमोचशक्रैः शृतं जलम् ।
<>दद्याद्गर्भे प्रचलिते प्रदरे कुक्षिरुज्यपि ॥’
<>कुक्षिरुक् उदरव्यथा । चलितगर्भस्थापने ह्नीवे-
<>रादिक्वाथः ॥ * ॥
<>अथ गर्भस्रावपातयोर्निदानम् ।
<>‘ग्राम्यधर्म्माध्वगमनयानासनप्रपीडनैः ।
<>ज्वरोपवासोत्पतनप्रहाराजीर्णधावनैः ॥
<>वमनाच्च विरेकाच्च कुन्थनाद्गर्धपातनात् ।
<>तीक्ष्णधारोष्णकटुकतिक्तरूक्षनिषेवणात् ॥
<>वेगाभिघाताद्विषमादासनाच्छयनाद्भयात् ।
<>गर्भे पतति रक्तस्य सशूलं दर्शनं भवेत् ॥’
[Page4-065-a+ 52]
<>गर्भपातनात् नियमे गर्भे पातनशीलं द्रव्यं तस्मात् ।
<>गर्भस्य स्रावपातयोः पूर्व्वरूपमाह । गर्भे पत-
<>तीत्यादि । पतति स्रावेण पातेन वा पतिष्यति
<>स्रावपातयोरवधिमाह ।
<>‘आचतुर्थात्ततो मासात् प्रस्रवेद्गभविद्रवः ।
<>ततः स्थिरशरीरस्य पातः पञ्चमषष्ठयोः ॥’
<>आचतुर्थात् मासात् चतुर्थमासपर्य्यन्तम् ।
<>गर्भस्य विद्रवः । शोणितरूपगर्भः । स्रवति
<>शोणितमिति भोजवचनात् । स्थिरशरीरस्य
<>कटिनशरीरस्य गर्भस्य । गर्भपातस्य दृष्टान्तं
<>दर्शयति ।
<>‘गर्भोऽभिघातविषमासनपीडनाद्यैः
<>पक्वं द्रुमादिव फलं पतति क्षणेन ॥’
<>यथा वृन्तलग्नं पक्वं फलमभिघातेनाकाल एव
<>पतति तथा गर्भोऽप्यभिघातादिना अकालेऽपि
<>पतति ॥ * ॥ अथ गर्भस्रावस्य चिकित्सा ।
<>‘गुर्व्विण्या गर्भतो रक्तं स्रवेद्यदि मुहुर्मुहुः ।
<>तन्निरोधाय सुस्निग्धमुत्पलादिशृतं पिबेत् ॥’
<>उत्पलादिगणमाह ।
<>‘उत्पलं नीलमारक्तं कह्लारं कुमुदं तथा ।
<>श्वेताम्भोजञ्च मधुकमुत्पलादिरयं गणः ॥
<>संशीलितो हरत्येव दाहं तृष्णां हृदामयम् ।
<>रक्तपित्तञ्च मूर्च्छाञ्च तथा छर्द्दिमरोचकम् ॥’
<>अथ गर्भपातस्य उपद्रवानाह ।
<>‘प्रस्रंशमाने गर्भे स्याद्दाहः शूलञ्च पार्श्वयोः ।
<>पृष्ठरुक् प्रदरानाहौ मूत्रसङ्गश्च जायते ॥’
<>प्रस्रंशमाने पतति ॥ * ॥ अथ गर्भस्य स्थाना-
<>न्तरगमने चोपद्रवानाह ।
<>‘स्थानात् स्थानान्तरं तस्मिन् प्रयात्यपि च
<>जायते ।
<>आमपक्वाशयादौ तु क्षोभः पूर्व्वेऽप्युपद्रवाः ॥’
<>पूर्व्वेऽप्युपद्रवाः पार्श्वशूलादयः ॥ * ॥
<>तञ्चिकित्सामाह ।
<>‘स्निग्धशीताः क्रियास्तेषु दाहादिषु समाचरेत् ।
<>कुशकाशोरुवूकाणां मूलैर्गोक्षुरकस्य च ॥
<>शृतं दुग्धं सितायुक्तं गर्भिण्याः शूलहृत् परम् ।
<>श्वदंष्ट्रामधुकक्षुद्राम्लानैः सिद्धं पयः पिबेत् ।
<>शर्करामधुसंयुक्तं गुर्व्विणीवेदनापहम् ॥’
<>अम्लानः पुष्पजातिः । अयं बाणपुष्प इति
<>गौडादौ प्रसिद्धः ।
<>‘मृत्कोष्ठागारिका गेहसम्भवात्र च मृत्तिका ।
<>समङ्गा धातकीपुष्पं गैरिकञ्च रसाञ्जनम् ॥
<>तथा सर्ज्जरसश्चैतान् यथालाभं विचूर्णयेत् ।
<>तच्चूर्णं मधुना लिह्यान्नारी प्रदरशान्तये ॥’
<>मृत्कोष्ठागारिकासम्भवा मृत्कोष्ठागारिका
<>वरटी तन्निर्म्मितगृहभवा मृत्तिका । समङ्गा
<>लज्जालुः ।
<>‘कसेरूत्पलशृङ्गाटकल्कं वा पयसा पिबेत् ।
<>पक्वं वचारसोनाभ्यां हिङ्गुसौवर्च्चलान्वितम् ।
<>आनाहे तु पिवेत् दुग्धं गुर्व्विणी सुखिनी
<>भवेत् ॥
<>सौवर्च्चलं चौहार इति लोके ।
[Page4-065-b+ 52]
<>‘तृणपञ्चकमूलानां कल्केन विपचेत् पयः ।
<>तत् पयो गुर्व्विणी पीत्वा मूत्रसङ्गाद्बिमुच्यते ॥
<>शालीक्षुकुशकाशैः स्यात् शरेण तृणपञ्चकम् ।
<>एषां मूलं तृषादाहपित्ताशृङ्मूत्रसङ्गहृत् ॥’ * ॥
<>अथ प्रसूताया योनेः क्षतादेश्चिकित्सा ।
<>‘तुम्बीपत्रं तथा लोध्रं समभागं सुपेषयेत् ।
<>तेन लेपो भगे कार्य्यः शीघ्रं स्याद्योनिरक्षता ॥
<>पलाशोडुम्बरफलं तिलतैलसमन्वितम् ।
<>योनौ विलिप्तं विधिना गाढीकरणमुत्तमम् ॥”
<>इति भावप्रकाशः ॥ * ॥
<>अथ कुयोनिप्राप्तिकारणानि ।
<>“हविर्ज्जुह्वति नाग्नौ ये गोविन्दं नार्च्चयन्ति ये ।
<>लभन्ते नात्मविद्याञ्च सुतीर्थविमुखाश्च ये ॥
<>सुवर्णं वस्त्रताम्बूलं रत्नमन्नं फलं जलम् ।
<>आर्त्तेभ्यो न प्रयच्छन्ति सर्व्वे सुकृतदारकाः ॥
<>ब्रह्मस्वञ्च स्त्रीधनानि लोभादेव हरन्ति ये ।
<>बलेन छद्मना वापि धूर्त्ताश्च परवञ्चकाः ॥
<>नास्तिकाः कुहकाश्चौरा ये चान्ये वकवृत्तयः ।
<>बालवृद्धातुरस्त्रीषु निर्द्दयाः सत्यवर्ज्जिताः ॥
<>अग्निदा गरदा ये च ये चान्ये कूटसाक्षिणः ।
<>अगम्यागामिनः सर्व्वे ये चान्ये ग्रामयाजिनः ॥
<>व्याधाचरणसम्पन्ना वर्णादिधर्म्मवर्जिताः ।
<>देवोपदेवदनुजरक्षोयक्षादिसेविनः ॥
<>सर्व्वदा मादकद्रव्यपानमत्ता हरिद्विषः ।
<>देवतोच्छिष्टपतितनृपश्राद्धान्नभोजिनः ॥
<>असत्कर्म्मरता नित्यं सर्व्वपातकपापिनः ।
<>पाषण्डधर्म्माचरणाः पुरोधोवृत्तिजीविनः ॥
<>पितृमातृस्वसापत्यस्वदारत्यागिनश्च ये ।
<>ये कदर्य्याश्च लुब्धाश्च नास्तिका धर्म्मदूषकाः ॥
<>त्यजन्ति स्वामिनं युद्धे त्यजन्ति शरणागतम् ।
<>गवां भूमेश्च हर्त्तारो ये चान्ये रत्नदूषकाः ॥
<>महाक्षेत्रेषु सर्व्वेषु प्रतिग्रहरताश्च ये ।
<>परद्रोहरता ये च तथा ये प्राणिहिंसकाः ॥
<>परापवादिनः पापा देवतागुरुनिन्दकाः ॥
<>कुप्रतिग्राहिणः सर्व्वे सम्भवन्ति पुनः पुनः ॥
<>प्रेतराक्षसपैशाच्यतिर्य्यग्वृक्षकुयोनिषु ।
<>न तेषां सुखलेशोऽस्ति इह लोके परत्र च ॥
<>तस्मात् त्यक्ता निषिद्धार्थं विहितं कर्म्म कारयेत् ।
<>यज्ञं दानं तपस्तीर्थं मन्त्रं देवं गुरुं भरेत् ॥
<>नाचरेत् कुत्सितं कर्म्म मनसा च कदाचन ।
<>विपाकं कर्म्मणां दृष्ट्वा योनिकोटिषु दुःसहम् ॥
<>चतुर्भिरपि वर्णैस्तु सेव्यो धर्म्मो निरन्तरम् ॥”
<>इति पाद्मोत्तरखण्डे १८ अध्यायः ॥ * ॥
<>योनिदुष्टाया असाध्वीत्वं यथा, --
<>“साध्वी स्त्री मातृतुल्या च सर्व्वथा हितकारिणी ।
<>असाध्वी वैरतुल्या च शश्वत्सन्तापदायिका ।
<>मुखदुष्टा योनिदुष्टा चैवासाध्वीति विश्रुता ॥”
<>इति ब्रह्मवैवर्त्ते गणपतिखण्डे २ अध्यायः ॥ * ॥
<>पापपुण्यफलं अधमोत्तमयोनिप्राप्तिर्यथा, --
<>“पापपुण्यफलं लोके प्रत्यक्षं खलु दृश्यते ।
<>देवदानवमानुष्यतिर्य्यक्त्वं कृमियोनिता ॥
<>नानायोनिषु जन्मानि नानाव्याधिप्रपीडिताः ।
[Page4-065-c+ 52]
<>मरणं बालवृद्धानामन्धत्वं कुब्जता तथा ॥
<>ऐश्वर्य्यं सुदरिद्रत्वं पाण्डित्यं मूर्खता तथा ।
<>एताश्चराचरे लोके भवन्ति कथमन्यथा ॥”
<>इति पाद्मोत्तरखण्डे २१ अध्यायः ॥ * ॥
<>पक्षियोनिप्राप्तिकारणं यथा, --
<>“इति श्रुतकथो विप्र ! सारसं प्राह वानरः ।
<>सम्यग्वेत्ति भवान् नूनं त्वं कथं पक्षितां गतः ।
<>वृत्तान्तमेतं कथय श्रोतुमिच्छामि सारस ! ॥
<>सारस उवाच ।
<>कथयिष्यामि तत् कर्म्म येनाहं दुर्गतिं गतः ।
<>पक्षियोनिं गतो येन तत् सर्व्वं श्रोतुमर्हसि ॥
<>धान्यखारीशतं साग्रमुत्सृष्टं हि त्वया पुरा ।
<>बहुभ्यो ब्राह्मणेभ्यश्च नर्म्मदायाः परिग्रहे ॥
<>पौरोहित्यमदाल्लोभाद्बञ्चयित्वा द्विजांस्तथा ।
<>किश्चिद्दत्त्वां तु तेभ्यश्च गृहीतमखिलं मया ॥
<>विप्रसाधारणद्रव्यग्रहणोत्पन्नपातकात् ।
<>पतितः कालसूत्रेऽहं नरके रक्तकर्द्दमे ॥
<>वक्तुमत्र न शक्नोमि दुःखं वानर ! नारकम् ।
<>दैवात् कथमपि प्राप्त उत्तारो नरकाम्बुधेः ॥
<>मया यदि तथापीह शकुनत्वमुपस्थितम् ।
<>अपहृत्य पुरा कांस्यभाजनं भगिनीगृहात् ॥
<>द्यूतकर्त्रे मया दत्तं तेन मे सारसी गतिः ॥
<>इयञ्च ब्राह्मणी पूर्व्वं कांस्यचौरी सुदारुणा ।
<>तेनेह सारसी जाता मद्भार्य्या सहधर्म्मिणी ॥”
<>इति तत्रैव १९ । २० अध्यायौ ॥ * ॥
<>पापिनां नरकभोगानन्तरं स्थावरादियोनिप्राप्ति-
<>र्यथा, --
<>“स्थावराः कृमयोऽज्ञाश्च पक्षिणः पशवो नराः ।
<>धार्म्मिकास्त्रिदशास्तद्वन्मोक्षिणश्च यथाक्रमम् ॥
<>सहस्रभागप्रथमा द्वितीयानुक्रमास्तथा ।
<>सर्व्वे ह्येते महाभाग यावन्मुक्तिसमाश्रयाः ॥”
<>इति विष्णुपुराणे २ अंशे ५ अध्यायः ॥
<>“पापिनां नरकभोगानन्तरं स्थावराद्यासूत्तरो-
<>त्तरमुत्कृष्टासु नवधा भिन्नासु योनिषु जन्मक्रम-
<>माह । स्थावरा इति । अज्ञा मत्स्यादयः ।
<>धार्म्मिका नरेष्वेव पुण्यविशेषेण केचिन्मोक्षि-
<>णश्च मुमुक्षवश्च यथाक्रमं भवन्तीति शेषः ।
<>तेषाञ्च पूर्व्वबाहुल्यमुत्तरोत्तराल्पत्वञ्चाह सह-
<>स्रेति । द्बितीयानुक्रमाः द्बितीयोऽनुक्रम उद्देशो
<>येषां द्बितीयस्थानेऽनुक्रान्ता ये क्रमयस्ते सहस्र-
<>भागप्रथमाः सहस्रभागाः सहस्रगुणाः प्रथमाः
<>प्रथमनिर्द्दिष्टाः स्थावरा येषां ते । कृमिभ्यः
<>सहस्रगुणमधिकाः स्थावराः । तत्सहस्रतम-
<>भागाः कृमयः इत्यर्थः । पञ्चम्यन्तपाठेऽपि
<>द्वितीयस्थानेऽनुक्रान्तात् कृमिवर्गात् सहस्रगुणाः
<>स्थावरा इत्येवार्थः । तथा सर्व्वे ह्येत इति ।
<>यथा स्थावराः स्थानान्तरनिर्द्दिष्टेभ्यः कृमिभ्यः
<>सहस्रगुणमधिकाः । तथा कृमयः स्थानान्तर-
<>निर्द्दिष्टेभ्योऽज्ञेभ्यः सहस्रगुणमधिकाः । एवं
<>पक्ष्यादिष्वपि द्रष्टव्यम् । मोक्षं सम्यगाश्रयन्ते
<>इति मोक्षसमाश्रया मुमुक्षवो ज्ञाननिष्ठास्तत्-
<>पर्य्यन्तमेवं पूर्व्वपूर्व्वादुत्तरोत्तरन्यूनत्वेन जन्म-
[Page4-066-a+ 52]
<>क्रमः । ततः परं मुक्तिः । एतञ्च संसारिजीव-
<>बाहुल्यकथनं मोक्षस्य दुर्लभतासूचनार्थम् ।
<>अयञ्च नवधा निर्द्दिष्टो जन्मक्रमः प्रायिक एव ।
<>तदुक्तमादित्यपुराणे ।
<>व्युत्क्रमेणापि मानुष्यं प्राप्यन्ते पुण्यगौरवात् ।
<>विचित्रा गतयः पुंसां कर्म्मणां गुरुलाघवैः ॥”
<>इति तट्टीका ॥
<>कुयोनिमोक्षणं यथा, --
<>वाराह उवाच ।
<>“येन गर्भं न गच्छेत तन्मे शृणु हि माधवि ! ।
<>कथयिष्यामि ते ह्येवं सर्व्वधर्म्मविनिश्चयम् ॥
<>कृत्वापि विपुलं कर्म्म आत्मानं न प्रशंसति ।
<>कुर्व्वते बहुकर्म्माणि शुद्धेनैवान्तरात्मना ॥
<>कृत्वापि मम कर्म्माणि मत्प्रियाणि वसुन्धरे ! ।
<>नैव कुर्व्वन्त्यहङ्कारं क्रोधञ्चैव न गृह्णति ॥
<>समं पश्यति चित्तेन लाभालाभविवर्जितः ।
<>पञ्चानामिन्द्रियाणाञ्च समर्थो निग्रहे रतः ॥
<>कार्य्याकार्य्ये विजानाति सर्व्वधर्म्मेषु निष्ठितः ।
<>शीतोष्णवातवर्षादिक्षुत्पिपासासहश्च यः ॥
<>यो दरिद्रो निरालस्यः सत्यवागनसूयकः ।
<>स्वदारनिरतो नित्यं परदारविवर्जितः ॥
<>सत्यवादी विशुद्धात्मा नित्यं भागवतप्रियः ।
<>संविभागी विशेषज्ञो नित्यं ब्राह्मणवत्सलः ॥
<>प्रियवादी द्बिजानाञ्च मम कर्म्मपरायणः ।
<>कुयोनिन्तु न गच्छेत मम लोकाय गच्छति ॥”
<>वियोनिमोक्षणं यथा, --
<>“अन्यच्च ते प्रवक्ष्यामि तच्छृणुष्व वसुन्धरे ! ।
<>यो वियोनिं न गच्छेत मम कर्म्मपरायणः ॥
<>जीवहिंसानिवृत्तस्तु सर्व्वभूतहितः शुचिः ।
<>सर्व्वत्र समतायुक्तः समलोष्टाश्मकाञ्चनः ॥
<>बाल्ये स्थितोऽपि वयसि क्षान्तो दान्तः शुभे रतः ।
<>कृत्यं नैव विजानाति परेणापकृतं क्वचित् ॥
<>कृत्यञ्च संस्मरेत् ह्येतदसत्यञ्च न जल्पति ।
<>व्यलीकेषु निवृत्तो यः पर्य्येति कृतनिश्चयः ॥
<>नित्यञ्च धृतिमान् किञ्चित् परोक्षेऽपि न च
<>क्षिपेत् ।
<>ऋतुकालेऽभिगच्छेत अपत्यार्थं स्वकां स्त्रियम् ॥
<>डेदृशास्तु नरा भद्रे ! मम कर्म्मपरायणाः ।
<>ते वियोनिं न गच्छन्ति मम गच्छन्ति सुन्दरि ॥”
<>तिर्य्यग्योनिमोक्षणं यथा, --
<>वाराह उवाच ।
<>“गुह्यानां परमं गुह्यं तच्छृणुष्व वसुन्धरे ! ।
<>तिर्य्यग्योनिगताश्चापि यो न गच्छन्ति किल्वि-
<>षम् ॥
<>अष्टम्याञ्च चतुर्द्दश्यां मैथुनं यो न गच्छति ।
<>भुक्त्वा परस्य चान्नानि यश्चैव न विकुत्सति ॥
<>व्याल्ये वयस्यपि च यो मम नित्यमनुव्रतः ।
<>येन केनापि सन्तुष्टः पितृमातृप्रपूजकः ॥
<>प्राप्तेन जीवति च यः प्रविभागी गुणान्वितः ।
<>अलुब्धः सर्व्वकार्य्येषु स्वतन्त्रो नित्यसंयतः ॥
<>विकर्म्म नाभिकुर्व्वीत कौमारव्रतसंस्थितः ।
<>सर्व्वभूतदयायुक्तः सत्त्वेन च समन्वितः ॥
[Page4-066-b+ 52]
<>मतिमान्नैव तप्येत परार्थेषु कदाचन ।
<>ईदृशीं बुद्धिमास्थाय मम कर्म्माणि कुर्व्वते ।
<>तिर्य्यग्योनिं न गच्छेत मम लोकाय गच्छति ॥”
<>इति वराहपुराणे योनिगर्भमोक्षणनामाध्यायः ॥
<LEND>
