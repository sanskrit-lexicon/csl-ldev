<L>11406<pc>2-362<k1>गोमेदकः<k2>गोमेदकः
गोमेदकः¦, पुं, (गोमेद + स्वार्थे कन् ।) स्वनाम-
ख्यातमणिः । तत्पर्य्यायः । गोमेदः २ राहु-
रत्नम् ३ तमोमणिः ४ स्वर्भानवः ५ पिङ्ग-
स्फटिकः ६ । अस्य गुणाः । अम्लत्वम् । उष्ण-
त्वम् । वातकोपविकारनाशित्वम् । दीपनत्वम् ।
पाचनत्वम् । धारणे पापनाशित्वञ्च । इति
राजनिर्घण्टः ॥ तस्य परीक्षा यथा, --
“हिमालये वा सिन्धौ वा गोमेदमणिसम्भवः ।
स्वच्छकान्तिर्गुरुः स्निग्धो वर्णाढ्यो दीप्तिमानपि ॥
बलक्षः पिञ्जरो धन्यो गोमेद इति कीर्त्तितः ।
चतुर्द्धा जातिभेदस्तु गोमेदेऽपि प्रकाश्यते ॥
ब्राह्मणः शुक्लवर्णः स्यात् क्षत्त्रियो रक्त उच्यते ।
आपीतो वैश्यजातिस्तु शूद्रास्तु नील उच्यते ॥
छाया चतुर्विधा श्वेता रक्ता पीतासिता तथा ॥
गुरुप्रभाढ्यः सितवर्णरूपः
स्नग्धो मृदुर्व्वातिमहापुराणः ।
स्वच्छस्तु गोमेदमणिर्धृतोऽयं
करोति लक्ष्मीं धनधान्यवृद्धिम् ॥
लधुर्विरूपोऽतिखरोऽन्यमानः
स्नेहोपलिप्तो मलिनः खरोऽपि ।
करोति गोमेदमणिर्विनाशं
सम्पत्तिभोगाबलबीर्य्यराशेः ॥
ये दोषा हीरके ज्ञेयास्ते गोमेदमणावपि ।
परीक्षा वह्नितः कार्य्या शाने वा रत्नकोविदैः ॥
स्फटिकेनैव कुर्व्वन्ति गोमेदप्रतिरूपिणम् ॥
शुद्धस्य गोमेदमणेस्तु मूल्यं
सुवर्णतो द्वैगुणमाहुरेके ।
अन्ये तथा विद्रुमतुल्यमूल्यं
तथापरे चामरतुल्यमाहुः ॥
[Page2-362-c+ 52]
चतुर्व्विधानामेषान्तु धारणं परिसम्मतम् ॥”
इति भोजराजकृतयुक्तिकल्पतरुः ॥
(कतक-गोमेदक-विषपन्थि-शैबालमूल-वस्त्राणि
मुक्तामणिश्चेति ।” इति सुश्रुते सूत्रस्थाने ४५
अध्याये ॥)
<LEND>
