<L>28597<pc>4-041<k1>यायावरः<k2>यायावरः
यायावरः¦, पुं, (पुनःपुनरतिशयेन वा याति देशा-
द्देशान्तरं गच्छतीति । या + यङ् । “यश्च यङः ।”
३ । २ । १७६ । इति वरच् ।) अश्वमेधीयाश्वः । इति
जटाधरः ॥ जरत्कारुमुनिः । इति त्रिकाण्ड-
शेषः ॥ (ऋषीणां गणविशेषः । यथा, महा-
भारते । १२ । २४३ । १७ ।
“तात प्रत्यक्षधर्म्माणस्तथा यायावरा गणाः ॥”
जरत्कारुमुनिरेवैतद्बंशीयः । यथा, महाभारते ।
१ । १३ । ११ ।
“जरत्कारुरिति ख्यात ऊर्द्ध्वरेता महातपाः ।
यायावराणां प्रवरो धर्म्मज्ञः संशितव्रतः ॥”)
त्रि, पुनःपुनर्गमनशीलः । यथा, --
“यायावराः पुष्पफलेन चान्ये
प्रानर्च्चुरर्च्या जगदर्च्चनीयम् ॥”
इति भट्टिः । २ । २० ॥
(क्ली, याच्ञा । यथा, भागवते । ७ । ११ । १६ ।
“वार्त्ता विचित्रा शालीनयायावरशिलोञ्छनम् ।
विप्रवृत्तिश्चतुर्द्धेयं श्रेयसी चोत्तरोत्तरा ॥”
“यायावरं प्रत्यहं धान्ययाच्ञा ।” इति तत्र
श्रीधरस्वामी ॥)
<LEND>
