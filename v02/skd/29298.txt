<L>29298<pc>4-106<k1>रसाञ्जनं<k2>रसाञ्जनं
रसाञ्जनं¦, क्ली, (रसजातमञ्जनं इति मध्यपदलोपी
कर्म्मधारयः ।) रसजाताञ्जनविशेषः । रसवत्
इति भाषा ॥ तत्पर्य्यायः । रसगर्भम् २ तार्क्ष्य-
शैलम् ३ । इत्यमरः ॥ रसोद्भूतम् ४ रसाग्र-
जम् ५ कृतकम् ६ बालभैषज्यम् ७ दार्व्वी-
क्वाथोद्भवम् ८ रसराजः ९ वर्य्याञ्जनम् १०
रसनार्भम् ११ अग्निसारम् १२ । अस्य गुणाः ।
हिमत्वम् । तिक्तत्वम् । चक्षुष्यत्वम् । मधुरत्वम् ।
कटुत्वम् । रक्तपित्तविषच्छर्द्दिहिक्कापस्मार-
नाशित्वञ्च ।
“रीत्यान्तु ध्मायमानायां तत्किट्टन्तु रसाञ्जनम् ।
तदभावे तु कर्त्तव्यं दार्व्वीक्वाथसमुद्भबम् ॥”
इति राजनिर्घण्टः ॥
अपि च ।
“दार्व्वीक्वाथसमं क्षीरं पादं पक्त्वा यथाघनम् ।
तदा रसाञ्जनाख्यं तन्नेत्रयोः परमं हितम् ॥
रसाञ्जनं तार्क्ष्यशैलं रसगर्भञ्च तार्क्ष्यजम् ।
रसाञ्जनं कटु श्लेष्मविषनेत्रविकारनुत् ।
उष्णं रसायनं तिक्तं छेदनं व्रणदोषहृत् ॥”
इति भावप्रकाशः ॥
<LEND>
