<L>19438<pc>2-909<k1>नीतिः<k2>नीतिः
नीतिः¦, स्त्री, (नीयन्ते संलभ्यन्ते उपायादय
<>ऐहिकामुष्मिकार्था वास्यामनया वा । नी +
[Page2-909-b+ 52]
<>अधिकरणे करणे वा क्तिन् ।) नयः । (नी +
<>भावे क्तिन् ।) प्रापणम् । इति मेदिनी । ते,
<>३० ॥ अथ नीतिशास्त्रं लिख्यते ।
<>“नयस्य विनयो मूलं विनयः शास्त्रनिश्चयः ।
<>विनयो हीन्द्रियजयस्तद्युक्तशास्त्रमिच्छति ॥
<>आत्मानं प्रथमं राजा विनयेनोपपादयेत् ।
<>ततोऽमात्यान् ततो भृत्यांस्ततः पुत्त्रांस्ततः प्रजाः ॥
<>सदानुरक्तप्रकृतिः प्रजापालनतत्परः ।
<>विनीतात्मा हि नृपतिर्भूयसीं श्रियमश्नुते ॥
<>एवंकरणसामर्थ्यात् संयम्यात्मानमात्मना ।
<>नयानयनविद्राजा कुर्व्वीत हितमात्मनः ॥
<>जितेन्द्रियस्य नृपतेर्नीतिशास्त्रानुसारिणः ।
<>भवन्त्युज्ज्वलिता लक्ष्म्यः र्कीत्तयश्च नभस्पृशः ॥”
<>इति नीतिमयूखद्वितीयप्रयागः ॥
<>सगर उवाच ।
<>“यया नीत्या प्रयोक्तव्यः सुत आत्मा प्रिया तथा ।
<>तेषां विशेषैः सहितं सदाचारं वदस्व मे ॥”
<>और्व्व उवाच ।
<>क्रमेण शृणु राजेन्द्र ! यया नीत्या नियुज्यते ।
<>आत्मा सुतो वा भार्य्या वा तद्विशेषं शृणुष्व मे ॥
<>ज्ञानवृद्धांस्तपोवृद्धान् वयोवृद्धान् सुदक्षिणान् ।
<>सेवेत प्रथमं विप्रानसूयापरिवर्ज्जितान् ॥
<>तेभ्यश्च शृणुयान्नित्यं वेदशास्त्रविनिर्णयम् ।
<>यदूचुस्ते च तत् कार्य्यं प्राज्ञैश्चैतन्नृपश्चरेत् ॥
<>पञ्चेन्द्रियाणि पञ्चाश्वाः शरीरं रथ उच्यते ।
<>आत्मा रथी कशा ज्ञानं सारथिर्म्मन उच्यते ॥
<>अश्वान् सुदान्तान् कुर्व्वीत सारथिं चात्मनो
<>वशम् ।
<>कशा भूप ! दृढा कार्य्या शरीरस्थिरता तथा ॥
<>अदान्तांस्तु समारुह्य सैन्धवान् स्यन्दनी यथा ।
<>अश्वानामिच्छया गच्छन्नुत्पथं प्रतिपद्यते ॥
<>यत्रावशः सारथिस्तु स्वेच्छया प्रेरयन् हयान् ।
<>नयेत् परवशं सम्यक् प्रथितं वीरमप्युत ॥
<>यथेन्द्रियाणि नृपतिर्व्विषयाणां परिग्रहे ।
<>स्ववश्यानि प्रकुर्व्वीत मनोज्ञानं दृढं तथा ॥
<>ज्ञाने दृढे कशायां वा दृढायां नृपसत्तम ! ।
<>सारथिः स्ववशो दान्तोऽनीशः प्ररयितुं हयान् ॥
<>अतो नृपः स्वेन्द्रियाणि वशे कृत्वा मनस्तथा ।
<>ज्ञानमार्गमधिष्ठाय प्रकुर्व्वीतात्मनो हितम् ॥
<>भोक्तव्यं स्वेच्छया भूपो न कुर्य्यादुत्पथे रतिम् ।
<>द्रष्टव्यामाति द्रष्टव्यं न द्रष्टव्यञ्च स्वेच्छया ॥
<>श्रोतव्यमिति श्रोतव्यं नाधिकं श्रवणे चरेत् ।
<>शास्त्रतत्त्वमृते धीरः श्रुतिवश्यो भवेन्नहि ॥
<>एवं घ्राणं त्वचं वापि वशीकृत्येच्छया नृपः ।
<>स्वेच्छयैवोपभुञ्जीत नोद्दामं विषयं व्रजेत् ॥
<>एवं यदि भवेद्राजा तदा स स्याज्जितेन्द्रियः ।
<>जितेन्द्रियत्वे हेतुश्च शास्त्रवृद्धोपसेवनम् ॥
<>अवृद्धसेव्यशास्त्रज्ञो नृपः शत्रुवशो भवेत् ।
<>तस्माच्छास्त्रमधिष्ठाय भवेद्राजा जितेन्द्रियः ॥
<>धृतिः प्रागल्म्यमुत्साहो वाक्पटुत्वं विवेचनम् ।
<>दक्षत्वं धारयिष्णुत्वं दानं मैत्री कृतज्ञता ॥
<>दृढशासनता सत्यं शौचं मतिविनिश्चयः ।
[Page2-909-c+ 52]
<>पराभिप्रायवेदित्वं चारित्वं धैर्य्यमापदि ॥
<>क्लेशधारणशक्तिश्च गुरुदेवद्विजार्च्चनम् ।
<>अनसूया ह्यकोपित्वं गुणानेतान्नृपोऽभ्यसेत् ॥
<>कार्य्याकार्य्यविभागञ्च धर्म्मार्थौ काममेव च ।
<>दानस्य विषये सामयोगमेवोपलक्षते ॥
<>सततं प्रतिबुध्येत कुर्य्यादवसरेऽपि तत् ।
<>साम दानञ्च भेदश्च दण्डश्चेति चतुष्टयम् ॥
<>ज्ञात्वोपायांस्तु तत्स्थाने तानुपायान् प्रयोजयेत् ।
<>साम्नस्तु विषये भेदो यध्यमः परिकीर्त्तितः ॥
<>दानस्य विषये दण्डो ह्यधमः परिकीर्त्तितः ।
<>दण्डस्य विषये दानं तदप्यधममुच्यते ॥
<>साम्नस्तु गोचरे दण्डो ह्यधमादधमः स्मृतः ।
<>सौजन्यं सततं ज्ञेयं भृभृतो भेददण्डयोः ॥
<>साम्नो दानस्य च तथा सौजन्यं याति गोचरे ॥
<>कामः क्रोधश्च लोभश्च हर्षो मानमदौ तथा ।
<>एतानतिशयान्राजा शत्रूनिव विशातयेत् ॥
<>सेव्याः कालेषु युक्त्यैते लोभगर्व्वौ विवर्ज्जयेत् ।
<>तेज एव नृपाणान्तु तीव्रं सूर्य्यस्य वै यथा ॥
<>तत्र गर्व्वं रोगयुक्तकायवत्तन्तु संत्यजेत् ।
<>आखेटकाक्षौ स्त्रीसेवा पानञ्चैवात्मदूषणम् ॥
<>वाग्दण्डयोश्च पारुष्यं सप्तैतानि विवर्ज्जयेत् ।
<>परस्त्रीषु विरक्तासु सेवामेकान्ततस्त्यजेत् ॥
<>सतीषु निजनारीषु प्रेम्णा कुर्य्याच्च सेवनम् ।
<>रतिपुत्त्रफला दारास्तांस्तु नैकान्ततस्त्यजेत् ॥
<>तयोः सिद्ध्यै स्त्रियः सेव्या वर्ज्जयित्वातिसक्तताम् ।
<>मृगयान्तु प्रमादानां स्थानं नित्यं विवर्ज्जयेत् ॥
<>अक्षांस्तथा न कुर्व्वीत सत्कार्य्यासक्तिनाशनान् ।
<>अन्यैः कृतं कदाचित्तु सेवेत नात्मनाचरेत् ॥
<>अकार्य्यकरणे बीजं कृत्यानाञ्च विवर्ज्जनम् ।
<>वर्जयेत् सततं पानं शौचमाङ्गल्यनाशनम् ।
<>अर्थक्षयकरं नित्यं यजेच्चैवात्मदूषणम् ॥
<>अभिशस्तेषु चौरेषु घातकेष्वाततायिषु ।
<>सततं पृथिवीपालो दण्डपारुष्यमाचरेत् ॥
<>नान्यत्र दण्डपारुष्यं कुर्य्यान्नृपतिसत्तमः ।
<>वाक्पारुष्यन्तु सर्व्वत्र नैव कुर्य्यात् कदाचन ॥
<>रक्षणीयं सदा सत्यं सत्यमेकं परायणम् ।
<>क्षमां तेजस्विताञ्चैव प्रस्तावान्नृप आचरेत् ॥
<>यान्नासनाश्रयद्वैधसन्धयो विग्रहस्तथा ।
<>अभ्यसेत् षड्गुणानेतान तेषां स्थानञ्च शाश्वतम् ॥
<>यः प्रमाणं न जानाति स्थाने वृद्धौ तथा क्षये ।
<>कोषे जनपदे दण्डे न स राज्येऽवतिष्ठते ॥
<>कोषे जनपदे दण्डे चैकैकत्र त्रयं त्रयम् ।
<>प्रस्तावाद्विनियुञ्जीत रक्षेन्नैकान्ततस्त्विमान् ॥
<>मित्रे शत्राबुदासीने प्रभावं त्रिष्वपीरयेत् ।
<>उतसाहो विजिगीषायां धर्म्मकृत्येऽष्टवर्गके ॥
<>शरीरयात्रानिर्व्वाहे क्रियेत सततं नृपैः ।
<>मन्त्रनिश्चयसम्भूतां बुद्धिं सर्व्वत्र योजयेत् ॥
<>अमात्ये शात्रवे राज्ये पुत्त्रेष्वन्तःपुरेषु च ॥ * ॥
<>कृषिदुर्गञ्च बाणिष्यं खल्यानां करसाधनम् ।
<>आदानं सैन्यकरयोर्ब्बन्धनं गजवाजिनोः ॥
<>शून्यसद्ममुखानाञ्च योजनं सततं जनैः ।
<>प्रपाणागारसेतूनां रक्षणञ्चेति चाष्टमम् ॥
[Page2-910-a+ 52]
<>एतदष्टासु वर्गेषु चारान् सम्यक् प्रयोजयेत् ॥
<>कार्य्याकार्य्यविभागाय चाष्टवर्गाधिकारिणाम् ।
<>अष्टौ चारान्नियुञ्जीयादष्टवर्गेषु पार्थिवः ॥
<>दशस्वन्येषु युञ्जीत क्रमतः शृणु तानि मे ।
<>स्वामिसचिवराष्ट्राणि मित्रं कोषो बलन्तथा ॥
<>दुर्गन्तु सप्तमं ज्ञेयं राज्याङ्गं गुरुभाषितम् ।
<>दुर्गयुक्तञ्चाष्टवर्गे चारं नात्मनि योजयेत् ॥
<>तस्मादिमानि शेषाणि पञ्च चारपदानि तु ।
<>शुद्धान्तेष्वेव पुत्त्रेषु स्रक्पूपादौ महानसे ॥
<>शत्रूदासीनयोश्चैव बलाबलविनिश्चये ।
<>आदौ दशसु चैतेषु चारान्राजा प्रयोजयेत् ॥
<>न यत् प्रकाशं जानीयात् तत्तु चारैर्निरूपयेत् ।
<>निरूप्य तत्प्रतीकारमवश्यं छिद्रतश्चरेत् ॥
<>यथा नियोगमेतेषां यो यो यत्रान्यथाचरेत् ।
<>ज्ञात्वा तत्र नृपश्चारैर्दण्डयेद्वा नियोजयेत् ॥
<>चारांस्तु मन्त्रिणा सार्द्धं रहस्ये संस्थितो नृपः ।
<>प्रदोषसमये पृच्छेत्तदानीमेव साधयेत् ॥
<>स्वपुत्त्रे चाथ शुद्धान्ते ये तु चारा महानसे ।
<>नियुक्तास्तान् मध्यरात्रौ पृच्छेद्यश्चापि मन्त्रिणि ॥
<>एतान् चारान् स्वयं पश्येन्नृपतिर्मन्त्रिणा विना ।
<>अन्यांश्च मन्त्रिणा सार्द्धं निरूप्य प्रदिशेत् फलम् ॥
<>नैकवेशधरश्चारो नैको नोत्साहवर्ज्जितः ।
<>संस्तुतो नहि सर्व्वत्र नातिदीर्घो न वामनः ॥
<>सततं न दिवाचारी न रोगी नाप्यबुद्धिमान् ।
<>न वित्तविभवैर्हीनो न भार्य्यापुत्त्रवर्ज्जितः ॥
<>कार्य्यश्चारो नृपतिना गुह्यतत्त्वविनिर्णये ।
<>अनेकवेशग्रहणक्षमं भार्य्यासुतैर्य्युतम् ॥
<>बहुदेशवचोऽभिज्ञं पराभिप्रायवेदकम् ।
<>दृढभक्तं प्रकुर्व्वीत चारं शक्तमसाध्वसम् ॥
<>अधितिष्ठेत् स्वयं राजा कृषिमात्मसमैस्तथा ।
<>बणिक्पथे च दुर्गादौ तेषु शक्तान्नियोजयेत् ॥
<>अन्तःपुरे पितुस्तुल्यान् धीमान् वृद्धान्नियोजयेत् ।
<>षण्डान पण्डांस्तथा वृद्धान् स्त्रियो या बुद्धितत्-
<>पराः ॥ * ॥
<>शुद्धान्तद्बारि युञ्जीयात् स्त्रियो वृद्धा मनीषिणीः ।
<>नैकः स्वपेत् कदाचित्तु नैको भुञ्जीत पार्थिवः ॥
<>नैकाकिनीन्तु महीषीं व्रजेन्मैत्राय नैककः ।
<>अमात्यानुपधाशुद्धान् भार्य्याः पुत्त्रांस्तथैव च ॥
<>प्रकुर्य्यात् सततं भूपः स्वप्रसादं समाचरन् ।
<>धर्म्मार्थकाममोक्षैश्च प्रत्येकपरिशोधनैः ॥
<>उपेत्य धीयते यस्मादुपधा परिकीर्त्तिता ।
<>अथ कामोपधाभ्यान्तु भार्य्याः पुत्त्रांस्तु शोधयेत् ॥
<>धर्म्मापधाभिर्विप्रांस्तु सर्व्वाभिः सचिवान् पुनः ।
<>एभिर्यज्ञैस्तथा दानैरिहैव नृपता भवेत् ॥ * ॥
<>तस्माद्भवांस्तु राज्यार्थी धर्म्ममेवं समाचरेत् ।
<>अनेनैवाभिचारेण यज्ञैर्वा पार्थिवो ह्ययम् ।
<>प्राणांस्त्यक्ष्यति राजा त्वं भविष्यसि न संशयः ॥
<>इति धर्म्मो नृपस्यैव अश्वमेधादिकञ्च यत् ।
<>स्वयं न कुरुते भूपस्तस्मात्त्वं कुरु सत्तम ! ॥
<>एवं मन्त्रैर्मन्त्रयित्वा नृपः कार्त्तान्तिकान् द्विजान् ।
<>तैर्ज्ञातान् स्वयं ज्ञात्वा गृह्णीयात्तस्य तैर्म्मनः ॥
<>यदि राज्याभिलाषेण सचिवो धर्म्ममाचरेत् ।
[Page2-910-b+ 52]
<>नृपतौ वाधिकं कुर्य्याद्धर्म्मं तं हीनतां नयेत् ॥
<>आभिचारिकमत्यर्थं कुर्व्वाणन्तु विघातयेत् ।
<>प्रवासयेद्ब्राह्मणन्तु पार्थिवो ह्याभिचारिकम् ॥
<>एषां धर्म्मोपधा ज्ञेया तैरमात्यान् सदा चरेत् ।
<>एतादृशीं तथैवान्यामुपधां धर्म्मतश्चरेत् ॥ * ॥
<>कोषाध्यक्षान् समामन्त्र्य राजामात्यान् प्रती-
<>रयेत् ।
<>पुत्त्रानन्यान् प्रति तथामन्त्र्य संवरणक्षमान् ॥
<>अयं हि प्रचुरः कोषो सदायत्तो नरोत्तम ।
<>आनये तव सम्मत्या तद्यदि त्वं प्रतीच्छसि ॥
<>तवान्नलब्धादस्माकं जीवनञ्च भविष्यति ।
<>त्वञ्चापि प्रचुरैः कोषैः किं किं नो वा करिष्यसि ।
<>एवमन्यैः कोषगतैरुपायैनृपसत्तम ॥
<>पुत्त्रामात्यादिकान् सर्व्वान् सततं परिशोधयेत् ।
<>कोषदोषकरान् हन्याद्धर्त्तुमिच्छून्निवारयेत् ॥
<>द्वैधचित्तान् विमन्येत कुर्य्याद्वै कोषरक्षणम् ॥ * ॥
<>दासीश्च शिल्पिनीर्वृद्धा मेधाधृतिमतीः स्त्रियः ॥
<>अन्तर्ब्बहिश्च या यान्ति विदिता सचिवादिभिः ।
<>ता राजा रहसि स्थित्वा भार्य्यादिभिरलक्षितः ॥
<>अभिमन्त्र्याथ संमन्त्र्य प्रेरयेत् सचिवान् प्रति ।
<>ता गत्वा हृदयं बुद्ध्वा स्त्रियो वै ज्ञानतत्पराः ॥
<>महिषीप्रमुखा राज्ञस्त्वां वै कामयते शुभाः ।
<>तत्राहं योजयिष्यामि यदि ते वर्त्तते स्पृहा ॥
<>सचिवस्त्वां कामयते त्वद्योग्यो वरवर्णिनि ! ।
<>तं सङ्गमयितुं शक्ता यदि श्रद्धा तवास्त्यहम् ॥
<>इत्यनेन प्रकारेण नानोपायैस्तथेतरैः ।
<>भार्य्याः पुत्त्रीर्दुहितॄश्च स्नुषाश्च प्रस्नुषास्तथा ॥
<>शोधयेत् सचिवान् पुत्त्रान् पौत्त्रादीन् सेवकां-
<>स्तथा ।
<>कामोपधाविशुद्धांस्तु घातयेदविचारयन् ॥
<>स्त्रियश्च दण्ड्या योग्येन ब्राह्मणांस्तु प्रवासयेत् ।
<>मोक्षमार्गावसक्तन्तु हिंसापैशुन्यवर्ज्जितम् ।
<>क्षमैकसारं नृपतिः सचिवं परिवर्ज्जयेत् ॥
<>मोक्षमार्गावसक्तांस्तु दण्ड्यानपि न दण्डयेत् ।
<>समबुद्धिस्तु सर्व्वत्र तस्मात्तं परिवर्ज्जयेत् ॥ * ॥
<>इति सूत्रं चोपधानामुपधां बहुधा पुनः ।
<>विवेचिता चोशनसा तच्छास्त्रे तत्र बोधयेत् ॥
<>विग्रहं सततं राजा परैर्न सम्यगाचरेत् ।
<>भूवित्तमित्रलाभेषु निश्चितेष्वेव विग्रहः ॥
<>सप्ताङ्गेष्वप्रमादश्च सदा कार्य्यो नृपोत्तमैः ।
<>कोषस्य सञ्चयं रक्षां सततं सम्यगाचरेत् ॥ * ॥
<>मन्त्रिणस्तु नृपः कुर्य्याद्बिप्रान् विद्याविशारदान् ।
<>विषयज्ञान् कुलीनांश्च धर्म्मार्थकुलजानृजून् ॥
<>मन्त्रयेत्तैः समं काले नात्यर्थं बहुभिश्चरेत् ।
<>एकैकेनैव कर्त्तव्यं मन्त्रस्य तु विनिश्चयम् ॥
<>व्यस्तैश्चैव समस्तैश्च धान्यस्य व्यपदेशतः ।
<>समुद्धृतं मन्त्रगृहं स्थलमारुह्य मन्त्रयेत् ॥
<>अरण्ये निःशलाके वा न यामिन्यां कदाचन ।
<>शिशून् शाखामृगान् पण्डान् शुकान् वै शारि-
<>कास्तथा ॥
<>वर्ज्जयेन्मन्त्रगेहेषु मनुष्यानुद्धतांस्तथा ।
<>दूषणं मन्त्रभेदेषु नृपाणां यत्र जायते ॥
[Page2-910-c+ 52]
<>न तच्छक्यं समाधातुं दक्षैर्नृपशतैरपि ।
<>दण्ड्यांस्तु दण्डयेद्दण्डैरदण्ड्यान् दण्डयेन्नहि ॥
<>अदण्डयन्नृपो दण्ड्यानदण्ड्यांश्चापि दण्डयन् ।
<>नृपतिर्वाच्यतां प्राप्य चौरकिल्विषमाप्नुयात् ॥ * ॥
<>दुर्गन्तु सततं कुर्य्यात् प्राकाराट्टालतोरणैः ।
<>दूषितान्नगराद्राजा दूरे दुर्गाश्रयं चरेत् ॥
<>दुर्गं बलं नृपाणान्तु नित्यं दुर्गं प्रशस्यते ।
<>शतमेको योधयति दुर्गस्थो यो धनुर्धरः ॥
<>शतं दशसहस्राणि तस्माद्दुर्गं प्रशस्यते ॥
<>जलदुर्गं भूमिदुर्गं वृक्षदुर्गं तथैव च ।
<>अरण्यवनदुर्गञ्च शैलजं परिखोद्भवम् ।
<>दुर्गं कार्य्यं नृपतिना यथायोग्यं स्वदेशतः ॥
<>दुर्गङ्कुर्व्वन् पुरङ्कुर्य्यात्त्रिकोणं धनुराकृति ।
<>वर्त्तुलं वा चतुष्कोणं नान्यथा नगरञ्चरेत् ॥
<>मृदङ्गाकृतिदुर्गञ्च सततं कुलनाशनम् ।
<>यथा राक्षसराजस्य लङ्का दुर्गा जिता पुरा ॥
<>बलेः पुरं शोणिताख्यं तेजो दुर्गे प्रतिष्ठितम् ।
<>यतस्तद्व्यजनाकारमतो भ्रष्टः श्रिया बलिः ॥
<>सौभाख्यं शाल्बराजस्य नगरं पञ्चकोणकम् ।
<>दिवि यद्बर्त्तते राजंस्तच्च भ्रष्टं भविष्यति ॥
<>यच्चायोध्याह्वयं भूप ! पुरमिक्ष्वाकुभूभुजाम् ।
<>धनुराकृति तच्चापि ततो भूरिजयप्रदम् ॥
<>दुर्गभूमौ यजेद्दुर्गां दिक्पालांश्चैव द्बारतः ।
<>पूजयित्वा विधानेन जयं भूपः समाप्नुयात् ।
<>ततो दुर्गं नृपः कुर्य्यात् सततं जयवृद्धये ॥ * ॥
<>न ब्राह्मणान् सदा राजा कदाचिदवमन्यते ।
<>अवमत्य नृपो विप्रान् प्रेत्येह दुःखमाग्भवेत् ॥
<>न विरोधस्तु तैः कार्य्यः स्वानि तेषां न चाददेत् ।
<>कृत्यकालेषु सततं तानेव परिपूजयेत् ।
<>नैषां निन्दां प्रकुर्व्वीत नाभ्यसूयां तथाचरेत् ॥
<>एवं नृपो महाबुद्धिस्तद्भूमण्डलसंयतः ।
<>अप्रमादी चारचक्षुर्गुणवान् सुप्रियंवदः ॥
<>प्रेत्येह महतीं सिद्धिं प्राप्नोति सुखभोगवान् ।
<>यैर्गुणैर्योजितश्चात्मा तैः पुत्त्रानपि योजयेत् ॥
<>नृपस्य च स्वतन्त्रत्वं सततं स्वं विनाशयेत् ।
<>स्वतन्त्रो भूपतनयो विकारं याति निश्चयम् ॥
<>निर्व्विकाराय सततं तमुच्चैः परिपूजयेत् ।
<>भोजने शयने पाने पुरुषाणाञ्च वीक्षणे ॥
<>नियोजयेत् सदाचारान् भूपः कामविचेष्टने ।
<>अस्वतन्त्राः स्त्रियो नित्यं हानये संभवन्ति हि ॥
<>तस्मात् कुमारं महिषीमुपधाभिर्म्मनोहरैः ॥
<>शोधयित्वा नियुञ्जीत यौवराज्यावरोधयोः
<>अन्तःपुरप्रवेशे तु स्वतन्त्रत्वं निषेधयेत् ॥
<>भूपपुत्त्रस्य भार्य्याया बहिःसारे तथैव च ।
<>अयं विशेषः संक्षेपान्नृपधर्म्मो मयोदितः ॥
<>पुत्त्राणां गुणविन्यासो भार्य्याणामपि भूपते ।
<>उशना राजनीतीनां तन्त्राणि च बृहस्पतिः ॥
<>चकारान्यान् विशेषांस्तु तयोस्तन्त्रेषु शोधयेत् ।
<>एवं राजा महाभागो राजनीतौ विशेषताम् ।
<>कुर्व्वन्न सीदति सदा भूयसीं श्रियमश्नुते ॥”
<>इति कालिकापुराणे राजनीतिविशेषे ८५
<>अध्यायः ॥ * ॥
[Page2-911-a+ 52]
<>अन्यत्तु औशनससूत्रकामन्दकपञ्चतन्त्रनीति-
<>मयूखहितोपदेशचाणक्यभारतीय-राजधर्म्मादौ
<>द्रष्टव्यम् ॥
<LEND>
