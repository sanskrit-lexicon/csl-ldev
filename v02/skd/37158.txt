<L>37158<pc>5-201<k1>संयोगविरुद्धं<k2>संयोगविरुद्धं
संयोगविरुद्धं¦, क्ली, (संयोगेन विरुद्धम् ।) पर-
<>स्परसंयोगेन रोगजनकखाद्यद्रव्यम् । यथा, --
<>“शाकाम्लपलपिण्याककुलत्थलवणामिषैः ।
<>करीरदधिमाषैश्च प्रायः क्षीरं विरुध्यते ॥
<>प्राणहारी तु हारीतो हरिद्रालवणैः शृतः ।
<>रुरोस्तैलेऽनलैर्भृष्टं विषं मायूरमामिषम् ॥
<>वराहवसया भृष्टा वलाका तु हरत्यसून् ।
<>संयुक्ता सैव वारुण्या कुल्माषंश्च बिरुध्यते ॥
<>अविं कुसुम्भशाकेन मत्स्यतैलैः कणां त्यजेत् ।
<>मांसैरिक्षविकारांश्च काञ्जिकैस्तिलशस्कुलीम् ॥
<>कपोतः सार्षपे भृष्टो घृतं कांस्ये दशाहगम् ।
<>विषं घृतसमं क्षौद्रं मधुना गगनाम्बु च ॥
<>मूलकं माषसूपेन मधुना च न भक्षयेत् ।
<>एकत्र सर्व्वमांसानि विरुध्यन्ते परस्परम् ॥
<>रात्र्यन्धवीसर्पदकोदराणां
<>विष्फोटिकोन्मादभगन्दराणाम् ।
<>मूर्च्छामदाध्मानगलग्रहाणां
<>पाण्ड्वामयस्यामविषस्य चैव ॥
<>किलासकुष्ठग्रहणीगदानां
<>शोथातिसारज्वरपीनसानाम् ।
<>सन्तानदोषस्य तथैव मृत्यो-
<>र्व्विरुद्धमन्नं प्रवदन्ति हेतुम् ॥
<>विरुद्धाहारजान् रोगान् विनिहन्ति विरेचनम् ।
<>वमनं शमनं वापि पूर्व्वं वा हितसेवनम् ॥”
<>इति संयोगविरुद्धम् । इति राजवल्लः ॥
<LEND>
