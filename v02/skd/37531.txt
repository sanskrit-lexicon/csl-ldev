<L>37531<pc>5-224<k1>सत्त्री<k2>सत्त्री
सत्त्री¦, [न्] पुं, (सत्त्रमस्त्यस्येति । इनिः ।)
गृहपतिः । इत्यमरः ॥ द्वे गृहस्थे । सत्त्रं सदा
दानं विद्यतेऽस्य सत्त्री इन् । सदेस्त्रं सत्त्रं
द्वितकारम् । सत्त्रमाच्छादने यज्ञे सदा दाने च
कैतवे । इति विश्वः । गृहस्य पतिर्गृहपतिः ।
इति भरतः ॥ नित्यप्रवृत्तान्नदानः । यथा विष्णुः ।
नाशौचं राज्ञां राजकर्म्मणि न व्रतिनां व्रते न
सत्त्रिणां सत्रेन कारुणां स्वकर्मणि न राजाज्ञा-
कारिणां तदिच्छया न देवप्रतिष्ठाविवाहयोः
पूर्व्वसंवृतयोः । इति । सत्त्रिणां नित्यप्रवृत्तान्न-
दानानां सत्त्रेऽन्नदाने । इति शुद्धितत्त्वम् ॥
(यज्ञान्धिते, त्रि । यथा, महाभारते । १४ । ७ । ३ ।
“सन्यमेतद्भवानाह स मां जानाति सत्त्रिणम् ।
कथयस्व तदेतन्मे क्व नु सम्प्रति नारदः ॥”)
<LEND>
