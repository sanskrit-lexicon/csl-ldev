<L>13821<pc>2-543<k1>जेन्ताकः<k2>जेन्ताकः
जेन्ताकः¦, पुं, स्वेदविशेषः । यथा, “अथ
जेन्ताकं चिकीर्षुर्भूमिं परीक्षेत पूर्व्वस्या-
न्दिशि उत्तरस्यां वा गुणवति प्रशस्तभूमिभागे
देशे कृष्णमधुरमृत्तिके सुवर्णवर्णमृत्तिके वा
नदीपरीवापपुष्करिण्यादीनां जलाशयानामन्य-
तमस्य कूले दक्षिणे पश्चिमे वा सूपतीर्थे सम-
सुविभक्तभागे देशे सप्ताष्टौ वा अरत्नीः प्रक्रम्य
उदकात् प्राङ्मुखमुदङ्मुखं वा अभिमुखतीर्थं
कूटागारं कारयेत् । उत्सेधविस्तारतः परम-
रत्नीः षोडशासमन्तात् संवृतं मृत्कर्म्मसम्पन्न-
मनेकवातायनम् । अस्य च कूटागारस्यान्तः सम-
न्ततो भित्तिमरत्निविस्तारोत्सेधां पिण्डिकां
कारयेत् आकवाटान्मध्ये चास्य च कूटागारस्य
चतुष्किष्कुमात्रं द्बिपुरुषप्रमाणं मृण्मयं कन्दु-
संस्थानं बहुसूक्ष्मच्छिद्रं अङ्गारकोष्ठकस्तम्भं
सपिधानं कारयेत् । तञ्च खादिराणामाश्व-
कर्णिकानां वा मेध्येन काष्ठेनापूरयित्वा प्रदी-
पयेत् । स यदा जानीयात् साधु दग्धानि
काष्ठानि गतधूमानि अथ तप्तं केवलमग्निना
तदग्निगृहं स्वेदयोग्येन चोष्मणा युक्तमिति ।
तत्रैनं वातहराभ्यङ्गाभ्यक्तगात्रं वस्त्रावच्छन्नं
प्रवेशयेत् प्रवेशयंश्चैनमनुशिष्यात् सौम्य ! प्रविश
कल्याणायारोग्याय चेति प्रविश्य चैनां पिण्डिका-
मधिरुह्य पार्श्वापरपार्श्वाभ्यां यथासुखं शयीथाः ।
न च त्वया स्वेदमूर्च्छापरीतेनापि सता पिण्डि-
कैषा मोक्तव्या आप्राणोच्छ्वासात् भ्रस्यमानो
ह्यतः पिण्डिकावकाशात् द्वारमधिगच्छन् स्वेद-
र्मूच्छापरीततया सद्यः प्राणान् जह्याः तस्मात्
पिण्डिकां न कथञ्चन मुञ्चेथाः । स यदा
जानीयाद्विगताभिष्यन्दमात्मानं सम्यक् प्रसृत-
स्वेदपिच्छं सर्व्वस्रोतोविमुक्तं लघुभूतमपगत-
विबन्धस्तम्भसुप्तिगौरववेदनमिति ततस्तां पिण्डि
कामनुवसन् द्वारं प्रपद्येत निष्क्रम्य च न सहसा
चक्षुषोः परिपालनार्थं शीतमुदकं स्पृशेत् । अप-
गतक्लमसन्तापस्तु मुहूर्त्तात् सुखोष्णेन वारिणा
यथान्यायं परिषिक्तोऽश्नीयात् ।” इति चरकः ॥
<LEND>
