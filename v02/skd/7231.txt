<L>7231<pc>2-085<k1>कान्तिः<k2>कान्तिः
कान्तिः¦, स्त्री, (कमु कान्तौ कन् दीप्तौ वा + भावे
क्तिन् ।) दीप्तिः । तत्पर्य्यायः । शोभा २ द्युतिः ३
छविः ४ । इत्यमरः । १ । ३ । १० ॥ शुभा ५ दीप्तिः
६ भा ७ श्रीः ८ भासा ९ भाः १० । इति शब्द-
रत्नावली ॥ अभिख्या ११ । इति जटाधरः ॥ * ॥
(यथा, विष्णुपुराणे १ मांशे ८ । २३ ।
“शशाङ्कः श्रीधरः कान्तिः श्रीस्तस्यैवानपायिनी” ॥)
कान्तिकारकपर्य्याया यथा । रश्मि १ उश्मसि २
वेति ३ वेनति ४ वेसति ५ वाञ्छति ६ वष्टि ७
वनोति ७ जूषते ९ हर्षति १० आचके ११ उशिक्
१२ मन्यते १३ छन्तसत् १४ चाकनत् १५ चक-
मानः १६ कमति १७ कानिषत् १८ इत्यष्टादश-
कान्तिकर्म्माणः । इति वेदनिघण्टौ २ अध्यायः ॥
स्त्रीशोभा । इति हेमचन्द्रः ॥ (यथा साहित्यदर्पणे ।
“रूपयौवनलालित्वं भोगाद्यैरङ्गभूषणम् ।
शोभा प्रोक्ता सैव कान्तिर्मन्मथाप्यायिता द्युतिः” ॥)
इच्छा । स्पृहार्थकमधातोर्भावे क्तिन् प्रत्ययः ।
दुर्गा । यथा, -- देविपुराणे देवीनिरुक्तनाम ४५
अध्याये ॥
“स्तुतिः सिद्धिरिति ख्याता श्रिया संश्रयणाच्च या ।
लक्ष्मीर्वा ललना वापि क्रमात् सा कान्तिरुच्यते” ॥
(गङ्गा । यथा, काशीखण्डे गङ्गास्तोत्रे २९ । ४० ।
“कुमुद्वतो कमलिनी कान्तिः कल्पितदायिनी” ॥
“कान्तिश्चन्द्रतेजोरूपा” । इति तट्टीका ॥)
<LEND>
