<L>34923<pc>5-020<k1>शपथः<k2>शपथः
शपथः¦, पुं, (शप क्रोशे + “शीङ्शपिरुशमौति ।”
उणा० ३ । ११३ । इति अथः ।) अनृतं वदन्
घोरं नरकं यास्यामि इत्येवं रूपं मिथ्यानिर-
मनम् । सत्यावधारणम् । इति साञ्झः । वाचा
शरीरस्पर्शनम् । इति गोयीचन्द्रः ॥ शपथो
दिव्यम् । इति रमानाथः । इति भरतः ॥ तत्-
[Page5-020-b+ 52]
पर्य्यायः । शपनम् २ । इत्यमरः ॥ शपः ३ ।
इति हेमचन्द्रः ॥ सत्यम् ४ समयः ५ शापः ६
प्रत्ययः ७ अभिषङ्गः ८ । इति जटाधरः ॥ * ॥
चतुष्पादव्यवहारस्य क्रियापादाङ्गम् । यथा ।
अथ शपथः ।
“युक्तिष्वप्यवसन्नासु शपथैरेनमर्द्दयेत् ।
अर्थकालवलापेक्षमग्न्यम्बुसुकृतादिभिः ॥”
अर्थस्य विवादास्पदस्य बलं बह्वल्पभावः ।
कालस्य च बलं पुण्यापुण्यत्वम् । तदपेक्षं यथा
स्यादित्यर्थः । दूर्व्वाकरत्वस्य पुत्त्रादिस्पर्शस्य
चाग्रे दर्शनीयत्वात् । अत्र मयैतत् कृतं न वा
इति प्रतिज्ञामुच्चार्य्याग्नौ जले वा हस्तं प्रक्षि-
पेत् । एतन्मिथ्यात्वे मम सुकृतं नश्येदिति वा
ब्रूयात् । न त्वग्निपरीक्षां जलपरीक्षां वा कुर्य्यात्
इत्यभिप्रायवर्णनं युक्तम् । तस्या महाभियोग-
विषयकत्वेन शपथसमभिव्याहारानर्हत्वात् ।
सुकृतादिभिरित्यादिना दूर्व्वासत्याभ्युपग्रहः ।
तथा च विष्णुः । सर्व्वेष्वेवार्थजातेषु मूल्यं कनकं
प्रकल्पयेत् । तत्र कृष्णलोने शूद्रं दूर्व्वाकरं
शापयेत् । द्विकृष्णलोने तिलकरम् । त्रिकृष्ण-
लोने जलकरम् । चतुःकृष्णलोने स्वर्णकरम् ।
पञ्चकृष्णलोने सीतोद्धृतमहीकरम् । सुवर्णार्द्धोने
कोषो देयः । शूद्रस्य यथासमये विहिता क्रिया
तथा द्बिगुणेऽर्थे राजन्यस्य त्रिगुणेऽर्थे वैश्यस्य
चतुर्गुणेऽर्थे ब्राह्मणस्येति । कृष्णलः काञ्चन-
रत्तिका तन्मूल्यादूने कृष्णलोने एवमन्यत्र ।
मनुः ।
“सत्येन शापयेद्विप्रं क्षत्त्रियं वाहनायुधैः ।
गोबीजकाञ्चनैर्वैश्यं शूद्रं सर्व्वैस्तु पातकैः ।
पुत्त्रदारस्य वाप्येवं शिरांसि स्पर्शयेत् पृथक् ॥”
ब्राह्मणेन मयैतत् कृतं न कृतं वेति प्रतिज्ञा-
मुच्चार्य्य सत्यमिति वक्तव्यम् । तथैव क्षत्त्रियेण
वाहनायुधं स्प्रष्टव्यम् । तथैव वैश्येन गोबीज-
काञ्चनानामन्यतमं स्प्रष्टव्यम् । शूद्रेण तु पूर्व्वोक्तं
सर्व्वमेव स्प्रष्टव्यम् । तेषां वृथाकृतस्पर्शानां
पातकहेतुत्वात् पातकशब्देन निर्द्देशः । हला-
युधोऽप्येवम् । दैवक्रियाविषयमाह नारदः ।
“अरण्ये निर्ज्जने रात्रावन्तर्वेश्मनि साहसे ।
न्यासापहरणे चैव दिव्या सम्भवति क्रिया ॥”
बृहस्पतिः ।
“देवब्राह्मणपादांश्च पुत्त्रदारशिरांसि च ।
एते तु शपथाः प्रोक्ता मनुना स्वल्पकारणे ।
साहसेष्वभिशापे च दिव्यानि तु विशोधनम् ॥”
अत्र शपथदिव्ययोः पृथक्त्वप्रतीतेः शपथे न
दिव्यधर्म्माः । किन्तु वैधे कर्म्मणि तत्र शौचार्थं
स्नानाचमनादि कार्य्यम् । दिव्यानि तु दिव्यतत्त्वे
कथितानि नात्र लिखितानि । अत्राभियुक्तेन
शपथः कर्त्तव्य इत्युत्सर्गः । उभयेच्छया अभि-
योक्तापि । इत्याह नारदः ।
“अभियोक्ता शिरोवर्त्ती सर्व्वत्रैव प्रकीर्त्तितः ।
इच्छयान्यतरः कुर्य्यादितरो वर्त्तयेच्छिरः ॥”
इतरः शपथकर्त्तृभिन्नः । तथा कात्यायनः ।
[Page5-020-c+ 52]
“आचतुर्द्दशकादह्नो यस्य नो राजदैविकम् ।
व्यसनं जायते घोरं स ज्ञेयः शपथे शुचिः ॥”
व्यसनमापत् । धोरमतिपीडाकरम् । तथा च
कोषाधिकारे यस्य पश्येदित्यनुवृत्तौ विष्णुः ।
“रोगोऽग्निर्ज्ञातिमरणं राजातङ्कमथापि वा ।
तमशुद्धं विजानीयात्तथा शुद्धं विपर्य्ययात् ॥”
कात्यायनः ।
“तस्यैकस्य न सर्व्वस्य जनस्य यदि सम्भवेत् ।
रोगोऽग्निर्ज्ञातिमरणमृणं दद्यात् दमञ्च सः ॥
ज्वरातिसारविस्फोटगूढास्थिपरिपीडनम् ।
नेत्ररुग्गलरोगश्च तथोन्मादः प्रजायते ॥
शिरोरुगगुदभङ्गश्च दैविका व्याधयो नृणाम् ॥”
तस्यैकस्येति न तु देशव्यापकमरणादिः । मनुः ।
“न वृथा शपथं कुर्य्यात् स्वल्पेऽप्यर्थे नरो बुधः ।
वृथा हि शपथं कुर्व्वन् प्रेत्य चेह च नश्यति ॥
कामिनीषु विवाहेषु गवां भक्ष्ये तथेन्धने ।
ब्राह्मणाभ्युपपत्तौ च शपथे नास्ति पातकम् ॥”
कामिनीष्विति रहसि कामिनीसन्तोषार्थं वृथा
शपथः । एवं विवाहसिद्ध्यर्थं गोग्रासार्थं
आवश्यकहोमेन्धनार्थं ब्राह्मणरक्षार्थमङ्गीकृत-
धनादौ । यमः ।
“वृथा तु शपथं कृत्वा कीटस्य वधसंयुतम् ।
अनृतेन च युज्येत वधेन च तथा नरः ।
तस्मान्न शपथं कुर्य्यान्नरो मिथ्यावधेप्सितम् ॥”
कीटस्येति प्राणिमात्रोपलक्षणम् । तद्बधपापेन
वृथाशपथकर्त्ता युज्यत इत्यर्थः । इति व्यवहार-
तत्त्वम् ॥
<LEND>
