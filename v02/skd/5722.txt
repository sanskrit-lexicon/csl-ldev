<L>5722<pc>1-306<k1>और्व्वः<k2>और्व्वः
और्व्वः¦, पुं, (और्व्वात् भृगुवंशीयात् ऋषेर्जातः । और्व्व
<>+ अण् । और्व्वर्षिक्रोधजत्वात्तथात्वम् ।) वाड-
<>वानलः । इत्यमरः ॥ स तु भूगोलस्य दक्षिण-
<>सीमा । तत्र सर्व्वे नरकाः दैत्याश्च वसन्ति । इति
<>सिद्धान्तशिरोमणिः ॥ स्वनामख्यातो भृगुवंशीय-
<>ऋषिभेदः । तज्जन्मादिकथा, महाभारते चैत्ररथ-
<>पर्ब्बणि १७९ अध्याये । उक्ता । यथा, --
[Page1-307-a+ 52]
<>“ततो भहीतलं तात क्षत्रियेण यदृच्छया ।
<>खनताधिगतं वित्तं केनचिद्भृगुवेश्मनि ॥
<>तद्वित्तं ददृशुः सर्व्वे समेताः क्षत्रियर्षभाः ।
<>अवमन्य ततः क्रोधाद्भृगंस्ताश्छरणागतान् ॥
<>निजर्घ्नः परमेष्वासाः सर्व्वांस्तान्निशितैः शरैः ।
<>आगर्भादवकृन्तन्तश्चेरुः सर्व्वां वन्धसुराम् ॥
<>तत उच्छिद्यमानेषु भृगुष्वेवं भयात्तदा ।
<>भृगुपत्न्यो गिरिं दुर्गं हिमवन्तं प्रपेदिरे ॥
<>तासामन्यतमा गर्भं भयाद्दध्रे महौजसम् ।
<>ऊरुणैकेन वामोरुर्भर्त्तुः कुलविवृद्धये ॥
<>तद्गर्भमुपलभ्याशु ब्राह्मणी या भयार्द्दिता ।
<>गत्वैका कथयामास क्षत्रियाणामुपह्वरे ॥
<>ततस्ते क्षत्रिया जग्मुस्तं गर्भं हन्तुमुद्यताः ।
<>ददृशुर्ब्राह्मणीं तेऽथ दीप्यमानां स्वतेजसा” ॥
<>“अथ गर्भः स भित्त्वोरु ब्राह्मण्या निर्जगाम ह ।
<>मुष्णन् दृष्टीः क्षत्रियानां मध्याह्नैव भास्करः ॥
<>ततश्चक्षुर्विहीनास्ते गिरिदुर्गेषु बभ्रमुः” ॥
<>अयमौर्व्वस्तु पितृबधामषात् क्षत्रियबधे कृत-
<>प्रतिज्ञ उग्रे तपसि वर्त्तमानः पितृभिर्निवारितः ।
<>ततो वृथाप्रतिज्ञो नाहं भवितुमुत्सहे इति
<>जातशङ्कः अमोघत्वाच्च क्रोधवह्वेः पितॄनुक्तवान् ।
<>यथा तत्रैव १८१ अध्याये ।
<>“यश्चायं मन्युजो मेऽग्निर्लोकानादातुमिच्छति ।
<>दहेदेष च मामेव निगृहीतः स्वतेजसा ॥
<>भबताञ्च विजानामि सर्व्वलोकहितेप्सुताम् ।
<>तस्माद्विधध्वं यच्छ्रेयो लोकानां मम चेश्वराः ॥
<>पितर ऊचुः ।
<>य एष मन्युजस्तेऽग्निर्लोकानादातुमिच्छति ।
<>अप्सु तं मुञ्च भद्रन्ते लोका ह्यप्सु प्रतिष्ठिताः ॥
<>आपोमयाः सर्व्वरसाः सर्व्वमापोमयं जगत् ।
<>तस्मादप्सु विमुञ्चेमं क्रोधाग्निं द्विजसत्तम ॥
<>अयं तिष्ठतु ते विप्र यदिच्छसि महोदधौ ॥
<>मन्युजोऽग्निर्दहन्नापो लोका ह्यापोमयाः स्मृताः ॥
<>एवं प्रतिज्ञा सत्येयं तवानघ भविष्यति ।
<>नचैवं समरा लोका गमिष्यन्ति पराभवम् ॥
<>वशिष्ठ उवाच ।
<>ततश्च क्रोधजं तात और्व्वोऽग्निं वरुणालये ।
<>उत्ससर्ज्ज स चैवाप उपयुङ्क्ते महोदधौ ॥
<>महद्धयशिरो भूत्वा यत्तद्वेदविदो विदुः” ॥)
<>(उर्व्वस्यापत्यम् ।) पञ्चप्रवरान्तर्गतमुनिविशेषः ।
<>इति पुराणम् ॥
<LEND>
