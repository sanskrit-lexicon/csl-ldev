<L>32748<pc>4-398<k1>विधुः<k2>विधुः
विधुः¦, पुं, (विध्यति विरहिणं विध्यते राहुणेति
<>वा । व्यध ताडे + “पॄभिदिव्यधीति ।” उणा०
<>१ । २४ । इति कुः ।) चन्द्रः । (यथा, --
[Page4-398-c+ 52]
<>“पिक ! विधुस्तव हन्ति समं तम-
<>स्त्वमपि चन्द्रविरोधिकुहूरवः ।
<>तदुभयोरनिशं हि विरोधिता
<>कथमहो समता मम तापने ॥” * ॥
<>विध्यति असुरानिति ।) विष्णुः । कर्पूरः ।
<>इति मेदिनी । धे, १६ ॥ ब्रह्मा । इति शब्द-
<>रत्नावली ॥ राक्षसः । इति विश्वः ॥ आयुधः ।
<>वायुः । इति संक्षिप्तसारोणादिवृत्तिः ॥ * ॥
<>चन्द्रस्य द्वादशावस्थास्तत्फलादिश्च यथा, --
<>“चन्द्रस्य द्वादशावस्था भवन्ति शृणु ता अपि ।
<>त्रिषु त्रिषु च ऋक्षेषु अश्विन्यादि वदाम्यहम् ॥
<>प्रवासस्थं पुनर्नष्टं मृतावस्थं जयावहम् ।
<>हास्यावस्थं क्रीडावस्थं प्रमोदावस्थमेव च ।
<>विषादावस्थभोगस्थे ज्वरावस्थं व्यवस्थितम् ॥
<>कम्पावस्थं सुस्थावस्थं द्वादशावस्थगं भवेत् ॥
<>प्रवासो हानिर्मृत्युश्च जयो हासो रतिः सुखम् ।
<>शोको भोगो ज्वरः कम्पः सुस्थावस्थाक्रमात्-
<>फलम् ॥
<>जन्मस्थः कुरुते तृप्तिं द्वितीये नास्ति निर्वृतिः ।
<>तृतीये राजसम्मानं चतुर्थे कलहागमः ॥
<>पञ्चमेन मृगाङ्केण स्त्रीलाभो वै तथा भवेत् ॥
<>धनधान्यागमः षष्ठे रतिः पूजा च सप्तमे ।
<>अष्टमे प्राणसन्देहो नवमे कोषसञ्चयः ॥
<>दशमे कार्य्यनिष्पत्तिर्ध्रुवमेकादशे जयः ।
<>द्वादशेन शशाङ्केन मृत्युरेव न संशया ॥”
<>इति गारुडे । ६१ । ३ -- ९ ॥ * ॥
<>चन्द्रस्य क्षयवृद्धिकारणम् यथा, --
<>ब्रह्मोवाच ।
<>“राका चानुमती चैव द्विविधा पूर्णिमा मता ।
<>सिनीवाली कुहुश्चैव अमावास्या द्बिधैव तु ॥
<>अमा नाम रवे रश्मिश्चन्द्रलोके प्रतिष्ठिता ।
<>यस्मात् सोमो वसत्यस्याममावासी ततः स्मृता ॥
<>पूर्व्वोदितकलाभिन्नपौर्णमास्या निशाकरे ।
<>पूर्णिमानुमती ज्ञेया पश्चास्तमितभास्करे ॥
<>यस्मात्तामनुमन्यन्ते देवताः पितृभिः सह ।
<>तस्मादनुमती नाम पूर्णिमा प्रथमा स्मृता ॥
<>यदा चास्तमिते सूर्य्ये पूर्णचन्द्रस्य चोद्गमः ।
<>युगपत् सोत्तरा रागस्तदानुमतिपूर्णिमा ॥
<>राकान्तामनुमन्यन्ते देवताः पितृभिः सह ।
<>रञ्जनाच्चैव चन्द्रस्य राकेति कवयोऽब्रुवन् ॥
<>सिनीवालीप्रमाणन्तु क्षीणशेषो निशाकरः ।
<>अमावास्यां विशत्यर्कं सिनीवाली ततः स्मृता ॥
<>कुहेति कोकिलेनोक्तो यः कालस्तु समाप्यते ।
<>तत्कालसंज्ञा त्वेषा वै अमावास्या कुहूः स्मृता ।
<>अनुमत्याशवाः कार्य्या सिनीव्याल्याः कुहूं
<>विना ।
<>एतासां विरलः कालः कुमात्रति कुहूः स्मृता ॥
<>कलाः षोडश सोमस्य शुक्ले वर्द्धयते रविः ।
<>अमृतेनामृतं कृष्णे पीयते दैवतैः क्रमात् ॥
<>प्रथमां पिबते वह्निर्द्वितीयां पवनः कलाम् ।
<>विश्वेदेवास्तृतीयान्तु चतुर्थीन्तु प्रजापतिः ॥
<>पञ्चमीं वरुणश्चापि षष्ठीं पिबति वासवः ।
[Page4-399-a+ 52]
<>सप्तमीमृषयो दिव्या वसवोऽष्टौ तथाष्टमीम् ॥
<>नवमीं कृष्णपक्षस्य पिबतीन्द्रः कलामपि ।
<>दशमीं मरुतश्चापि रुद्रा एकादशीं कलाम् ।
<>द्वादशीन्तु कलां विष्णुर्धनदश्च त्रयोदशीम् ।
<>चतुर्द्दशीं पशुपतिः कलां पिबति नित्यशः ।
<>ततः पञ्चदशीञ्चैव पिबन्ति पितरः कलाम् ॥
<>कलावशिष्टो निष्पीतः प्रविष्टः सूर्य्यमण्डलम् ।
<>अमायां विशते रश्मौ अमावासी ततः स्मृता ॥
<>पूर्व्वाह्णे विशते चार्कं मध्याह्रे तु वनस्पतिम् ।
<>अपराह्णे विशत्यप्सु स्वयोनिवारिसम्भवः ॥
<>आपः प्रविष्टः सोमस्य शेषया कलयैकया ।
<>तृणगुल्मलतावृक्षान्निष्पादयति चौषधीः ॥
<>तमोषधिं स्थितं गावश्चरन्त्यापः पिबन्ति च ।
<>तदङ्गानुगतं गोभ्यः क्षारत्वमुपगच्छति ॥
<>तत्क्षीरममृतं भूत्वा मन्त्रभूतं द्बिजातयः ।
<>स्वाहाकारवषट्कारैर्जुह्वन्त्याहुतयः क्रमात् ॥
<>हुतमग्निषु देवाय पुनः सोमं विवर्द्धयेत् ।
<>एवं संक्षीयते सोमः क्षीणश्चाप्यायते पुनः ।
<>तस्मात् सूर्य्यः शशाङ्क्षस्य क्षयवृद्धिविधेर्व्विभुः ॥”
<>इति देवीपुराणे चन्द्रक्षयवृद्धिः ॥ * ॥
<>ब्रह्मोवाच ।
<>“यदयं वदते लोको वालिशत्वान्महामते ।
<>तदहं संप्रवक्ष्यामि चन्द्रसूर्य्योपरागिकम् ॥
<>यदि सत्यमयं ग्रस्तस्तेजोराशिर्दिवाकरः ।
<>तत्कथं नोदरस्थेन राहुर्न भस्मसात् कृतः ॥
<>अथवा राहुणाक्रम्य शत्रुवक्त्रं प्रवेशितः ।
<>तत् कथं दशनैस्तीक्ष्णैः शतधा न विखण्डितः ॥
<>विमुक्तश्च पुनर्दष्टस्तथैवाखण्डमण्डलः ।
<>न चास्यापहृतं तेजो न स्थानादपसारितः ॥
<>यदि वा ह्येष निष्पीतः कथं दीप्रतरोऽभवत् ।
<>तस्मान्न तेजसां राशी राहोर्वक्त्रं गमिष्यति ॥
<>भक्ष्यार्थं सर्व्वदेवानां सोमः सृष्टः स्वयम्भुवा ।
<>तत्रस्थममृतञ्चापि सम्भूतं सूर्य्यतेजसा ॥
<>पिबन्त्यम्बुमयं देवाः पितरश्च स्वधामृतम् ।
<>त्रयञ्च त्रिशतञ्चैव त्रयस्त्रिंशत्तथैव च ॥
<>त्रयश्च त्रिसहस्राश्च देवाः भोमं पिबन्ति ये ।
<>राहोरप्यमृतं भाग्यं पुरा सृष्टं स्वयम्भु वा ॥
<>तस्मात्तद्राहुरागत्य पातुमिच्छति पर्व्वसु ।
<>उद्धृत्य पार्थिवीं छायां मद्राकारान्तमोमयः ॥
<>पातुमिच्छन् ततश्चेन्दुमाच्छादयति छायया ।
<>शुक्ले च चन्द्रमभ्येति कृष्णे पर्व्वणि भास्करम् ॥
<>सूर्य्यमण्डलसंस्थन्तु चन्द्रमेव जिघांसति ।
<>तस्मात् पिबति तं राहुस्तनुमस्याविनाशयन् ॥
<>अविहिंसन् यथा पद्मं पिबति भ्रमरो मधु ।
<>चन्द्रस्थममृतं तद्वदभेदाद्राहुरश्नुते ॥
<>चन्द्रकान्तो मणिर्यद्वत्तुहिनं क्षरते क्षणात् ।
<>क्षरन्नपि न हीयेत तेजसा नैव मुच्यते ॥
<>यथा सूर्य्यमणिः सूर्य्यादुत्पाट्य पावकं शुभम् ।
<>न भवत्यङ्गहीनोऽपि तेजसा नैव मुच्यते ॥
<>एवं चन्द्रश्च सूर्य्यश्च छादितावपि राहुणा ।
<>स्वतेजसा नं मुच्येत नाङ्गहीनौ बभूवतुः ॥
<>पर्व्वखथ च चन्द्रस्य माणिक्यकलसाकृतिः ।
[Page4-399-b+ 52]
<>सोमो दैवतसंयोगात् छायायोगाच्च पार्थिवात् ।
<>राहोश्च वरलब्धाद्वै प्रक्षरेदमृतं शशी ॥
<>स्वदोहकाले संप्राप्ते वत्सं दृष्ट्वा च गौर्यथा ।
<>स्वाङ्गादेव क्षरेत् क्षीरं तथेन्दुः क्षरतेऽमृतम् ।
<>पितेव सूर्य्यो देवानां सोमो मातेव लक्ष्यते ॥
<>यथा मातुः स्तनं पीत्वा जीवन्ते सर्व्वजन्तवः ।
<>पीत्वामृतं तथा सोमात् तृप्यन्ते सर्व्वदेवताः ॥
<>सम्भृ तं सर्व्वयोगेषु तथायं क्षरते शशी ।
<>तं क्षरन्तं यथाभागमुपजीवन्ति देवताः ॥
<>तस्मिन् काले समभ्येति राहुरप्यवकर्षति ।
<>सर्व्वमर्हन्ति भागञ्च पादं पादार्द्धमेव च ॥
<>आक्रम्य पार्थिवी छाया यावती चन्द्रमण्डलम् ।
<>स्मृतः स भागो राहोस्तु देवभागास्तु शेषकाः ॥
<>तृप्तिं विधाय देवानां राहोः पर्व्वगतस्य च ।
<>चन्द्रो न क्षयमायाति तेजसा नैव मुच्यते ॥
<>तिथिभागाश्च यावन्तः पुनन्त्यर्कं प्रमाणतः ।
<>सर्व्वच्छायास्थितः कालस्तावानेव प्रकीर्त्तितः ॥
<>अतो राहुभुजः सोमः सोमाद्वृद्धिं दिवाकरः ।
<>पर्व्वकाले स्थितिस्त्वेवं विपरीताः पुनः पुनः ॥
<>अतश्छादयते राहुरभ्रवच्छशिभास्करौ ।
<>राहुरभ्रकसंस्थानः सोममाच्छाद्य तिष्ठति ॥
<>उद्धृत्य पार्थिवीं छायां धूममेघ इवोत्थितः ।
<>चन्द्रस्य यदवस्तब्धं राहुणा भास्करस्य च ॥
<>नाम्नावखण्डितं तस्य कैवल्यं व्यामलीकृतम् ।
<>कर्द्दमेन यथा वस्त्रं शुक्लमप्युपहन्यते ॥
<>एकोद्देशेऽथ सर्व्वद्या राहुणा चन्द्रमास्तथा ।
<>प्रक्षालितं तदेवेह पुनः शुक्लतरं भवेत् ॥
<>राहुयुक्तं भवेत्तद्वन्निर्म्मलं चन्द्रमण्डलम् ।
<>राहुणा छादितौ वापि दृष्ट्वा चन्द्रदिवाकरौ ॥
<>विप्राः शान्तिपरा भूत्वा पुनराप्याययन्ति तम् ।
<>एवं न गृह्यते सूर्य्यश्चन्द्रमास्तत्र गृह्यते ॥
<>अबुधास्तं न पश्यन्ति मानुषा मांसचक्षुषः ।
<>जगत्सम्मोहनं चैतत् ग्रहणं चन्द्रसूर्य्ययोः ॥”
<>इत्याद्ये देवीपुराणे ग्रहणविकल्पः ॥ * ॥
<>विधोर्देवपित्राद्यन्नकारणत्वं राजयक्ष्मादिकार-
<>णत्वञ्च कालिकापुराणे २० । २१ अध्याययोर्द्रष्ट-
<>व्यम् ॥ * ॥ (कर्त्तरि, त्रि । यथा, ऋग्वेदे ।
<>१० । ५५ । ५ ।
<>“विधुं दद्राणं समने बहूनां
<>युवानं सन्तं पलितो जगार ॥”
<>“विधुं विधातारं सर्व्वस्य युद्धादेः कर्त्तारं
<>विपूर्व्वो दधातिः करोत्यर्थे ।” इति तद्भाष्ये
<>सायणः ॥)
<LEND>
