<L>34282<pc>4-520<k1>वैशम्पायनः<k2>वैशम्पायनः
वैशम्पायनः¦, पुं, (विशम्पस्य गोत्रापत्यम् । “अश्वा-
दिभ्यः फञ् ।” ४ । १ । ११० । इति फञ् ।)
मुनिविशेषः । यथा, --
“अथ शिष्यान् प्रजग्राह चतुरो वेदपारगान् ।
जैमिनिञ्च सुमन्तुञ्च वैशम्पायनमेव च ॥
पैलं तेषां चतुर्थञ्च परमं मां महामुनिः ।
ऋग्वेदश्रावकं पैलं जग्राह स महामुनिः ।
यजुर्व्वेदप्रवक्तारं वैशम्पायनमेव च ॥”
इति कौर्म्मे ४९ अध्यायः ॥
स च वज्रवारकः । यथा, --
“जैमिनिश्च सुमन्तुश्च वैशम्पायन एव च ।
पुलस्त्यः पुलहश्चैव पञ्चैते वज्रवारकाः ॥”
इति पुराणम् ॥
<LEND>
