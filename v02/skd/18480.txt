<L>18480<pc>2-840<k1>नवरात्रं<k2>नवरात्रं
नवरात्रं¦, क्ली, (नवानां रात्रीणां समाहारः ।
<>तत् साधनत्वेनास्त्यस्येति अच् ।) आश्विनशुक्ल-
<>प्रतिपदादिनवमीपर्य्यन्तनवदिनकर्त्तव्यदुर्गाव्रत-
<>विशेषः । तस्यारम्भः । देवीपुराणे डामरतन्त्रे
<>च देवीवचः ।
<>“अमायुक्ता न कर्त्तव्या प्रतिपत् पूजने मम ।
<>मुहूर्त्तमात्रा कर्त्तव्या द्वितीयादिगुणान्विता ॥”
<>मार्कण्डेयदेवीपुराणयोः ।
<>“पूर्व्वविद्धा तु या शुक्ला भवेत् प्रतिपदाश्विनी ।
<>नवरात्रव्रतं तस्यां न कार्य्यं शुभमिच्छता ॥”
<>अत्रोपवासादिकमुक्तं हेमाद्रौ भविष्ये ।
<>“एवञ्च विन्ध्यवासिन्यां नवरात्रोपवासतः ।
<>एकभक्तेन नक्तेन तथैवायाचितेन च ॥
<>पूजनीया जनैर्देवी स्थाने स्थाने पुरे पुरे ।
<>स्नातैः समुदितैर्हृष्टैर्ब्राह्मणैः क्षत्त्रियैर्नृपैः ॥
<>वैश्यैः शूद्रैर्भक्तियुक्तैर्म्लेच्छैरन्यैश्च मानवैः ॥”
<>मदनरत्ने देवीपुराणेऽपि ।
<>“कन्यासंस्थे रवौ शक्र ! शुक्लामारभ्य नन्दिकाम् ।
<>अपाशी ह्यथवैकाशी नक्ताशी वाथ वाय्वदः ॥
<>भूमौ शयीत चामन्त्र्य कुमारीर्भोजयेन्मुदा ।
<>वस्त्रालङ्कारदानैश्च सन्तोष्याः प्रतिवासरम् ॥
<>बलिञ्च प्रत्यहं दद्यादोदनं मांसमाषवत् ।
<>त्रिकालं पूजयेद्देवीं जपस्तोत्रपरायणः ॥”
<>स्कान्दे ।
<>“मासि चाश्वयुजे शुक्ले नवरात्रे विशेषतः ।
<>संपूज्य नवदुर्गाञ्च नक्तं कुर्य्यात् समाहितः ॥
<>नवरात्राभिधं कर्म्म नक्तव्रतमिदं स्मृतम् ।
<>तिथिवृद्ध्वौ तिथिह्रासे नवरात्रमपार्थकम् ॥
<>अष्टरात्रे न दोषोऽयं नवरात्रतिथिक्षयः ॥” * ॥
<>तत्र पूजाविधिः । सा च जयन्तीत्यादिमन्त्रेण
<>नवाक्षरेण वा कार्य्या । यथा । सङ्कल्पं विधाय
<>घटं संस्थाप्य तत्र देवीमावाह्य षोडशोपचारैः
<>पूजयित्वा माषभक्तवलिं कुष्माण्डादिबलिं वा
<>निवेदयेत् ॥ * ॥ ततः कुमारीपूजा । यदुक्तं
<>हेमाद्रौ स्कान्दे ।
<>“एकैकां पूजयेत् कन्यामेकवृद्ध्या तथैव च ।
[Page2-840-c+ 52]
<>द्विगुणं त्रिगुणं वापि प्रत्येकं नवकन्तु वा ॥”
<>तथा, --
<>“नवभिर्लभते भूमिमैश्वर्य्यं द्विगुणेन तु ।
<>एकवृद्ध्या लभेत् क्षेममेकैकेन श्रियं लभेत् ॥”
<>अथ कुमारीनिर्णयः ।
<>“एकवर्षा तु या कन्या पूजार्थे तां विवर्ज्जयेत् ।
<>गन्धपुष्पफलादीनां प्रीतिस्तस्या न विद्यते ॥”
<>तेन द्विवर्षमारभ्य दशवर्षपर्य्यन्तम् । कुमारिका १
<>त्रिमूर्त्तिः २ कल्याणी ३ रोहिणी ४ काली ५
<>चण्डिका ६ शाम्भवी ७ दुर्गा ८ सुभद्रा ९ इति
<>नवनामभिस्ताः पूजनीयाः । आसामावाहन-
<>मन्त्रः । यथा, --
<>“मन्त्राक्षरमयीं लक्ष्मीं मातॄणां रूपधारिणीम् ।
<>नवदुर्गात्मिकां साक्षात् कन्यामावाहयाम्यहम् ॥
<>एवमभ्यर्च्चनं कुर्य्यात् कुमारीणां प्रयत्नतः ।
<>कञ्चुकैश्चैव वस्त्रैश्च गन्धपुष्पाक्षतादिभिः ॥
<>नानाविधैर्भक्ष्यभोज्यैर्भोजयेत् पायसादिभिः ॥”
<>तासां त्याज्यत्वमाह ।
<>“ग्रन्थिस्फुटितशीर्णाङ्गीं रक्तपूयव्रणाङ्किताम् ।
<>जात्यन्धां केकरां काणीं कुरूपां तनुरोमशाम् ।
<>सन्त्यजेद्रोगिणीं कन्यां दासीगर्भसमुद्भवाम् ॥”
<>तासां जातिविशेषे फलविशेषो यथा, --
<>“ब्राह्मणीं सर्व्वकार्य्ये च जयार्थे नृपवंशजाम् ।
<>लाभार्थे वैश्यवंशोत्थां सुतार्थे शूद्रवंशजाम् ॥
<>दारुणे चान्त्यजातानां पूजयेद्विधिना नरः ॥”
<>अत्र वेदचण्डीपाठ उक्तः । रुद्रयामले ।
<>“एवं चतुर्व्वेदविदो विप्रान् सर्व्वान् प्रसादयेत् ।
<>तेषाञ्च वरणं कार्य्यं वेदपारायणाय वै ॥”
<>तथा, --
<>“एकोत्तराभिवृद्ध्या तु नवमीं यावदेव हि ।
<>चण्डीपाठं जपेच्चैव जापयेद्वा विधानतः ॥” * ॥
<>अत्राश्ववतोऽश्वपूजनमुक्तम् । मदनरत्ने देवी-
<>पुराणे ।
<>“अश्वयुक्शुक्लप्रतिपत्स्वातियोगे शुभे दिने ।
<>पूर्व्वमुच्चैःश्रवा नाम प्रथमं श्रियमाहरत् ॥
<>तस्मात् साश्वैर्नरैस्तत्र पूज्योऽसौ श्रद्धया सह ।
<>पूजनीयाश्च तुरगा नवमीं यावदेव हि ॥
<>शान्तिः स्वस्त्ययनं कार्य्यं तथा तेषां दिने दिने ।
<>धान्यं भल्लातकं कुष्ठं वचा सिद्धार्थकास्तथा ॥
<>पञ्चवर्णेन सूत्रेण ग्रन्थिन्तेषान्तु बन्धयेत् ।
<>वायव्यैर्वारुणैः सौरैः शाक्रैमैन्त्रैः सवैष्णवैः ॥
<>वैश्वदेवैस्तथाग्नेयैर्होमः कार्य्यो दिने दिने ॥”
<>तत्र गजपूजापि । कल्पतरौ ।
<>“ज्येष्ठायोगे पुरा तत्र गजाश्चाष्टौ महाबलाः ।
<>पृथिवीमवहन् पूर्व्वं सशैलवनकाननाम् ॥
<>कुमुदैरावतौ पद्मः पुष्पदन्तोऽथ वामनः ।
<>सुप्रतीकोऽञ्जनो नीलस्तस्मात्तांस्तत्र पूजयेत् ॥”
<>अथ प्रतिपदादिषु विशेषो दुर्गाभक्तितरङ्गिण्यां
<>भविष्ये ।
<>“केशसंस्कारद्रव्याणि प्रदद्यात् प्रतिपद्दिने ।
<>पक्वतैलं द्वितीयायां केशसंयमहेतवे ॥
<>दर्पणञ्च तृतीयायां सिन्दूरालक्तकन्तथा ।
[Page2-841-a+ 52]
<>मधुपर्कं चतुर्थ्यान्तु तिलकं नेत्रमण्डनम् ॥
<>पञ्चम्यामङ्गरागञ्च शक्त्यालङ्करणानि च ।
<>षष्ठ्यां विल्वतरौ बोधं सायंसन्ध्यासु कारयेत् ॥
<>सप्तम्यां प्रातरानीय गृहमध्ये प्रवेशयेत् ।
<>उपोषणमथाष्टम्यामात्म्यशक्त्या तु पूजनम् ॥
<>नवम्यामुग्रचण्डायाः पूजां कुर्य्याद्बलिन्तथा ।
<>संपूज्योपोषणं कुर्य्यात् दशम्यां शावरोत्सवैः ॥
<>अनेन विधिना यस्तु देवीं प्रीणयते नरः ।
<>स्कन्दवत् पालयेद्देवी तं पुत्त्रधनकीर्त्तिभिः ॥”
<>आश्विनशुक्लपक्षे मूलनक्षत्रे सरस्वतीस्थापनम् ।
<>यथोक्तं निर्णयामृते देवीपुराणे ।
<>“मूलेषु स्थापनं देव्याः पूर्व्वाषाढासु पूजनम् ।
<>उत्तरासु बलिं दद्यात् श्रवणेन विसर्ज्जयेत् ॥”
<>रुद्रयामलेऽपि ।
<>“मूलऋक्षे सुराधीश पूजनीयां सरस्वतीम् ।
<>पूजयेत् प्रत्यहं देव यावद्वैष्णवमृक्षकम् ॥
<>नाध्यापयेन्न च लिखेन्नाधीयीत कदाचन ।
<>पुस्तके स्थापिते देवि ! विद्याकामो द्बिजोत्तमः ॥”
<>स्त्रीणाञ्च नवरात्रे ताम्बूलचर्व्वणादिकं न
<>निषिद्धम् । तदुक्तं व्रतहेमाद्रौ गारुडे ।
<>“गन्धालङ्कारताम्बूलपुष्पमालानुलेपनम् ।
<>उपवासे न दुष्यन्ति दन्तधावनमञ्जनम् ॥”
<>एतत् सभर्तृकोपवासविषयम् ॥ * ॥ हेमाद्रौ ।
<>आश्विनमाघचैत्रश्रावणमासचतुष्टये कृष्णा-
<>ष्टम्यादिपञ्चदशरात्रव्रतमभिधाय । अथवा नव-
<>रात्रञ्च सप्तपञ्चत्रिकं दिवा । इत्यक्तम् । देवी-
<>पुराणे ।
<>“नवरात्रव्रतेऽशक्तस्त्रिरात्रञ्चैकरात्रकम् ।
<>व्रतञ्चरति यो भक्तस्तस्मै दास्यामि वाञ्छितम् ॥” *
<>(यथाच देवीभागवते । ३ । २६ -- २७ ।
<>“शृणु राजन् ! प्रवक्ष्यामि नवरात्रव्रतं शुभम् ।
<>शरत्काले विशेषेण कर्त्तव्यं विधिपूर्व्वकम् ॥
<>वसन्ते च प्रकर्त्तव्यं तथैव प्रेमपूर्व्वकम् ।
<>द्बावृतू यमदंष्ट्राख्यौ नूनं सर्व्वजनेषु वै ॥
<>शरद्वसन्तनामानौ दुर्गमौ प्राणिनामिह ।
<>तस्माद्यत्नादिदं कार्य्यं सर्व्वत्र शुभमिच्छता ॥
<>द्वावेव सुमहाघोरावृतू रोगकरौ नृणाम् ।
<>वसन्तशरदावेव जननाशकरावुभौ ॥
<>तस्मात्तत्र प्रकर्त्तव्यं चण्डिकापूजनं बुधैः ।
<>चैत्राश्विने शुभे मासे भक्तिपूर्व्वं नराधिप ! ॥
<>अमावस्याञ्च सम्प्राप्य सम्भारं कल्पयेच्छुभम् ।
<>हविष्यञ्चाशनं कार्य्यमेकभुक्तन्तु तद्दिने ॥
<>मण्डपस्तु प्रकर्त्तव्यः समे देशे शुभे स्थले ।
<>हस्तषोडशमानेन स्तम्भध्वजसमन्वितः ॥
<>गौरमृद्गोमयाभ्याञ्च लेपनं कारयेत्ततः ।
<>तन्मध्ये वेदिका शुभ्रा कर्त्तव्या च समा स्थिरा ॥
<>चतुर्हस्ता च हस्तोच्छ्रा पीठार्थं स्थानमुत्तमम् ।
<>तोरणानि विचित्राणि वितानञ्च प्रकल्पयेत् ॥
<>रात्रौ द्बिजानथामन्त्र्य देवीतत्त्वविशारदान् ।
<>आचारनिरतान् दान्तान् वेदवेदाङ्गपारगान् ॥
<>प्रतिपद्दिवसे कार्य्यं प्रातःस्नानं विधानतः ।
<>नद्यां नदे तडागे वा वाप्यां कूपे गृहेऽथ वा ॥
[Page2-841-b+ 52]
<>प्रातर्न्नित्यं पुरः कृत्वा द्विजानां वरणं ततः ।
<>अर्ध्यपाद्यादिकं सर्व्वं कर्त्तव्यं मधुपूर्व्वकम् ॥
<>वस्त्रालङ्करणादीनि देयानि च स्वशक्तितः ।
<>वित्तशाठ्यं न कर्त्तव्यं विभवे सति कर्हिचित् ॥
<>विप्रैः सन्तोषितैः कार्य्यं सम्पूर्णं सर्व्वथा भवेत् ।
<>नव पञ्च त्रयश्चैको देव्याः पाठे द्विजाः स्मृताः ॥
<>वरयेद्ब्राह्मणं शान्तं पारायणकृते तदा ।
<>स्वस्तिवाचनकं कार्य्यं वेदमन्त्रविधानतः ॥
<>वेद्यां सिंहासनं स्थाप्य क्षौमवस्त्रसमन्वितम् ।
<>तत्र स्थाप्याम्बिका देवी चतुर्हस्तायुधान्विता ॥
<>रत्नभूषणसंयुक्ता मुक्ताहारविराजिता ।
<>दिव्याम्बरधरा सौम्या सर्व्वलक्षणसंयुता ॥
<>शङ्खचक्रगदापद्मधरा सिंहे स्थिता शिवा ।
<>अष्टादशभुजा वापि प्रतिष्ठाप्या सनातनी ॥
<>अर्च्चाभावे तथा यन्त्रं नवार्णमन्त्रसंयुतम् ।
<>स्थापयेत् पीठपूजार्थं कलसं तत्र पार्श्वतः ॥
<>पञ्चपल्लवसंयुक्तं वेदमन्त्रैः सुसंस्कृतम् ।
<>सुतीर्थजलसम्पूर्णं हेमरत्नैः समन्वितम् ॥
<>पार्श्वे पूजार्थसम्भारान् परिकल्प्य समन्ततः ।
<>गीतवादित्रनिर्घोषान् कारयेन्मङ्गलाय वै ॥
<>तिथौ हस्तान्वितायाञ्च नन्दायां पूजनं वरम् ।
<>प्रथमे दिवसे राजन् ! विधिवत् कामदं नृणाम् ॥
<>नियमं प्रथमं कृत्वा पश्चात् पूजां समाचरेत् ।
<>उपवासेन नक्तेन चैकभक्तेन वा पुनः ॥
<>करिष्यामि व्रतं मातर्नवरात्रमनुत्तमम् ।
<>साहाय्यं कुरु मे देवि ! जगदम्ब ! ममाखिलम् ॥
<>यथाशक्ति प्रकर्त्तव्यो नियमो व्रतहेतवे ।
<>पश्चात् पूजा प्रकर्त्तव्या विधिवन्मन्त्रपूर्व्वकम् ॥
<>चन्दनागुरुकर्पूरैः कुसुमैश्च सुगन्धिभिः ।
<>मन्दारकरजाशोकचम्पकैः करवीरकैः ॥
<>मालतीब्रह्मकापुष्पैस्तथाबिल्वदलैः शुभैः ।
<>पूजयेज्जगतां धात्रीं धूपैर्दीपैर्व्विधानतः ॥
<>फलैर्नानाविधैरर्घ्यं प्रदातव्यञ्च तत्र वै ।
<>नारिकेलैर्मातुलिङ्गैर्दाडिमीकदलीफलैः ॥
<>नारङ्गैः पनसैश्चैव तथा पूर्णफलैः शुभैः ।
<>अन्नदानं प्रकर्त्तव्यं भक्तिपूर्व्वं नराधिप ! ॥
<>नैवेद्यानि विचित्राणि सर्व्वान्नसंयुतानि च ।
<>ओदनं पायसञ्चैव पूपांश्च वटकांस्तथा ॥
<>मांसाशनं ये कुर्व्वन्ति तैः कार्य्यं पशुहिंसनम् ।
<>महिषाजवराहाणां बलिदानं विशिष्यते ॥
<>देव्यग्रे निहता यान्ति पशवः स्वर्गमव्ययम् ।
<>न हिंसा पशुजा तत्र निघ्नतां तत्कृतेऽनघ ! ॥
<>अहिंसा याज्ञिकी प्रोक्ता सर्व्वशास्त्रविनिर्णये ।
<>देवतार्थे विसृष्टानां पशूनां स्वर्गतिर्ध्रुवा ॥
<>होमार्थञ्चैव कर्त्तव्यं कुण्डञ्चैव त्रिकोणकम् ।
<>स्थण्डिलं वा प्रकर्त्तव्यं त्रिकोणं मानतः शुभम् ॥
<>त्रिकालं पूजनं नित्यं नानाद्रव्यैर्म्मनोहरैः ।
<>गीतवादित्रनृत्यैश्च कर्त्तव्यश्च महोत्सवः ॥
<>नित्यं भूमौ च शयनं कुमारीणाञ्च पूजनम् ।
<>वस्त्रालङ्करणैर्द्दिव्यैर्भोजनैश्च सुधामयैः ॥
<>एकैकां पूजयेन्नित्यमेकवृद्ध्या तथा पुनः ।
<>द्बिगुणं त्रिगुणं वापि प्रत्येकं नवकञ्च वा ॥
[Page2-841-c+ 52]
<>विभवस्यानुसारेण कर्त्तव्यं पूजनं किल ।
<>वित्तशाव्यं न कर्त्तव्यं राजञ्छक्तिमखे सदा ॥
<>एकवर्षा न कर्त्तव्या कन्या पूजाविधौ नृप ! ।
<>परमज्ञा तु भोगानां गन्धादीनाञ्च बालिका ॥
<>कुमारिका तु सा प्रोक्ता द्बिवर्षा या भवेदिह ।
<>त्रिमूर्त्तिश्च त्रिवर्षा च कल्याणी चतुरब्दिका ॥
<>रोहिणी पञ्चवर्षा च षड्वर्षा कालिका स्मृता ।
<>चण्डिका सप्तवर्षा स्यादष्ठवर्षा च शाम्भवी ॥
<>नववर्षा भवेद्दुर्गा सुभद्रा दशवार्षिकी ।
<>अत ऊर्द्ध्वं न कर्त्तव्या सर्व्वकार्य्यविगर्हिता ॥
<>एभिश्च नामभिः पूजा कर्त्तव्या विधिसंयुता ।
<>तासां फलानि वक्ष्यामि नवानां पूजने सदा ॥
<>कुमारी पूजिता कुर्य्याद्दुःखदारिद्र्यनाशनम् ।
<>शत्रुक्षयं धनायुष्यबलवृद्धिं करोति वै ।
<>त्रिमूर्त्तिपूजनादायुस्त्रिवर्गस्य फलं भवेत् ।
<>धनधान्यागमश्चैव पुत्त्रपौत्त्रादिवृद्धयः ॥
<>विद्यार्थी विजयार्थी च राज्यार्थी यश्च पार्थिवः ।
<>सुखार्थी पूजयेन्नूनं कल्याणीं सर्व्वकामदाम् ॥
<>रोहिणीं रोगनाशाय पूजयेद्बिधिवन्नरः ।
<>कालिकां शत्रुनाशार्थं पूजयेद्भक्तिपूर्व्वकम् ॥
<>ऐश्वर्य्यधनकामश्च चण्डिकां परिपूजयेत् ।
<>पूजयेच्छाम्भवीं नित्यं नृप ! संमोहनाय च ॥
<>दुःखदारिद्र्यनाशाय संग्रामे विजयाय च ।
<>क्रूरशत्रुविनाशार्थं तथोग्रकर्म्मसाधने ॥
<>दुर्गाञ्च पूजयेद्भक्त्या परलोकसुखाय च ।
<>वाञ्छितार्थस्य सिद्ध्यर्थं सुभद्रां पूजयेत् सदा ॥
<>श्रीरस्त्विति च मन्त्रेण पूजयेद्भक्तितत्परः ।
<>श्रीयुक्तमन्त्रैरथवा बीजमन्त्रैरथापि वा ॥
<>कुमारस्य च तत्त्वानि या सृजत्यपि लीलया ।
<>कादीनपि च देवांस्तां कुमार्रां पूजयाम्यहम् ॥
<>सत्त्वादिभिस्त्रिमूर्त्तिर्या तैर्हि नानास्वरूपिणी ।
<>त्रिकालव्यापिनी शक्तिस्त्रिमूर्त्तिं पूजयाम्यहम् ॥
<>कल्याणकारिणी नित्यं भक्तानां पूजितानिशम् ।
<>पूजयामि च तां भक्त्या कल्याणीं सर्व्वकामदाम् ॥
<>रोहयन्ती च बीजानि प्राग्जन्मसञ्चितानि वै ।
<>या देवी सर्व्वभूतानां रोहिणीं पूजयाम्यहम् ॥
<>काली कालयते सर्व्वं ब्रह्माण्डं सचराचरम् ।
<>कल्पान्तसमये या तां कालिकां पूजयाम्यहम् ॥
<>चण्डिकां चण्डरूपाञ्च चण्डमुण्डविनाशिनीम् ।
<>तां चण्डपापहरिणीं चण्डिकां पूजयाम्यहम् ॥
<>अकारणात् समुत्पत्तिर्यन्मयैः परिकीर्त्तिता ।
<>यस्यास्तां सुखदां देवीं शाम्भवीं पूजयाम्यहम् ॥
<>दुर्गा त्रायति भक्तं या सदा दुर्गार्त्तिनाशिनी ।
<>दुर्ज्ञेया सर्व्वदेवानां तां दुर्गां पूजयाम्यहम् ॥
<>सुभद्राणि च भक्तानां कुरुते पूजिता सदा ।
<>अभद्रनाशिनीं देवीं सुभद्रां पूजयाम्यहम् ॥
<>एभिर्म्मन्त्रैः पूजनीयाः कन्यकाः सर्व्वदा बुधैः ।
<>वस्त्रालङ्करणैर्माल्यैर्गन्धैरुच्चावचैरपि ॥”
<>“हीनाङ्गीं वर्ज्जयेत् कन्यां कुष्ठयुक्तां व्रणाङ्किताम् ।
<>गन्धस्फुरितहीनाङ्गीं विलासकुलसम्भवाम् ॥
<>जात्यन्धां केकरां काणीं कुरूपां बहुरोमशाम् ।
<>सन्त्यजेद्रोगिणीं कन्यां रक्तपुष्पादिनाङ्किताम् ॥
[Page2-842-a+ 52]
<>दासीगर्भसमुद्भूतां गोलकां कन्यकोद्भवाम् ।
<>वर्ज्जनीयाः सदा चैताः सर्व्वपूजादिकर्म्मसु ॥
<>अरोगिणीं सुरूपाङ्गीं सुन्दरीं व्रणवर्ज्जिताम् ।
<>एकवंशसमुद्भूतां कन्यां सम्यक् प्रपूजयेत् ॥
<>ब्राह्मणी सर्व्वकार्य्येषु जयार्थे नृपवंशजा ।
<>लाभार्भे वैश्यवंशोत्था क्षेमे च शूद्रवंशजा ॥
<>ब्राह्मणैर्ब्रह्मजाः पूज्याः राजन्यैर्ब्रह्मक्षत्त्रजाः ।
<>वैश्यैस्त्रिवर्गजाः पूज्याश्चतस्रः पादसम्भवैः ॥
<>कांरुभिश्चैव वंशोत्था यथायोग्यं प्रपूजयेत् ।
<>नवरात्रविधानेन भक्तिपूर्व्वं सदैव हि ॥
<>अशक्तो नियतं पूजां कर्त्तुं चेन्नवरात्रके ।
<>अष्टम्याञ्च विशेषेण कर्त्तव्यं पूजनं सदा ॥
<>पुराष्टम्यां भद्रकाली दक्षयज्ञविनाशिनी ।
<>प्रादुर्भूता महाघोरा योगिनीकोटिभिः सह ॥
<>अतोऽष्टम्यां विशेषेण कर्त्तव्यं पूजनं सदा ।
<>नानाविधोपहारैश्च गन्धमाल्यानुलेपनैः ॥
<>पायसैरामिषैर्होमैर्ब्राह्मणानाञ्च भोजनैः ।
<>फलपुष्पोपहारैश्च तोषयेज्जगदम्बिकाम् ॥
<>उपवासे ह्यशक्तानां नवरात्रव्रते पुनः ।
<>उपोषणत्रयं प्रोक्तं यथोक्तं फलदं नृप ! ॥
<>सप्तम्याञ्च तथाष्टम्यां नवम्यां भक्तिभावतः ।
<>त्रिरात्रकरणात् सर्व्वं फलं भवति पूजनात् ॥
<>सम्पूर्णं तद्व्रतं प्रोक्तं विप्राणाञ्चैव भोजनैः ।
<>व्रतानि यानि चान्यानि दानानि विविधानि च ॥
<>नवरात्रव्रतस्यास्य नैव तुल्यानि भूतले ।
<>धनधान्यप्रदं नित्यं सुखसन्तानवृद्धिदम् ॥
<>आयुरारोग्यदञ्चैव स्वर्गदं मोक्षदं तथा ।
<>विद्यार्थी वा धनार्थी वा पुत्त्रार्थी वा भवेन्नरः ।
<>तेनेदं विधिवत् कार्य्यं व्रतं सौभाग्यदं शिवम् ॥
<>विद्यार्थी सर्व्वविद्यां वै प्राप्नोति व्रतसाधनात् ।
<>राज्यभ्रष्टो नृपो राज्यं समवाप्नोति सर्व्वथा ॥
<>पूर्व्वजन्मनि यैर्नूनं न कृतं व्रतमुत्तमम् ।
<>ते व्याधिनो दरिद्राश्च भवन्ति पुत्त्रवर्ज्जिताः ॥
<>बन्ध्या च या भवेन्नारी विधवा धनवर्ज्जिता ।
<>अनुमा तत्र कर्त्तव्या नेयं कृतवती व्रतम् ॥
<>नवरात्रव्रतं प्रोक्तं न कृतं येन भूतले ।
<>स कथं विभवं प्राप्य मोदतेऽत्र तथा दिवि ॥
<>रक्तचन्दनसंमिश्रैः कोमलैर्विल्वपत्रकैः ।
<>भवानी पूजिता येन स भवेन्नृपतिः क्षितौ ॥” * ॥)
<>अथ नवरात्रपारणानिर्णयः । सा च दशम्यां
<>कार्य्या ॥ * ॥ दशम्यां विशेषस्तु भार्गवार्च्चन-
<>दीपिकायां भविष्ये ।
<>“शमीयुक्तं जगन्नाथं भक्तानामभयङ्करम् ।
<>अर्च्चयित्वा शमीवृक्षमर्च्चयेच्च ततः पुनः ॥”
<>शमीमन्त्रः । स्कान्दे हेमाद्रौ गोपथब्राह्मणे ।
<>“अमङ्गलानां शमनीं शमनीं दुष्कृतस्य च ।
<>दुःस्वप्ननाशिनीं धन्यां प्रपद्येऽहं शमीं शुभाम् ॥”
<>तथा भविष्ये ।
<>“शमी शमयते पापं शमी शत्रुविनाशिनी ।
<>अर्ज्जुनस्य धनुर्द्धारी रामस्य प्रियवादिनी ॥
<>करिप्यमाणा या यात्रा यथाकालं सुखं मया ।
<>तत्र निर्व्विव्नकत्रीं त्वं भव श्रीरामपूजिते ॥”
[Page2-842-b+ 52]
<>अथ बलनीराजनम् । कल्परत्ने । तत्र मन्त्रः ।
<>“चतुरङ्गं बलं मह्यं निरनिष्टं व्रजत्विह ।
<>सर्व्वत्र विजयो मेऽस्तु त्वत्प्रसादात् सुरेश्वरि ! ॥”
<>गौडनिबन्धे ज्योतिषे ।
<>“कृत्वा नीराजनं राजा बलवृद्ध्यै यथाक्रमम् ।
<>शोभनं खञ्जनं पश्येत् जलगोष्ठस्य सन्निधौ ॥”
<>इति निर्णयसिन्धुः ॥
<LEND>
