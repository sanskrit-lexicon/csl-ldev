<L>22473<pc>3-239<k1>पौनर्भवः<k2>पौनर्भवः
पौनर्भवः¦, पुं, (पुनर्भुवोऽपत्यमिति । पुनर्भू +
<>“अनृष्यानन्तर्य्ये विदादिभ्योऽञ् ।” ४ । १ ।
<>१०४ । इति अञ् ।) द्वादशविधपुत्त्रान्तर्गत-
<>पुत्त्रविशेषः । इति जटाधरः ॥ पुनर्भूपुत्त्रः ।
<>स तु भर्त्तृपरित्यक्तविधवयोरन्येनोत्पादितः ।
<>तस्य लक्षणं यथा, --
<>“वा पत्या वा परित्यक्ता विधवा वा स्वयेच्छया ।
<>उत्पादयेत् पुनर्भूत्वा स पौनर्भव उच्यते ॥”
<>इति मानवे । ९ । १७५ ॥
<>“येति । या भर्त्त्रा परित्यक्ता मृतभर्त्तृका वा
<>स्वेच्छया अन्यस्य पुनर्भार्य्या भूत्वा यमुत्पादयेत्
<>स उत्पादकस्य पौनर्भवः पुत्त्र उच्यते ।” इति
<>तट्टीकायां कुल्लूकभट्टः ॥ * ॥ भर्त्तृविशेषः ।
<>अक्षतयोन्योर्भर्त्तृपरित्यक्तविधवयोः पौनर्भवेन
<>भर्त्त्रा सह विवाहविधिः एवं कौमारं पति-
<>मुत्सृज्यान्यमाश्रित्यपुनरागतायास्तेन कौमा-
<>रेण भर्त्त्रा सह विवाहविधिर्यथा, --
<>“सा चेदक्षतयोनिः स्याद्गतप्रत्यागतापि वा ।
<>पौनर्भवेन भर्त्त्रा सा पुनः संस्कारमर्हति ॥”
<>इति मानवे । ९ । १७६ ॥
<>“सा चेदिति । सा स्त्री यद्यक्षतयोनिः सती
<>अन्यमाश्रयेत्तदा तेन पौनर्भवेन भर्त्त्रा पुनर्व्विवा-
<>हाख्यं संस्कारमर्हति । यद्वा कौमारं पतिमुत्-
<>सृज्यान्यमाश्रित्य पुनस्तमेव प्रत्यागता भवति
<>तदा तेन कौमारेण भर्त्त्रा पुनर्व्विवाहाख्यं
<>संस्कारमर्हति ।” इति तट्टीकायां कुल्लूकभट्टः ॥ * ॥
<>कन्याविशेषे, स्त्री । सप्तविधपौनर्भवाः कन्या
<>वर्ज्जनीयाः । यथा, --
<>“सप्त पौनर्भवाः कन्या वर्ज्जनीयाः कुलाधमाः ।
<>वाचा दत्ता मनोदत्ता कृतकौतुकमङ्गला ॥
<>उदकस्पर्शिता या च या च पाणिगृहीतिका ।
<>अग्निं परिगता या च पुनर्भूप्रभवा च या ।
<>इत्येताः काश्यपेनोक्ता दहन्ति कुलमग्निवत् ॥
<>कृतकौतुकमङ्गला बद्धकङ्कणा । उदकस्पर्शिता
<>उदकपूर्व्वं दत्तेति रत्नाकरः ।” इत्युद्वाह-
<>तत्त्वम् ॥
<LEND>
