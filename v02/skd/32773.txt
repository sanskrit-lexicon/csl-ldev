<L>32773<pc>4-400<k1>विनयः<k2>विनयः
विनयः¦, पुं, (वि + नी + अच् ।) शिक्षा । (यथा,
रघुः । १ । २४ ।
“प्रजानां विनयाधानाद्रक्षणाद्भरणादपि ।
स पिता पितरस्तासां केवलं जन्महेतवः ॥”)
[Page4-400-c+ 52]
प्रणतिः । इति मेदिनी । ये, १०५ ॥ * ॥ (यथा,
“जितेन्द्रियत्वं विनयस्य कारणं
गुणप्रकर्षो विनयादवाप्यते ।
गुणप्रकर्षेण जनोऽनुरज्यते
जनानुरागप्रभवा हि सम्पदः ॥”
इत्युद्भटः ॥)
अथ विनयप्रशंसा ।
“वृद्धांश्च नित्यं सेवेत विप्रान् वेदविदः शुचीन् ।
तेभ्यो हि शिक्षेत् विनयं विनीतात्मा हि
नित्यशः ॥
समग्रां वशगां कुर्य्यात् पृथिवीन्नात्र संशयः ।
बहवोऽविनयाद्भ्रष्टा राजानः सपरिच्छदाः ।
वनस्थाश्चैव राज्यानि विनयात् प्रतिपेदिरे ॥”
इति मत्स्यपुराणे १८९ अध्यायः ॥ * ॥
(विशिष्टो नयः ।) दण्डः । यथा । “यत्तु ।
‘पूर्व्वमाक्षारयेद्यस्तु नियतं स्यात् स दोष-
भाक् ।
पश्चाद्यः सोऽप्यसत्कारी पूर्व्वे तु विनयो
गुरुः ॥’
इति नारदवचनम् ॥
तत्पूर्व्वापेक्षया परस्याधिकवाक्पारुष्योत्पा-
दकस्यापि स्वल्पदण्डविधायकम् । युगपत्संप्रव-
र्त्तने अधिकदण्डाभावमाह स एव ।
‘पारुष्ये साहसे चैव युगपत्संवर्त्तयोः ।
विशेषश्चेन्न लभ्येत विनयः स्यात् समस्तयोः ॥’
विनयो दण्डः ।” इति व्यवहारतत्त्वम् ॥
<LEND>
