<L>21930<pc>3-179<k1>पुराणं<k2>पुराणं
पुराणं¦, क्ली, (पुरा भवमिति । पुरा + “सायं-
<>चिरंप्राह्णेप्रगेऽव्ययेभ्यष्ट्युट्युलौ तुट् च ।” ४ । ३ ।
<>२३ । इति ट्युः । “पूर्व्वकालैकसर्व्वजरत्पुराणनव-
<>केवलाः समानाधिकरणेन ।” २ । १ । ४९ । इति
<>निपातनात् तुडभावः । यद्वा, “पुराणप्रोक्तेषु
<>ब्राह्मणकल्पेषु ।” ४ । ३ । १०५ । इति निपा-
<>तितः । यद्वा, पुरा नीयते इति । नी + ड ।
<>णत्वञ्च ।) व्यासादिमुनिप्रणीतवेदार्थवर्णित-
<>पञ्चलक्षणान्वितशास्त्रम् । तत्पर्य्यायः । पञ्चलक्ष-
<>णम् २ । इत्यमरः । १ । ६ । ५ ॥ पञ्चलक्षणानि
<>यथा, सर्गः १ प्रतिसर्गः २ वंशः ३ मन्वन्तरम् ४
<>वंशानुचरितम् ५ ॥ महापुराणस्य दश लक्ष-
<>णानि । यथा, सर्गः १ विसर्गः २ वृत्तिः ३ रक्षा ४
<>अन्तरम् ५ वंशः ६ वंश्यानुचरितम् ७ संस्था
<>८ हेतुः ९ अपाश्रयः १० ॥ अथाष्टादशमहा-
<>पुराणानि तेषां श्लोकसंख्यानि च तथा । ब्राह्मं
<>दशसहस्रम् १ पाद्मं पञ्चपञ्चाशत्सहस्रम् २
<>वैष्णवं त्रयोविंशतिसहस्रम् ३ शैवं चतुर्व्विंशति-
<>सहस्रम् ४ भागवतम् अष्टादशसहस्रम् ५ नार-
<>दीयं पञ्चविंशतिसहस्रम् ६ मार्कण्डेयं नवसह-
<>स्रम् ७ आग्नेयं चतुःशताधिकपञ्चदशसहस्रम्
<>८ भविष्यं पञ्चशताधिकचतुर्द्दशसहस्रम् ९
<>ब्रह्मवैवर्त्तम् अष्टादशसहस्रम् १० लैङ्गं एका-
<>दशसहस्रम् ११ वाराहं चतुर्व्विंशतिसहस्रम्
<>१२ स्कान्दं शताधिकैकाशीतिसहस्रम् १३
<>वामनं दशसहस्रम् १४ कौर्म्मं सप्तदशसहस्रम्
<>१५ मात्स्यं चतुर्द्दशसहस्रम् १६ गारुडं ऊन-
<>विंशतिसहस्रम् १७ ब्रह्माण्डं द्वादशसहस्रम् १८ ।
<>समुदायेन चतुलक्षश्लोकाः । इति श्रीभागवतीय-
<>द्वादशस्कन्धः ॥ (अपि च देवीभागवते १ स्कन्धे
<>३ अध्याये तथा मत्स्यपुराणे ५३ अध्याये
<>एतद्विवरणं द्रष्टव्यम् ॥) अपि च ।
<>सूत उवाच ।
<>“विस्तराणि पुराणानि चेतिहासश्च शौनक ! ।
<>संहितां पञ्चरात्राणि कथयामि यथागमम् ॥
<>सर्गश्च प्रतिसर्गश्च वंशो मन्वन्तराणि च ।
<>वंशानुचरितं विप्र ! पुराणं पञ्चलक्षणम् ॥
<>एतदुपपुराणानां लक्षणञ्च विदुर्बुधाः ।
<>महताञ्च पुराणानां लक्षणं कथयामि ते ॥ * ॥
[Page3-179-c+ 52]
<>सृष्टिश्चापि विसृष्टिश्च स्थितिस्तेषाञ्च पालनम् ।
<>कर्म्मणां वासना वार्त्ता मनूनाञ्च क्रमेण च ॥
<>वर्णनं प्रलयानाञ्च मोक्षस्य च निरूपणम् ।
<>उत्कीर्त्तनं हरेरेव देवानाञ्च पृथक् पृथक् ॥
<>दशाधिकं लक्षणञ्च महतां परिकीर्त्तितम् ।
<>संख्यानञ्च पुराणानां निबोध कथयामि ते ॥
<>परं ब्रह्मपुराणञ्च सहस्राणां दशैव च ।
<>पञ्चोनषष्टिसाहस्रं पाद्ममेव प्रकीर्त्तितम् ॥
<>त्रयोविंशतिसाहस्रं वैष्णवञ्च विदुर्वुधाः ।
<>चतुर्विंशतिसाहस्रं शैवमेव निरूपितम् ॥
<>ग्रन्थोऽष्टादशसाहस्रं श्रीमद्भागवतं विदुः ।
<>पञ्चविंशतिसाहस्रं नारदीयं प्रकीर्त्तितम् ॥
<>मार्कण्डं नवसाहस्रं पुराणं पण्डिता विदुः ।
<>चतुःशताधिकं पञ्चदशसाहस्रमेव च ॥
<>परमग्निपुराणञ्च रुचिरं परिकीर्त्तितम् ।
<>चतुर्द्दशसहस्रानी परं पञ्चशताधिकम् ॥
<>पुराणप्रवरञ्चैव भविष्यं परिकीर्त्तितम् ।
<>अष्टादशसहस्रञ्च ब्रह्मवैवर्त्तमीप्सितम् ॥
<>सर्व्वेषाञ्च पुराणानां सारमेव विदुर्बुधाः ।
<>एकादशसहस्रञ्च परं लिङ्गपुराणकम् ॥
<>चतुर्व्विंशतिसाहस्रं वाराहं परिकीर्त्तितम् ।
<>एकाशीतिसहस्रञ्च परमेव शताधिकम् ॥
<>वरं स्कन्दपुराणञ्च सद्भिरेवं निरूपितम् ।
<>वामनं दशसाहस्रं कौर्म्मं सप्तदशैव तु ॥
<>मात्स्यं चतुर्द्दशं प्रोक्तं पुराणं पण्डितैस्तथा ।
<>ऊनविंशतिसाहस्रं गारुडं परिकीर्त्तितम् ॥
<>परं द्वादशसाहस्रं ब्रह्माण्डं परिकीर्त्तितम् ।
<>एवं पुराणसंख्यानं चतुर्लक्षमुदाहृतम् ॥
<>अष्टादशपुराणानामेवमेव विदुर्बुधाः ।
<>एवञ्चोपपुराणानामष्टादश प्रकीर्त्तिताः ॥ * ॥
<>इतिहासो भारतञ्च वाल्मीकं काव्यमेव च ।
<>पञ्चकं पञ्चरात्राणां कृष्णमाहात्म्यपूर्व्वकम् ।
<>वाशिष्ठं नारदीयञ्च कापिलं गौतमीयकम् ।
<>परं सनत्कुमारीयं पञ्चरात्रञ्च पञ्चकम् ॥
<>पञ्चम्यः संहितानाञ्च कृष्णभक्तिसमन्विताः ।
<>ब्रह्मणश्च शिवस्यापि प्रह्नादस्य तथैव च ॥
<>गौतमस्य कुमारस्य संहिताः परिकीर्त्तिताः ।
<>इति ते कथितं सर्व्वं क्रमेण च पृथक् पृथक् ॥
<>अस्त्येवं विपुलं शास्त्रं ममापि च यथागमम् ॥”
<>इति ब्रह्मवैवर्त्ते श्रीकृष्णजन्मखण्डे १३२ अः ॥
<>पद्मपुराणमते तु ।
<>“निस्ताराय तु लोकानां स्वयं नारायणः प्रभुः ।
<>व्यासरूपेण कृतवान् पुराणानि महीतले ॥
<>पठनाच्छ्रवणाद्येषां नृणां पापक्षयो भवेत् ।
<>घर्म्माघर्म्मपरिज्ञानं सदाचारप्रवर्त्तनम् ॥
<>गतिश्च परमा तद्बद्भक्तिर्भगवति प्रभौ ।
<>तानि ते कथयिष्यामि सप्रमाणानि भूतले ॥” * ॥
<>पुराणसंख्यान्तरमाह ।
<>“पुराणानि चतुर्लक्षाण्येतानि धरणीतले ।
<>तथा महाभारतञ्च लक्षसंख्यं प्रकीर्त्तितम् ॥
<>पञ्चलक्षमिदं राजन् ! कथितं ब्रह्म केवलम् ।
<>वेदः पञ्चमनामैष लोकनिस्तारकः परः ॥
[Page3-180-a+ 52]
<>तत्र पद्मपुराणञ्च प्रथमं स प्रणीतवान् ।
<>ततोऽन्यानि पुराणानि कृत्वा षोडश तु क्रमात् ॥
<>अष्टादशं भागवतं सारमाकृष्य सर्व्वतः ।
<>कृतवान् भगवान् व्यासः शुकञ्चाध्यापयत् सुतम् ॥”
<>इति पातालखण्डे ७१ अध्यायः ॥ * ॥
<>आख्यानादिभिः सह व्यासः पुराणं चक्रे ।
<>यथा, --
<>“आख्यानैश्चाप्युपाख्यानैर्गाथाभिः कल्पशुद्धिभिः ।
<>पुराणसंहितां चक्रे पुराणार्थविशारदः ॥
<>प्रख्यातो व्यासशिष्योऽभूत् सूतो वै लोमहर्षणः ।
<>पुराणसंहितां तस्मै ददौ व्यासो महामुनिः ॥”
<>अस्य टीका यथा, --
<>आख्यानादिभिः सह पुराणं चक्रे व्यास इत्य-
<>न्वयः । तत्र च ।
<>स्वयं दृष्टार्थकथनं प्राहुराख्यानकं बुधाः ।
<>श्रुतस्यार्थस्य कथनमुपाख्यानं प्रचक्षते ॥
<>गाथास्तु पितृपृथ्वीप्रभृतिगीतयः । कल्पशुद्धिः
<>श्राद्धकल्पादिनिर्णयः ॥ * ॥
<>“सुमतिश्चाग्निवर्च्चाश्वमित्रायुः शांशपायनः ।
<>अकृतव्रणोऽथ सावर्णिः षट् शिष्यास्तस्य चाभ-
<>वन् ॥”
<>टीका । सुमत्यादयस्तु रोमहर्षणस्य षट्शिष्या-
<>स्तत्कृताः षट् संहिता जगृहुः ॥ * ॥
<>“काश्यपः संहिताकर्त्ता सावर्णिः शांशपायनः ।
<>लौमहर्षणिका चान्या तिसृणां मूलसंहिता ॥”
<>टीका । अकृतव्रण एव काश्यपः काश्यपो
<>ह्यकृतव्रण इति वायूक्तेः । रौमहर्षणिका चान्या
<>रोमहर्षणेन पुनः संक्षेपेण प्रोक्ता ॥ * ॥
<>“चतुष्टयेनाप्येतेन संहितानामिदं मुने ! ।”
<>टीका । एतासां काश्यपादिकृतानां संहिताना-
<>मर्थचतुष्टयेनापि मूलभूतेन तत्सारोद्धारा-
<>त्मकं इदं श्रीविष्णुपुराणं सुने ! मैत्रेय ! मया
<>कृतमिति शेषः ॥ * ॥
<>“आद्यं सर्व्वपुराणानां पुराणं ब्राह्ममुच्यते ।
<>अष्टादशपुराणानि पुराणज्ञाः प्रचक्षते ॥”
<>इति विष्णुपुराणे ३ अंशे ६ अध्यायः ॥ * ॥
<>तेषां नामोच्चारणादिमाहात्म्यं यथा, --
<>“अष्टादशपुराणानां नामधेयानि यः पठेत् ।
<>त्रिसन्ध्यं जपते नित्यं सोऽश्वमेधफल लभेत् ॥”
<>इति मार्कण्डेयपुराणम् ॥ * ॥
<>तामसपुराणानि यथा, --
<>“मात्स्यं कौर्म्मं तथा लैङ्गं शैवं स्कान्दं तथैव च ।
<>आग्नेयञ्च षडेतानि तामसानि निबोधत ॥”
<>सात्त्विकपुराणानि यथा, --
<>“वैष्णवं नारदीयञ्च तथा भागवतं शुभम् ।
<>गारुडञ्च तथा पाद्मं वाराहं शुभदर्शने ! ।
<>सात्त्विकानि पुराणानि विज्ञेयानि शुभानि वै ॥”
<>राजसपुराणानि यथा, --
<>“ब्रह्माण्डं ब्रह्मवैवर्त्तं मार्कण्डेयं तथैव च ।
<>भविष्यं वामनं ब्राह्मं राजसानि निबोधत ॥
<>सात्त्विका मोक्षदाः प्रोक्ता राजसाः स्वर्गदाः
<>शुभाः ।
[Page3-180-b+ 52]
<>तथैव तामसा देवि ! निरयप्राप्तिहेतवः ॥”
<>इति पाद्मोत्तरखण्डे ४३ अध्यायः ॥ * ॥
<>अष्टादशोपपुराणानि यथा, --
<>“आद्यं सनत्कुमारोक्तं नारसिंहमथापरम् ।
<>तृतीयं स्कान्दमुद्दिष्टं कुमारेण तु भाषितम् ॥
<>चतुर्थं शिवधर्म्माख्यं साक्षान्नन्दीशभाषितम् ।
<>दुर्व्वाससोक्तमाश्चर्य्यं नारदोक्तमतः परम् ॥
<>कापिलं वामनञ्चैव तथैवोसनसेवितम् ।
<>ब्रह्माण्डं वारुणञ्चाथ कालिकाह्वयमेव च ॥
<>माहेश्वरं तथा शाम्बं सौरं सर्व्वार्थसञ्चयम् ।
<>पराशरोक्तमपरं मारीचं भार्गवाह्वयम् ॥”
<>इति गारुडे २२७ अध्यायः ॥ * ॥
<>कौर्म्मोक्तान्येतानि उपपुराणशब्दे द्रष्टव्यानि ॥
<>पुराणपाठक्रमस्तु पारायणशब्दे पाठशब्दे च
<>द्रष्टव्यः ॥ अथाष्टादशमहापुराणानामनुक्रम-
<>णिका अर्थात् तेषां श्लोकपर्व्वखण्डभागोपाख्यान-
<>श्रवणदानफलानि लिख्यन्ते ।
<>सूत उवाच ।
<>“एतच्छ्रत्वा नारदस्तु कुमारस्य वचो मुदा ।
<>पुनरप्याह सुप्रीतो जिज्ञासुः श्रेय उत्तमम् ॥
<>नारद उवाच ।
<>साधु साधु महाभाग ! सर्व्वलोकोपकारकम् ।
<>महातन्त्रं त्वया प्रोक्तं सर्व्वतन्त्रोत्तमोत्तमम् ॥
<>अधुना श्रोतुमिच्छामि पुराणाख्यानमुत्तमम् ।
<>यस्मिन् यस्मिन् पुराणे तु यद्यदाख्यानकं मुने ! ।
<>तत्तत् सर्व्वं समाचक्ष्व सर्व्वज्ञस्तं यतो मतः ॥
<>तच्छ्रुत्वा वचनं विप्रा नारदस्य शुभावहम् ।
<>पुराणाख्यानसंप्रश्नं कुमारः प्रत्युवाच ह ॥
<>सनत्कुमार उवाच ।
<>पुराणाख्यानकं विप्र ! नानाकल्पसमुद्भवम् ।
<>नानाकथासमायुक्तमद्भुतं बहुविस्तरम् ॥
<>ऋषिः सनातनश्चायं यथा वेद तथापरः ।
<>न वेद तस्मात् पृच्छ त्वं बहुकल्पविदांवरम् ॥
<>श्रुत्वेत्थं नारदो वाक्यं कुमारस्य महात्मनः ।
<>प्रणम्य विनयोपेतः सनातनमथाव्रवीत् ॥
<>ब्रह्मन् ! पुराणविच्छ्रेष्ठ ! ज्ञानविज्ञानतत्पर ! ।
<>पुराणानां विभागं मे साकल्येनानुकीर्त्तय ॥
<>यस्मिन् श्रुते श्रुतं सर्व्वं ज्ञाते ज्ञातं कृते कृतम् ।
<>वर्णाश्रसाचारधर्म्मं साक्षात्कारत्वमेष्यति ॥
<>कियन्ति च पुराणानि कियत् सङ्ख्यानि मानतः ।
<>किं किमाख्यानयुक्तानि तद्वदस्व मम प्रभो ! ॥
<>चातुर्वर्ण्याश्रया नाना व्रतादीनां कथास्तथा ।
<>सृष्टिक्रमेण वंशानां कथाः सम्यक् प्रकाशय ॥
<>त्वत्तोऽधिको न चान्योऽस्ति पुराणाख्यानवित्
<>प्रभो ! ।
<>तस्मादाख्याहि मह्य त्वं सर्व्वसन्देहभञ्जनम् ॥
<>ततः सनातनो विप्राः श्रुत्वा नारदभाषितम् ।
<>नारायणं क्षणं ध्यात्वा प्रोवाचाथ विदांवरः ॥
<>सनातन उवाच ।
<>साधु साधु मुनिश्रेष्ठ ! सर्व्वलोकोपकारक ! ।
<>पुराणाख्यानविज्ञाने यज्जाता नैष्ठिकी मतिः ॥
<>तुभ्यं समभिधास्यामि यत् प्रोक्तं ब्रह्मणा पुरा ।
[Page3-180-c+ 52]
<>मरीच्यादिऋषिभ्यस्तु पुत्त्रस्नेहावृतात्मना ॥
<>एकदा ब्रह्मणः पुत्त्रो मरीचिर्नाम विश्रुतः ।
<>स्वाध्यायश्रुतसम्पन्नो वेदवेदाङ्गपारगः ॥
<>उपसृत्य स्वपितरं ब्रह्माणं लोकभावनम् ।
<>प्रणम्य भक्त्या पप्रच्छ इदमेव मुनीश्वर ! ।
<>पुराणाख्यानममलं यत्त्वं पृच्छसि मानद ! ॥
<>मरीचिरुवाच ।
<>भगवन् ! देवदेवेश ! लोकानां प्रभवाप्यय ! ।
<>सर्व्वज्ञ ! सर्व्वकल्याण सर्व्वाध्यक्ष नमोऽस्तु ते ॥
<>पुराणबीजमाख्याहि मह्यं शुश्रूषते पितः ! ।
<>लक्षणञ्च प्रमाणञ्च वक्तारं पृच्छकं तथा ॥
<>ब्रह्मोवाच ।
<>शृणु वत्स ! प्रवक्ष्यामि पुराणानां समुच्चये ।
<>यस्मिन् ज्ञाते भवेज्ज्ञातं वाङ्मयं सचराचरम् ॥
<>पुराणमेकमेवासीत् सर्व्वकल्पेषु मानद ! ।
<>चतुर्व्वर्गस्य बीजञ्च शतकोटिप्रविस्तरम् ॥
<>प्रवृत्तिः सर्व्वशास्त्राणां पुराणादभवत्ततः ॥
<>कालेनाग्रहणं दृष्ट्वा पुराणस्य महामतिः ।
<>हरिर्व्यासस्वरूपेण जायते च युगे युगे ॥
<>चतुर्लक्षप्रमाणेन द्वापरे द्बापरे सदा ।
<>तदष्टादशधा कृत्वा भूर्लोके निर्द्दिशत्यपि ॥
<>अद्यापि देवलोके तु शतकोटि प्रविस्तरम् ।
<>अस्त्येव तस्य सारस्तु चतुर्लक्षेण वर्ण्यते ॥ * ॥
<>ब्राह्मम् १ पाद्मम् २ वैष्णवञ्च ३ वायवीयम् ४
<>तथैव च ।
<>भागवतम् ५ नारदीयम् ६ मार्कण्डेयञ्च ७
<>कीर्त्तितम् ॥
<>आग्नेयञ्च ८ भविष्यञ्च ९ ब्रह्मवैवर्त्त-१०
<>लिङ्गके ११ ।
<>वाराहञ्च १२ तथा स्कान्दम् १३ वामनम् १४
<>कूर्म्म-१५ संज्ञकम् ।
<>मात्स्पञ्च १६ गारुडम् १७ तद्वद्ब्रह्माण्डाख्य-१८
<>मिति त्रिषट् ॥
<>एकं कथानकं सूत्रं वक्तुः श्रोतुः समाह्वयम् ।
<>प्रवक्ष्यामि समासेन निशामय समाहितः ॥” * ॥
<>तत्र प्रथमं ब्रह्मपुराणम् ।
<>“ब्राह्मं पुराणं तत्रादौ सर्व्वलोकहिताय व ।
<>व्यासेन वेदविदुषा समाख्यातं महात्मना ॥
<>तद्वै सर्व्वपुराणाग्र्यं धर्म्मकामार्थमोक्षदम् ।
<>नानाख्यानेतिहासाढ्यं दशसाहस्रमुच्यते ॥ * ॥
<>तत्पूर्व्वभागे ।
<>“देवानामसुराणाञ्च यत्रोत्पत्तिः प्रकीर्त्तिता ।
<>प्रजापतीनाञ्च तथा दक्षादीनां मुनीश्वर ! ॥
<>ततो लोकेश्वरस्यात्र सूर्य्यस्य परमात्मनः ।
<>वंशानुकीर्त्तनं पुण्यं महापातकनाशनम् ॥
<>यत्रावतारः कथितः परमानन्दरूपिणः ।
<>श्रीमतो रामचन्द्रस्य चतुर्व्यूहावतारिणः ॥
<>ततश्च सोमवंशस्य कीर्त्तनं यत्र वर्णितम् ।
<>कृष्णस्य जगदीशस्य चरितं कल्मषापहम् ॥
<>द्वीपानाञ्चैव सिन्धूनां वर्षाणां चाप्यशेषतः ।
<>वर्णनं यत्र पातालस्वर्गाणाञ्च प्रदृश्यते ॥
<>नरकाणां समाख्यानं सूर्य्यस्तुतिकथानकम् ।
[Page3-181-a+ 52]
<>पार्व्वत्याश्च तथा जन्म विवाहश्च निगद्यते ॥
<>दक्षाख्यानं ततः प्रोक्तमेकाम्रक्षेत्रवर्णनम् ।
<>पूर्व्वभागोऽयमुदितः पुराणस्यास्य मानद ! ॥” * ॥
<>तदुत्तरभागे ।
<>“अस्योत्तरे विभागे तु पुरुषोत्तमवर्णनम् ।
<>विस्तरेण समाख्यातं तीर्थयात्राविधानतः ॥
<>अत्रैव कृष्णचरितं विस्तारात् समुदीरितम् ।
<>वर्णनं यमलोकस्य पितृश्राद्धविधिस्तथा ॥
<>वर्णाश्रमाणां धर्म्माश्च कीर्त्तिता यत्र विस्तरात् ।
<>विष्णुधर्म्मयुगाख्यानं प्रलयस्य च वर्णनम् ॥
<>योगानाञ्च समाख्यानं साङ्ख्यानाञ्चापि वर्णनम् ।
<>ब्रह्मवादसमुद्देशः पुराणस्य च शंसनम् ॥
<>एतद्ब्रह्मपुरणान्तु भागद्बयसमाचितम् ।
<>वर्णितं सर्व्वपापघ्नं सर्व्वसौख्यप्रदायकम् ॥” * ॥
<>तत्फलश्रुतिः ।
<>“सूतशौनकसंवादं भुक्तिमुक्तिप्रदायकम् ।
<>लिखित्वैतत् पुराणं यो वैशाख्यां हेमसंयुतम् ॥
<>जलधेनुयुतञ्चापि भक्त्या दद्याद्द्विजातये ।
<>पौराणिकाय सम्पूज्य वस्त्रभोज्यविभूषणैः ।
<>स वसेद्ब्रह्मणो लोके यावच्चन्द्रार्कतारकम् ॥
<>यः पठेच्छृणुयाद्वापि ब्राह्मानुक्रमणीं द्बिज ! ।
<>सोऽपि सर्व्वपुराणस्य श्रोतुर्वक्तुः फलं लभेत् ॥
<>शृणोति यः पुराणन्तु ब्राह्मं सर्व्वं जितेन्द्रियः ।
<>हविष्याशी च नियमात् स लभेद् ब्रह्मणः
<>पदम् ॥
<>किमत्र बहुनोक्तेन यद्यदिच्छति मानवः ।
<>तत् सर्व्वं लभते वत्स ! पुराणस्यास्य कीर्त्तनात् ॥”
<>इति श्रीनारदीयपुराणे पूर्व्वभागे बृहदुपा-
<>ख्याने चतुर्थपादे ९२ अध्यायः ॥ १ ॥
<>द्वितीयं पद्मपुराणम् ।
<>श्रीब्रह्मोवाच ।
<>“शृणु पुत्त्र ! प्रवक्ष्यामि पुराणं पद्मसंज्ञिकम् ।
<>महत्पुण्यप्रदं नॄणां शृण्वतां पठतां मुदा ॥
<>यथा पञ्चेन्द्रियः सर्व्वः शरीरीति निगद्यते ।
<>तथेदं पञ्चभिः खण्डैरुदितं पापनाशनम् ॥” * ॥
<>तत्र प्रथमे सृष्टिखण्डे ।
<>“पुलस्त्येन तु भीष्माय सृष्ट्यादिक्रमतो द्विज ! ।
<>नानाख्यानेतिहासाद्यैर्यत्रोक्तो धर्म्मविस्तरः ॥
<>पुष्करस्य च महात्म्यं विस्तरेण प्रकीर्त्तितम् ।
<>ब्रह्मयज्ञविधानञ्च वेदपाठादिलक्षणम् ॥
<>दानानां कीर्त्तनं यत्र वृत्तानाञ्च पृथक् पृथक् ।
<>विवाहः शैलजायाश्च तारकाख्यानकं महत् ॥
<>माहात्म्यञ्च गवादीनां कीर्त्तिदं सर्व्वपुण्यदम् ।
<>कालकेयादिदैत्यानां वधो यत्र पृथक् पृथक् ॥
<>ग्रहाणामर्च्चनं दानं यत्र प्रोक्तं द्विजोत्तम ! ।
<>तत्सृष्टिखण्डमुद्दिष्टं व्यासेन सुमहात्मना ॥” * ॥
<>द्वितीये भूमिखण्डे ।
<>“पितृमात्रादिपूज्यत्वे शिवशर्म्मकथा पुरा ।
<>सुव्रतस्य कथा पश्चात् वृत्रस्य च वधस्तथा ॥
<>पृथोर्वेणस्य चाख्यानं धर्म्माख्यानं ततः परम् ।
<>पितृशुश्रूषणाख्यानं नहुषस्य कथा ततः ॥
<>ययातिचरितञ्चैव गुरुतीर्थनिरूपणम् ॥
[Page3-181-b+ 52]
<>राज्ञा जैमिनिसंवादो बह्वाश्चर्य्यकथायुतः ॥
<>कथा ह्यशोकसुन्दर्य्या हुण्डदैत्यवधाचिता ।
<>कामोदाख्यानकं तत्र विहुण्डवधसंयुतः ॥
<>कुञ्जलस्य च संवादश्च्यवनेन महात्मना ।
<>सिद्धाख्यानं ततः प्रोक्तं खण्डस्यास्य फलोहनम् ॥
<>सूतशौनकसंवादं भूमिखण्डमिदं स्मृतम् ॥” * ॥
<>तृतीये स्वर्गखण्डे ।
<>“ब्रह्माण्डोत्पत्तिरुदिता यत्रर्षिभिश्च सौतिना ।
<>सभूमिलोकसंस्थानं तीर्थाख्यानं ततः परम् ॥
<>नर्म्मदोत्पत्तिकथनं तत्तीर्थानां कथा पृथक् ।
<>कुरुक्षेत्रादितीर्थानां कथाः पुण्याः प्रकीर्त्तिताः ॥
<>कालिन्दीपुण्यकथनं काशीमाहात्म्यवर्णनम् ॥
<>गयायाश्चैव माहात्म्यं प्रयागस्य च पुण्यकम् ।
<>वर्णाश्रमानुरोधेन कर्म्मयोगनिरूपणम् ॥
<>व्यासजैमिनिसंवादः पुण्यकर्म्मकथाचितः ।
<>समुद्रमथनाख्यानं व्रताख्यानं ततः परम् ॥
<>ऊर्ज्जपञ्चाहमाहात्म्यं स्तोत्रं सर्व्वापराधनुत् ।
<>एतत्स्वर्गाभिधं विप्र ! सर्व्वपातकनाशनम् ॥”
<>चतुर्थे पातालखण्डे ।
<>“रामाश्वमेधे प्रथमं रामराज्याभिषेचनम् ।
<>अगस्त्याद्यागमश्चैव पौलस्त्याचयकीर्त्तनम् ॥
<>अश्वमेधोपदेशश्च हयचर्य्या ततः परम् ।
<>नानाराजकथाः पुण्या जगन्नाथानुवर्णनम् ॥
<>वृन्दावनस्य माहात्म्यं सर्व्वपापप्रणाशनम् ।
<>नित्यलीलानुकथनं यत्र कृष्णावतारिणः ॥
<>माधवस्नानमाहात्म्ये स्नानदानार्च्चने फलम् ।
<>धरावराहसंवादो यमब्राह्मणयोः कथा ॥
<>संवादो राजदूतानां कृष्णस्तोत्रनिरूपणम् ।
<>शिवसम्भुसमायोगो दधीच्याख्यानकन्ततः ॥
<>भस्ममाहात्म्यमतुलं शिवमाहात्म्यमुत्तमम् ।
<>देवरातसुताख्यानं पुराणज्ञप्रशंसनम् ॥
<>गौतमाख्यानकञ्चैव शिवगीता ततः स्मृता ।
<>कल्पान्तरी रामकथा भरद्वाजश्रमास्थितौ ॥
<>पातालखण्डमेतद्धि शृण्वतां ज्ञानिनां सदा ।
<>सर्व्वपापप्रशमनं सर्व्वाभीष्टफलप्रदम् ॥”
<>पञ्चमे उत्तरखण्डे ।
<>“पर्व्वताख्यानकं पूर्व्वं गौर्य्यै प्रोक्तं शिवेन वै ।
<>जालन्धरकथा पश्चाच्छ्रीशैलाद्यनुकीर्त्तनम् ॥
<>सगरस्य कथा पुण्या ततः परमुदीरितम् ।
<>गङ्गाप्रयागकाशीनां गयायाश्चाधिपुण्यकम् ॥
<>आम्रादिदानमाहात्म्यं तन्महाद्बादशीव्रतम् ।
<>चतुर्व्विंशैकादशीनां माहात्म्यं पृथगीरितम् ॥
<>विष्णुधर्म्मसमाख्यानं विष्णुनामसहस्रकम् ।
<>कार्त्तिकव्रतमाहात्म्यं माघस्नानफलन्ततः ॥
<>जम्बुद्वीपस्य तीर्थानां माहात्म्यं पापनाशनम् ।
<>साभ्रमत्याश्च माहात्म्यं नृसिंहोत्पत्तिवर्णनम् ॥
<>देवशर्म्मादिकाख्यानं गीतमाहात्म्यवर्णने ।
<>भक्त्याख्यानञ्च माहात्म्यं श्रीमद्भागवतस्य ह ॥
<>इन्द्रप्रस्थस्य माहात्म्यं बहुतीर्थकथाचितम् ।
<>मन्त्ररत्नाभिधानञ्च त्रिपाद्भूत्यनुवर्णनम् ॥
<>अवतारकथा पुण्या मत्स्यादीनामतः परम् ।
<>रामनामशतं दिव्यं तन्माहात्म्यञ्च वाडव ! ॥
[Page3-181-c+ 52]
<>परीक्षणञ्च भृगुणा श्रीविष्णोर्वैभवस्य च ।
<>इत्येतदुत्तरं खण्डं पच्चमं सर्व्वपुण्यदम् ॥” * ॥
<>तत्फलश्रुतिः ।
<>“पञ्चखण्डयुतं पाद्मं यः शृणोति नरोत्तमः ।
<>स लभेद्बैष्णवं धाम भुक्त्वा भोगानिहेप्सितान् ॥
<>एतद्वै पञ्चपञ्चाशत्सहस्रं पद्मसंज्ञकम् ।
<>पुराणं लेखयित्वा वै ज्यैष्ठ्यां स्वर्णाज्यसंयुतम् ॥
<>यः प्रदद्यात् सुसत्कृत्य पुराणज्ञाय मानद ! ।
<>स याति वैष्णवं नाम सर्व्वदेवनमस्कृतः ॥
<>पद्मानुक्रमणीमेतां यः पठेत् शृणुयात् तथा ।
<>सोऽपि पद्मपुराणस्य लभेत् श्रवणजं फलम् ॥”
<>इति श्रीनारदीयपुराणे पूर्व्वभागे बृहदुपाख्याने
<>चतुर्थपादे ९३ अध्यायः ॥ २ ॥
<>तृतीयं विष्णुपुराणम् ।
<>श्रीब्रह्मोवाच ।
<>“शृणु वत्स ! प्रवक्ष्यामि पुराणं वैष्णवं महत् ।
<>त्रयोविंशतिसाहस्रं सर्व्वपातकनाशनम् ॥
<>यत्रादिभागे निर्द्दिष्टाः षडंशाः शक्तृजेन ह ।
<>मैत्रेयायादिमे तत्र पुराणस्यावतारिकाः ॥”
<>तत्र प्रथमभागस्य प्रथमांशे ।
<>“आदिकारणसर्गश्च देवादीनाञ्च सम्भवः ।
<>समुद्रमथनाख्यानं दक्षादीनां ततोचयाः ॥
<>ध्रुवस्य चरितं चैव पृथोश्चरितमेव च ।
<>प्राचेतसं तथाख्यानं प्रह्लादस्य कथानकम् ॥
<>पृथग्राज्याधिकाराख्या प्रथमोऽंश इती-
<>रितः ॥”
<>प्रथमभागस्य द्वितीयांशे ।
<>“प्रियव्रताचयाख्यानं द्वीपवर्षनिरूपणम् ।
<>पातालनरकाख्यानं सप्तस्वर्गनिरूपणम् ।
<>सूर्य्यादिचारकथनं पृथग्लक्षणसंयुतम् ॥
<>चरितं भरतस्याथ मुक्तिमार्गनिदर्शनम् ॥
<>निदाघऋभुसंवादो द्वितीयोऽंश उदाहृतः ॥”
<>प्रथमभागस्य तृतीयांशे ।
<>“मन्वन्तरसमाख्यानं वेदव्यासावतारकम् ।
<>नरकोद्बारकं कर्म्म गदितञ्च ततः परम् ॥
<>सगरस्यौर्वसंवादे सर्व्वधर्म्मनिरूपणम् ।
<>श्राद्धकल्पं तथोद्दिष्टं वर्णाश्रमनिवन्धने ।
<>सदाचारश्च कथितो मायामोहकथा ततः ।
<>तृतीयोऽंशोऽयमुदितः सर्व्वपापप्रणाशनः ॥”
<>प्रथमभागस्य चतुर्थांशे ।
<>“सूर्य्यवंशकथा पुण्या सोमवंशानुकीर्त्तनम् ।
<>चतुर्थेऽंशे मुनिश्रेष्ठ ! नानाराजकथाचितम् ॥”
<>प्रथमभागस्य पञ्चमांशे ।
<>“कृष्णावतारसंप्रश्नो गोकुलीया कथा ततः ।
<>पूतनादिवधो बाल्ये कौमारेऽघादिहिंसनम् ॥
<>कैशोरे कंसहननं माथुरं चरितं तथा ।
<>ततस्तु यौवने प्रोक्ता लीला द्बारवतीभवा ॥
<>सर्व्वदैत्यवधो यत्र विवाहाश्च पृथग्विधाः ।
<>यत्र स्थित्वा जगन्नाथः कृष्णो योगेश्वरेश्वरः ॥
<>भूभारहरणं चक्रे परस्वहननादिभिः ।
<>अष्टावक्रीयमाख्यानं पञ्चमोऽंश इती-
<>रितः ॥”
[Page3-182-a+ 52]
<>प्रथमभागस्य षष्ठांशे ।
<>“कलिजं चरितं प्रोक्तं चातुर्व्विध्यं लयस्य च ।
<>ब्रह्मज्ञानसमुद्देशः खाण्डिक्यस्य निरूपितः ॥
<>केशिध्वजेन चेत्येष षष्ठोऽंशः परिकीर्त्तितः ॥”
<>तस्य द्वितीयभागे ।
<>“अतःपरन्तु सूतेन शौनकादिभिरादरात् ।
<>पृष्टेन चोदिताः शश्वद्विष्णुधर्म्मोत्तराह्वयाः ॥
<>नानाधर्म्मकथाः पुण्या व्रतानि नियमा यमाः ।
<>धर्म्मशास्त्रं चार्थशास्त्रं वेदान्तं ज्योतिषं तथा ॥
<>वंशाख्यानं प्रकरणात् स्तोत्राणि मनवस्तथा ॥
<>नानाविद्याश्रयाः प्रोक्ताः सर्व्वलोकोपकारकाः ।
<>एतद्विष्णुपुराणं वै सर्व्वशास्त्रार्थसंग्रहम् ॥ * ॥
<>तत्फलश्रुतिः ।
<>“वाराहकल्पवृत्तान्तं व्यासेन कथितं त्विह ।
<>यो नरः पठते भक्त्या यः शृणोति च सादरम् ।
<>तावुभौ विष्णुलोकं हि व्रजेतां भुक्तभोगकौ ॥
<>तल्लिखित्वा च यो दद्यादाषाढ्यां घृतधेनुना ।
<>सहितं विष्णुभक्ताय पुराणार्थविदे द्विज ! ।
<>स याति वैष्णवं धाम विमानेनार्कवर्च्चसा ॥
<>यश्च विष्णुपुराणस्य समनुक्रमणीं द्विज ! ।
<>कथयेच्छणुयाद्वापि स पुराणफलं लभेत् ॥”
<>इति श्रीनारदीयपुराणे पूर्व्वभागे बृहदुपाख्याने
<>चतुर्थपादे ९४ अध्यायः ॥ ३ ॥
<>चतुर्थं वायुपुराणम् ।
<>ब्रह्मोवाच ।
<>“शृणु विप्र ! प्रवक्ष्यामि पुराणं वायवीयकम् ।
<>यस्मिन् श्रुते लभेद्धाम रुद्रस्य परमात्मनः ॥
<>चतुर्व्विंशतिसाहस्रं तत् पुराणं प्रकीर्त्तितम् ।
<>श्वेतकल्पप्रसङ्गेन धर्म्माण्यत्राह मारुतः ॥
<>तद्वायवीयमुदितं भागद्वयसमाचितम् ॥” * ॥
<>तस्य पूर्व्वभागे ।
<>“स्वर्गादिलक्षणं यत्र प्रोक्तं विप्र ! सविस्तरम् ॥
<>मन्वन्तरेषु वंशाश्च राज्ञां ये यत्र कीर्त्तिताः ।
<>गयासुरस्य हननं विस्तराद्यत्र कीर्त्तितम् ॥
<>मासानाञ्चैव माहात्म्यं माघस्योक्तं फलाधिकम् ।
<>दानधर्म्मा राजधर्म्मा विस्तरेणोदितास्तथा ॥
<>भूपातालककुव्व्योमचारिणां यत्र निर्णयः ।
<>व्रतादीनाञ्च पूर्व्वोऽयं विभागः समुदाहृतः ॥”
<>तदुत्तरभागे ।
<>“उत्तरे तस्य भागे तु नर्म्मदातीर्थवर्णनम् ।
<>शिवस्य संहिताख्या वै विस्तरेण मुनीश्वर ! ॥
<>यो देवः सर्व्वदेवानां दुर्व्विज्ञेयः सनातनः ।
<>स तु सर्व्वात्मना यस्यास्तीरे तिष्ठति सन्ततम् ॥
<>इदं ब्रह्मा हरिरिदं साक्षाच्चेदं परो हरः ।
<>इदं ब्रह्म निराकारं कैवल्यं नर्म्मदाजलम् ॥
<>ध्रुवं लोकहितार्थाय शिवेन स्वशरीरतः ।
<>शक्तिः कापि सरिद्रूपा रेवेयमवतारिता ॥
<>ये वसन्त्युत्तरे कूले रुद्रस्यानुचरा हि ते ।
<>वसन्ति याम्यतीरे ये लोकं ते यान्ति वैष्णवम् ॥
<>ॐकारेश्वरमारभ्य यावत् पश्चिमसागरम् ।
<>सङ्गमाः पञ्च च त्रिंशन्नदीनां पापनाशनाः ॥
<>दशैकमुत्तरे तीरे त्रयोविंशति दक्षिणे ।
[Page3-182-b+ 52]
<>पञ्चत्रिंशत्तमः प्रोक्तो रेवासागरसङ्गमः ॥
<>सङ्गमैः सहितान्येवं रेवातीरद्बयेऽपि च ।
<>चतुःशतानि तीर्थानि प्रसिद्धानि च सन्ति हि ।
<>षष्टितीर्थसहस्राणि षष्टिकोट्यो मुनीश्वर ! ।
<>सन्ति चान्यानि रेवायास्तीरयुग्मे पदे पदे ॥
<>संहितेयं महापुण्या शिवस्य परमात्मनः ।
<>नर्म्मदाचरितं यत्र वायुना परिकीर्त्तितम् ॥”
<>तत्फलश्रुतिः ।
<>“लिखित्वेदं पुराणन्तु गुडधेनुसमाचितम् ।
<>श्रावण्यां यो ददेद्भक्त्या ब्राह्मणाय कुटुम्बिने ॥
<>रुद्रलोकें वसेत् सोऽपि यावदिन्द्राश्चतुर्द्दश ।
<>यः श्रावयेद्वा शृणुयाद्वायवीयमिदं नरः ।
<>नियमेन हरिष्याशी स रुद्रो नात्र संशयः ॥
<>यश्चानुक्रमणीमेतां शृणोति श्रावयेत वा ।
<>सोऽपि सर्व्वपुराणस्य फलं श्रवणजं लभेत् ॥”
<>इति श्रीनारदीयपुराणे पूर्व्वभागे बृहदुपाख्याने
<>चतुर्थपादे ९५ अध्यायः ॥ ४ ॥
<>पञ्चमं श्रीभागवतपुराणम् ।
<>ब्रह्मोवाच ।
<>“मरीचे ! शृणु वक्ष्यामि वेदव्यासेन यत् कृतम् ।
<>श्रीमद्भागवतं नाम पुराणं ब्रह्मसम्मितम् ॥
<>तदष्टादशसाहस्रङ्कीर्त्तितं पापनाशनम् ।
<>सुरपादपरूपोऽयं स्कन्धैर्द्बादभिर्युतः ॥
<>भगवानेव विप्रेन्द्र ! विश्वरूपी क्षमीरितः ॥”
<>तस्यप्रथमस्कन्धे ।
<>“तत्र तु प्रथमे स्कन्धे सूतर्षीणां समागमः ।
<>व्यासस्य चरितं पुण्यं पाण्डवानां तथैव च ॥
<>पारीक्षितमुपाख्यानमितीदं समुदाहृतम् ॥”
<>द्वितीयस्कन्धे ।
<>“परीक्षिच्छुकसंवादे सृतिद्वयनिरूपणम् ।
<>ब्रह्मनारदसंवादेऽवतारचरितामृतम् ॥
<>पुराणलक्षणञ्चैव सृष्टिकारणसम्भवः ।
<>द्वितीयोऽयं समुदितः स्कन्धो व्यासेन धीमता ॥”
<>तृतीयस्कन्धे ।
<>“चरितं विदुरस्याथ मैत्रेयेणास्य सङ्गमः ।
<>सृष्टिप्रकरणं पश्चाद्ब्रह्मणः परमात्मनः ॥
<>कापिलं साङ्ख्यमप्यत्र तृतीयोऽयमुदाहृतः ॥”
<>चतुर्थस्कन्धे ।
<>“सत्याश्चरितमादौ तु ध्रुवस्य चरितं ततः ।
<>पृथोः पुण्यसमाख्यानं ततः प्राचीनवर्हिषः ।
<>इत्येष तुर्य्यो गदितो विसर्गे स्कन्ध उत्तमः ॥”
<>पञ्चमस्कन्धे ।
<>“प्रियव्रतस्य चरितं तद्वंश्यानाञ्च पुण्यदम् ।
<>ब्रह्माण्डान्तर्गतानाञ्च लोकानां वर्णनन्ततः ॥
<>नरकस्थितिरित्येष संस्थाने पञ्चमो मतः ॥”
<>षष्ठस्कन्धे ।
<>“अजामिलस्य चरितं दक्षसृष्टिनिरूपणम् ॥
<>वृत्राख्यानं ततः पश्चान्मरुतां जन्म पुण्यदम् ।
<>षष्ठोऽयमुदितः स्कन्धो व्यासेन परिपोषणे ॥”
<>सप्तमस्कन्धे ।
<>“प्रह्लादचरितं पुण्यं वर्णाश्रमनिरूपणम् ।
<>सप्तमो गदितो वत्स ! वासनाकर्म्मकीर्त्तने ॥”
[Page3-182-c+ 52]
<>अष्टमस्कन्धे ।
<>“गजेन्द्रमोक्षणाख्यानं मन्वन्तरनिरूपणम् ।
<>समुद्रमथनञ्चैव वलिवैभवबन्धनम् ॥
<>मत्स्यावतारचरितमष्टमोऽयं प्रकीर्त्तितः ॥” * ॥
<>नवमस्कन्धे ।
<>“सूर्य्यवंशसमाख्यानं सोमवंशनिरूपणम् ।
<>वंश्यानुचरिते प्रोक्तो नवमोऽयं महामते ! ॥”
<>दशमस्कन्धे ।
<>“कृष्णस्य बालचरितं कौमारञ्च व्रजस्थितिः ॥
<>कैशोरं मथुरास्थानं यौवनं द्वारकास्थितिः ।
<>भूभारहरणञ्चात्र निरोधे दशमः स्मृतः ॥”
<>एकादशस्कन्धे ।
<>“नारदेन तु संवादो वसुदेवस्य कीर्त्तितः ।
<>यदोश्च दत्तात्रेयेण श्रीकृष्णेनोद्धवस्य च ॥
<>यादवानां मिथोऽन्तश्च मुक्तावेकादशः स्मृतः ॥”
<>द्वादशस्कन्धे ।
<>“भविष्यकलिनिर्द्देशो मोक्षो राज्ञः परीक्षितः ॥
<>वेदशाखाप्रणयनं मार्कण्डेयतपः स्मृतम् ।
<>सौरी विभूतिरुदिता सात्वती च ततः परम् ॥
<>पुराणसङ्ख्याकथनमाश्रये द्वादशो ह्ययम् ।
<>इत्येवं कथितं वत्स ! श्रीमद्भागवतं तव ॥” * ॥
<>तत्फलश्रुतिः ।
<>“वक्तुः श्रोतुश्चोपदेष्टुरनुमोदितुरेव च ।
<>साहाय्यकर्त्तुर्गदितं भक्तिभुक्तिविमुक्तिदम् ॥
<>प्रौष्ठपद्यां पूर्णिमायां हेमसिंहसमाचितम् ।
<>देयं भागवतायेदं द्विजाय प्रीतिपूर्व्वकम् ॥
<>संपूज्य वस्त्रहेमाद्यैर्भगवद्भक्तिमिच्छता !
<>योऽप्यनुक्रमणीमेतां श्रावयेच्छृणुयात्तथा ।
<>स पुराणश्रवणजं प्राप्नोति फलमुत्तमम् ॥” * ॥
<>इति श्रीनारदीयपुराणे पूर्व्वभागे बृहदुपाख्याने
<>चतुर्थपादे ९६ अध्यायः ॥ ५ ॥
<>षष्ठं नारदीयपुराणम् ।
<>श्रीब्रह्मोवाच ।
<>“शृणु विप्र ! प्रवक्ष्यामि पुराणं नारदीयकम् ।
<>पञ्चविंशतिसाहस्रं बृहच्चित्रकथाश्रयम् ॥” * ॥
<>तत्र पूर्व्वभागे प्रथमपादे ।
<>“सूतशौनकसंवादः सृष्टिसंक्षेपवर्णनम् ।
<>नानाधर्म्मकथाः पुण्याः प्रवृत्ते समुदाहृताः ॥
<>प्राग्भागे प्रथमे पादे सनकेन महात्मना ॥”
<>पूर्व्वभागे द्वितीयपादे ।
<>“द्वितीये मोक्षधर्म्माख्ये मोक्षोपायनिरूपणम् ।
<>वेदाङ्गानाञ्च कथनं शुकोत्पत्तिश्च विस्तरात् ।
<>सनन्दनेन गदिता नारदाय महात्मने ॥” * ॥
<>पूर्व्वभागे तृतीयपादे ।
<>“महातन्त्रे समुद्दिष्टं पशुपाशविमोक्षणम् ।
<>मन्त्राणां शोधनं दीक्षा मन्त्रोद्धारश्च पूजनम् ॥
<>प्रयोगाः कवचं नामसहस्रं स्तोत्रमेव च ।
<>गणेशसूर्य्यविष्णूनां शिवशक्त्योरनुक्रमात् ॥
<>सनत्कुमारमुनिना नारदाय तृतीयके ॥”
<>पूर्व्वभागे चतुर्थपादे ।
<>“पुराणलक्षणञ्चैव प्रमाणं दानमेव च ॥
<>पृथक् पृथक् समुद्दिष्टं दानकालपरःसरम्
[Page3-183-a+ 52]
<>चैत्रादिसर्व्वमासेषु तिथीनाञ्च पृथक् पृथक् ॥
<>प्रोक्तं प्रतिपदादीनां व्रतं सर्व्वाघनाशनम् ।
<>सनातनेन मुनिना नारदाय चतुर्थके ॥
<>पूर्व्वभागोऽयमुदितो बृहदाख्यानसंज्ञितः ॥”
<>तदुत्तरभागे ।
<>“अस्योत्तरे विभागे तु प्रश्न एकादशीव्रते ॥
<>वशिष्ठेनाथ संवादो मान्धातुः परिकीर्त्तितः ।
<>रुक्माङ्गदकथा पुण्या मोहिन्युत्पत्तिकर्म्म च ॥
<>वसुशापश्च मोहिन्यै पश्चादुद्धरणक्रिया ।
<>गङ्गाकथा पुण्यतमा गयायात्रानुकीर्त्तनम् ॥
<>काश्या माहात्म्यमतुलं पुरुषोत्तमवर्णनम् ।
<>यात्राविधानं क्षेत्रस्य बह्वाख्यानसमन्वितम् ॥
<>प्रयागस्याथ माहात्म्यं कुरुक्षेत्रस्य तत्परम् ।
<>हरिद्वारस्य चाख्यानं कामोदाख्यानकं तथा ॥
<>वदरीतीर्थमाहात्म्यं कामाख्यायास्तथैव च ।
<>प्रभासस्य च माहात्म्यं पुराणाख्यानकं ततः ॥
<>गौतमाख्यानकं पश्चाद्वेदपादस्तवस्ततः ।
<>गोकर्णक्षेत्रमाहात्म्यं लक्ष्मणाख्यानकं तथा ॥
<>सेतुमाहात्म्यकथनं नर्म्मदातीर्थवर्णनम् ।
<>अवन्त्याश्चैव माहात्म्यं मथुरायास्ततः परम् ॥
<>वृन्दावनस्य महिमा वसोर्ब्रह्मान्तिके गतिः ।
<>मोहिनीचरितं पश्चादेवं वै नारदीयकम् ॥” * ॥
<>तत्फलश्रुतिः ।
<>“यः शृणोति नरो भक्त्या श्रावयेद्वा समाहितः ।
<>स याति ब्रह्मणो धाम नात्र कार्य्या विचारणा ॥
<>यस्त्वेतदिषपूर्णायां धेनूनां सप्तकाचितम् ।
<>प्रदद्याद्द्विजवर्य्याय स लभेन्मोक्षमेव च ॥
<>यश्चानुक्रमणीमेतां नारदीयस्य वर्णयेत् ।
<>शृणुयाद्वैकचित्तेन सोऽपि स्वर्गगतिं लभेत् ॥”
<>इति श्रीनारदीयपुराणे पूर्व्वभागे बृहदुपाख्याने
<>चतुर्थपादे ९७ अध्यायः ॥ ६ ॥
<>सप्तमं मार्कण्डेयपुराणम् ।
<>श्रीब्रह्मोवाच ।
<>“अथ ते संप्रवक्ष्यामि मार्कण्डेयाभिधं मुने ! ।
<>पुराणं सुमहत् पुण्यं पठतां शृण्वतां सदा ॥
<>यत्राधिकृत्य शकुनीन् सर्व्वधर्म्मनिरूपणम् ।
<>मार्कण्डेयेन मुनिना जैमिनेः प्राक् समीरितम् ॥
<>पक्षिणां धर्म्मसंज्ञानां ततो जन्मनिरूपणम् ।
<>पूर्व्वजन्मकथा चैषां विक्रिया च दिवस्पतेः ॥
<>तीर्थयात्रा बलस्यातो द्रौपदेयकथानकम् ।
<>हरिश्चन्द्रकथा पुण्या युद्धमाडीवकाभिधम् ॥
<>पितापुत्त्रसमाख्यानं दत्तात्रेयकथा ततः ।
<>हैहयस्याथ चरितं महाख्यानसमाचितम् ॥
<>मदालसाकथात्रोक्ता ह्यलर्कचरिताचिता ।
<>सृष्टिसंकीर्त्तनं पुण्यं नवधा परिकीर्त्तितम् ॥
<>कल्पान्तकालनिर्द्देशो यक्षसृष्टिनिरूपणम् ।
<>रुद्रादिसृष्टिरप्युक्ता द्वीपवर्षानुकीर्त्तनम् ॥
<>मनूनाञ्च कथा नाना कीर्त्तिताः पापहारिकाः ।
<>तासु दुर्गाकथात्यन्तं पुण्यदा चाष्टमेऽन्तरे ॥
<>तत्पश्चात् प्रणवोत्पत्तिस्त्रयीतेजःसमुद्भवः ।
<>मार्त्तण्डस्य च जन्माख्या तन्माहात्म्यसमाचिता ॥
<>वैवस्वताचयश्चापि वत्सप्र्यश्चरितं ततः ॥”
[Page3-183-b+ 52]
<>वन्सप्रीस्थाने वत्सध्री च पाठः ।
<>“खनित्रस्य ततः प्रोक्ता कथा पुण्या महात्मनः ॥
<>अविक्षिच्चरितं चैव किमिच्छव्रतकीर्त्तनम् ।
<>नरिष्यन्तस्य चरितं इक्ष्वाकुचरितं ततः ॥
<>तुलस्याश्चरितं पश्चाद्रामचन्द्रस्य सत्कथा ।
<>कुशवंशसमाख्यानं सोमवंशानुकीर्त्तनम् ॥
<>पुरूरवःकथा पुण्या नहुषष्य कथाद्भुता ।
<>ययातिचरितं पुण्यं यदुवंशानुकीर्त्तनम् ॥
<>श्रीकृष्णबालचरितं माथुरं चरितं ततः ।
<>द्बारकाचरितञ्चाथ कथा सर्व्वावतारजा ॥
<>ततः साङ्ख्यसमुद्देशः प्रपञ्चासत्त्वकीर्त्तनम् ।
<>मार्कण्डेयस्य चरितं पुराणश्रवणे फलम् ॥” * ॥
<>तत्फलश्रुतिः ।
<>“यः शृणोति नरो भक्त्या पुराणमिदमादरात् ।
<>मार्कण्डेयाभिधं वत्स ! स लभेत् परमां गतिम् ॥
<>यस्तु व्याकुरुते चैतच्छैवं स लभते पदम् ॥
<>तत् प्रयच्छेल्लिखित्वा यः सौवर्णकरिसंयुतम् ।
<>कार्त्तिक्यां द्विजवर्य्याय स लभेद्ब्रह्मणः पदम् ॥
<>शृणोति श्रावयेद्वापि यश्चानुक्रमणीमिमाम् ।
<>मार्कण्डेयपुराणस्य स लभेद्बाञ्छितं फलम् ॥”
<>इति श्रीनारदीयपुराणे पूर्व्वभागे बृहदुपाख्याने
<>चतुर्थपादे ९८ अध्यायः ॥ ७ ॥
<>अष्टमं अग्निपुराणम् ।
<>श्रीब्रह्मोवाच ।
<>“अथातः संप्रवक्ष्यामि तवाग्नेयपुराणकम् ।
<>ईशानकल्पवृत्तान्तं वशिष्ठायानलोऽब्रवीत् ॥
<>तत् पञ्चदशसाहस्रं नाम्नां चरितमद्भतम् ।
<>पठतां शृण्वताञ्चैव सर्व्वपापहरं नृणाम् ॥
<>प्रश्नपूर्व्वं पुराणस्य कथा सर्व्वावतारजा ।
<>सृष्टिप्रकरणं चाथविष्णुपूजादिकं ततः ॥
<>अग्निकार्य्यं ततः पश्चान्मन्त्रमुद्रादिलक्षणम् ।
<>सर्व्वदीक्षाविधानञ्च अभिषेकनिरूपणम् ॥
<>लक्षणं मण्डलादीनां कुशाया मार्ज्जनं ततः ।
<>पवित्रारोपणविधिर्देवालयविधिस्ततः ॥
<>शालग्रामादिपूजा च मूर्त्तिलक्ष्म पृथक् पृथक् ।
<>न्यासादीनां विधानञ्च प्रतिष्ठा पूर्त्तका ततः ॥
<>विनायकादिदीक्षाणां विधिर्ज्ञेयस्ततः परम् ।
<>प्रतिष्ठा सर्व्वदेवानां ब्रह्माण्डस्य निरूपणम् ॥
<>गङ्गादितीर्थमाहात्म्यं जम्ब्वादिद्वीपवर्णनम् ।
<>ऊर्द्ध्वाधोलोकरचना ज्योतिश्चक्रनिरूपणम् ॥
<>ज्योतिषञ्च ततः प्रोक्तं शास्त्रं युद्धजयार्णवम् ।
<>षट्कर्म्म च ततः प्रोक्तं मन्त्रयन्त्रौषधीगणः ॥
<>कुब्जिकादिसमर्च्चा च षोढान्यासविधिस्तथा ।
<>कोटिहोमविधानञ्च तदन्तरनिरूपणम् ॥
<>ब्रह्मचर्य्यादिधर्म्माश्च श्राद्धकल्पविधिस्ततः ।
<>ग्रहयज्ञस्ततः प्रोक्तो वैदिकस्मार्त्तकर्म्म च ॥
<>प्रायश्चित्तानुकथनं तिथीनाञ्च व्रतादिकम् ।
<>वारव्रतानुकथनं नक्षत्रव्रतकीर्त्तनम् ॥
<>मासिकव्रतनिर्द्देशो दीपदानविधिस्तथा ।
<>नवव्यूहार्च्चनं प्रोक्तं नरकाणां निरूपणम् ॥
<>व्रतानाञ्चापि दानानां निरूपणमिहोदितम् ।
<>नाडीचक्रसमुद्देशः सन्ध्याविधिरनुत्तमः ॥
[Page3-183-c+ 52]
<>गायत्त्र्यर्थस्य निर्द्देशो लिङ्गस्तोत्रं ततः परम् ।
<>राजाभिषेकमन्त्रोक्तिर्धर्म्मकृत्यञ्च भूभुजाम् ॥
<>स्वप्नाध्यायस्ततः प्रोक्तः शकुनादिनिरूपणम् ।
<>मण्डलादिकनिर्द्देशो रणदीक्षाविधिस्ततः ॥
<>रामोक्तनीतिनिर्द्देशो रत्नानां लक्षणं ततः ।
<>धनुर्विद्या ततः प्रोक्ता व्यवहारप्रदर्शनम् ॥
<>देवासुरविमर्द्दाख्या ह्यायुर्व्वेदनिरूपणम् ।
<>गजादीनां चिकित्सा च तेषां शान्तिस्ततः परम् ॥
<>गोनसादिचिकित्सा च नानापूजास्ततः परम् ।
<>शान्तयश्चापि विविधा छन्दःशास्त्रमतः परम् ॥
<>साहित्यञ्च ततः पश्चादेकार्णादिसमाह्वयाः ।
<>सिद्धशिष्टानुशिष्टिश्च कोषः स्वर्गादिवर्गके ॥
<>प्रलयानां लक्षणञ्च शारीरकनिरूपणम् ।
<>वर्णनं नरकाणाञ्च योगशास्त्रमतः परम् ॥
<>ब्रह्मज्ञानं ततः पश्चात् पुराणश्रवणे फलम् ।
<>एतदाग्नेयकं विप्र ! पुराणं परिकीर्त्तितम ॥”
<>तत्फलश्रुतिः ।
<>“तल्लिखित्वा तु यो दद्यात् सुवर्णकमलाचितम् ।
<>तिलधेनुयुतं वापि मार्गशीर्ष्यां विधानतः ।
<>पुराणार्थविदे सोऽथ स्वर्गलोके महीयते ॥
<>एषानुक्रमणी प्रोक्ता तषाग्नेयस्य भक्तिदा ।
<>शृण्वतां पठताञ्चैव नृणाञ्चेह परत्र च ॥” * ॥
<>इति श्रीनारदीयपुराणे पूर्व्वभागे बृहदुपाख्याने
<>चतुर्थपादे ९९ अध्यायः ॥ ८ ॥
<>नवमं भविष्यपुराणम् ।
<>श्रीब्रह्मोवाच ।
<>“अथ ते संप्रवक्ष्यामि पुराणं सर्व्वसिद्धिदम् ।
<>भविष्यं भरतः सर्व्वलोकाभीष्टप्रदायकम् ॥
<>यत्राहं सर्व्वदेवानामादिकर्त्ता समुद्यतः ।
<>सृष्ट्यर्थं तत्र सञ्जातो मनुः स्वायम्भुवः पुरा ॥
<>स मां प्रणम्य पप्रच्छ धर्म्मं सर्व्वार्थसाधकम् ।
<>अहं तस्मै तदा प्रीतः प्रावोचं धर्म्मसंहिताम् ॥
<>पुराणानां यदा व्यासो व्यासञ्चक्रे महामतिः ।
<>तदा तां संहितां सर्व्वां पञ्चधा व्यभजन्मुनिः ॥
<>अघोरकल्पवृत्तान्तनानाश्चर्य्यकथाचिताम् ॥”
<>तत्र प्रथमपर्व्वणि ।
<>“तत्रादिमं स्मृतं पर्व्व ब्राह्म्यं यत्रास्त्युपक्रमः ।
<>सूतशौनकसंवादे पुराणप्रश्नसंक्रमः ।
<>आदित्यचरितः प्रायःसर्व्वाख्यानसमाचितः ॥
<>सृष्ट्यादिलक्षणोपेतः शास्त्रसर्व्वस्वरूपकः ।
<>पुस्तलेखकलेखानां लक्षणञ्च ततः परम् ॥
<>संस्काराणाञ्च सर्व्वेषां लक्षणञ्चात्र कीर्त्तितम् ।
<>पक्षत्यादितिथीनाञ्च कल्पाः सप्त च कीर्त्तिताः ॥
<>अष्टम्याद्याः शेषकल्पा वैष्णवे पर्व्वणि स्मृताः ।
<>शैवे च कामतो भिन्नाः सौरे चान्त्यकथाचयः ॥
<>प्रतिसर्गाह्वयं पश्चान्नानाख्यानसमाचितम् ।
<>पुराणस्योपसंहारसहितं पर्व्व पञ्चमम् ॥
<>एषु पञ्चसु पूर्व्वस्मिन् ब्रह्मणो महिमाधिकः ॥”
<>द्वितीयतृतीयचतुर्थपञ्चमपर्व्वसु ।
<>“धर्म्मे कामे च मोक्षे तु विष्णोश्चापि शिवस्य च ।
<>द्वितीये च तृतीये च सौरो वर्गचतुष्टये ॥
<>प्रतिसर्गाह्वयं त्वन्त्यं प्रोक्तं सर्व्वकथाचितम् ।
[Page3-184-a+ 52]
<>सभविष्यं विनिर्द्दिष्टं पर्व्व व्यासेन धीमता ।
<>चतुर्द्दशसहस्रन्तु पुराणं परिकीर्त्तितम् ।
<>भविष्यं सर्व्वदेवानां साम्यं यत्र प्रकीर्त्तितम् ॥
<>गुणानां तारतम्येन समं ब्रह्मेति हि श्रुतिः ॥”
<>तत्फलश्रुतिः ।
<>“तल्लिखित्वा तु यो दद्यात् पौष्यां विद्बान् विम-
<>त्सरः ।
<>गुडधेनुयुतं हेमवस्त्रमाल्यविभूषणैः ॥
<>वाचकं पुस्तकञ्चापि पूजयित्वा विधानतः ।
<>गन्धाद्यैर्भाज्यभक्ष्यैश्च कृत्वा नीराजनादिकम् ।
<>यो वै जितेन्द्रियो भूत्वा सोपवासः समाहितः ॥
<>अथ वै यो नरो भक्त्या कीर्त्तयेच्छृणुयादपि ।
<>स मुक्तः पातकैर्घोरैः प्रयाति ब्रह्मणः पदम् ॥
<>योऽप्यनुक्रमणीमेतां भविष्यस्य निरूपिताम् ।
<>पठेद्वा शृणुयाच्चैतौ भुक्तिं मुक्तिञ्च विन्दतः ॥”
<>इति श्रीनारदीयपुराणे पूर्व्वभागे बृहदुपाख्याने
<>चतुर्थपादे १०० अध्यायः ॥ ९ ॥
<>दशमं ब्रह्मवैवर्त्तपुराणम् ।
<>श्रीब्रह्मोवाच ।
<>“शृणु वत्स ! प्रवक्ष्यामि पुराणं दशमं तव ।
<>ब्रह्मवैवर्त्तकं नाम वेदमार्गानुदर्शकम् ॥
<>सावर्णिर्यत्र भगवान् साक्षाद्देवर्षयेऽर्थितः ।
<>नारदाय पुराणार्थं प्राह सर्व्वमलौकिकम् ॥
<>धर्म्मार्थकाममोक्षाणां सारः प्रीतिर्हरौ हरे ।
<>तयोरभेदसिद्ध्यर्थं ब्रह्मवैवर्त्तमुत्तमम् ॥
<>रथन्तरस्य कल्पस्य वृत्तान्तं यन्मयोदितम् ।
<>शतकोटिपुराणे तत् संक्षिप्य प्राह वेदवित् ॥
<>व्यासश्चतुर्द्धा संव्यस्य ब्रह्मवैवर्त्तसंज्ञितम् ।
<>अष्टादशसहस्रन्तत् पुराणं परिकीर्त्तितम् ॥
<>ब्रह्मप्रकृतिविघ्नेशकृष्णखण्डसमाचितम् ।
<>तत्र सूतर्षिसंवादे पुराणीयक्रमो मतः ॥”
<>तत्र प्रथमे ब्रह्मखण्डे ।
<>“सृष्टिप्रकरणं त्वाद्यं ततो नारदवेधसोः ।
<>विवादः सुमहान् यत्र द्वयोरासीत् पराभवः ॥
<>शिवलोकगतिः पश्चाज्ज्ञानलाभः शिवान्-
<>मुनेः ।
<>शिववाक्येन तत्पश्चात् मरीचे ! नारदस्य च ॥
<>मननञ्चैव सावर्णेर्ज्ञानार्थं सिद्धसेविते ।
<>आश्रमे सुमहत्पुण्ये त्रैलोक्याश्चर्य्यकारिणि ।
<>एतद्धि ब्रह्मखण्डं हि श्रुतं पापविनाशनम् ॥”
<>द्वितीये प्रकृतिखण्डे ।
<>“ततः सावर्णिसंवादो नारदस्य समीरितः ।
<>कृष्णमाहात्म्यसंयुक्तो नानाख्यानकथोत्तरः ॥
<>प्रकतेरं शभूतानां कलानाञ्चापि वर्णितम् ।
<>माहात्म्यं पूजनाद्यञ्च विस्तरेण यथास्थितम् ॥
<>एतत्प्रकृतिखण्डं हि श्रुतं भूतिविधायकम् ॥”
<>तृतीये गणेशखण्डे ।
<>“गरोशजन्मसंप्रश्नः सपुण्यकमहाव्रतम् ।
<>पार्व्वत्याः कार्त्तिकेयेन सह विघ्नेशसम्भवः ॥
<>चरितं कार्त्तवीर्य्यस्य जामदग्न्यस्य चाद्भुतम् ।
<>विवादः सुमहान् पश्चाज्जामदग्न्यगणेशयोः ॥
<>एतद्विघ्नेशखण्डं हि सर्व्वविघ्नविनाशनम् ॥”
[Page3-184-b+ 52]
<>चतुर्थे श्रीकृष्णजन्मखण्डे ।
<>“श्रीकृष्णजन्मसंप्रश्नो जन्माख्यानं ततोऽद्भुतम् ।
<>गोकुले गमनं पश्चात् पूतनादिवधोऽद्भुतः ॥
<>बाल्यकौमारजा लीला विविधास्तत्र वर्णिताः ।
<>रासक्रीडा च गोपीभिः शारदी समुदाहृता ।
<>रहस्ये राधया क्रीडा वर्णिता बहुविस्तरा ॥
<>सहाक्रूरेण तत्पश्चान्मथुरागमनं हरेः ।
<>कंसादीनां वधे वृत्ते साद्यस्य द्विजसंस्कृतिः ॥
<>काश्यसान्दीपनेः पश्चाद्विद्योपादानमद्भुतम् ।
<>यवनस्य वधः पश्चाद्द्वारकागमनं हरेः ॥
<>नरकादिवधस्तत्र कृष्णेन विहितोऽद्भुतः ।
<>कृष्णखण्डमिदं विप्र ! नृणां संसारखण्डनम् ॥”
<>तत्फलश्रुतिः ।
<>“पठितञ्च श्रुतं ध्यातं पूजितं चाभिवर्णितम् ।
<>इत्येतद्ब्रह्मवैवर्त्तं पुराणं चात्यलौकिकम् ॥
<>व्यासोक्तं चादिसम्भूतं पठन् शृण्वन् विमुच्यते ।
<>विज्ञानज्ञानशमनात् घोरात् संसारसागरात् ॥
<>लिखित्वेदञ्च यो दद्यान्माघ्यां धेनुसमाचितम् ।
<>ब्रह्मलोकमवाप्नोति स मुक्तोऽज्ञानबन्धनात् ॥
<>यश्चानुक्रमणीं वापि पठेद्वा शृणुयादपि ।
<>सोऽपि कृष्णप्रसादेन लभते वाञ्छितं फलम् ॥”
<>इति श्रीनारदीयपुराणे पूर्व्वभागे बृहदुपाख्याने
<>चतुर्थपादे १०१ अध्यायः ॥ १० ॥
<>एकादशं लिङ्गपुराणम् ।
<>श्रीब्रह्मोवाच ।
<>“शृणु पुत्त्र ! प्रवक्ष्यामि पुराणं लिङ्गसंज्ञितम् ।
<>पठतां शृण्वताञ्चैव भक्तिमुक्तिप्रदायकम् ॥
<>यच्च लिङ्गाभिधं तिष्ठन् वह्निलिङ्गे हरोऽभ्यधात् ।
<>मह्यं धर्म्मादिसिद्ध्यर्थं अग्निकल्पकथाश्रयम् ॥
<>तदेव व्यासदेवेन भागद्वयसमाचितम् ।
<>पुराणं लिङ्गमुदितं बह्वाख्यानविचित्रितम् ॥
<>तदेकादशसाहस्रं हरमाहात्म्यसूचकम् ।
<>परं सर्व्वपुराणानां सारभूतं जगत्त्रये ॥
<>पुराणोपक्रमे प्रश्नः सृष्टिसंङ्क्षेपतः पुरा ॥”
<>तत्र पूर्व्वभागे ।
<>“योगाख्यानं ततः प्रोक्तं कल्पाख्यानं ततःपरम् ॥
<>लिङ्गोद्भवस्तदर्च्चा च कीर्त्तिता हि ततः परम् ।
<>सनत्कुमारशैलादिसंवादश्चाथ पावनः ॥
<>ततो दधीचिचरितं युगधर्म्मनिरूपणम् ।
<>ततो भुवनकोषाख्या सूर्य्यसोमान्वयस्ततः ॥
<>ततश्च विस्तरात् सर्गस्त्रिपुराख्यानकं तथा ।
<>लिङ्गप्रतिष्ठा च ततः पशुपाशविमोक्षणम् ॥
<>शिवव्रतानि च तथा सदाचारनिरूपणम् ।
<>प्रायश्चित्तान्यरिष्टानि काशीश्रीशैलवर्णनम् ॥
<>अन्धकाख्यानकं पश्चाद्वाराहचरितं पुनः ।
<>नृसिंहचरितं पश्चाज्जलन्धरवधस्ततः ॥
<>शैवं सहस्रनामाथ दक्षयज्ञविनाशनम् ।
<>कामस्य दहनं पश्चात् गिरिजायाः करग्रहः ॥
<>ततो विनायकाख्यानं नृत्याख्यानं शिवस्य च ।
<>उपमन्युकथा चापि पूर्व्वभाग इतीरितः ॥” * ॥
<>तदुत्तरभागे ।
<>“विष्णुमाहात्म्यकथनमम्बरीषकथा ततः ।
[Page3-184-c+ 52]
<>सनत्कुमारनन्दीशसंवादश्च पुनर्मुने ! ॥
<>शिवमाहात्म्यसंयुक्तस्नानयागादिकं ततः ।
<>सूर्य्यपूजाविधिश्चैव शिवपूजा च मुक्तिदा ॥
<>दानानि बहुधोक्तानि श्राद्धप्रकरणन्ततः ।
<>प्रतिष्ठा तत्र गदिता ततोऽघोरस्य कीर्त्त नम् ॥
<>व्रजेश्वरी महाविद्या गायत्त्रीमहिमा ततः ।
<>त्र्यम्बकस्य च माहात्म्यं पुराणश्रवणस्य च ॥
<>एतस्योपरिभागस्ते लैङ्गस्य कथितो मया ।
<>व्यासेन हि निबद्धस्य रुद्रमाहात्म्यसूचिनः ॥”
<>तत्फलश्रुतिः ।
<>“लिखित्वैतत् पुराणन्तु तिलधेनुसमाचितम् ।
<>फाल्गुन्यां पूर्णिमायां यो दद्याद्भक्त्या द्विजातये ।
<>स लभेच्छिवसायुज्यं जरामरणवर्ज्जितः ॥
<>यः पठेच्छृणुयाद्वापि लैङ्गं पापापहं नरः ।
<>स भुक्तभोगो लोकेऽस्मिन्नन्ते शिवपुरं व्रजेत् ॥
<>लिङ्गानुक्रमणीमेतां पठेद् यः शृणुयात् तथा ।
<>तावुभौ शिवभक्तौ तु लोकद्वितयभोगिनौ ।
<>जायेतां गिरिजाभर्त्तुः प्रसादान्नात्र संशयः ॥”
<>इति श्रीनारदीयपुराणे पूर्व्वभागे बृहदुपाख्याने
<>चतुर्थपादे १०२ अध्यायः ॥ ११ ॥
<>द्वादशं वराहपुराणम् ।
<>श्रीब्रह्मोवाच ।
<>“शृणु वत्स ! प्रवक्ष्यामि वाराहं वैपुराणकम् ।
<>भागद्वययुतं शश्वद्विष्णुमाहात्म्यसूचकम् ॥
<>मानवस्य तु कल्पस्य प्रसङ्गं मत्कृतं पुरा ।
<>निबबन्ध पुराणेऽस्मिंश्चतुर्व्विंशसहस्रके ॥
<>व्यासो हि विदुषां श्रेष्ठः साक्षान्नारायणो भुवि ।
<>तत्रादौ शुभसंवादः स्मृतो भूमिवराहयोः ॥”
<>तत्र पूर्व्वभागे ।
<>“अथादिकृतवृत्तान्ते रभ्यस्य चरितं ततः ।
<>दुर्ज्जयाय च तत्पश्चाच्छ्राद्धकल्प उदीरितः ॥
<>महातपस आख्यानं गौर्य्युत्पत्तिस्ततः परम् ।
<>विनायकस्य नागानां सेनान्यादित्ययोरपि ॥
<>गणानाञ्च तथा देव्या धनदस्य वृषस्य च ।
<>आख्यानं सत्यतपसो व्रताख्यानसमन्वितम् ॥
<>अगस्त्यगीता तत्पश्चाद्रुद्रगीता प्रकीर्त्तिता ।
<>महिषासुरविध्वंसे माहात्म्यञ्च त्रिशक्तिजम् ॥
<>पर्व्वाध्यायस्ततः श्वेतोपाख्यानं गोप्रदानिकम् ।
<>इत्यादिकृतवृत्तान्तं प्रथमोद्देशनामकम् ॥
<>भगवद्धर्म्मके पश्चाद्व्रततीर्थकथानकम् ।
<>द्वात्रिंशदपराधानां प्रायश्चित्तं शरीरकम् ॥
<>तीर्थानाञ्चापि सर्व्वेषां माहात्म्यं पृथगीरितम् ।
<>मथुराया विशेषेण श्राद्धादीनां विधिस्ततः ॥
<>वर्णनं यमलोकस्य ऋषिपुत्त्रप्रसङ्गतः ।
<>विपाकः कर्म्मणाञ्चैव विष्णुव्रतनिरूपणम् ॥
<>गोकर्णस्य च माहात्म्यं कीर्त्तितं पापनाशनम् ।
<>इत्येष पूर्व्वभागोऽस्य पुराणस्य निरूपितः ॥”
<>उत्तरभागे ।
<>“उत्तरे प्रविभागे तु पुलस्त्यकुरुराजयोः ।
<>संवादे सर्व्वतीर्थानां माहात्म्यंविस्तारात्पृथक् ॥
<>अशेषधर्म्माश्चाख्याताः पौष्करं पुण्यपर्व्व च ।
<>इत्येवं तव वाराहं प्रोक्तं पापविनाशनम् ॥”
[Page3-185-a+ 52]
<>तत्फलश्रुतिः ।
<>“पठतां शृण्वताञ्चैव भगवद्भक्तिवर्द्धनम् ।
<>काञ्चनं गरुडं कृत्वा तिलधेनुसमाचितम् ॥
<>लिखित्वैतच्च यो दद्याच्चैत्र्यां विप्राय भक्तितः ।
<>स लभेद्वैष्णवं धाम देवर्षिगणवन्दितः ॥
<>यो वानुक्रमणीमेतां शृणोत्यपि पठत्यपि ।
<>सोऽपि भक्तिं लभेद्विष्णौ संसारोच्छेदकारि-
<>णीम् ॥” * ॥
<>इति श्रीनारदीयपुराणे पूर्व्वभागे बृहदुपाख्याने
<>चतुर्थपादे १०३ अध्यायः ॥ १२ ॥
<>त्रयोदशं स्कन्दपुराणम् ।
<>श्रीब्रह्मोवाच ।
<>“शृणु वक्ष्ये मरीचे ! च पुराणं स्कन्दसंज्ञितम् ।
<>यस्मिन् प्रतिपदं साक्षान्महादेवो व्यवस्थितः ॥
<>पुराणे शतकोटौ तु यच्छैवं वर्णितं मया ।
<>लक्षितस्यार्थजातस्य सारो व्यासेन कीर्त्तितः ॥
<>स्कन्दाह्वयस्तत्र खण्डाः सप्तैव परिकल्पिताः ।
<>एकाशीतिसहस्रन्तु स्कान्दं सर्व्वाघकृन्तनम् ॥
<>यः शृणोति पठेद्वापि स तु साक्षाच्छिवः स्थितः ।
<>यत्र माहेश्वरा धर्म्माः षण्मुखेन प्रकाशिताः ॥
<>कल्पे तत्पुरुषे वृत्ताः सर्व्वसिद्धिविधायकाः ॥”
<>तत्र प्रथमे माहेश्वरखण्डे ।
<>“तस्य माहेश्वरश्चाद्यः खण्डः पापप्रणाशनः ॥
<>किञ्चिन्न्यूनार्कसाहस्रो बहुपुण्यो बृहत्कथः ।
<>सुचरित्रशतैर्युक्तः स्कन्दमाहात्म्यसूचकः ॥
<>यत्र केदारमाहात्म्ये पुराणोपक्रमः पुरा ।
<>दक्षयज्ञकथा पश्चाच्छिवलिङ्गार्च्चने फलम् ॥
<>समुद्रमथनाख्यानं देवेन्द्र चरितं ततः ।
<>पार्व्वत्याः समुपाख्यानं विवाहस्तदनन्तरम् ॥
<>कुमारोत्पत्तिकथनं ततस्तारकसङ्गरः ।
<>ततः पशुपताख्यानं चण्ड्याख्यानसमाचितम् ॥
<>द्यूतप्रवर्त्तनाख्यानं नारदेन समागमः ।
<>ततः कुमारमाहात्म्ये पञ्चतीर्थकथानकम् ॥
<>धर्म्मवर्म्मनृपाख्यानं नदीसागरकीर्त्तनम् ।
<>इन्द्रद्युम्नकथा षश्चान्नाडीजङ्घकथाचिता ॥
<>प्रादुर्भावस्ततो मह्याः कथा दमनकस्य च ।
<>महीसागरसंयोगः कुमारेशकथा ततः ॥
<>ततस्तारकयुद्धञ्च नानाख्यानसमाचितम् ।
<>वधश्च तारकस्याथ पञ्चलिङ्गनिवेशनम् ॥
<>द्वीपाख्यानं ततः पुण्यं ऊर्द्ध्वलोकव्यवस्थितः ।
<>ब्रह्माण्डस्थितिमानञ्च वर्करेशकथानकम् ॥
<>महाकालसमुद्भूतिः कथा चास्य महाद्भुता ।
<>वासुदेवस्य माहात्म्यं कोरितीर्थं ततः परम् ॥
<>नानातीर्थसमाख्यानं गुप्तक्षेत्रे प्रकीर्त्तितम् ।
<>पाण्डवानां कथा पुण्या महाविद्याप्रसाधनम् ॥
<>तीर्थयात्रासमाप्तिश्च कौमारमिदमद्भुतम् ।
<>अरुणाचलमाहात्म्ये सनकब्रह्मसंकथा ॥
<>गौरीतपःसमाख्यानं तत्तत्तीर्थनिरूपणम् ।
<>महिषासुरजाख्यानं वधश्चास्य महाद्भुतः ॥
<>शोणाचले शिवास्थानं नित्यदा परिकीर्त्तितम् ।
<>इत्येष कथितः स्कान्दे खण्डो माहेश्वरोऽद्-
<>भुतः ॥”
[Page3-185-b+ 52]
<>द्वितीये वैष्णवखण्डे ।
<>“द्वितीयो वैष्णवः खण्डस्तस्याख्यानानि मे शृणु ।
<>प्रथमं भूमिवाराहं समाख्यानं प्रकीर्त्तितम् ॥
<>यत्र वोचककुध्रस्य माहात्म्यं पापनाशनम् ।
<>कमलायाः कथा पुण्या श्रीनिवासस्थितिस्ततः ॥
<>कुलालाख्यानकं चात्र सुवर्णमुखरीकथा ।
<>नानाख्यानसमायुक्ता भारद्वाजकथाद्भुता ॥
<>मतङ्गाञ्जनसंवादः कीर्त्तितः पापनाशनः ।
<>पुरुषोत्तममाहात्म्यं कीर्त्तितं चोत्कले ततः ॥
<>मार्कण्डेयसमाख्यानमम्बरीषस्य भूपतेः ।
<>इन्द्रद्युम्नस्य चाख्यानं विद्यापतिकथा शुभा ॥
<>जैमिनेः समुपाख्यानं नारदस्यापि वाडव ! ।
<>नीलकण्ठसमाख्यानं नारसिंहोपवर्णनम् ॥
<>अश्वमेधकथा राज्ञो ब्रह्मलोकगतिस्तथा ।
<>रथयात्राविधिः पश्चाज्जन्मस्नानविधिस्तथा ॥
<>दक्षिणामूर्त्त्युपाख्यानं गुण्डिचाख्यानकं ततः ।
<>रथरक्षाविधानञ्च शयनोत्सवकीर्त्तनम् ॥
<>श्वेतोपाख्यानमत्रोक्तं वह्न्युत्सवनिरूपणम् ।
<>दोलोत्सवो भगवतो व्रतं सांवत्सराभिधम् ॥
<>पूजा च कामिभिर्विष्णोरुद्दालकनियोगकः ।
<>मोक्षसाधनमत्रोक्तं नानायोगनिरूपणम् ॥
<>दशावतारकथनं स्नानादिपरिकीर्त्तनम् ।
<>ततो वदरिकायाश्च माहात्म्यं पापनाशनम् ॥
<>अग्न्यादितीर्थमाहात्म्यं वैनतेयशिलाभवम् ।
<>कारणं भगवद्वासे तीर्थं कापालमोचनम् ॥
<>पञ्चधाराभिधं तीर्थं मेरुसंस्थापनं तथा ।
<>ततः कार्त्तिकमाहात्म्ये माहात्म्यं मदनालसम् ॥
<>धूम्रकोशसमाख्यानं दिनकृत्यानि कार्त्तिके ।
<>पञ्चभीष्मव्रताख्यानं कीर्त्तिदं भुक्तिमुक्तिदम् ॥
<>तद्व्रतस्य च माहात्म्ये विधानं स्नानजं तथा ।
<>पुण्ड्रादिकीर्त्तनं चात्र मालाधारणपुण्यकम् ॥
<>पञ्चामृतस्नानपुण्यं घण्टानादादिजं फलम् ।
<>नानापुष्पार्च्चनफलं तुलसीदलजं फलम् ॥
<>नैवेद्यस्य च माहात्म्यं हरिवासरकीर्त्तनम् ।
<>अखण्डैकादशीपुण्यं तथा जागरणस्य च ॥
<>मत्स्योत्सवविधानञ्च नाममाहात्म्यकीर्त्तनम् ।
<>ध्यानादिपुण्यकथनं माहात्म्यं मथुराभवम् ॥
<>मथुरातीर्थमाहात्म्यं पृथगुक्तं ततः परम् ।
<>वनानां द्वादशानाञ्च माहात्म्यं कीर्त्तितं ततः ॥
<>श्रीमद्भागवतस्यात्र माहात्म्यं कीर्त्तितं परम् ।
<>वज्रशाण्डिल्यसंवादं अन्तर्लीलाप्रकाशकम् ॥
<>ततो माघस्य माहात्म्यं स्नानदानजपोद्भवम् ।
<>नानाख्यानसमायुक्तं दशाध्याये निरूपितम् ॥
<>ततो वैशाखमाहात्म्ये शय्यादानादिजं फलम् ।
<>जलदानादिविधयः कामाख्यानमतः परम् ॥
<>श्रुतदेवस्य चरितं व्याधोपाख्यानमद्भुतम् ।
<>तथाक्षयतृतीयादेर्विशेषात् पुण्यकीर्त्तनम् ॥
<>ततस्त्वयोध्यामाहात्म्ये चक्रब्रह्माह्वतीर्थके ।
<>ऋणपापविमोक्षाख्ये तथाधारसहस्रकम् ॥
<>स्वर्गद्वारं चन्द्रहरिधर्म्महर्य्युपवर्णनम् ।
<>स्वर्णवृष्टेरुपाख्यानं तिलोदा सरयूयुतिः ॥
<>सीताकुण्डं गुप्तहरिः सरयूर्घर्घराचयः ।
[Page3-185-c+ 52]
<>गोप्रचारञ्च दुग्धोदं गुरुकुण्डादिपञ्चकम् ॥
<>घोषार्कादीनि तीर्थानि त्रयोदश ततः परम् ।
<>गयाकूपस्य माहात्म्यं सर्व्वाघविनिवर्त्तकम् ॥
<>माण्डव्याश्रमपूर्व्वाणि तीर्थानि तदनन्तरम् ।
<>अजितादिमानसादितीर्थानि गदितानि च ॥
<>इत्येष वैष्णवः खण्डो द्वितीयः परिकीर्त्तितः ॥”
<>तृतीये ब्रह्मखण्डे ।
<>“अतःपरं ब्रह्मखण्डं मरीचे ! शृणु पुण्यदम् ।
<>यत्र वै सेतुमाहात्म्ये फलं स्नानेक्षणेद्भवम् ॥
<>गालवस्य तपश्चर्य्या राक्षसाख्यानकं ततः ।
<>चक्रतीर्थादिमाहात्म्यं देवीपतनसंयुतम् ॥
<>वेतालतीर्थमहिमा पापनाशादिकीर्त्तनम् ।
<>मङ्गलादिकमाहात्म्यं ब्रह्मकुण्डादिवर्णनम् ।
<>हनूमत्कुण्डमहिमागस्त्यतीर्थभवं फलम् ॥
<>रामतीर्थादिकथनं लक्ष्मीतीर्थनिरूपणम् ।
<>शङ्खादितीर्थमहिमा तथा साध्यामृतादिजः ॥
<>धनुष्कोट्यादिमाहात्म्यं क्षीरकुण्डादिजं तथा ।
<>गायत्र्यादिकतीर्थानां माहात्म्यं चात्र कीर्त्ति-
<>तम् ॥
<>रामनाथस्य महिमा तत्त्वज्ञानोपदेशनम् ।
<>यात्राविधानकथनं सेतौ मुक्तिप्रदं नृणाम् ॥
<>धर्म्मारण्यस्य माहात्म्यं ततः परमुदीरितम् ।
<>स्थाणुः स्कन्दाय भगवाम् यत्र तत्त्वमुपादिशत् ॥
<>धर्म्मारण्यसुसंभूतिस्तत्पुण्यपरिकीर्त्तनन् ।
<>कर्म्मसिद्धेः समाख्यानं ऋषिवंशनिरूपणम् ॥
<>अप्सरातीर्थमुख्यानां माहात्म्यं यत्र कीर्त्ति-
<>तम् ।
<>वर्णानामाश्रमानाञ्च धर्म्मतत्त्वनिरूपणम् ॥
<>देवस्थानविभागश्च वकुलार्ककथा शुभा ।
<>छत्रा नन्दा तथा शान्ता श्रीमाता च मतङ्गिनी ॥
<>पुण्यदात्र्यः समाख्याता यत्र देव्यः समास्थिताः ।
<>इन्द्रेश्वरादिमाहात्म्यं द्बारकादिनिरूपणम् ॥
<>लोहासुरसमाख्यानं गङ्गाकूपनिरूपणम् ।
<>श्रीरामचरितञ्चैव सत्यमन्दिरवर्णनन् ॥
<>जीर्णोद्धारस्य कथनं शासनप्रतिपादनम् ।
<>जातिभेदप्रकथनं स्मृतिधर्म्मनिरूपणम् ॥
<>ततस्तु वैष्णवा धर्म्मा नानाख्यानैरुदीरिताः ।
<>चातुर्म्मास्ये ततः पुण्ये सर्व्वधर्म्मनिरूपणम् ॥
<>दानप्रशंसा तत्पश्चाद्व्रतस्य महिमा ततः ।
<>तपसश्चैव पूजायाः सच्छिद्रकथनं ततः ॥
<>प्रकृतीनां भिदाख्यानं शालग्रामनिरूपणम् ।
<>तारकस्य वधोपायो त्र्यक्षार्च्चा महिमा तथा ॥
<>विष्णोः शापश्च वृक्षत्वं पार्व्वत्यनुनयस्ततः ।
<>हरस्य ताण्डवं नृत्यं रामनामनिरूपणम् ॥
<>हरस्य लिङ्गपतनं कथायै जवनस्य च ।
<>पार्व्वतीजन्मचरितं तारकस्य वधोऽद्भुतः ॥
<>प्रणवैश्वर्य्यकथनं तारकाचरितं पुनः ।
<>दक्षयज्ञसमाप्तिश्च द्वादशाक्षररूपणम् ॥
<>ज्ञानयोगसमाख्यानं महिमा द्वादशार्णजः ।
<>श्रवणादिकपुण्यञ्च कीर्त्तितं शर्म्मदं नृणाम् ॥”
<>तृतीये ब्रह्मखण्डस्योत्तरभागे ।
<>“ततो ब्रह्मोत्तरे भागे शिवस्य महिमाद्भुतः ।
[Page3-186-a+ 52]
<>पञ्चाक्षरस्य महिमा गोकर्णमहिमा ततः ॥
<>शिवरात्रेश्च महिमा प्रदोषव्रतकीर्त्तनम् ।
<>सोमवारव्रतञ्चापि सीमन्तिन्याः कथानकम् ॥
<>भद्रायूत्पत्तिकथनं सदाचारनिरूपणम् ।
<>शिववर्म्मसमुद्देशो भद्रायूद्वाहवर्णनम् ॥
<>भद्रायुमहिमा चापि भस्ममाहात्म्यकीर्त्तनम् ।
<>शवराख्यानकञ्चैव उमामाहेश्वरव्रतम् ॥
<>रुद्राक्षस्य च माहात्म्यं रुद्राध्यायस्य पुण्यकम् ।
<>श्रवणादिकपुण्यञ्च ब्रह्मखण्डोऽयमीरितः ॥” * ॥
<>चतुर्थे काशीखण्डे ।
<>“अतः परं चतुर्थन्तु काशीखण्डमनुत्तमम् ।
<>विन्ध्यनारदयोर्यत्र संवादः परिकीर्त्तितः ॥
<>सत्यलोकप्रभावश्चागस्त्यावासे सुरागमः ।
<>पतिव्रताचरित्रञ्च तीर्थचर्य्याप्रशंसनम् ॥
<>ततश्च सप्तपुर्य्याख्या संयमिन्या निरूपणम् ।
<>व्रध्नस्य च तथेन्द्राग्न्योर्लोकाप्तिः शिवशर्म्मणः ॥
<>अग्नेः समुद्भवश्चैव क्रव्याद्वरुणसम्भवः ।
<>गन्धवत्यलकापुर्य्योरीश्वर्य्याश्च समुद्भवः ॥
<>चन्द्रोडुबुधलोकानां कुजेज्यार्कभुवां क्रमात् ।
<>सप्तर्षीणां ध्रुवस्यापि तपोलोकस्य वर्णनम् ॥
<>ध्रुवलोककथा पुण्या सत्यलोकनिरीक्षणम् ।
<>स्कन्दागस्त्यसमालापो मणिकर्णीसमुद्भवः ॥
<>प्रभावश्चापि गङ्गाया गङ्गानामसहस्रकम् ।
<>वाराणसीप्रशंसा च भैरवाविर्भवस्ततः ॥
<>दण्डपाणिज्ञानवाप्योरुद्भवः समनन्तरम् ।
<>ततः कलावत्याख्यानं सदाचारनिरूपणम् ॥
<>ब्रह्मचारिसमाख्यानं ततः स्त्रीलक्षणानि च ।
<>कृत्याकृत्यविनिर्द्देशो ह्यविमुक्तेशवर्णनम् ॥
<>गृहस्थयोगिनोर्धर्म्माः कालज्ञानं ततः परम् ।
<>दिवोदासकथा पुण्या काशीवर्णनमेव च ॥
<>योगिचर्च्चा च लोलार्कोत्तरशाम्बार्कजा कथा ।
<>द्रुपदार्कस्य तार्क्ष्याख्यारुणार्कस्योदयस्ततः ॥
<>दशाश्वमेधतीर्थ्याख्या मन्दराच्च गणागमः ।
<>पिशाचमोचनाख्यानं गणेशप्रेषणन्ततः ॥
<>मायागणपतेश्चाथ भुवि प्रादुर्भवस्ततः ।
<>विष्णुमायाप्रपञ्चोऽथ दिवोदासविमोक्षणम् ॥
<>ततः पञ्चनदोत्पत्तिर्विन्दुमाधवसम्भवः ।
<>ततो वैष्णवतीर्थाख्या शूलिनः काशिकागमः ॥
<>जैगीषव्येण संवादो ज्येष्ठेशाख्या महेशितुः ।
<>क्षेत्राख्यानं कन्दुकेशव्याध्रेश्वरसमुद्भवः ॥
<>शैलेशरत्नेश्वरयोः कृत्तिवासस्य चोद्भवः ।
<>देवतानामधिष्ठानं दुर्गासुरपराक्रमः ॥
<>दुर्गाया विजयश्चाथ ओङ्कारेशस्य वर्णनम् ।
<>पुनरोङ्कारमाहात्म्यं त्रिलोचनसमुद्भवः ॥
<>केदाराख्या च धर्म्मेशकथा विश्वभुजोद्भवा ।
<>वीरेश्वरसमाख्यानं गङ्गामाहात्म्यकीर्त्तनम् ॥
<>विश्वकर्म्मेशमहिमा दक्षयज्ञोद्भवस्तथा ।
<>सतीशस्यामृतेशादेर्भुजस्तम्भः पराशरेः ॥
<>क्षेत्रतीर्थकदम्बश्च मुक्तिमण्डपसंकथा ।
<>विश्वेशविभवश्चाथ ततो यात्रापरिक्रमः ॥” * ॥
<>पञ्चमे अवन्तीखण्डे ।
<>“अतः परं त्ववन्त्याख्यं शृणु खण्डञ्च पञ्चकम् ।
[Page3-186-b+ 52]
<>महाकालवनाख्यानं ब्रह्मशीर्षच्छिदा ततः ॥
<>प्रायश्चित्तविधिश्चाग्नेरुत्पत्तिश्च सुरागमः ।
<>देवदीक्षा शिवस्तोत्रं नानापातकनाशनम् ॥
<>कपालमोचनाख्यानं महाकालवनस्थितिः ।
<>तीर्थं कलकलेशस्य सर्व्वपापप्रणाशनम् ॥
<>कुण्डमप्सरसंज्ञञ्च सर्गे रुद्रस्य पुण्यदम् ।
<>कुटुम्बेशञ्च विद्याध्रमर्कटेश्वरतीर्थकम् ॥
<>स्वर्गद्वारं चतुःसिन्धुतीर्थं शङ्करवापिका ।
<>सकरार्कगन्धवतीतीर्थम्पापप्रणाशनम् ॥
<>दशाश्वमेधैकानंशातीर्थ च हरिसिद्धिदम् ।
<>पिशाचकादियात्रा च हनूमत्कयमेश्वरौ ॥
<>महाकालेशयात्रा च वल्मीकेश्वरतीर्थकम् ॥
<>शुक्रेशभेशोपाख्यानं कुशस्थल्याः प्रदक्षिणम् ।
<>अक्रूरमन्दाकिन्धङ्कपादचन्द्राकवैभवम् ॥
<>करभेशकुक्कुटेशलड्डुकेशादितीर्थकम् ।
<>मार्कण्डेशं यज्ञवापी सोमेशं नरकान्तकम् ॥
<>केदारेश्वररामेशसौभाग्येशनरार्ककम् ।
<>केशार्कं शक्तिभेदञ्च स्वणक्षरमुखानि च ॥
<>ओङ्कारेशादितीर्थानि अन्धकस्तुतिकीर्त्तनम् ।
<>कालारण्ये लिङ्गसङ्ख्या स्वर्णशृङ्गाभिधानकम् ॥
<>कुशस्थल्या अवन्त्याश्चोज्जयिन्या अभिधानकम् ।
<>पद्मावती कुमुद्वत्यमरावतीतिनामकम् ॥
<>विशालाप्रतिकल्पाभिधाने च ज्वरशान्तिकम् ।
<>शिप्रास्नानादिकफलं नागोन्मीता शिवस्तुतिः ॥
<>हिरण्याक्षवधाख्यानं तीर्थं सुन्दरकुण्डकम् ।
<>नीलगङ्गा पुष्कराख्यं बिन्ध्यावासनतीर्थकम् ॥
<>पूरुषोत्तमाधिमासं तत्तीर्थञ्चाघनाशनम् ।
<>गोमतीवामने कुण्डे विष्णोर्नामसहस्रकम् ॥
<>वीरेश्वरसरः कालभैरवस्य च तीर्थके ।
<>महिमा नागपञ्चम्यां नृसिंहस्य जयन्तिका ॥
<>कुठुवेश्वरयात्रा च देवसाधककीर्त्तनम् ।
<>कर्कराजाख्यतीर्थञ्च विघ्नेशादिसुरोहनम् ॥
<>रुद्रकुण्डप्रभृतिषु बहुतीर्थनिरूपणम् ।
<>यात्राष्टतीर्थजा पुण्या रेवामाहात्म्यमुच्यते ॥
<>धर्म्मपुण्यस्य वैराग्ये मार्कण्डेयेन सङ्गमः ।
<>प्राग्लयानुभवाख्यानं अमृतापरिकीर्त्तनम् ॥
<>कल्पे कल्पे पृथक् नाम नर्म्मदायाः प्रकीर्त्तितम् ।
<>स्तवमार्षं नार्म्मदञ्च कालरात्रिकथा ततः ॥
<>महादेवस्तुतिः पश्चात् पृथक्कल्पकथाद्भुता ।
<>बिशल्याख्यानकं पश्चाज्जालेश्वरकथा तथा ॥
<>गौरीव्रतसमाख्यानं त्रिपुरज्वालनन्ततः ।
<>देहपातविधानञ्च कावेरीसङ्गमस्ततः ॥
<>दारुतीर्थं ब्रह्मवर्ज्जं यत्रेश्वरकथानकम् ।
<>अग्नितीर्थं रवितीर्थं मेघनादं दिदारुकम् ॥
<>देवतीर्थं नर्म्मदेशं कपिलाख्यं करञ्जकम् ।
<>कुण्डलेशं पिप्पलादं विमलेशञ्च शूलभित् ॥
<>शचीहरणमाख्यातमन्धकस्य वधस्ततः ।
<>शूलभेदोद्भवो यत्र दानधर्म्माः पृधग्विधाः ॥
<>आख्यानं दीर्घतपस ऋष्यशृङ्गकथा ततः ।
<>चित्रसेनकथा पुण्या काशिराजस्य मोक्षणम् ॥
<>ततो देवशिलाख्यानं शवरीचरिताचितम् ।
<>व्याधाख्यानं ततः पुण्यं पुष्करिण्यर्कतीर्थकम् ॥
[Page3-186-c+ 52]
<>आपित्येश्वरतीर्थञ्च शक्रतीर्थं करोटिकम् ।
<>कुमारेशमगस्त्येशं च्यवनेशञ्च मातृजम् ॥
<>लोकेशं धनदेशञ्च मङ्गलेशञ्च कामजम् ।
<>नागेशञ्चापि गोपारं गौतमं शङ्खचूडजम् ॥
<>नारदेशं नन्दिकेशं वरुणेश्वरतीर्थकम् ।
<>दधिस्कन्दादितीर्थानि हनूमन्तेश्वरन्ततः ॥
<>रामेश्वरादितीर्थानि सोमेशं पिङ्गलेश्वरम् ।
<>ऋणमोक्षं कपिलेशं पूतिकेशं जलेशयम् ॥
<>चण्डार्कयमतीर्थञ्च कह्लोडीशञ्च नान्दिकम् ।
<>नारायणञ्च कोटीशं व्यासतीर्थं प्रभासिकम् ॥
<>नागेशं सङ्कर्षणकं मन्मथेश्वरतीर्थकम् ।
<>एरण्डीसङ्गमं पुण्यं सुवर्णाशिलतीर्थकम् ॥
<>करञ्जं कामहं तीर्थं भाण्डीरं रोहिणीमवम् ।
<>चक्रतीर्थं धौतपापं स्कान्दमाङ्गिरसाह्वयम् ॥
<>कोटितीर्थमयोन्याख्यमङ्गाराख्यं त्रिलोचनम् ।
<>इन्द्रेशं कम्बुकेशञ्च सोमेशं कोहनेशकम् ॥
<>नार्म्मदं चार्कमाग्नेयं भार्गवेश्वरसत्तमम् ।
<>ब्राह्मं दैवञ्च भागेशमादिवाराहणं कवे ॥
<>रामेशमथ सिद्धेशमाहल्यं कङ्कटेश्वरम् ।
<>शाक्रं सौम्यञ्च नान्देशं तापेशं रुक्मिणीभवम् ॥
<>योजनेशं वराहेशं द्वादशीशिवतीर्थके ।
<>सिद्धेशं मङ्गलेशञ्च लिङ्गवाराहतीर्थकम् ॥
<>कुण्डेशं श्वेतवाराहं भार्गवेशं रवीश्वरम् ।
<>शुक्लादीनि च तीर्थानि हूँकारस्वामितीर्थकम् ॥
<>सङ्गमेशं नारकेशं मोक्षं सार्पञ्च गोपकम् ।
<>नागं शाम्बञ्च सिद्धेशं मार्कण्डाक्रूरतीर्थके ॥
<>कामोदशूलारोपाख्ये माण्डव्यं गोपकेश्वरम् ।
<>कपिलेशं पिङ्गलेशं भूतेशं गाङ्गगौतमे ॥
<>आश्वमेधं भृगुकच्छं केदारेशञ्च पापनुत् ।
<>खनखलेशं जालेशं शालग्रामं वराहकम् ॥
<>चन्द्रप्रभासमादित्यं श्रीपत्याख्यञ्च हंसकम् ।
<>मूलस्थानञ्च शूलेशमाग्नायाचित्रदैवकम् ॥
<>शिखीशं कोटितीर्थञ्च दशकन्यं सुवर्णकम् ।
<>ऋणमोक्षं भारभूतिरत्रास्ते पुंखमुण्डिमम् ॥
<>आमलेशं कपालेशं शृङ्गेरण्डीभवन्ततः ।
<>कोटितीर्थं लोटनेशं फलस्तुतिरतः परम् ॥
<>दृमिजङ्गलमाहात्म्ये रोहिताश्वकथा ततः ।
<>धुन्धुमारसमाख्यानं वधोपायस्ततोऽस्य च ॥
<>वधो धुन्धोस्ततः पश्चात् ततश्चित्रवहोद्भवः ।
<>महिमास्य ततश्चण्डीशप्रभावो रतीश्वरः ॥
<>केदारेशो लक्षतीर्थं ततो विष्णुपदीभवम् ।
<>मुखारं च्यवनान्धाख्यं ब्रह्मणश्च सरस्ततः ॥
<>चक्राख्यं ललिताख्यानं तीर्थञ्च बहुगोमथम् ।
<>रुद्रावर्त्तञ्च मार्कण्डं तीर्थं पापप्रणाशनम् ॥
<>रावणेशं शुद्धपटं देवान्धुप्रेततीर्थकम् ।
<>जिह्वोदतीर्थसम्भूतिः शिवोद्भेदं फलस्तुतिः ॥
<>एष खण्डो ह्यवन्त्याख्यः शृण्वतां पापनाशनः ॥
<>षष्ठे नागरखण्डे ।
<>“अतः परं नागराख्यः खण्डः षष्ठोऽभिधीयते ॥
<>लिङ्गोत्पत्तिसमाख्यानं हरिश्चन्द्रकथा शुभा ।
<>विश्वामित्रस्य माहात्म्यं त्रिशङ्कुस्वर्गतिस्तथा ॥
<>हाटकेश्वरमाहात्म्ये वृत्रासुरवधस्तथा ।
[Page3-187-a+ 52]
<>नागविलं शङ्खतीर्थमचलेश्वरवर्णनम् ॥
<>चमत्कारपुराख्यानं चमत्कारकरं परम् ।
<>गयशीर्षं बालशाख्यं बालमण्डं मृगाह्वयम् ॥
<>विष्णुपादञ्च गोकर्णं युगरूपं समाश्रयः ।
<>सिद्धेश्वरं नागसरः सप्तार्षेयं ह्यगस्त्यकम् ॥
<>भ्रूणगर्त्तं नलेशञ्च भीष्मं दूर्व्वैरमर्ककम् ।
<>सार्म्मिष्ठं शोभनाथञ्च दौर्गमानर्जकेश्वरम् ॥
<>जमदग्निवधाख्यानं नैःक्षत्त्रियकथानकम् ।
<>रामह्नदं नागपुरं जडलिङ्गञ्च यज्ञभूः ॥
<>मुण्डीरादित्रिकार्कञ्च सतीपरिणयस्तथा ।
<>वालखिल्यञ्च यागेशं वालखिल्यञ्च गारुडम् ॥
<>लक्ष्मीशापः साप्तविंशः सोमप्रासादमेव च ।
<>अम्बावृद्धं पादुकाख्यमाग्नेयं ब्रह्मकुण्डकम् ॥
<>गोमुखं लोहयष्ट्याख्यमजापालेश्वरी तथा ।
<>शानैश्चरं राजवापी रामेशो लक्ष्मणेश्वरः ॥
<>कुशेशाख्यं लवेशाख्यं लिङ्गं सर्व्वोत्तमोत्तमम् ।
<>अष्टषष्टिसमाख्यानं दमयन्त्यास्त्रिजातकम् ॥
<>ततोऽम्बा रेवती चात्र भट्टिकातीर्थसम्भवम् ।
<>क्षेमङ्करी च केदारं शुक्लतीर्थं मुखारकम् ॥
<>सत्यसन्धेश्वराख्यानं तथा कर्णोत्पलाकथा ।
<>अटेश्वरं याज्ञवल्क्यं गौर्य्यं गाणेशमेव च ॥
<>ततो वास्तुपदाख्यानमजागहकथानकम् ॥
<>सौभाग्यान्धुकशूलेशं धर्म्मराजकथानकम् ।
<>मिष्टाम्रदेश्वराख्यानं गाणपत्यत्रयं ततः ॥
<>जावालिचरितञ्चैव मकरेशकथा ततः ।
<>कालेश्वर्य्यन्धकाख्यानं कुण्डमाप्सरसन्तथा ॥
<>पुष्यादियं रौहिताश्वं नागरोत्पत्तिकीर्त्तनम् ।
<>भार्गवं चरितं चैव वैश्वामैत्रं ततः परम् ॥
<>सारस्वतं पैप्पलादं कंसारीशञ्च पैण्डिकम् ।
<>ब्रह्मणो यज्ञचरितं सावित्र्याख्यानसंयुतम् ॥
<>रैवतं भर्त्तृयज्ञाख्यं मुख्यतीर्थनिरीक्षणम् ।
<>कौरवं हाटकेशाख्यं प्रभासं क्षेत्रकत्रयम् ॥
<>पौष्करं नैमिषं धार्म्ममरण्यत्रितयं स्मृतम् ।
<>वाराणसी द्वारकाख्यावन्त्याख्येति पुरीत्रयम् ॥
<>वृन्दावनं खाण्डवाख्यमद्वैकाख्यं वनत्रयम् ।
<>कल्पः शालस्तथा नन्दो ग्रामत्रयमनुत्तमम् ॥
<>असिशुक्लपितृसंज्ञं तीर्थत्रयमुदाहृतम् ।
<>श्र्यर्व्वुदौ रैवतश्चैव पर्व्वतत्रयमुत्तमम् ॥
<>नदीनां त्रितयं गङ्गा नर्म्मदा च सरस्वती ।
<>सार्द्धकोटित्रयफलमेकैकञ्चैषु कीर्त्तितम् ॥
<>कूपिका शङ्खतीर्थञ्चामरकं बालमण्डनम् ।
<>हाटकेशक्षेत्रफलप्रदं प्रोक्तं चतुष्टयम् ॥
<>शाम्बादित्यं श्राद्धकल्पं यौधिष्ठिरमथान्धकम् ।
<>जलशायि चतुर्म्मास्यमशून्यशयनव्रतम् ॥
<>मङ्कणेशं शिवरात्रिस्तुलापुरुषदानकम् ।
<>पृथ्वीदानं वाणकेशं कपालमोचनेश्वरम् ॥
<>पापपिण्डं साप्तलैङ्गं युगमानादिकीर्त्तनम् ।
<>निम्बेशशाकम्भर्य्याख्या रुद्रैकादशकीर्त्तनम् ॥
<>दानमाहात्म्यकथनं द्वादशादित्यकीर्त्तनम् ।
<>इत्येष नागरः खण्डः प्रभासाख्योऽधुनोच्यते ॥”
<>सप्तमे प्रभासखण्डे ।
<>“सोमेशो यत्र विश्वेशोऽर्कस्थलं पुण्यदं महत् ।
[Page3-187-b+ 52]
<>सिद्धेश्वरादिकाख्यानं पृथगत्र प्रकीर्त्तितम् ॥
<>अग्नितीर्थं कपर्द्दीशं केदारेशं गतिप्रदम् ।
<>भीमभैरवचण्डीशभास्कराङ्गारकेश्वराः ॥
<>बुधेज्यभृगुसौरेन्दुशिखीशा हरविग्रहाः ।
<>सिद्धेश्वराद्याः पञ्चान्येरुद्रास्तत्र व्यवस्थिताः ॥
<>वरारोहा ह्यजापाला मङ्गला ललितेश्वरी ।
<>लक्ष्मीशो वाडवेशश्चार्घीशः कामेश्वरस्तथा ॥
<>गौरीशवरुणेशाख्यमुषीशञ्च गणेश्वरम् ।
<>कुमारेशञ्च शाकल्यं शकुलोतङ्कगौतमम् ॥
<>दैत्यघ्नेशं चक्रतीर्थं सन्निहत्याह्वयं तथा ।
<>भूतेशादीनि लिङ्गानि आदिनारायणाह्वयम् ॥
<>ततश्चक्रधराख्यानं शाम्बादित्यकथानकम् ।
<>कथा कण्टकशोधिन्या महिषघ्न्यास्ततः परम् ॥
<>कपालीश्वरकोटीशबालब्रह्माह्वसत्कथा ।
<>नरकेशसम्बर्त्तेशनिधीश्वरकथा ततः ॥
<>बलभद्रेश्वरस्याथ गङ्गाया गणपस्य च ।
<>जाम्बवत्याख्यसरितः पाण्डुकूपस्य सत्कथा ॥
<>शतमेधलक्षमेधकोटिमेधकथा तथा ।
<>दुर्व्वासार्कयदुस्थानहिरण्यासङ्गमोत्कथा ॥
<>नगरार्कस्य कृष्णस्य सङ्कर्षणसमुद्रयोः ।
<>कुमार्य्याः क्षेत्रपालस्य ब्रह्मेशस्य कथा पृथक् ॥
<>पिङ्गलासङ्गमेशस्य शङ्करार्कघटेशयोः ।
<>ऋषितीर्थस्य नन्दार्कत्रितकूपस्य कीर्त्तनम् ॥
<>शशोपानस्य पर्णार्कन्यङ्कुमन्त्योः कथाद्भुता ।
<>वाराहस्वामिवृत्तान्तं छायालिङ्गाख्यगुल्फयोः ॥
<>कथा कनकनन्दायाः कुन्तीगङ्गेशयोस्तथा ।
<>चमसोद्भेदविदुरत्रिलोकेशकथा ततः ॥
<>मङ्कणेशत्रैपुरेशषण्डतीर्थकथा तथा ।
<>सूर्य्यप्राचीत्रीक्षणयोरुमानाथकथा तथा ॥
<>भूद्धारशूलस्थलयोश्च्यवनार्केशयोस्तथा ।
<>अजापालेशबालार्ककुवेरस्थलजा कथा ॥
<>ऋषितोयाकथा पुण्या सङ्गालेश्वरकीर्त्तनम् ।
<>नारदादित्यकथनं नारायणनिरूपणम् ॥
<>तप्तकुण्डस्य माहात्म्यं मूलचण्डीशवर्णनम् ।
<>चतुर्व्वक्त्रगणाध्यक्षकलम्बेश्वरयोः कथा ॥
<>गोपालस्वामिवकुलस्वामिनोर्म्मरुतीकथा ।
<>क्षेमार्कोन्नतविघ्नेशजलस्वामिकथा ततः ॥
<>कालमेघस्य रुक्मिण्या ऊर्व्वशीश्वरभद्रयोः ।
<>शङ्खावर्त्तमोक्षतीर्थगोष्पदाच्युतसद्मनाम् ॥
<>जालेश्वरस्य हूँकारकूपचण्डीशयोः कथा ।
<>आशापुरस्थविघ्नेशकलाकुण्डकथाद्भुता ॥
<>कपिलेशस्य च कथा जरद्गवशिवस्य च ।
<>नलकर्कोटेश्वरयोर्हाटकेश्वरजा कथा ॥
<>नारदेशमन्त्रभूषा दुर्गकूटगणेशजा ।
<>सुपर्णेलाख्यभैरव्योर्भल्लतीर्थभवा कथा ॥
<>कीर्त्तनं कर्द्दमालस्य गुप्तसोमेश्वरस्य च ॥
<>बहुस्वर्णेशशृङ्गेशकोटीश्वरकथा ततः ॥
<>मार्कण्डेश्वरकोटीशदामोदरगृहोत्कथा ।
<>स्वर्णरेखा ब्रह्मकुण्डं कुन्तीभीमेश्वरौ तथा ॥
<>मृगीकुण्डञ्च सर्व्वस्वं क्षेत्रे वस्त्रापथे स्मृतम् ।
<>दुत्राविल्वेशगङ्गेशरैवतानां कथाद्भुता ॥
<>ततोऽर्व्वुदे श्वभ्रकथा अचलेश्वरकीर्त्तनम् ।
[Page3-187-c+ 52]
<>नागतीर्थस्य च कथा वशिष्ठाश्रमवर्णनम् ॥
<>भद्रंकर्णस्य माहात्म्यं त्रिनेत्रस्य ततः परम् ।
<>केदारस्य च माहात्म्यं तीर्थागमनकीर्त्तनम् ॥
<>कोटीश्वररूपतीर्थहृषीकेशकथा ततः ।
<>सिद्धेशशुक्रेश्वरयोर्म्मणिकर्णीशकीर्त्तनम् ॥
<>पङ्गुतीर्थयमतीर्थवाराहतीर्थवर्णनम् ।
<>चन्द्रप्रभासपिण्डोदश्रीमाताशुक्लतीर्थजम् ॥
<>कात्यायन्याश्च माहात्म्यं ततः पिण्डारकस्य च ।
<>ततः कनखलस्याथ चक्रमानुषतीर्थयोः ॥
<>कपिलाग्नितीर्थकथा तथा रक्तानुबन्धजा ।
<>गणेशपार्थेश्वरयोर्यात्रायामुद्गलस्य च ॥
<>चण्डीस्थानं नागभवशिरःकुण्डमहेशजा ।
<>कामेश्वरस्य मार्कण्डेयोत्पत्तेश्च कथा ततः ॥
<>उद्दालकेशसिद्धेशगततीर्थकथा पृथक् ।
<>श्रीदेवमातोत्पत्तिश्च व्यासगौतमतीर्थयोः ॥
<>कुलसन्तारमाहात्म्यं रामकोट्याह्वतीर्थयोः ।
<>चन्द्रोद्भेदेशानशृङ्गब्रह्मस्थानोद्भवोहनम् ॥
<>त्रिपुष्कररुद्रह्नदगुहेश्वरकथा शुभा ।
<>अविमुक्तस्य माहात्म्यमुमामाहेश्वरस्य च ॥
<>महौजसः प्रभावश्च जम्बुतीर्थस्य वर्णनम् ।
<>गङ्गाधरमिश्रकयोः कथा चाथ फलस्तुतिः ॥
<>द्बारकायाश्च माहात्म्ये चन्द्रशर्म्मकथानकम् ।
<>जागराद्याख्यव्रतञ्च व्रतमेकादशीभवम् ॥
<>महाद्वादशिकाख्यानं प्रह्लादर्षिसमागमः ।
<>दुर्व्वासस उपाख्यानं यात्रोपक्रमकीर्त्तनम् ॥
<>गोमत्युत्पत्तिकथनं तस्यां स्नानादिजं फलम् ।
<>चक्रतीथस्य माहात्म्यं गोमत्युदधिसङ्गमः ॥
<>सनकादिह्नदाख्यानं नृगतीर्थकथा ततः ।
<>गोप्रचारकथा पुण्या गोपीनां द्वारकागमः ॥
<>गोपीसरःसमाख्यानं ब्रह्मतीर्थादिकीर्त्तनम् ।
<>पञ्चनद्यागमाख्यानं नानाख्यानसमाचितम् ॥
<>शिवलिङ्गमहातीर्थकृष्णपूजादिकीर्त्तनम् ।
<>त्रिविक्रमस्य मूर्त्त्याख्या दुर्व्वासःकृष्णसंकथा ॥
<>कुशदैत्यवधोऽर्च्चाख्या विशेषार्च्चनजं फलम् ।
<>गोमत्यां द्वारकायाञ्च तीर्थागमनकीर्त्तनम् ॥
<>कृष्णमन्दिरसंप्रेक्षा द्वारवत्यभिषेचनम् ।
<>तत्र तीर्थावासकथा द्वारकापुण्यकीर्त्तनम् ॥
<>इत्येष सप्तमः प्रोक्तः खण्डः प्राभासिको द्विज ! ।
<>स्कान्दे सर्व्वोत्तरकथा शिवमाहात्म्यवर्णने ॥”
<>तत्फलश्रुतिः ।
<>“लिखित्वैतत्तु यो दद्याद्धेमशूलसमाचितम् ।
<>माघ्यां सत्कृत्य विप्राय स शैवे मोदते पदे ॥”
<>इति श्रीनारदीयपुराणे पूर्व्वभागे बृहदुपाख्याने
<>चतुर्थपादे १०४ अध्यायः ॥ १३ ॥
<>चतुर्द्दशं वामनपुराणम् ।
<>श्रीबह्मोवाच ।
<>“शृणु वत्स ! प्रवक्ष्यामि पुराणं वामनाभिधम् ।
<>त्रिविक्रमचरित्राढ्यं दशसाहस्रसङ्ख्यकम् ॥
<>कूर्म्मकल्पसमाख्यानं वर्गत्रयकथानकम् ।
<>भागद्वयसमायुक्तं वक्तृश्रोतृशुभावहम् ॥” * ॥
<>तत्र पूर्व्वभागे ।
<>“पुराणप्रश्नः प्रथमं ब्रह्मशीर्षच्छिदा ततः ।
[Page3-188-a+ 52]
<>कपालमोचनाख्यानं दक्षयज्ञविहिंसनम् ॥
<>हरस्य कालरूपाख्या कामस्य दहनं ततः ।
<>प्रह्लादनारायणयोर्युद्धं देवासुराह्वयम् ॥
<>सुकेश्यर्कसमाख्यानं ततो भुवनकोषकम् ।
<>ततः काम्यव्रताख्यानं श्रीदुर्गाचरितं ततः ॥
<>तपतीचरितं पश्चात् कुरुक्षेत्रस्य वर्णनम् ।
<>सरोमाहात्म्यमतुलं पार्व्वतीजन्मकीर्त्तनम् ॥
<>तपस्तस्या विवाहश्च गौर्य्युपाख्यानकं ततः ।
<>ततः कौशिक्युपाख्यानं कुमारचरितं ततः ॥
<>ततोऽन्धकवधाख्यानं साध्योपाख्यानकं ततः ।
<>जावालिचरितं पश्चादरजायाः कथाद्भुता ॥
<>अन्धकेश्वरयोर्युद्धं गणत्वं चान्धकस्य च ।
<>मरुतां जन्मकथनं वलेश्च चरितं ततः ॥
<>ततस्तु लक्ष्म्याश्चरितं त्रैविक्रममतः परम् ।
<>प्रह्लादतीर्थयात्रायां प्रोच्यन्ते तत्कथाः शुभाः ॥
<>ततश्च धुन्धुचरितं प्रेतोपाख्यानकं ततः ।
<>नक्षत्रपुरुषाख्यानं श्रीदामचरितं ततः ॥
<>त्रिविक्रमचरित्रान्ते ब्रह्मप्रोक्तः स्तवोत्तमः ।
<>प्रह्लादवलिसंवादे सुतले हरिशंसनम् ॥
<>इत्येष पूर्व्वभागोऽस्य पुराणस्य तवोदितः ॥”
<>तदुत्तरे भागे बृहद्वामनाख्ये ।
<>“शृणु तस्योत्तरं भागं बृहद्वामनसंज्ञकम् ॥
<>माहेश्वरी भागवती सौरी गाणेश्वरी तथा ।
<>चतस्रः संहिताश्चात्र पृथक् साहस्रसङ्ख्यया ॥
<>माहेश्वर्य्यान्तु कृष्णस्य तद्भक्तानाञ्च कीर्त्तनम् ।
<>भागवत्यां जगन्मातुरवतारकथाद्भुता ॥
<>सौर्य्यां सूर्य्यस्य महिमा गदितः पापनाशनः ।
<>गाणेश्वर्य्यां गणेशस्य चरितञ्च महेशितुः ॥
<>इत्येतद्वामनं नाम पुराणं सुविचित्रकम् ।
<>पुलस्त्येन समाख्यातं नारदाय महात्मने ॥
<>ततो नारदतः प्राप्तं व्यासेन सुमहात्मना ।
<>व्यासात्तु लब्धवान् वत्स ! तच्छिष्यो रोमहर्षणः ॥
<>स चाख्यास्यति विप्रेभ्यो नैमिषीयेभ्य एव च ।
<>एवं परम्पराप्राप्तं पुराणं वामनं शुभम् ॥” * ॥
<>तत्फलश्रुतिः ।
<>“ये पठन्ति च शृण्वन्ति तेऽपि यान्ति परां गतिम् ।
<>लिखित्वैतत् पुराणन्तु यः शरद्विषुवेऽर्पयेत् ॥
<>विप्राय वेदविदुषे घृतधेनुसमाचितम् ।
<>स समुद्धृत्य नरकान्नयेत् स्वर्गं पितॄन् स्वकान् ।
<>देहान्ते भुक्तभोगोऽसौ याति विष्णोः परं
<>पदम् ॥”
<>इति श्रीनारदीयपुराणे पूर्व्वभागे बृहदुपाख्याने
<>चतुर्थपादे १०५ अध्यायः ॥ १४ ॥
<>पञ्चदशं कूर्म्मपुराणम् ।
<>श्रीब्रह्मोवाच ।
<>“शृणु वत्स ! मरीचेऽद्य पुराणं कूर्म्मसंज्ञितम् ।
<>लक्ष्मीकल्पानुचरितं यत्र कूर्म्मवपुर्हरिः ॥
<>धर्म्मार्थकाममोक्षाणां माहात्म्यञ्च पृथक् पृथक् ।
<>इन्द्रद्युम्नप्रसङ्गेन प्राहर्षिभ्यो दयान्तिकम् ॥
<>तत्सप्तदशसाहस्रं सुचतुःसंहितं शुभम् ।
<>यत्र ब्राह्म्यां पुरा प्रोक्ता धर्म्मा नानाविधा मुने ! ॥
<>नानाकथाप्रसङ्गेन नृणां सद्गतिदायकाः ॥” * ॥
[Page3-188-b+ 52]
<>तत्पूर्व्वभागे ।
<>“तत्र पूर्व्वविभागे तु पुराणोपक्रमः पुरा ।
<>लक्ष्मीप्रद्युम्नसंवादः कूर्म्मर्षिगणसङ्कथा ॥
<>वर्णाश्रमाचारकथा जगदुत्पत्तिकीर्त्तनम् ।
<>कालसङ्ख्या समासेन लयान्ते स्तवनं विभोः ॥
<>ततः सङ्क्षेपतः सर्गः शाङ्करं चरितं तथा ।
<>सहस्रनाम पार्व्वत्या योगस्य च निरूपणम् ॥
<>भृगुवंशसमाख्यानं ततः स्वायम्भुवस्य च ।
<>देवादीनां समुत्पत्तिर्दक्षयज्ञाहतिस्ततः ॥
<>दक्षसृष्टिकथा पश्चात् कश्यपान्वयकीर्त्तनम् ।
<>आत्रेयवंशकथनं कृष्णस्य चरितं शुभम् ॥
<>मार्कण्डकृष्णसंवादो व्यासपाण्डवसंकथा ।
<>युगधर्म्मानुकथनं व्यासजैमिनिकी कथा ॥
<>वाराणस्याश्च माहात्म्यं प्रयागस्य ततः परम् ।
<>त्रैलोक्यवर्णनञ्चैव वेदशाखानिरूपणम् ॥” * ॥
<>तदुत्तरभागे ।
<>“उत्तरेऽस्य विभागे तु पुरा गीतैश्वरी ततः ।
<>व्यासगीता ततः प्रोक्ता नानाधर्म्मप्रबोधनी ॥
<>नानाविधानां तीर्थानां माहात्म्यञ्च पृथक्
<>ततः ।
<>नानाधर्म्मप्रकथनं ब्राह्मीयं संहिता स्मृता ॥
<>अतः परं भगवती संहितार्थनिरूपणे ।
<>कथिता यत्र वर्णानां पृथग्वृत्तिरुदाहृता ॥”
<>तदुत्तरभागीयभगवत्याख्यद्वितीयसंहितायाः
<>पञ्चपादेषु ।
<>“पादेऽस्याः प्रथमे प्रोक्ता ब्राह्मणानां व्यव-
<>स्थितिः ।
<>सदाचारात्मिका वत्स ! भोगसौख्यविवर्द्धनी ॥
<>द्वितीये क्षत्त्रियाणान्तु वृत्तिः सम्यक् प्रकी-
<>र्त्तिता ।
<>यया त्वाश्रितया पापं विधूयेह व्रजेद्दिवम् ॥
<>तृतीये वैश्यजातीनां वृत्तिरुक्ता चतुर्व्विधा ।
<>यया चरितया सम्यक् लभते गतिमुत्तमाम् ॥
<>चतुर्थेऽस्यास्तथा पादे शूद्रवृत्तिरुदाहृता ।
<>यया सन्तुष्यति श्रीशो नृणां श्रेयोविवर्द्धनः ॥
<>पञ्चमेऽस्यास्ततः पादे वृत्तिः सङ्करजोदिता ।
<>यया चरितयाप्नोति भाविनीमुत्तमां जनिम् ॥
<>इत्येषा पञ्चपद्युक्ता द्बितीया संहिता मुने ! ।
<>तृतीयात्रोदिता सौरी नृणां कामविधायिनी ॥
<>षोढा षट्कर्म्मसिद्धिं सा बोधयन्ती च कामि-
<>नाम् ।
<>चतुर्थी वैष्णवी नाम मोक्षदा परिकीर्त्तिता ॥
<>चतुष्पदी द्विजादीनां साक्षाद्ब्रह्मस्वरूपिणी ।
<>ताः क्रमात् षट्चतुर्द्द्वीषुसाहस्राः परि-
<>कीर्त्तिताः ॥”
<>तत्फलश्रुतिः ।
<>“एतत्कूर्म्मपुराणन्तु चतुर्व्वर्गफलप्रदम् ।
<>पठतां शृण्वतां नॄणां सर्व्वोत्कृष्टगतिप्रदम् ॥
<>लिखित्वैतत्तु यो भक्त्या हेमकूर्म्मसमन्वितम् ।
<>ब्राह्मणायायने दद्यात् स याति परमां गतिम् ॥”
<>इति श्रीनारदीयपुराणे पूर्व्वभागे बृहदुपाख्याने
<>चतुर्थपादे १०६ अध्यायः ॥ १५ ॥
[Page3-188-c+ 52]
<>षोडशं मत्स्यपुराणम् ।
<>श्रीब्रह्मोवाच ।
<>“अथ मात्स्यं पुराणं ते प्रवक्ष्ये द्बिजसत्तम ! ।
<>यत्रोक्तं सत्यकल्पानां वृत्तं सङ्क्षिप्य भूतले ॥
<>व्यासेन वेदविदुषा नरसिंहोपवर्णनम् ।
<>उपक्रम्य तदुद्दिष्ठं चतुर्द्दशसहस्रकम् ॥
<>मनुमत्स्यसुसंवादो ब्रह्माण्डवर्णनन्ततः ।
<>ब्रह्मदेवासुरोत्पत्तिर्म्मारुतोत्पत्तिरेव च ॥
<>मदनद्वादशी तद्वत् लोकपालाभिपूजनम् ।
<>मन्वन्तरसमुद्देशो वैश्याराज्याभिवर्णनम् ॥
<>सूर्य्यवैवस्वतोत्पत्तिर्व्वधसङ्गमनं तथा ।
<>पितृवंशानुकथनं श्राद्धकालस्तथैव च ॥
<>पितृतीर्थप्रचारश्च सोमोत्पत्तिस्तथैव च ।
<>कीर्त्तनं सोमवंशस्य ययातिचरितं तथा ॥
<>कार्त्तवीर्य्यस्य चरितं सृष्टं वंशानुकीर्त्तनम् ।
<>मृगुशापस्तथा विष्णोर्दशधा जन्म च क्षितौ ॥
<>कीर्त्तनं पुरुवंशस्य वंशो हौताशनः परः ।
<>क्रियायोगस्ततः पश्चात् पुराणं परिकीर्त्तितम्
<>व्रतं नक्षत्रपुरुषं मार्त्तण्डशयनं तथा ।
<>कृष्णाष्टमीव्रतं तद्वद्रोहिणीचन्द्रसंज्ञितम् ॥
<>तडागविधिमाहात्म्यं पादपोत्सर्ग एव च ।
<>सौभाम्यशयनं तद्वदगस्त्यव्रतमेव च ॥
<>तथानन्ततृतीयाया रसकल्याणिनीव्रतम् ।
<>तथैवानन्दकर्य्याश्च व्रतं सारस्वतं पुनः ॥
<>उपरागाभिषेकश्च सप्तमीशयनं तथा ।
<>भीमाख्या द्वादशी तद्वदनङ्गशयनं तथा ॥
<>अशून्यशयनं तद्वत् तथैवाङ्गारकव्रतम् ।
<>सप्तमीसप्तकं तद्वद्बिशोकद्वादशीव्रतम् ॥
<>मेरुप्रदानं दशधा ग्रहशान्तिस्तथैव च ।
<>ग्रहस्वरूपकथनं तथा शिवचतुर्द्दशी ॥
<>तथा सर्व्वफलत्यागः सूर्य्यवारव्रतं तथा ।
<>संक्रान्तिस्नपनं तद्वद्विभूतिद्वादशीव्रतम् ॥
<>षष्टिव्रतानां माहात्म्यं तथा स्नानविधिक्रमः ।
<>प्रयागस्य तु माहात्म्यं द्वीपलोकानुवर्णनम् ॥
<>तथान्तरीक्षचारश्च ध्रुवमाहात्म्यमेव च ।
<>भवनानि सुरेन्द्राणां त्रिपुरोद्योतनं तथा ॥
<>पितृप्रवरमाहात्म्यं मन्वन्तरविनिर्णयः ।
<>चतुर्युगस्य सम्मूतिर्युगधर्म्मनिरूपणम् ॥
<>वज्राङ्गस्य तु सम्भूतिस्तारकोत्पत्तिरेव च ।
<>तारकासुरमाहात्म्यं ब्रह्मदेवानुकीर्त्तनम् ॥
<>पार्व्वतीसम्भवस्तद्वत्तथा शिवतपोवनम् ।
<>अनङ्गदेहदाहश्च रतिशोकस्तथैव च ॥
<>गौरीतपोवनं तद्बच्छिवेनाथ प्रसादनम् ।
<>पार्व्वतीऋषिसंवादस्तथैवोद्वाहमङ्गलम् ॥
<>कुमारसम्भवस्तद्बत् कुमारविजयस्तथा ।
<>तारकस्य वधो घोरो नरसिं होपवर्णनम् ॥
<>पद्मोद्भवविसर्गस्तु तथैवान्धकघातनम् ।
<>वाराणस्यास्तु माहात्म्यं नर्म्मदायास्तथैव च
<>प्रवरानुक्रमस्तद्वत् पितृगाथानुकीर्त्तनम् ।
<>तथोभयमुखीदानं दानं कृष्णाजिनस्य च ॥
<>ततः सावित्र्युपाख्यानं राजधर्म्मास्तथैव च ।
<>विविधोत्पातकथनं ग्रहशान्तिस्तथै च ॥
[Page3-189-a+ 52]
<>यात्रानिमित्तकथनं स्वप्नमङ्गलकीर्त्तनम् ॥
<>वामनस्य तु माहात्म्यं वाराहस्य ततः परम् ॥
<>समुद्रमथनं तद्वत् कालकूटाभिशान्तनम् ।
<>देवासुरविमर्दश्च वास्तुविद्या तथैव च ॥
<>प्रतिमालक्षणं तद्वद्देवतास्थापनं तथा ।
<>प्रासादलक्षणं तद्वन्मण्डपानाञ्च लक्षणम् ॥
<>भविष्यराज्ञामुद्देशो महादानानुकीर्त्तनम् ।
<>कल्पानुकीर्त्तनं तद्बत् पुराणेऽस्मिन् प्रकीर्त्तितम् ॥”
<>तत्फलश्रुतिः ।
<>“पवित्रमेतत् कल्याणमायुःकीर्त्तिविवर्द्धनम् ।
<>यः पठेच्छृणुयाद्वापि स याति भवनं हरेः ॥
<>लिखित्वैतत्तु यो दद्याद्धेममत्स्यगवाचितम् ।
<>विप्रायाभ्यर्च्च्य विषुवे स याति परमं पदम् ॥”
<>इति श्रीनारदीयपुराणे पूर्व्वभागे बृहदुपाख्याने
<>चतुर्थपादे १०७ अध्यायः ॥ १६ ॥
<>सप्तदशं गुरुडपुराणम् ।
<>श्रीब्रह्मोवाच ।
<>“मरीचे शृणु वच्म्यद्य पुराणं गारुडं शुभम् ।
<>गरुडायाब्रवीत् पृष्टो भगवान् गरुडासनः ॥
<>एकोनविंशसाहस्रं तार्क्ष्य कल्पकथाचितम् ॥”
<>तत्र पूर्व्वखण्डे ।
<>“पुराणोपक्रमो यत्र सर्गसङ्क्षेपतस्ततः ।
<>सूर्य्यादिपूजनविधिर्दीक्षाविधिरतः परम् ॥
<>श्र्यादिपूजा ततः पश्चान्नवव्यूहार्च्चनं द्बिज ! ।
<>पूजाविधानञ्च तथा वैष्णवं पञ्जरं ततः ॥
<>योगाध्यायस्ततो विष्णोर्नामसाहस्रकीर्त्तनम् ।
<>ध्यानं विष्णोस्ततः सूर्य्यपूजा मृत्युञ्जयार्च्चनम् ॥
<>मालामन्त्राः शिवार्च्चाथ गणपूजा ततः परम् ।
<>गोपालपूजा त्रैलोक्यमोहनश्रीधरार्च्चनम् ॥
<>विष्ण्वर्च्चा पञ्चतत्त्वार्च्चा चक्रार्च्चा देवपूजनम् ।
<>न्यासादिसन्ध्योपास्तिश्च दुगार्च्चाथ सुरार्च्चनम् ॥
<>पूजा माहेश्वरी चातः पवित्रारोहणार्च्चनम् ।
<>मूर्त्तिध्यानं वास्तुमानं प्रासादानाञ्च लक्षणम् ॥
<>प्रतिष्ठा सर्व्वदेवानां पृथक्पूजाविधानतः ।
<>योगोऽष्टाङ्गो दानधर्म्मः प्रायश्चित्तं निधिक्रिया ॥
<>द्वीपेशनरकाख्यानं सूर्य्यव्यूहश्च ज्योतिषम् ।
<>सामुद्रिकं स्वरज्ञानं नवरत्नपरीक्षणम् ॥
<>माहात्म्यमथ तीर्थानां गयामाहात्म्यमुत्तमम् ।
<>ततो मन्वन्तराख्यानं पृथक् पृथक्विभागशः ॥
<>पित्राख्यानं वर्णधर्म्मा द्रव्यशुद्धिः समर्पणम् ।
<>श्राद्धं विनायकस्यार्च्चा ग्रहयज्ञस्तथाश्रमाः ॥
<>मननाख्या प्रेताशौचं नीतिसारो व्रतोक्तयः ।
<>सूर्य्यवंशः सोमवंशोऽवतारकथनं हरेः ॥
<>रामायणं हरिवंशो भारताख्यानकन्ततः ।
<>आयुर्व्वेदे निदानं प्राक् चिकित्साद्रव्यजा गुणाः ॥
<>रोगघ्नं कवचं विष्णोर्गारुडं त्रैपुरो मनुः ।
<>प्रश्नचूडामणिश्चान्ते हयायुर्व्वेदकीर्त्तनम् ॥
<>औषधीनामकथनं ततो व्याकरणोहनम् ।
<>छन्दःशास्त्रं सदाचारस्ततः स्नानविधिः स्मृतः ॥
<>तर्पणं वैश्यदेवञ्च सन्ध्या पार्व्वणकर्म्म च ।
<>नित्यश्राद्धं सपिण्डाख्यं धर्म्मसारोऽघनिष्कृतिः ॥
<>प्रतिसंक्रम उक्तोऽस्माद्युगधर्म्माः कृतेः फलम् ।
[Page3-189-b+ 52]
<>योगशास्त्रं विष्णुभक्तिर्नमस्कृतिफलं हरेः ॥
<>माहात्म्यं वैष्णवञ्चाथ नारसिंहस्तवोत्तमम् ।
<>ज्ञानामृतं गुह्याष्टकं स्तोत्रं विष्ण्वर्च्चनाह्वयम् ॥
<>वेदान्तसाङ्ख्यसिद्धान्तं ब्रह्मज्ञानं तथात्मकम् ।
<>गीतासारफलोत्कीर्त्तिः पूर्व्वखण्डोऽयमीरितः ॥”
<>उत्तरखण्डे प्रेतकल्पे ।
<>“अथास्यैवोत्तरे खण्डे प्रेतकल्पः पुरोदितः ।
<>यत्र तार्क्षेण संपृष्टो भगवानाह वाडव ! ॥
<>धर्म्मप्रकटनं पूर्व्वयोनीनां गतिकारणम् ।
<>दानाधिकं फलञ्चापि प्रोक्तमत्रौर्द्ध्वदेहिकम् ॥
<>यमलोकस्य मार्गस्य वर्णनञ्च ततः परम् ।
<>षोडशश्राद्धफलकं वृत्तानाञ्चात्र वर्णितम् ॥
<>निष्कृतिर्यममार्गस्य धर्म्मराजस्य वैभवम् ।
<>प्रेतपीडाविनिर्द्देशः प्रेतचिह्ननिरूपणम् ॥
<>प्रेतानां चरिताख्यानं कारणं प्रेततां प्रति ।
<>प्रेतकृत्यविचारश्च सपिण्डीकरणोक्तयः ॥
<>प्रेतत्वमोक्षणाख्यानं दानानि च विमुक्तये ।
<>आवश्यकोत्तमं दानं प्रेतसौख्यकरं हितम् ॥
<>शारीरकविनिर्द्देशो यमलोकस्य वर्णनम् ।
<>प्रेतत्वोद्धारकथनं कर्म्मकर्त्तृविनिर्णयः ॥
<>मृत्योः पूर्व्वक्रियाख्यानं पश्चात् कर्म्मनिरूपणम् ।
<>मध्यं षोडशकं श्राद्धं स्वर्गप्राप्तिक्रियोहनम् ॥
<>सूतकस्याथ सङ्ख्यानं नारायणवलिक्रिया ।
<>वृषोत्सर्गस्य माहात्म्यं निषिद्धपरिवर्ज्जनम् ॥
<>अपमृत्युक्रियोक्तिश्च विपाकः कर्म्मणां नृणाम् ।
<>कृत्याकृत्यविचारश्च विष्णुध्यानं विमुक्तये ॥
<>स्वर्गतौ विहिताख्यानं स्वर्गसौख्यनिरूपणम् ।
<>भूर्लोकवर्णनञ्चैव सप्तधा लोकवर्णनम् ॥
<>पञ्चोर्द्ध्वलोककथनं ब्रह्माण्डस्थितिकीर्त्तनम् ।
<>ब्रह्माण्डानेकचरितं ब्रह्मजीवनिरूपणम् ॥
<>आत्यन्तिकलयाख्यानं फलस्तुतिनिरूपणम् ।
<>इत्येतद्गारुडं नाम पुराणं भुक्तिमुक्तिदम् ॥”
<>तत्फलश्रुतिः ।
<>“कीर्त्तितं पापशमनं पठतां शृण्वतां नृणाम् ।
<>लिखित्वैतत् पुराणन्तु विषुवे यः प्रयच्छति ॥
<>सौवर्णं हंसयुग्माढ्यं विप्राय स दिवं व्रजेत् ॥” * ॥
<>इति श्रीनारदीयपुराणे पूब्बभागे बृहदुपाख्याने
<>चतुर्थपादे १०८ अध्यायः ॥ १७ ॥
<>अष्टादशं ब्रह्माण्डपुराणम् ।
<>श्रीब्रह्मोवाच ।
<>“शृणु वत्स ! प्रवक्ष्यामि ब्रह्माण्डाख्यं पुरातनम् ।
<>यच्च द्वादशसाहस्रं भाविकल्पकथायुतम् ॥
<>प्रकृयाख्योऽनुषङ्गाख्य उपोद्घातस्तृतीयकः ।
<>चतुर्थ उपसंहारः पादाश्चत्वार एव हि ॥
<>पूर्व्वपादद्वयं पूर्व्वो भागोऽत्र समुदाहृतः ।
<>तृतीयो मध्यमो भागश्चतुर्थस्तूत्तरो मतः ॥” * ॥
<>तत्र पूर्व्वभागे प्रक्रियापादे ।
<>“आदौ कृत्यसमुद्देशो नैमिषाख्यानकं ततः ।
<>हिरण्यगर्भोत्पत्तिश्च लोककल्पनमेव च ॥
<>एष वै प्रथमः पादो द्वितीयं शृणु मानद ! ॥”
<>पूर्व्वभागे अनुषङ्गपादे ।
<>“कल्पमन्वन्तराख्यानं लोकज्ञानं ततः परम् ।
[Page3-189-c+ 52]
<>मानसीसृष्टिकथनं रुद्रप्रसववर्णनम् ॥
<>महादेवविभूतिश्च ऋषिसर्गस्ततः परम् ।
<>अग्नीनां विचयश्चाथ कालसद्भाववर्णनम् ॥
<>प्रियव्रताचयोद्देशः पृथिव्यायामविस्तरः ।
<>वर्णनं भारतस्यास्य ततोऽन्येषां निरूपणम् ॥
<>जम्ब्वादिसप्तद्वीपाख्या ततोऽधोलोकवर्णनम् ।
<>ऊर्द्ध्वलोकानुकथनं ग्रहचारस्ततः परम् ॥
<>आदित्यव्यूहकथनं देवग्रहानुकीर्त्तनम् ।
<>नीलकण्ठाह्वयाख्यानं महादेवस्य वैभवम् ॥
<>अमावास्यानुकथनं युगतत्त्वनिरूपणम् ।
<>यज्ञप्रवर्त्तनं चाथ युगयोरन्त्ययोः कृतिः ॥
<>युगप्रजालक्षणञ्च ऋषिप्रवरवर्णनम् ।
<>वेदानां व्यसनाख्यानं स्वायम्भुवनिरूपणम् ॥
<>शेषमन्वन्तराख्यानं पृथिवीदोहनन्ततः ।
<>चाक्षुषेऽद्यतने सर्गो द्वितीयोऽङ्घ्रिः पुरोदले ॥”
<>मध्यमभागे उपोद्घातपादे ।
<>“अथोपोद्घातपादे तु सप्तर्षिपरिकीर्त्तनम् ।
<>प्राजापत्यचयस्तस्माद्देवादीनां समुद्भवः ॥
<>ततो जयाभिव्याहारौ मरुदुत्पत्तिकीर्त्तनम् ।
<>काश्यपेयानुकथनमृषिवंशनिरूपणम् ॥
<>पितृकल्पानुकथनं श्राद्धकल्पस्ततः परम् ।
<>वैवस्वतसमुत्पत्तिः सृष्टिस्तस्य ततः परम् ॥
<>मनुपुत्त्राचयश्चातो गान्धर्व्वस्य निरूपणम् ।
<>इक्ष्वाकुवंशकथनं वंशोऽत्रेः समहात्मनः ॥
<>अमावसोराचयश्च रजेश्चरितमद्भुतम् ।
<>ययातिचरितञ्चाथ यदुवंशनिरूपणम् ॥
<>कार्त्तवीर्य्यस्य चरितं जामदग्न्यं ततः परम् ।
<>वृष्णिवंशानुकथनं सगरस्याथ सम्भवः ॥
<>भार्गवस्यानुचरितं तथा कार्य्यवधाश्रयम् ।
<>समरस्याथ चरितं भार्गवस्य कथा पुनः ॥
<>देवासुराहवकथा कृष्णाविर्भाववर्णने ।
<>इनस्य च स्तवः पुण्यः शुक्रेण परिकीर्त्तितः ॥
<>विष्णुमाहात्म्यकथनं वलिवंशनिरूपणम् ।
<>भविष्यराजचरितं संप्राप्तेऽथ कलौ युगे ॥
<>एवमुद्घातपादोऽयं तृतीयो मध्यमे दले ॥”
<>उत्तरभागे उपसंहारपादे ।
<>“चतुर्थमुपसंहारं वक्ष्ये खण्डे तथोत्तरे ।
<>वैवस्वतान्तराख्यानं विस्तरेण यथातथम् ॥
<>पूर्व्वमेव समुद्दिष्टं सङ्क्षेपादिह कथ्यते ।
<>भविष्याणां मनूनाञ्च चरितं हि ततः परम् ॥
<>कल्पप्रलयनिर्द्देशः कालमानं ततः परम् ।
<>लोकाश्चतुर्द्दश ततः कथिता मानलक्षणैः ॥
<>वर्णनं नरकाणाञ्च विकर्म्माचरणैस्ततः ।
<>मनोमयपुराख्यानं लयः प्राकृतिकस्ततः ॥
<>शैवस्याथ पुरस्यापि वर्णनञ्च ततः परम् ।
<>त्रिविधाद्गुणसम्बन्धाज्जन्तूनां कीर्त्तिता गतिः ।
<>अनिर्द्देश्याप्रतर्क्यस्य ब्रह्मणः परमात्मनः ।
<>अन्वयव्यतिरेकाभ्यां वर्णनं हि ततः परम् ॥
<>इत्येष उपसंहारः पादो वृत्तः स चोत्तरः ।
<>चतुष्पादं पुराणं ते ब्रह्माण्डं समुदाहृतम् ॥
<>अष्टादशमनौपम्यं सारात्सारतरं द्विज ! ।
<>ब्रह्माण्डञ्च चतुर्लक्षं पुराणत्वेन पठ्यते ॥
[Page3-190-a+ 52]
<>तदेव व्यस्य गदितमत्राष्टादशधा पृथक् ।
<>पाराशर्य्येण मुनिना सर्व्वेषामपि मानद ! ॥
<>वस्तुद्रष्ट्राथ तेनैव मुनीनां भावितात्मनाम् ।
<>मत्तः श्रुत्वा पुराणानि लोकेभ्यः प्रचकाशिरे ॥
<>मुनयो धर्म्मशीलास्ते दीनानुग्रहकारिणः ।
<>मया चेदं पुराणन्तु वशिष्ठाय पुरोदितम् ॥
<>तेन शक्त्रिसुतायोक्तं जातूकर्णाय तेन च ।
<>व्यासो लब्ध्वा ततश्चैतत् प्रभञ्जनमुखोद्गतम् ॥
<>प्रमाणीकृत्य लोकेऽस्मिन् प्रावर्त्तयदनुत्तमम् ॥”
<>तत्फलश्रुतिः ।
<>“य इदं कीर्त्तयेद्वत्स ! शृणोति च समाहितः ।
<>स विधूयेह पापानि याति लोकमनामयम् ॥
<>लिखित्वैतत् पुराणन्तु स्वर्णसिंहासनस्थितम् ।
<>पत्रेणाच्छादितं यस्तु ब्राह्मणाय प्रयच्छति ॥
<>स याति ब्रह्मणो लोकं नात्र कार्य्या विचारणा ॥
<>मरीचेऽष्टादशैतानि मया प्रोक्तानि यानि ते ।
<>पुराणानि तु सङ्क्षेपाच्छ्रोतव्यानि च विस्तरात् ॥
<>अष्टादशपुराणानि यः शृणोति नरोत्तमः ।
<>कथयेद्वा विधानेन नेह भूयः स जायते ॥
<>सूत्रमेतत् पुराणानां यन्मयोक्तं तवाधुना ।
<>तन्नित्यं शीलनीयं हि पुराणफलमिच्छता ॥
<>न दाम्भिकाय पापाय देवगुर्व्वनुसूयवे ।
<>देयं कदापि साधूनां द्वेषिणे न शठाय च ॥
<>शान्ताय रामचित्ताय शुश्रूषाभिरताय च ।
<>निर्म्मत्सराय शुचये देयं सद्वैष्णवाय च ॥”
<>इति श्रीनारदीयपुराणे पूर्व्वभागे बृहदुपाख्याने
<>चतुर्थपादे १०९ अध्यायः ॥ १८ ॥ * ॥
<>इत्यष्टादशमहापुराणानुक्रमणिका समाप्ता ॥ * ॥
<>(अष्टादशमहापुराणानां निरुक्तिर्यथा शिव-
<>पुराणे उत्तरखण्डे मध्यमेश्वरमाहात्म्ये ।
<>“यत्र वक्ता स्वयं तण्डे ! ब्रह्मा साक्षात् चतु-
<>र्म्मुखः ।
<>तस्माद्ब्राह्मं समाख्यातं पुराणं प्रथमं
<>मुने ! ॥” १ ॥
<>तण्डे इति मुनिसम्बोधनम् ।
<>“पद्मकल्पस्य माहात्म्यं तत्र यस्मादुदाहृतम् ।
<>तस्मात् पाद्मं समाख्यातं पुराणञ्च द्विती-
<>यकम् ॥ २ ॥
<>पराशरकृतं यत्तु पुराणं विष्णुबोधकम् ।
<>तदेव व्यासकथितं पुत्त्रपित्त्रोरभेदतः ॥ ३ ॥
<>यत्र पूर्व्वोत्तरे खण्डे शिवस्य चरितं बहु ।
<>शैवमेतत् पुराणं हि पुराणज्ञा वदन्ति च ॥ ४ ॥
<>भगवत्याश्च दुर्गायाश्चरितं यत्र विद्यते ।
<>तत्तु भागवतं प्रोक्तं नतु देवीपुराणकम् ॥ ५ ॥
<>नारदोक्तं पुराणन्तु नारदीयं प्रचक्षते ॥ ६ ॥
<>यत्र वक्ताभवत्तण्डे ! मार्कण्डेयो महामुनिः ।
<>मार्कण्डेयपुराणं हि तदाख्यातञ्च सप्तमम् ॥ ७ ॥
<>अग्नियोगात्तदाग्नेयं ८ भविष्योक्तेर्भविष्यकम् । ९ ।
<>विवर्त्तनात् ब्रह्मणस्तु ब्रह्मवैवर्त्तमुच्यते ॥ १० ॥
<>लिङ्गस्य चरितोक्तत्वात् पुराणं लिङ्गमुच्यते । ११ ।
<>वराहस्य च वाराहं पुराणं द्वादशं मुने ! ॥ १२ ॥
<>यत्र स्कन्दः स्वयं श्रोता वक्ता साक्षात् महेश्वरः ।
[Page3-190-b+ 52]
<>तत्तु स्कान्दं समाख्यातम् १३ वामनस्य तु
<>वामनम् ॥ १४ ॥
<>कौर्म्मं कूर्म्मस्य चरितम् १५ मात्स्यं मत्स्यस्य
<>कीर्त्तितम् । १६ ।
<>गरुडस्तु स्वयं वक्ता यत्तद् गारुडसंज्ञ-
<>कम् ॥ १७ ॥
<>ब्रह्माण्डचरितोक्तत्वात् ब्रह्माण्डं परिकी-
<>र्त्तितम् ॥” १८ ॥
<>पुराभवः वेदः । सृष्ट्यादिप्रतिपादको ग्रन्थः ।
<>यथा, शतपथब्राह्मणे । १४ । ६ । १० । ६ ।
<>“ऋग्वेदो यजुर्व्वेदः सामवेदोऽथर्व्वाङ्गिरस
<>इतिहासः पुराणं विद्या उपनिषदः श्लोकाः
<>सूत्राण्यनुव्याख्यानानि व्याख्यानानि ॥”
<>तथा च बृहदारण्यकोपनिषदि ।
<>“अस्य महतो भूतस्य निश्वसितमेतद् यदृग्वेदो
<>यजुर्व्वेदः सामवेदोऽथर्व्वाङ्गिरस इतिहासः
<>पुराणम् ॥”
<>“इदं वा अग्रेणव किञ्चिदासीदित्यादिकं जगतः
<>प्रागवस्थामुपक्रम्य सर्गप्रतिपादकं वाक्यजातं
<>पुराणम् ।” इति ऋग्वेदोपोद्घाते ॥ * ॥)
<LEND>
