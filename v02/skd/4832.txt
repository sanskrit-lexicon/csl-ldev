<L>4832<pc>1-244<k1>उन्मत्तः<k2>उन्मत्तः
उन्मत्तः¦, त्रि, (उत् + मद् + क्त ।) उन्मादयुक्तः ।
<>वायुकृतचित्तविभ्रमविशिष्टः । पागल इति भाषा ।
<>तत्पर्य्यायः । उन्मादवान् २ । इत्यमरः ॥ तस्यौ-
<>षधम्, यथा, -- गारुडे १९९ अध्यायः ॥ * ॥
<>“कूर्म्ममत्स्याखुमहिषगोशृगालाश्च वानराः ।
<>विडालवर्हिकाकाश्च वराहोलूककुक्कुटाः ॥
<>हंस एषाञ्च विण्मूत्रं मांसं वा रोमशोणितम् ।
<>धूमं दद्याज्ज्वरार्त्तस्य उन्मत्तेभ्यश्च शान्तये ॥
<>एतान्यौषधजातानि धूपितानि महेश्वर ।
<>निहन्ति ज्वरमुन्मादं वृक्षमिन्द्राशनिर्यथा” ॥
<>(“तमात्मनो हतमुपघ्नन्तो देवादयः कुर्व्वन्त्यु-
<>न्मत्तम्” । इति निदानस्थाने सप्तमेऽध्याये ।
<>“देवर्षिपितृगन्धर्व्वैरुन्मत्तस्य च बुद्धिमान् ।
<>वर्जयेदञ्जनादीनि तीक्ष्णानि क्रूरकर्म्म च ॥
<>सर्पिष्पानादि तस्येह मृदुभैषज्यमाचरेत्” ॥
<>इति च चिकित्सास्थाने १४ अध्याये चरकेणोक्तम् ॥
<>अन्यद्विवरणमस्योन्मादशब्दे ज्ञेयम् ॥)
<>तद्वाक्यप्रामाण्यं यथा, -- मलमासतत्त्वे ॥
<>“उन्मत्तानाञ्च या गाथा शिशूनां चेष्टितं च यत् ।
<>स्त्रियो यच्च प्रभाषन्ते नास्ति तत्र व्यतिक्रमः ॥
<>आदौ गच्छति देवेषु पश्चात् गच्छति मानुषान् ।
<>नादेशिता वाग्वदति सत्या ह्येषा सरस्वती” ॥
<LEND>
