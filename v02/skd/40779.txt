<L>40779<pc>5-457<k1>स्पन्दः<k2>स्पन्दः
स्पन्दः¦, पुं, (स्पन्द + घञ् ।) प्रस्फुरणम् । ईषत्-
<>कम्पनम् । यथा, --
<>“चक्षुःस्पन्दं भुजस्पन्दं तथा दुःस्वप्नदर्शनम् ।
<>शत्रूणाञ्च समुत्थानमश्वत्थ शमयाशु मे ।
<>अश्वत्थरूपो भगवान् प्रीयतां मे जनार्द्दनः ॥”
<>इति मलमासतत्त्वम् ॥ * ॥
<>अङ्गविस्फुरणे शुभाशुभफलं यथा, --
<>मनुरुवाच ।
<>“ब्रूहि मे त्वं निमित्तानि अशुभानि शुभानि च ।
<>सर्व्वधर्म्मभृतां श्रेष्ठ ! त्वं हि धर्म्मविदुच्यसे ॥
<>मत्स्य उवाच ।
<>अङ्गदक्षिणभागे तु शस्तं प्रस्फुरणं भवेत् ।
<>अप्रशस्तं यथा वामे पृष्ठस्य हृदयस्य च ॥
<>मनुरुवाच ।
<>अङ्गानां स्पन्दनञ्चैव शुभाशुभविचेष्टितम् ।
<>तन्मे विस्तरतो ब्रूहि येन स्युस्तद्विदो भुवि ॥
<>मत्स्य उवाच ।
<>पृथ्वीलाभो भवेत् मूर्द्ध्नि ललाटे रविनन्दन ! ।
<>स्थानं विवृद्धिमायाति भ्रूनसोः प्रियसङ्गमः ॥
<>भृत्यलब्धिश्चाक्षिदेशे दृगुपान्ते धनागमः ।
<>उत्कण्ठोपगमो मध्ये दृष्टं राजन् ! विचक्षणैः ॥
<>दृग्बन्धने सङ्गरे च जयं शीघ्रमवाप्नुयात् ।
<>योषिल्लाभोऽपाङ्गदेशे श्रवणान्ते प्रिया श्रुतिः ॥
<>नासिकायां प्रीतिसौख्यं प्रियाप्तिरधरोष्ठयोः ।
<>कण्ठे तु भोगलाभः स्यात् भोगवृद्धिरथांसयोः ॥
<>सुहृत्स्नेहश्च बाहुभ्यां हस्ते चैव धनरगमः ।
<>पृष्ठे पराजयो योधे जयो वक्षःस्थले भवेत् ॥
<>कुक्षिभ्यां प्रीतिरुद्दिष्टा स्त्रियाः प्रजननं स्तने ।
<>स्थानभ्रंशो नाभिदेशे अन्त्रे चैव धनागमः ॥
<>जानुसन्धौ परैः सन्धिर्बलवद्भिर्भवेन्नृप ! ।
<>दिशैकदेशनाशोऽथ जङ्घाभ्यां रविनन्दन ! ॥
[Page5-457-c+ 52]
<>उत्तमं स्थानमाप्नोति पद्भ्यां प्रस्फुरणान्नृप ! ।
<>सलाभञ्चाध्वगमनं भवेत् पदतले नृप ! ॥
<>लाञ्छनं पिटकञ्चैव ज्ञेयं प्रस्फुरणं तथा ।
<>विपर्य्ययेन विहितं सर्वं स्त्रीणां विपर्य्ययम् ॥
<>दक्षिणेऽपि प्रशस्तेऽङ्गे प्रशस्तं स्याद्विशेषतः ।
<>अप्रशस्त तथा वामे त्वप्रशस्तं विशेषतः ॥
<>अतोऽन्यथासिद्धिरजल्पनात्तु
<>फलस्य शस्तस्य च निन्दितस्य ।
<>अनिष्टचिह्नीपगमे द्विजानां
<>कार्य्यं सुवर्णेन च तर्पणं स्यात् ॥”
<>इति मात्स्ये यात्रानिमित्तदेहस्पन्दनं नाम
<>२४१ । ३ -- १४ ॥
<LEND>
