<L>21821<pc>3-165<k1>पुण्ड्रकः<k2>पुण्ड्रकः
पुण्ड्रकः¦, पुं, (पुण्ड्र इव प्रतिकृतिः । “इवे प्रति-
<>कृतौ ।” ४ । ३ । ९६ । इति कन् ।) माधवी-
<>लता । इत्यमरः । २ । ४ । ७२ ॥ (पर्य्यायोऽस्य
<>यथा, भावप्रकाशस्य पूर्व्वखण्डे प्रथमे भागे ।
<>“माधवी स्यात्तु वासन्ती पुण्ड्रको मस्तकोऽपिच ।
<>अतिमुक्तो विमुक्तश्च कामुको भ्रमरोत्सवः ॥”)
<>तिलकवृक्षः । (पुण्ड्र + स्वार्थे कन् ।) इक्षुभेदः ।
<>पुँडि आक् इति भाषा । तत्पर्य्यायः । रसालः २
<>इक्षुवाटी ३ योनिः ४ इक्षुयोनिः ५ रसाली ६
<>रसदालिका ७ करङ्कशालिः ८ । अस्य गुणाः ।
<>मधुरत्वम् । शीतलत्वम् । रुचिकारित्वम् । मृदु-
<>त्वम् । पित्तदाहहरत्वम् । वृष्यत्वम् । तेजोबल-
<>विवर्द्धनत्वञ्च । इति राजनिर्घण्टः ॥ (अश्व-
<>शरीरस्थचिह्नविशेषे, पुं, क्ली । यथा, अश्व-
<>वैद्यके । ३ । ७३ -- ८१ ।
<>“अत ऊर्द्ध्वं प्रवक्ष्यामि पुण्ड्राणां लक्षणं शुभम् ।
<>आनुपूर्व्व्या यथादृष्टं मुनिभिस्त्वर्थवेदिभिः ॥
<>शुक्तिशङ्खगदाखड्गपद्मचक्राङ्कुशोपमाः ।
<>शरासनसमाकाराः प्रशस्ताः पुण्ड्रकाः स्मृताः ॥
<>मत्स्यभृङ्गारप्रासादस्रग्वेदीयूपसन्निभाः ।
<>श्रीवृक्षदर्पणाकाराः शुभदाः परिकीर्त्तिताः ॥
<>शिरोललाटवदनं यः पुण्ड्रो व्याप्य तिष्ठति ।
<>स धन्यः पूजितो नित्यमृजुकश्चैव यो भवेत् ॥
<>पर्व्वतेन्दुपताकाभा ये च स्रग्दामसन्निभाः ।
<>ते सर्व्वे पूजिताः पुण्ड्रा धनधान्यफलप्रदाः ॥
<>इति पुण्ड्राः शुभाः प्रोक्ताः पूर्व्वशास्त्रानुसारतः ।
<>अशुभांश्चैव वक्ष्यामि ययायोगं समासतः ॥
<>काककङ्ककबन्धाहिगृध्रगोमायुसन्निभाः ।
<>असिताः पीतका रक्ताः पुण्ड्रका नैव पूजिताः ॥
<>तिर्य्यग्गाश्चैव विच्छिन्नाः शृङ्खलापाशसन्निभाः ।
<>शूलाग्रा वामदेहस्थाः पुण्ड्रका न शुभाः स्मृताः ॥
<>जिह्वाकल्मषरूक्षाणि भस्मवर्णनिभानि च ।
<>पुण्ड्रकाणि न शस्यन्ते भिन्नवर्णानि वाजिनः ॥”
<>पुण्ड्रदेशनृपतिः । यथा, महाभारते । १ । ४ । २४ ।
<>“तथाङ्गवङ्गौ सह पुण्ड्रकेण
<>पाण्ड्यौड्रराजौ च सहान्धकेन ॥”)
<LEND>
