<L>9252<pc>2-218<k1>क्रियायोगः<k2>क्रियायोगः
क्रियायोगः¦, पुं, (क्रियैव योगः योग उपायः ।) देवा-
<>राधनतदालयादिकरणरूपपुण्यक्रिया । यथा, --
<>नारद उवाच ।
<>“क्रियायोगः कथं प्रोक्तस्त्वया मे प्रपितामह ! ।
<>तदहं श्रोतुमिच्छामि फलं चास्य यथातथम् ॥
<>ब्रह्मोवाच ।
<>ज्ञानयोगस्तु योगस्य यस्तु साधनमात्मना ।
[Page2-218-c+ 52]
<>यस्तु वाह्यार्थसंयोगः क्रियायोगः स उच्यते ॥
<>प्रधानं कारणं योगो मुक्तेर्मुनिवरोत्तम ! ।
<>क्रियायोगस्तु योगस्य परमं तात ! साधनम् ॥
<>यदेतद्भवता पृष्टं तदिहैकमनाः शृणु ।
<>यैस्तु देवालयं विष्णोः शुभं दारुमयं कृतम् ॥
<>कारयेन्मृण्मयं वापि शृणु तस्य फलं मुने ! ।
<>अहन्यहनि योगेन यजतो यन्महाफलम् ॥
<>प्राप्नोति तत् फलं विष्णोर्यः कारयति मन्दिरम् ।
<>कुलानां शतमागामि समतीतं तथा शतम् ॥
<>कारयेद्भगवद्धाम नयत्यच्युतमन्दिरम् ।
<>सप्तजन्मकृतं पापं स्वल्पं वा यदि वा बहु ॥
<>विष्णोरालयविन्यासप्रारम्भादेव नश्यति ।
<>पतितं पतमानन्तु तथार्द्धपतितं तथा ॥
<>समुद्धृत्य हरेर्द्धाम द्विगुणं फलमाप्नुयात् ॥
<>“प्रतिमां लक्षणवतीं यः कुर्य्याच्चैव मानवः ॥
<>केशवस्य परं लोकमक्षयं प्रतिपद्यते ।
<>अनुज्ञातो मया राज्ये यमो राजाथ किङ्कराः ॥
<>केवलं ये जगद्धाममनन्तं समुपाश्रिताः ।
<>भवद्भिः परिहार्य्यास्ते तेषां नास्तीह संस्थितिः ॥
<>नमः कृष्णाच्युतानन्त वासुदेवेत्युदीरितम् ।
<>यैर्भावभावितैर्दूतास्ते च त्याज्याः सुदूरतः ॥
<>दानं ददद्भिर्यैरुक्तमच्युतः प्रीयतामिति ।
<>श्रद्धापुरःसरैर्नित्यं ते च त्याज्याः सुदूरतः” ॥
<>इत्याद्ये वह्निपुराणे वैष्णवक्रियायोगे यमानुशासन-
<>नामाध्यायः ॥ तथा च पातञ्जले ।
<>“तपः स्वाध्यायेश्वरप्रणिधानानि क्रियायोगाः” ॥)
<LEND>
