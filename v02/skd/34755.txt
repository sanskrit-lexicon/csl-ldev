<L>34755<pc>5-011<k1>शङ्खः<k2>शङ्खः
शङ्खः¦, पुं, क्ली, (शाम्यति अशुभमस्मादिति । शम +
<>“शमेः खः ।” उणा० १ । १०४ । इति खः ।)
<>समुद्रोद्भवजन्तुविशेषः । शाँख इति भाषा ।
<>तत्पर्य्यायः । कम्बुः २ । इत्यमरः ॥ कम्बोजः ७
<>अब्जः ४ जलजः ५ । इति शब्दरत्नावली ॥
<>अर्णोभवः ६ पावनध्वनिः ७ अन्तःकुटिलः ८
<>महानादः ९ श्वेतः १० पूतः ११ मुखरः १२
<>दीर्घनादः १३ बहुनादः १४ हरिप्रियः १५ ।
<>अस्य गुणाः । कटुरसत्वम् । शीतत्वम् । पुष्ठि-
<>वीर्य्यबलप्रदत्वम् । गुल्मशूलकफश्वासविषदोषना-
<>शित्वञ्च । इति राजनिर्घण्टः ॥ अपि च ।
<>“कम्बुशङ्खनखश्चापि शुक्तिशम्बूककर्कटाः ।
<>जीवा एवंविधाश्चान्ये कोषस्थाः परिकीर्त्तिताः ॥
<>कोषस्था मधुराः स्निग्धाः पित्तवातहरा हिमाः ।
<>वृंहणा बहुवर्च्चस्का वृष्याश्च बलवर्द्धनाः ॥”
<>इति भावप्रकाशः ॥
<>अन्यच्च ।
<>“शङ्खोदधिमलौ शीतौ कषायावतिलेखनौ ।”
<>इति राजवल्लभः ॥ * ॥
<>अस्योत्पत्त्यादिर्यथा ।
<>“अथ शम्भुर्हरेः शूलं जग्राह दानवं प्रति ।
<>ग्रीष्ममध्याह्नमार्त्तण्डशतकरुचमुत्तमम् ॥
<>शूलञ्च भ्रमणं कृत्वा पपात दानवोपरि ।
<>चकार भस्मसात्तञ्च सरथञ्चावलीलया ॥
<>स शिवस्तेन शूलेन दानवस्यास्थिजालकम् ।
<>प्रेम्णा च प्रेरयामास लवणोदे च सादरम् ॥
<>अस्थिभिः शङ्खचूडस्य शङ्खजातिर्ब्बभूव ह ।
<>नानाप्रकाररूपा च शश्वत्पूता सुरार्च्चने ॥
<>प्रशस्तं शङ्खतोयञ्च देवानां प्रीतिदं परम् ।
<>तीर्थतोयस्वरूपञ्च पवित्रं शम्भुना विना ॥
<>शङ्खशब्दो भवेद्यत्र तत्र लक्ष्मीश्च सुस्थिरा ।
<>स स्नातः सर्व्वतीर्थेषु यः स्नातः शङ्खवारिणा ॥
<>शङ्खे हरेरधिष्ठानं यतः शङ्खस्ततो हरिः ।
<>तत्रैव सततं लक्ष्मीर्द्दूरीभूतममङ्गलम् ॥
<>स्त्रीणाञ्च शङ्खध्वनिभिः शूद्रानाञ्च विशेषतः ।
<>भीता रुष्टा याति लक्ष्मीः स्थलमन्यत् स्थला-
<>त्ततः ॥”
<>इति ब्रह्मवैवर्त्ते प्रकृतिखण्डे १८ अध्यायः ॥ * ॥
<>अथ शङ्खमाहात्म्यम् ।
<>ब्रह्मोवाच ।
<>“शृणु शङ्खस्य माहात्म्यं सर्व्वपापहरं शुभम् ॥
<>कपिला क्षीरमादाय शङ्खे कृत्वा जनार्द्दनम् ।
[Page5-011-b+ 52]
<>यज्ञायुतसहस्रस्य स्नापयित्वा लभेत् फलम् ॥
<>पयस्विन्याः शुभं क्षीरं शङ्खे कृत्वा तु नारद ।
<>यः स्नापयति देवेशं स गच्छेद्ब्रह्मणः पदम् ॥
<>क्षिप्त्वा गङ्गोदकं शङ्खे यः स्नापयति माधवम् ।
<>नमो नारायणेत्युक्त्वा मुच्यते योनिसङ्कटात् ॥
<>शङ्खलग्नन्तु यत्तोयं भ्रमितं केशवोपरि ।
<>निःक्षिपेन्मूर्द्ध्नि सततं गङ्गास्नानेन तस्य किम् ॥
<>कृत्वा पादोदकं शङ्खे वैष्णवाय प्रयच्छति ।
<>तिलमिश्रं तुलस्या च चान्द्रायणफलं लभेत् ॥
<>नदीतडागजं वारि वापीकूपह्रदोद्भवम् ।
<>गाङ्गेयं तद्भवेत् सर्व्वं कृतं शङ्खे हरिप्रिय ॥
<>गृहीत्वा विष्णुपादाम्बु शङ्खे कृत्वा च वैष्णवः ।
<>यो वहेत् शिरसा नित्यं स मुने तापसोत्तमः ॥
<>त्रैलोक्ये यानि तीर्थानि वासूदेवाज्ञया मुने ।
<>शङ्खं तान्यधितिष्ठन्ति तस्मात् शङ्खं सदार्च्चयेत् ॥
<>त्वं पुरा सागरोत्पन्नो विष्णुना विधृतः करे ।
<>नमितः सर्व्वदेवैश्च पाञ्चजन्य नमोऽस्तु ते ॥
<>पुरतो वासुदेवस्य सपुष्पफलचन्दनैः ।
<>शङ्खः समर्च्चितो येन तस्य लक्ष्मीर्न दुर्लभा ॥
<>दर्शनेनापि शङ्खस्य किमु तस्यार्च्चनेन च ।
<>विलयं यान्ति पापानि हिमः सूर्य्योदये यथा ॥
<>गर्भा देवारिनारीणां विनश्यन्ति सहस्रधा ।
<>तव नादेन पाताले पाञ्चजन्य नमोऽस्तु ते ॥
<>तीर्थोदकं हरेर्मूर्द्ध्नि भ्रामयेत् शङ्खसंस्थितम् ।
<>ददाति मुक्तिं देवेशः क्षीरसागरजाप्रियः ॥
<>यमदूताश्च कुष्माण्डपिशाचोरगराक्षसाः ।
<>दृष्ट्वा शङ्खोदकं मूर्द्ध्नि भीता यान्ति दिशो दश ॥
<>नित्ये नैमित्तिके काम्ये स्नानार्च्चनविलेपने ।
<>शङ्खं समर्च्चयति यः श्वेतद्बीपे वसेद्धि सः ॥”
<>इति पाद्मोत्तरखण्डे १२९ अध्यायः ॥ * ॥
<>अथ दक्षिणावर्त्तशङ्खमाहात्म्यम् ।
<>“दक्षिणावर्त्तशङ्खेन गत्वा प्राक्श्रोतसं नदीम् ।
<>कृत्वाभिषेकं विधिवत् ततः पापैः प्रमुच्यते ॥
<>दक्षिणावर्त्तशङ्खेन तिलमिश्रोदकेन तु ।
<>उदके नाभिमात्रे तु यः कुर्य्यादभिषेचनम् ॥
<>प्राक्श्रोतस्यां तु वै नद्यां नरस्तत्राम्भसाप्लुतः ।
<>यावज्जीवकृतं पाषं तत्क्षणादेव नश्यति ॥
<>दक्षिणावर्त्तशङ्खेन पात्रशोधं धरे स्थितम् ।
<>उदकं यः प्रतीच्छेत शिरसा हृष्टमानसः ॥
<>तस्य जन्मकृतं पापं तत्क्षणादेव नश्यति ।
<>न शङ्खेन पिबेत्तोयं न हन्यान्मत्स्यशूकरौ ॥”
<>इति वाराद्वे प्रबोधनीमाहात्म्याध्यायः ॥ * ॥
<>दक्षिणावर्त्तशङ्खतोयेन विष्णुपूजाफलं यथा ।
<>स्कान्दे ।
<>“दक्षिणावर्त्तशङ्खस्य तोयेन योऽर्च्चयेद्धरिम् ।
<>सप्तजन्मकृतं पापं तत्क्षणादेव नश्यति ॥”
<>इत्याह्निकाचारतत्त्वम् ॥
<>स च शङ्खः रत्नविशेषः । तल्लक्षणादि यथा, --
<>“क्षीरोदकूलेऽपि सुराष्ट्रदेशे
<>तदन्यतोऽपि प्रभवन्ति शङ्खाः ।
<>अरुष्कवर्णाः शशिशुभ्रभासः
<>सुसूक्ष्मवक्त्रा गुरवो महान्तः ॥
[Page5-011-c+ 52]
<>ते वामदक्षिणावर्त्तभेदेन द्विविधा मताः ।
<>दक्षिणावर्त्तशङ्खस्तु कुर्य्यादायुर्यशो धनम् ॥
<>तेनैव शिरसा यस्तु श्रद्दधानः प्रतीच्छति ।
<>वारि हित्वा स पापानि पुण्यमाप्नोति मानवः ॥
<>वृत्तत्वं स्निग्धताच्छत्वं शङ्खस्येति गुणत्रयम् ।
<>आवर्त्तभङ्गदोषो हि हेमयोगाद्बिनश्यति ॥
<>ब्रह्मादिजातिभेदेन स पुनस्तु चतुर्व्विधः ॥” * ॥
<>इति युक्तिकल्पतरुः ॥
<>श्रीकृष्णार्ज्जुनादिशङ्खनामानि यथा, --
<>“पाञ्चजन्यं हृषीकेशो देवदत्तं धनञ्जयः ।
<>पौण्ड्रं दध्मौ महाशङ्खं भीमकर्म्मा वृकोदरः ॥
<>अनन्तविजयं राजा कुन्तीपुत्त्रो युधिष्ठिरः ।
<>नकुलः सहदेवश्च सुघोषमणिपुष्पकौ ॥”
<>इति श्रीभगवद्गीतायाम् १ अध्यायः ॥
<>अयन्तु रणवाद्यविशेषः । यथा, --
<>“भक्ततूर्य्यं गन्धतूर्य्यं रणतूर्य्यं महास्वनः ।
<>संग्रामपटहः शङ्खस्तथा चाभयडिण्डिमः ॥
<>महाद्बन्द्वो नृपाभीरुर्भीरुः कोलाहलोऽपि च ।
<>युद्धवादस्य पर्य्यायश्चान्ये भेदाः शलादयः ॥”
<>इति शब्दरत्नावली ॥
<>ललाटास्थि । (यथा, सुश्रुते । १ । ५ ।
<>“तत्र भ्रूगण्डशङ्खललाटाक्षिपुटौष्ठदन्तवेष्टकक्षा-
<>कुक्षिवङ्खणेषु तिर्य्यक्छेद उक्तः ॥”) कुवेरस्य
<>निधिविशेषः । (यथा, महाभारते । २ । १० ।
<>३६ ।
<>“निधिप्रवरमुख्यौ च शङ्खपद्मौ धनेश्वरौ ॥”
<>यथा च मार्कण्डेये । ६८ । ४२ -- ४५ ।
<>“रजस्तमोमयश्चान्यः शङ्खसंज्ञो हि यो निधिः ।
<>तेनापि नीयते विप्र तद्गुनित्वं निधीश्वरः ॥
<>एकस्यैव भवत्येष नरं नान्यमुपैति च ।
<>यस्य शङ्खो निधिस्तस्य स्वरूपं क्रौष्टुके शृणु ॥
<>एक एवात्मना सृष्टमन्नं भुङक्ते तथाम्बरम् ।
<>कदन्नभुक् परिजनो न च शोभनवस्त्रधृक् ॥
<>न ददाति सुहृद्भार्य्या भ्रातृपुत्त्रस्नुषादिषु ।
<>स्वपोषणपरः शङ्खी नरो भवति सर्व्वदा ॥”)
<>नखीनामगन्धद्रव्यम् । इत्यमरमेदिनीकारौ ॥
<>(यथा, सुश्रुते । ६ । १७ ।
<>“मनःशिला त्र्यूषणशङ्खमाक्षिकैः
<>ससिन्धुकासीसरसाञ्जनैः क्रियाः ॥”)
<>कर्णसमीपास्थि । इति राजनिर्घण्टः ॥ (यथा,
<>याज्ञवल्क्ये । ३ । ९६ ।
<>“कर्णौ शङ्खौ भ्रुवौ दण्डवेष्टावोष्ठौ ककुन्दरे ॥”)
<>अष्टनागनायकान्तर्गतनागविशेषः । (यथा,
<>मनसापूजापद्धतौ ।
<>“अनन्तो वासुकिः पद्मो महापद्मस्तु तक्षकः ।
<>कुलीरः कर्कटः शङ्खो ह्यष्टौ नागाः प्रकी-
<>र्त्तिताः ॥”)
<>हस्तिदन्तमध्यम् । इति त्रिकाण्डशेषः ॥ दश-
<>निखर्व्वसंख्या । लक्षकोटिरिति यावत् । यथा,
<>“एकं दशशतञ्चैव सहस्रमयुतं तथा ।
<>लक्षञ्च नियुतं चैव कोटिरर्व्वुदमेव च ॥
<>वृन्दः खर्व्वो निखर्व्वश्च शङ्खपद्मौ च सागरः ।
[Page5-012-a+ 52]
<>अन्त्यं मध्यं परार्द्धञ्च दशवृद्ध्या यथाक्रमम् ॥”
<>इति भरतधृतब्रह्माण्डपुराणवचनम् ॥ * ॥
<>धर्म्मशास्त्रप्रयोजकमुनिविशेषः । यथा, --
<>“मन्वत्रिविष्णुहारीतयाज्ञवल्क्योशनोऽङ्गिराः ।
<>यमापस्तम्बसम्बर्त्ताः कात्यायनबृहस्पती ॥
<>पराशरव्यासशङ्खलिखिता दक्षगोतमौ ।
<>शातातपो वशिष्ठश्च धर्म्मशास्त्रप्रयोजकाः ॥”
<>इति याज्ञवल्क्यवचनम् ॥
<LEND>
