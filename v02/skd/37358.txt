<L>37358<pc>5-211<k1>सङ्कल्पः<k2>सङ्कल्पः
सङ्कल्पः¦, पुं, (सं + कृप + भावे घञ् । गुणे कृते
<>रस्य लः ।) कर्म्मणो मानसम् । इत्यमरः ॥
<>“सङ्कल्प उक्तो हारीतेन । यथा । मनसा सङ्कल्प-
<>यति वाचा अभिलपति कर्म्मणा चोपपादयति
<>इति । भविष्यपुराणवचनेन च ।
<>‘सङ्कल्पेन विना राजन् यत्किञ्चित् कुरुते नरः ।
<>फलञ्चाल्पाल्पकं तस्य धर्म्मस्याद्धक्षयो भवेत् ॥’
<>इति । ब्रह्मपुराणेनापि ।
<>‘आशास्य च शुभं कार्य्यमुद्दिश्य च मनोगतम्’ ।
<>इत्यगस्त्यपूजने उक्तम् । मनोगतं शुभं फलं
<>आशास्य मनसा सङ्कल्प्य उद्दिश्य वाचा अभि-
<>लप्य कार्य्यं कर्म्मणा उपपाद्यम् । भविष्ये ।
<>‘शुक्तिशङ्खाश्महस्तैश्च कांस्यरूप्यादिभिस्तया ।
<>सङ्कल्पो नैव कर्त्तव्यो मृण्मयेन कदाचन ॥
<>गृहीत्वौडुम्बरं पात्रं वारिपूर्णं गुणान्वितम् ।
<>दर्भत्रय साग्रमूलं फलपुष्पतिलान्वितम् ॥
<>जलाशयारामकूपे सङ्कल्पे पूर्वदिङ्मुखः ।
<>साधारणे चोत्तरास्य ऐशान्यां निक्षिपेज्जलम् ॥’
<>अत्र केवलहस्तनिषेधस्तु पात्रान्तरसद्भाव-
<>विषयः । शङ्खादिसाहचर्य्यात् एकहस्तपरो वा ।
<>“गृहीत्वौडुम्बरं पात्रं वारिपूर्णमुदङ्मुखः ।
<>उपवासन्तु गृह्णीयाद् यद्वा वार्य्येव धारयेत् ॥”
<>इति वराहपुराणदर्शनात् ।” इति तिथ्यादि-
<>तत्त्वम् ॥ * ॥ सङ्कल्पश्च भावे मयैतर्त् कर्त्तव्य-
<>मेव निषधे तु मयैतन्न कर्त्तव्यमिति ज्ञानविशेषः ।
<>व्रतादीनां सङ्कल्पसम्भवत्वं यथा, --
<>“सङ्कल्पमूलः कामो वै यज्ञाः सङ्कल्पसम्भवाः ।
<>व्रता नियमधर्म्माश्च सर्वे सङ्कल्पजाः स्मृताः ॥”
<>इत्येकादशोतत्त्वम् ॥
<>तद्वाक्यरचना यथा, --
<>“श्रीपद पूर्वमुच्चार्य्य ततो विष्णुपदं वदेत् ।
<>ओँ तत् सदित्युच्चार्य्य नाम गोत्रं ततो वदेत् ॥
<>तत इष्टप्रोतिकामो मूलबीजं समुन्नयेत् ।
<>ततोऽस्याञ्च वरारोहे गङ्गास्नानमहं ततः ॥
<>करिष्ये इति सङ्कल्प्य शिरःस्नानं समाचरेत् ।
<>त्रिः स्नात्वा चञ्चलापाङ्गि ! इति -- वाक्यं सुरा-
<>च्चिते ! ॥
[Page5-212-a+ 52]
<>अद्येत्याद्यस्य चार्वङ्गि ! रहस्यं प्रवदामि ते ॥”
<>इति कामधेनुतन्त्रे ३२ पटलः ॥ * ॥
<>अपि च । अथ सङ्कल्पविधानम् ।
<>“असङ्कल्पितमर्त्यो यन्न्यूनाधिकमथापि वा ।
<>न सम्यक्फलभाग्भूयात्तस्मान्नियममाचरेत् ॥
<>ताम्रपात्रं सदूवञ्च सतिलं जलपूरितम् ।
<>सकुशञ्च फलैर्द्देवि ! गृहीत्वाचम्य कल्पतः ॥
<>अभ्यर्च्च्य च शिरःपद्मे श्रीगुरुं करुणामयम् ।
<>यक्षेशवदनो वापि देवेन्द्रवदनोऽपि वा ॥
<>मासं पक्षं तिथिञ्चैव देवपर्व्वादिकन्तथा ।
<>आद्यन्तकालञ्च तथा गोत्रं नाम च कामिनाम्
<>क्रियाह्वयं करिष्येऽन्तमेवं समुतसृजेत् पयः ॥”
<>इति योगिनीतन्त्रे प्रथमखण्डीयः २ पटलः ॥ * ॥
<>अन्यच्च । शिवपूजायां मानससङ्कल्पो यथा, --
<>“ततस्तु परमेशानि ! कृत्वा सङ्कल्पमानसम् ।
<>यथापूर्व्वं महादेवि ! ब्रह्माण्डस्थितिमानसः ॥
<>तथा भवतु सर्व्वाङ्गं इति सङ्कल्प्य मानसः ।
<>न गोत्रं मम देवेशि ! न नाम परमेश्वरि ॥
<>न माता परमेशानि न पिता मम कामिनि ।
<>तस्मिन् काले महेशानि मम सर्वं न हि प्रिये ॥
<>न वारं न तिथिं देवि तस्मिन् काले शुचिस्मिते
<>न काष्ठां न कलां देवि तस्मिन् काले वरानने
<>न दिवा परमेशानि न रात्रिं परमेश्वरि ।
<>अतएव महेशानि सङ्कल्पं मानसं स्मृतम् ॥
<>मानसं यदि आयाति तदा स्थानेन किं प्रिये ।
<>सङ्कल्पं मानसं देवि चतुव्वर्गप्रदायकम् ॥
<>स्थूलं हि परमेशानि सङ्कल्पं व्यर्थमुच्यते ॥
<>सङ्कल्पेन विना देवि यत्किञ्चित् कृतवान्सुधीः
<>तदुक्तं परमेशानि तत् सर्व्वं मानसं परम् ॥
<>यदुक्तं परमेशानि मुनिना क्षुद्रबुद्धिना ।
<>तत् सर्व्वं परमेशानि व्यर्थं भवति पार्व्वति ।
<>इति सङ्कल्पमाचर्य्य जीवन्यासं समाचरेत् ॥”
<>इति लिङ्गार्च्चनतन्त्रे ५ पटलः ॥
<LEND>
