<L>33062<pc>4-420<k1>विरेचनं<k2>विरेचनं
विरेचनं¦, क्ली, (वि + रिच + ल्युट् ।) विरेकः ।
<>इति शब्दरत्नावली ॥ तत्कारकौषधं यथा, --
<>“हरीतकी समगुडा मधुना सह पेषिता ।
<>विरेचनकरी रुद्र भवतीति न संशयः ॥
<>त्रिफला चित्रकं चित्रं तथा कटुकरोहिणी ।
<>ऊरुस्तम्भहरो ह्येष उत्तमन्तु विरेचनम् ॥”
<>अपि च ।
<>“त्रिफला वदरं द्राक्षा पिप्पली च विरेचकृत् ।
<>हरीतकी सोष्णनीरा लवणञ्च विरेचकृत् ॥”
<>इति गारुडे १८७ । १९९ अध्यायौ ॥ * ॥
<>अन्यच्च । अथ विरेचनविधिः ।
<>“स्निग्धस्विन्नाय वान्ताय दद्यात् सम्यग्विरेचनम् ।
<>अवान्तस्य त्वधःस्रस्तो ग्रहणीं छादयेत् कफः ॥
<>मन्दाग्निगौरवं कुर्य्याज्जनयेद्वा प्रवाहिकाम् ।
<>अथवा पाचनैरामं वलासं परिपाचयेत् ।
<>अन्यदात्ययिके कार्य्ये शोधनं शीलयेद्बुधः ॥”
<>आत्ययिके प्राणसङ्कटे ।
<>“पित्ते विरेचनं युञ्यादामोद्भूते गदे तथा ।
<>उदरे च तथाध्माने कोष्ठशुद्धौ विशेषतः ॥
<>दोषाः कदाचित् कुप्यन्ति जिता लङ्घनपाचनैः ।
<>शोधनैः शोधिता ये तु न तेषां पुनरुद्भवः ॥
<>बालो वृद्धो भृशं स्निग्धः क्षतक्षीणो भयान्वितः ।
<>श्रान्तस्तृषार्त्तः स्थूलश्च गर्भिणी च नवज्वरी ॥
[Page4-421-a+ 52]
<>अधोगरक्तपित्ती च न विरेच्या विजानता ।
<>नवप्रसूता नारी च मन्दाग्निश्च मदात्ययी ॥
<>शल्यार्दितश्च रूक्षश्च न विरेच्या विजानता ।
<>जीर्णज्वरी गरव्याप्तो वातरक्ती भगन्दरी ॥
<>अर्शःपाण्डूदरग्रन्थिहृद्रोगारुचिपीडिताः ।
<>योनिरोगप्रमेहार्त्तगुल्मप्लीहव्रणार्द्दिताः ॥
<>विद्रधिच्छर्द्दिविस्फोटविसूचीकुष्ठसंयुताः ।
<>कर्णनासाशिरोवक्त्रगुदमेढ्रामयान्विताः ॥
<>प्लीहशोथाक्षिरोगार्त्ताः कृमिक्षारानलार्द्दिताः ।
<>शूलिनो मूत्रघातार्त्ता विरेकार्हा नरा मताः ॥
<>बहुपित्तो मृदुः प्रोक्तो बहुश्लेष्मा च मध्यमः ।
<>बहुवातः क्रूरकोष्ठो दुर्व्विरेच्यः स कथ्यते ॥
<>मृद्वी मात्रा मृदौ कोष्ठे मध्यकोष्ठे च मध्यमा ।
<>क्रूरे तीक्ष्णा मता द्रव्यैर्मृदुमध्यामतीक्ष्णकैः ॥
<>मृदुर्द्राक्षापयश्चञ्चुतैलैरपि विरिच्यते ।
<>मध्यमस्त्रिवृतातिक्ताराजवृक्षैर्व्विरिच्यते ।
<>क्रूरः स्रुक्पयसा हेमक्षीरीदन्तीफलादिभिः ॥”
<>चञ्चुतैलमेरण्डतैलम् । राजवृक्षः धनवहेरा ।
<>हेमक्षीरी चोकम् । दन्तीफलं बृहद्दन्तीफलं
<>जयपाल इति प्रसिद्धम् ।
<>“मात्रोत्तमा विरेकस्य त्रिंशद्वेगैः कफात्मिका ।
<>वेगैर्व्विंशतिभिर्म्मध्या हीनोक्ता दशवेगिका ॥
<>द्विपलं श्रेष्ठमाख्यातं मध्यमञ्च पलं भवेत् ।
<>पलार्द्धञ्च कषायाणां कनीयस्तु विरेचनम् ॥
<>कल्कमोदकचूर्णानां कर्षमध्वाज्यलेहतः ।
<>कर्षद्वयं पलं वापि वयोरोगाद्यपेक्षया ॥
<>पित्तोत्तरे त्रिवृच्चूर्णं द्राक्षाक्वाथादिभिः पिबेत् ।
<>त्रिफलाक्वाथगोमूत्रैः पिबेत् व्योषं कफार्द्दितः ॥
<>त्रिवृत्सैन्धवशुण्ठीनां चूर्णमम्लैः पिबेन्नरः ।
<>वातार्द्दितो विरेकाय जाङ्गलानां रसेन वा ॥
<>एरण्डतैलं त्रिफलाक्वाथेन द्बिगुणेन वा ।
<>युक्तं पीतं पयोभिर्व्वा न चिरेण विरिच्यते ॥”
<>शीघ्रमेव विरिच्यत इत्यर्थः ।
<>“त्रिवृता कोटजं बीजं पिप्पली विश्वभेषजम् ।
<>समृद्वीकारसं क्षौद्रं वर्षाकाले विरेचनम् ॥
<>त्रिवृद्दुरालभामुस्तशर्करोदीच्यचन्दनम् ।
<>द्राक्षाम्बुना सपुष्पाह्वं शीतलं च घनात्यये ॥”
<>उदीच्यं बाला । घनात्यये शरदि ।
<>“पिप्पली नागरं सिन्धुश्यामात्रिवृतषा सह ।
<>लिह्यात् क्षौद्रेण शिशिरे वसन्ते च विरे-
<>चनम् ॥”
<>श्यामा कृष्णसाउ ।
<>“त्रिवृता शर्करातुल्या ग्रीष्मकाले विरेचनम् ।
<>अभया मरिचं शुण्ठीविडङ्गामलकानि च ॥
<>पिप्पली पिप्पलीमूलं त्वक्पत्रं मुस्तमेव च ।
<>एतानि समभागानि दन्ती तु द्विगुणा भवेत् ॥
<>त्रिवृताष्टगुणा ज्ञेया षड्गुणा वात्र शर्करा ।
<>मधुना मोदकान् कृत्वा कर्षमात्रान् प्रमाणतः ॥
<>एकैकं भक्षयेत् प्रातः शीतञ्चानुपिबेज्जलम् ॥
<>तावद्विरिच्यते जन्तुर्यावदुष्णं न सेवते ।
<>पानाहारविहारेषु भवेन्निर्यन्त्रणः सदा ॥
<>विषमज्वरमन्दाग्निपाण्डुकासभगन्दरान् ।
[Page4-421-b+ 52]
<>दुर्नामकुष्ठयक्ष्मार्शोगलगण्डोदरभ्रमान् ॥
<>विदाहप्लीहमेहांश्च यक्ष्माणं नयनामयान् ।
<>वातरोगांस्तथाध्मानं मूत्रकृच्छ्राणिचाश्मरीम् ॥
<>पृष्ठपार्श्वोरुजघनजङ्घोदररुजं जयेत् ।
<>सततं शीलनादेषां पलितानि प्रणाशयेत् ।
<>अभया मोदका ह्येते रसायनवराः स्मृताः ॥”
<>अभयामोदको रसायनः ॥ * ॥
<>“पीत्वा विरेचनं शीतजलैः संसिच्य चक्षुषी ।
<>सुगन्धि किञ्चिदाघ्राय ताम्बूलं शीलयेद्वरम् ॥
<>निर्व्वातस्थो न वेगांश्च धारयेन्न शयीत च ।
<>शीताम्बु न स्पृशेत् क्वापि कोष्णनीरं पिबेन्मुहुः ॥
<>बलासौषधपित्तानि वायुर्वान्ते यथा व्रजेत् ।
<>रेकात्तथा मलं पित्तं भेषजं च कफो व्रजेत् ॥
<>दुर्विरिक्तस्य नाभेस्तु स्तब्धता कुक्षिशूलरुक् ।
<>पुरीषवातसङ्गश्च कण्डूमण्डलगौरवम् ॥
<>विदाहोऽरुचिराध्मानं भ्रमश्छर्दिश्च जायते ।
<>तं पुनः पाचनैः स्नेहैः पक्त्वा संस्निह्य रेचयेत् ॥
<>तेनास्योपद्रवा यान्ति दीप्ताग्निर्लघुता भवेत् ।
<>विरेकस्यातियोगेन मूर्च्छा भ्रंशो गुदस्य च ॥
<>शूलं कफातियोगः स्यान्मांसधारणसन्निभम् ।
<>मेदोनिभं जलाभासं रक्तञ्चापि विरिच्यते ॥
<>तस्य शीताम्बुभिः सिक्त्वा शरीरं तण्डुलाम्बुभिः ।
<>मधुमिश्रैस्तथा शीतैः कारयेद्वमनं मृदु ॥
<>सहकारत्वचः कल्को दध्ना सौवीरकेण वा ।
<>पिष्टो नाभिप्रलेपेन हन्त्यतीसारमुल्वणम् ॥
<>सौवीरन्तु यवैरामैः पक्वैर्व्वा निस्तुषीकृतम् ॥”
<>सौवीरं सन्धानम् ।
<>“आजं क्षीरं रसञ्चापि वैष्किरं हारिणं तथा ॥
<>शालिभिः षष्टिकैस्तुल्यं मसूरैर्व्वापि भोजयेत् ।
<>वर्त्तिकालावविकिरकपिञ्जलकतित्तिराः ॥
<>चकोरक्रकराद्याश्च विष्किराः समुदाहृताः ।
<>कपिञ्जल इति ख्यातो लोके कपिशतित्तिरः ॥”
<>क्रकरः कएर इति लोके । हरिणस्ताम्रवर्ण-
<>मृगः ।
<>“शीतैः संग्राहिभिर्द्रव्यैः कुर्य्यात् संग्रहणं
<>भिषक् ।
<>लाघवे मनसन्तुष्टावनुलोमं गतेऽनिले ॥
<>सुविरिक्तं नरं ज्ञात्वा पाचनं पाययेन्निशि ।
<>इन्द्रियाणां बलं बुद्धेः प्रसादो वह्निदीप्तता ॥
<>धातुस्थैर्य्यं वयःस्थैर्य्यं भवेद्रेचनसेवनात् ।
<>प्रवातसेवां शीताम्बु स्नेहाभ्यङ्गमजीर्णताम् ॥
<>व्यवायं मैथुनं चैव न सेवेत विरेचितः ।
<>शालिषष्टिकमुद्गाद्यैर्यवागूं भोजयेत् कृताम् ॥
<>जङ्घालविष्किराणां वा रसैः शाल्योदनं हितम् ।
<>हरिणैणकुरङ्गर्त्यवातायुमृगमातृकाः ।
<>राजीवः पृषतश्चैव जङ्घाला सरभादयः ॥”
<>इति भावप्रकाशः ॥
<LEND>
