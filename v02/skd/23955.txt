<L>23955<pc>3-392<k1>बधूः<k2>ब(व)धूः
ब(व)धूः¦, स्त्री, (बध्नाति प्रेम्णा या । बन्ध + ऊः
<>नलोपश्च । अन्तःस्थवादौ तु वहति संसारभारं
<>उह्यते भर्त्त्रादिभिरिति वा । वह + “वहेर्धश्च ।”
<>उणा० १ । ८५ । इति ऊः धश्चान्तादेशः ।)
<>नारी । स्नुषा । पृक्का । इत्यमरः । ३ । ३ । १०१,
<>२ । ४ । १३३ ॥ (अस्याः पर्य्यायो यथा, --
<>“पृक्का स्याद्ब्राह्मणी देवी मरुन्माला लता
<>लघुः ।
<>समुद्रान्ता बधूः कोटिवर्षालङ्कापिकेत्यपि ॥”
<>इति भावप्रकाशस्य पूर्व्वखण्डे १ भागे ॥)
<>शारिवौषधिः । शटी । (अस्याः पर्य्यायो यथा,
<>“शटी पलाशी षड्ग्रन्था सुव्रता गन्धमूलिका ।
<>गन्धारिका गन्धबधूर्बधूः पृथुपलाशिका ॥”
<>इति भावप्रकाशस्य पूर्व्वखण्डे प्रथमे भागे ॥)
<>नवोढा । (यथा, रघुः । ७ । ४ ।
<>“वरः स बध्वा सह राजमार्गं
<>प्राप ध्वजच्छायनिवारितोष्णम् ॥”)
<>भार्य्या । इति मेदिनी । धे, १४ ॥ भरतेन
<>अमरकोषटीकायां पवर्गीयबकारादिबन्धधातुना
<>निष्पादितोऽयम् । मेदिनीकारेण तु अन्तःस्थ-
<>वकारादिशब्दमध्ये संगृहीतः ॥ अथ नवबध्वा
<>द्विरागमनयात्रा । तत्राष्टमदशमद्बादशषष्ठचतुर्थ-
<>वर्षाणि निषिद्धानि । मासाः मार्गशीर्षफाल्गुन-
<>वैशाखा विहिताः । पक्षः शुक्लः । पुष्यस्वाती
<>हस्ताधनिष्ठोत्तराषाढोत्तरफल्गुन्युत्तरभाद्रपद्-
<>रेवतीमृगशिरोरोहिणीपुनर्व्वसुपूर्व्वाषाढा ए-
<>तानि नक्षत्राणि विहितानि । सोमबुधबृह-
<>स्पतिशुक्राणां वाराः विहिताः । तिथयो यात्रा-
<>प्रकरणोक्ताः । चन्द्रताराशुद्धौ कालशुद्धौ त्र्यह-
<>स्पर्शवारवेलादिक्शूलादीन् परित्यज्य कर्त्तव्या ।
<>इति ज्योतिषम् ॥
<>“वृत्ते पाणिग्रहे गेहात् पितुः पतिगृहं प्रति ।
<>पुनरागमनं बध्वास्तद्द्विरागमनं विदुः ॥
<>विवाहमासि प्रथमं बध्वा नागमनं यदि ।
<>तदा सर्व्वमिदं चिन्त्यं युग्माद्यब्दं विचक्षणैः ॥
<>भुक्त्वा पितृगृहे नारी भुङ्क्ते स्वामिगृहे
<>यदि ।
<>दौर्भाग्यं जायते तस्याः शपन्ति कुलनायिकाः ॥”
<>इति ज्योतिस्तत्त्वम् ॥
<LEND>
