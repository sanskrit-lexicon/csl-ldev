<L>36387<pc>5-139<k1>शोथः<k2>शोथः
शोथः¦, पुं, (शवतीति । शु गतौ + बाहुलकात्
<>थन् । इत्युणादिवृत्तौ उज्ज्वलः । २ । ४ ।)
<>रोगविशेषः । तत्पर्य्यायः । शोफः २ श्वयथुः ३ ।
<>इत्यमरः ॥ शोथकः ४ । इति शब्दरत्नावली ॥
<>अथ शोथाधिकारः । तत्र शोथस्य विप्रकृष्टं
<>निदानमाह ।
<>“शुद्ध्यामयाभक्तकृशाबलानां
<>क्षाराम्लतीक्ष्णोष्णगुरूपसेवा ।
<>दध्याममृच्छाकविरोधिपिष्ट-
<>गरोपसृष्टान्ननिषेवणञ्च ॥
<>अर्शांस्यचेष्टा वपुषो ह्यशुद्धि-
<>र्मर्म्मोपघातो विषमा प्रसूतिः ।
<>मिथ्योपचारः प्रतिकर्म्मणाञ्च
<>निजस्य हेतुः श्वयथोः प्रदिष्टा ॥”
<>शुद्धिर्वमनविरेकादि । आमयाः पाण्डुरोगा-
<>दयः । अभक्तं अभोजनम् । आमः अपक्वो
<>भुक्तस्य रसः । पिष्टगरोपसृष्टान्नं पिष्टो यो
<>गरः संयोगजं विषं तेन उपसृष्टमन्नम् । वपुषो
<>ह्यशुद्धिः शोधनार्हस्य वपुषोऽशोधनम् । मर्मोप-
<>घातः दोषकृत एव ज्ञेयः । बाह्यहेतुकृतस्तु
<>मर्मोपघातः आगन्तुजशोथहेतुरेव । विषमा
<>प्रसूतिः आमगर्भपतनादिना । प्रतिकर्म्मणां
<>वमनादीनां पञ्चकर्म्मणाम् । मिथ्योपचारः
<>असम्यक्करणम् । श्वयथोः शोथस्य । निजस्य
<>आत्मीयस्य । सन्निकृष्टस्य हेतोर्वातादेः । हेतुः
<>रूक्षोष्णमधुरादि ॥ * ॥ सन्निकृष्टनिदानमाह ।
<>“दोषैः पुथक् द्वयैः सर्व्वैरभिघाताद्विषादपि ।
<>सर्व्वो हेतुविशेषैस्तु रूपभेदो नवात्मकः ॥” * ॥
<>संप्राप्तिपूर्व्वकं सामान्यं लक्षणमाह ।
<>“रक्तपित्तकफान् वायुर्दुष्टो दुष्टान् वहिःशिराः
<>नीत्वा रुद्धगतिस्तैर्हि कुर्य्यात् त्वङ्मांससंश्रयम्
<>उत्सेधं संहतं शोथं तमाहुर्निचयादतः ॥
<>सगौरवं स्यादनवस्थितत्वं
<>सोत्सेधमुष्माथ शिराततत्वम् ।
<>सलोमहर्षञ्च विवर्णता च
<>सामान्यलिङ्गं श्वयथोः प्रदिष्टम् ॥”
<>उत्सेधः उन्नतत्वं किं विशिष्टमुत्सेधं अतः
<>पूर्व्वोक्तान्निचयात् रक्तपित्तकफवातानां समु-
<>दायात् । संहतं घनम् । तमुत्सेधं शोथमाहु-
<>रित्यन्वयः ॥ * ॥ तस्य शोथस्य किं स्यादित्या-
[Page5-140-a+ 52]
<>काङ्क्षयामाह । अनवस्थितत्वं स्यादनियता
<>स्थितिः स्यादित्यर्थः । चिकित्साव्यतिरेकेणापि
<>निवृत्तेः । तच्चानवस्थितत्वं सगौरवं स्यात् ।
<>गौरवमप्यनवस्थितं स्यात् । अथ च सोत्सेधं
<>स्यात् । उन्नतत्वमप्यनवस्थितं स्यादित्यर्थः ॥ * ॥
<>वातिकं शोथमाह ।
<>“चरस्तनुस्त्वक्परुषोऽरुणोऽसितः
<>प्रसुप्तिहर्षार्त्तियुतो निमित्ततः ।
<>प्रशाम्यति प्रोन्नतमेति पीडितो
<>दिवा बली स्यात् श्वयथुः समीरणात् ॥”
<>चरः सञ्चारी । प्रसुप्तिः स्पर्शाज्ञता । हर्षोऽत्र
<>झिनिझिनी रोमाञ्चो वा । अर्त्तिः पीडा ।
<>एतद्युतः । दिवावलीविकृतिविषमसमवाया-
<>रब्धात् । अतएवोक्तं चरकेण ।
<>“स्नेहोष्ममर्दनाद्यैर्यः प्रशाम्येत् स च वातिकः ।
<>यश्चाप्यरुणवर्णः स्यात् शोथो नक्तं प्रशा-
<>म्यति ॥” * ॥
<>पैत्तिकमाह ।
<>“मृदुः सुगन्धोऽसितपीतरागवान्
<>भ्रमज्वरस्वेदतृषामदान्वितः ।
<>य उष्यते स्पर्शरुगक्षिरागकृत्
<>स पित्तशोथो भृशदाहपाकवान् ॥”
<>उष्यते सन्तप्यते । भृशदाहपाकवान् भृश-
<>दाहो यः पाकस्तद्युक्तः ॥ * ॥ श्लैष्मिकमाह ।
<>“गुरुः स्थिरः पाण्डररोचकान्वितः
<>प्रसेकनिद्रा वमिवह्निमान्द्यकृत् ।
<>स कृच्छ्रजन्मप्रशमो निपीडितो
<>न चोन्नमेद्रात्रिवलीकफात्मकः ॥” * ॥
<>द्वन्द्वजमाह ।
<>“निदानाकृतिसंसर्गात् ज्ञेयः शोथो द्विदोषजः ॥
<>सान्निपातिकमाह ।
<>“सर्वाकृतिः सन्निपाताच्छोथो व्यामिश्रलक्षणः
<>व्यामिश्रलक्षण इत्युक्ते सर्व्वाकृतिरिति उक्त-
<>वातजादिशोथसकललक्षणनियमार्थम् ॥ * ॥
<>अभिघातजमाह ।
<>“अभिघातेन शस्त्रादिच्छेदभेदक्षतादिभिः ।
<>हिमानिलोदध्यनिलैर्भल्लातकपिकच्छुजैः ॥
<>रसैः शूकैश्च संस्पर्शात् श्वयथुः स्याद्विसर्पवान् ।
<>भृशोष्मा लोहिताभासः प्रायशः पित्तलक्षणः ॥”
<>छेदः खड्गादिना भेदः पाषाणादिना क्षतं
<>शरादिना नाडीब्रणादि च । आदिशब्देन
<>लगुडप्रहारादि गृह्यते । भल्लातजैः रसैः । कपि-
<>कच्छुजैः शूकैः । विसर्पवान् प्रसरणशीलः ।
<>पित्तलक्षणः पैत्तिकशोथलक्षणणः ॥ * ॥ विषज-
<>माह ।
<>“विषजः सविषप्राणिपरिसर्पणमूत्रणात् ।
<>दंष्ट्रादन्तनखाघातादविषप्राणिनामपि ॥
<>विण्मूत्रशुक्रोपहतमलवद्वस्त्रसंकटात् ।
<>विषवृक्षानिलस्पर्शात् गरयोगावचूर्णनात् ॥
<>मृदुश्चलोऽवलम्बी च शीघ्रो बहुरुजाकरः ।”
<>परिसर्पणं शरीरोपरि सञ्चरणम् । दंष्ट्राद्विगुणी
<>कृता दन्तावली । चौ ह इति लोके । दन्ता
[Page5-140-b+ 52]
<>अग्रे भवाः । अविषप्राणिनामपीत्यनेन दंष्ट्रा
<>दन्तनखानां स्वभावादेव सविषत्वमुक्तम् । किन्तु
<>सर्पादिविषं मारकं भवति । अविषप्राणिनां
<>दंष्ट्रादिविषं शोथव्यथादिकरं भवतीति विशेषः
<>विण्मूत्रेत्यादिविडाद्युपहतं मलिनञ्च यद्वस्त्रम्
<>तथा सङ्करः संमार्जनीनिःक्षिप्तो धूल्यादिःतेषां
<>सम्पर्कात् । गरयोगावचूर्णनात् गरः संजोगजं
<>विषं तस्य योगो यस्य तेन वस्तुनावधूननात् ।
<>अवलम्बी लम्बमानः । अयमप्यागन्तुजस्तथापि
<>सामान्यागन्तुजशोथचिकित्सातोऽस्य विशिष्ट-
<>चिकित्साभिधानात् पृथक पठितः ॥ * ॥
<>यत्र स्थिता दोषा यत्र शोथं कुर्व्वन्ति तदाह ।
<>“दोषाः श्वयथुमूर्द्धंहि कुर्वन्त्यामाशये स्थिताः ।
<>पित्ताशयस्था मध्ये तु वर्च्चस्थानगतास्त्वधः ॥
<>कृत्स्रं देहमनुप्राप्ताः कुर्य्युः सर्व्वसरं तथा ।”
<>ऊर्द्धं उरःप्रभृत्यूर्द्धम् । मध्ये पक्काशयमध्ये । अघः
<>पक्वाशयादधः ॥ * ॥ उपद्रवानाह ।
<>“श्वासं पिपासा छर्द्दिश्च दौर्बल्यं ज्वर एव च ।
<>यस्य चान्ने रुचिर्नास्ति शोथिनं तं विवर्जयेत् ॥”
<>कष्टसाध्यत्वादिकमाह ।
<>“यो मध्यदेशे श्वयथुः स कष्टः सर्व्वगश्च यः ।
<>अर्द्धाङ्गेऽरिष्टभूतश्च यश्चोर्द्धं परिसर्पति ॥”
<>मध्यदेशे उरःपक्वाशयमध्ये । सर्व्वगः सकल-
<>शरीरभवः । सर्व्वज इति पाठे सान्निपातिकः ।
<>अर्द्धाङ्गे अर्द्धनारीश्वराकारे । यस्वोर्द्ध्वं परिसर्प-
<>तीति पुरुषविषयम् । तथा च ।
<>“ऊर्द्धगामी नरं पद्भ्यामधोगामी मुखात्
<>स्त्रियम् ।
<>उभयं वस्तिसंजातः शोथो हन्ति न संशयः ॥”
<>ऊर्द्धगामी मुखगामी । तथा च तन्त्रान्तरे ।
<>“पादप्रवृत्तः श्वयथुर्नृणां यः प्राप्नु यान्मुखम् ॥”
<>इति ॥ स न सिध्यतीति शेषः । अधोगामी
<>पादगामी । तथा च तन्त्रान्तते ।
<>“स्त्रीणां वक्त्रात् पदं याति वस्तिजश्च न
<>सिध्यति ।” इति ॥
<>उभयं नरं नारीञ्च । अपरञ्च ।
<>“अनन्योपद्रवकृतः शोथः पादसमुत्थितः ।
<>पुरुषं हन्ति वा नार्ॐमुखजो वस्तिजो द्वयम् ॥”
<>अयमर्थः । पादसमुत्थितः पादाभ्यामुत्थितो
<>मुखगामीति यावत् शोथः पुरुषं हन्ति स किं
<>विशिष्टः अनन्योपद्रवकृतः । शोफादन्ये व्याधयो
<>ऽतीसारग्रहण्यर्शःप्रभृतयः तेषामुपद्रवैः कृतः ।
<>तदुपद्रवेण जात इत्यर्थः । न अन्योपद्रवकृतः ।
<>अनन्योपद्रवकृतः । अर्थात् स्वहेतुभिरेव जातः ।
<>शोथव्याधिरेव तु पुनर्मुखजः मुखाज्जातः पद-
<>गामीति यावत् नारीं हन्ति । सोऽप्यनन्योप-
<>द्रवकृत एव । वस्तिजः द्वयं पुरुषं नारीञ्च हन्ति
<>सोऽप्यनन्योपद्रवकृत एव ॥ * ॥ अथ शोथस्य
<>चिकित्सा ।
<>“शुण्ठीपुनर्नवैरण्डपञ्चमूलीशृतं जलम् ।
<>वातिके श्वयथौ शस्तं पानाहारपरिग्रहैः ॥ * ॥
<>पटोलत्रिफलारिष्टदार्व्वीक्वाथः सगुग्गुलुः ।
[Page5-140-c+ 52]
<>हन्ति पित्तकृतं शोथंतृष्णाज्वरसमन्वितम् ॥ * ॥
<>स्नु क्क्षीरभाविताः कृष्णा पथ्या मूत्रेण वा युताः
<>योजिताः शमयन्त्याशु शोथं श्लेष्मसमुत्थितम् ॥
<>मिश्रे मिश्रक्रियां कुर्य्यात् सर्व्वजे सर्व्वमेव हि ।
<>विल्वपत्ररसं पूतं शोषणं त्रिभवे पिबेत् ॥ * ॥
<>शोथे त्वागन्तुजे कुर्य्यात् सेकलेपादिशीतलम् ।
<>भल्लातक्या हरेच्छोथं सतिला कृष्णमृत्तिका ।
<>महिष्या नवनीतञ्च लेपाद्दग्धतिलान्वितम् ॥”
<>अत्र दुग्धं महिष्या एव । यत आह ।
<>“महिषीक्षीरसंपिष्टैर्नवनीतसमन्वितैः ।
<>तिलैर्लिप्तः समं याति शोथो भल्लातकोत्थितः ॥
<>यष्टिदुग्धतिलैर्लेपो नवनीतेन संयुतः ।
<>शोथमारुस्करं हन्ति चूर्णैः शालदलस्य च ॥”
<>विषजशोथचिकित्सा तु विषचिकित्सायांद्रष्टव्या
<>त्रथ सामान्यचिकित्सा ।
<>“पथ्या निशा भार्ग्यमृताग्निदार्व्वी-
<>पुनर्नवा दारु महौषधञ्च ।
<>क्वाथं प्रपीयोदरपाणिपाद-
<>मुखागतं हन्त्यचिरेण शोथम् ॥”
<>इति पथ्यादिक्वाथः ॥ * ॥
<>फलत्रिकोद्भवं क्वाथं गोमूत्रेणैव साधयेत् ।
<>वातश्लेष्मभवं शोथं हन्याद्वृषणसम्भवम् ॥ * ॥
<>वृश्चीवदेवद्रुमनागरेण
<>दन्ती त्रिवृत्र्यूषणचूर्णकैर्व्वा ।
<>दुग्धं सुसिद्धं विधिना निपीतं
<>गीतं परं शोथहरं भिषग्भिः ॥”
<>वृश्चीवः वर्षाभूः ॥ * ॥
<>“केशस्तथार्कवर्षाभूर्निम्बक्वाथेन शोथहृत् ।
<>गोमूत्रेणापि कुर्व्वीत सुखोष्णे नावसेचनम् ॥ * ॥
<>पुनर्नवा दारु शुण्ठी शिग्रुः सिद्धार्थकस्तथा ।
<>अम्लपिष्टः सुखोष्णोऽयं प्रलेपः सर्व्वशोथहृत् ॥
<>गुडार्द्रकं वा गुडनागरं वा
<>गुडाभयां वा गुडपिप्पलीं वा
<>कर्षाभिवृद्ध्या त्रिपलप्रमाणं
<>खादेन्नरः पक्षमथापि मासम् ॥
<>शोथप्रतिश्यायगलास्यरोगान्
<>सश्वासकासारुचिपीनसादीन्
<>जीर्णज्वरार्शोग्रहणीविकारान्
<>हन्यात् तथान्यान् कफवातरोगान् ॥ * ॥
<>विश्वं गुडेन तुल्यं वृश्चीवरसानुपानमध्यस्तम् ।
<>विनिहन्ति सर्व्वशोथं घनवृन्दंचण्डवायुरिव ॥ * ॥
<>कणानागरजं चूर्णं सगुडं शोथनाशनम् ।
<>आमाजीर्णप्रशमनं शूलघ्नं वस्तिशोधनम् ॥ * ॥
<>गुडात् पलत्रयं ग्राह्यं शृङ्गबेरं पलत्रयम् ।
<>शङ्गबेरसमा कृष्णा लोहविट्तिलयोः पलम् ॥
<>चूर्णमेतत् समुद्दिष्टं सर्व्वश्वयथुनाशनम् ॥”
<>इति गुडादिवटिका ।
<>“मानकक्वाथकल्काभ्यां घृतप्रस्थं विपाचयेत्
<>एकजं द्वन्द्वजं शोथं त्रिदोषञ्च व्यपोहति ॥”
<>इति मानकघृतम ॥
<>“शुष्कमूलवर्षाभूदारुरास्नामहौषधैः ।
<>पक्वमभ्यञ्जनात्तैलं सशूलं श्वयथुं हरेत् ॥”
[Page5-141-a+ 52]
<>शुष्कमूलकतैलम् । इति शोथाधिकारः । इति
<>भावप्रकाशः ॥
<LEND>
