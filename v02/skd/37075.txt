<L>37075<pc>5-196<k1>षोडशी<k2>षोडशी
षोडशी¦, स्त्री, द्वादशमहाविद्यान्तर्गतविद्या-
<>विशेषः । यथा, --
<>“काली तारा महाविद्या षोडशी भुवनेश्वरी ।
<>भैरवी छिन्नमस्ता च विद्या धूमावती तथा ॥
<>वगला सिद्धविद्या च मातङ्गी कमलात्मिका ।
<>एता दश महाविद्याः सिद्धविद्याः प्रकीर्त्तिताः ॥”
<>तत्र पारिभाषिकीं षाडशीमाह ज्ञानार्णवे ।
<>“चन्द्रान्तं वारुणान्तञ्च शक्रादिमहितं पृथक् ।
<>वामाक्षिबिन्दुनादाढ्यं विश्वमातृकलात्मकम् ॥
<>विद्यादौ योजयेद्देवि साक्षात् जाग्रत्स्वरूपिणी ।
<>विकुटाः सकला भेदाः पञ्चकूटा भवन्ति हि ।
<>वैष्णवी वसुकूटा स्यात् षट्कूटा शाङ्करी
<>भवेत् ॥”
[Page5-196-b+ 52]
<>अस्यार्थः चन्द्रान्तं हकारः । वारुणान्तं
<>शकारः । शक्रादी रेफः । वामाक्षि ईकारः ।
<>विद्यादौ पुर्व्वोक्तद्वादशविद्यादौ ।
<>“वेदादिमण्डिता देवि शिवशक्तिमयी सदा ।
<>तदा भेदास्तु सकलाः षट्कूटा परमेश्वरि ।
<>वैष्णवी नवकूटा स्यात् सप्तकूटा च शाङ्करी ॥”
<>अस्यार्थः शिवशक्तिमयी पूर्व्वोक्ता बीजद्वय-
<>वती । वेदादिः प्रणवः । मण्डिता आदौ
<>भूषिता ॥ * ॥ अथ महाषोडशी ।
<>“आद्यवीजद्वयं भद्रे विपरीतक्रमेण हि ।
<>विलिख्य परमेशानि ततोऽन्यानि समुद्धरेत् ॥
<>अन्तर्म्मुखी वरारोहे कुमारी त्रिपुरेश्वरी ।
<>एभिस्तु पञ्चसंख्याकैर्बीजैः संपुटितां यजेत् ॥
<>षट्कूटां परमेशानि विद्येयं षोडशाक्षरी ।
<>त्रिकूटाः सफला भद्रे षोडशार्णा भवन्ति हि ।
<>वैष्णव्येकोनविंशार्णा शैवी सप्तदशाक्षरी ॥”
<>अस्यार्थः । आद्यबीजद्वयं मायारमात्मकम् ।
<>विपरीतक्रमः आदौ रमा पश्चान्माया ।
<>अन्तर्मध्य स्थितं कामबीजं मुखे आदौ यस्याः
<>कुमार्य्याः । एभिः पञ्चसंख्याकैर्बीजैः षट्कूटां
<>सप्तकूटां नवकूटां वा संपुटितां संपुटवत्
<>कृतां तेनांनुलोमविलोमतः संपुटितामित्यर्थः ।
<>योगिनीतन्त्रे ।
<>“श्रीबीजमायास्मरयोनिशक्ति-
<>स्तारञ्च माया कमलाथ विद्या ।
<>शक्त्यादिबीजैश्च विलोमतोक्त्या
<>श्रीषोडशीयञ्च शिवप्रदिष्टा ॥”
<>तथा च रुद्रयामले ।
<>“श्रीर्म्माया मदनो वाणी परा तारं शिवप्रिया ।
<>हरिप्रिया त्रिकूटा सा परा वाणी मनोभवः ।
<>मातालक्ष्मीर्म्महाविद्या श्रीबीजं षोडशी परा ॥”
<>अथ बीजावली षोडशी । रुद्रयामले ।
<>“श्रीबीजमाये संलिख्य तथैव च कुमारिकाम् ।
<>श्रीबीजमाये कामञ्च वाङ्माया कमला तथा ॥
<>परां कामञ्च वाग्बीजं माया श्रीबी जमेव च ।
<>बीजावली षोडशीयं सर्व्वतन्त्रेषु गोपिता ॥
<>राज्यं देयं शिरो देयं न देया षोडशाक्षरी ॥” * ॥
<>तन्त्रान्तरे ।
<>“आद्या कुण्डलिनी शक्तिः शक्तिराद्या ततः परा
<>निवेशयेत्तयोर्म्मध्ये देवि गोविन्दवल्लभाम् ॥
<>ततस्तु मन्मथं बीजं श्रीबीजं तदनन्तरम् ।
<>हृल्लेखा रभयोर्वक्त्रे वेदवक्त्रं विनिःक्षिपेत् ॥
<>ततो लोपा न्यसेद्देवि त्रिकूटामथवा पराम् ।
<>आद्यानि पञ्चबीजानि पश्चाद्विन्यस्य सुन्दरि ।
<>षोडशीयं सुगोप्या हि स्नेहाद्देवि प्रकाशिता ॥
<>अस्या माहात्म्यमतुलं जिह्वाकोटिशतैरपि ।
<>वक्तुं न शक्यते देवि कि पुनः पञ्चभिर्मुखैः ॥
<>अपि प्रियतमं देयं सुतदारधनादिकम् ।
<>राज्यं देयं शिरो देयं न देया षोडशाक्षरी ॥”
<>तन्त्रान्तरे ।
<>“सिन्दूररजसा वापि कुङ्कु मेन विलेपिते ।
<>लिखित्वा दर्शयेद्भूमौ न च कर्णे प्रकाशयेत् ॥
[Page5-196-c+ 52]
<>ततः स्वात्मविशुद्ध्यर्थं लक्षमेकं जपेद्गुरुः ॥” * ॥
<>बीजषोडशीमाह । सिद्धयामले ।
<>कामो माया रमा बाला त्रिकूटा स्त्री भगा-
<>ङ्कुशौ ।
<>काली कामकला कूर्च्चं सर्व्वादौ प्रणवः प्रिये ॥
<>श्रीमहाषोडशीयञ्च या ख्याता भुवनत्रये ।
<>ज्ञानेन मृत्युहा विद्या सर्व्वाम्नायैर्नमस्कृता ॥
<>सप्तलक्षमहाविद्यास्तन्त्रादौ कथिताः प्रिये ।
<>सारात्सारतरा भूता या या विद्याः सुगोपिताः ॥
<>बहुना किमिहोक्तेन तासां सारा तु षोडशी ।
<>प्रकाशिता महादेवी या पृष्टा ते पुनः पुनः ॥” *
<>शाक्तकामराजन्तु श्रीक्रमे ।
<>“मायाबीजं तथा झिण्टी कामं शक्रं वियत्
<>क्रमात् ।
<>जातवेदो मृगाङ्केन लाञ्छितं परमेश्वरी ॥
<>एतद्वाग्भवकूटञ्च पूर्व्ववत् कामराजकम् ।
<>तथैव शक्तिबीजन्तु सुन्दर्य्येषा प्रकीर्त्तिता ॥”
<>अत्रापि पूर्व्ववद्बीजसंयोगः । माया ईकारः ।
<>झिण्टी एकारः । पुनः शाक्तमाह ।
<>“एतद्भगं ततो माया ब्रह्मा शक्रो हरोऽग्निना
<>वामनेत्रेण संयुक्तो नादबिन्दुविभूषितः ।
<>एतद्वाग्भवमुद्दिष्टं पूर्व्ववत् कामशक्तिकम् ॥”
<>भग एकारः । अत्रापि पूर्व्ववद्बीजसंयोगः । अत्र
<>विशेषः ।
<>“ब्रह्मबीजं यदा दद्यात् त्रिकूटेषु वरानने ।
<>प्रथमा सुन्दरी देवी द्वितीया ब्रह्मसुन्दरी ॥
<>शक्तिकूटे महेशानि अनन्तसुन्दरी मता ।
<>एषा तु सुन्दरी विद्या मतभेदेन दर्शिता ॥
<>त्रिकूटान्ते हंसवीजं बिन्दुसर्गविभूषितम् ।
<>एषा श्रीप्राणसंयुक्ता दारिद्य्रदुःखमोचिनी ॥”
<>इति तन्त्रसारः ॥ * ॥
<>ऊनविंशतिपिण्डदानक्रिया । यथा, --
<>प्रेतशिलोक्तरीत्या द्वादशपिण्डान् षोडशी-
<>पिण्डांश्च दद्यात् । इति तीर्थयात्राप्रयोगतत्त्वम्
<>तद्विधानं यथा, --
<>“अमावस्यान्तु कन्यार्के तीर्थप्राप्तौ तथा नृप
<>कृत्वा श्राद्धं विधानेन दद्यात् षोडशपिण्डकम् ॥
<>वायुपुराणीयस्तत्प्रयोगो यथा । ऊनविंशति-
<>दास्यमानप्रिण्डस्थानानि यथादक्षिणं भाग-
<>चतुष्टयेन कृतानि तत्र दक्षिणाग्रान् कुशान्
<>आस्तीर्य्य ।
<>“अस्मत्कुले मृता ये च गतिर्येषां न विद्यते ।
<>आवाहयिष्ये तान् सर्व्वान् दर्भपृष्ठे तिलोदकैः ॥
<>मातामहकुले ये च गतिर्येषां न विद्यते ।
<>आवाहयिष्ये तान् सर्व्वात् दर्भपृष्ठे तिलोदकैः
<>बन्धुवर्गकुले ये च गतिर्येयां न विद्यते ।
<>आवाहयिष्ये तान् सर्व्वान् दर्भपृष्ठे तिलोदकैः ॥”
<>इत्येतैस्तिलोदकैरावाह्य ।
<>“आब्रह्मस्तम्बपर्य्यन्तं देवर्षिपितृमानवाः ।
<>तृप्यन्तु पितरः सर्वे मातृमातामहादयः ॥
<>अतीतकुलकोटीनां सप्तद्वीपनिवासिनाम् ।
<>आब्रह्मभुवनाल्लोकादिदमस्तु तिलोदकम ।”
[Page5-197-a+ 52]
<>इत्येताभ्यां तिलोदकाञ्जलीन् दद्यात् । ततो मू-
<>लादितः पितृतीर्थेन पिण्डान् दद्यात् । तत्र क्रमः
<>“अस्मत्कुले मृता ये च गतिर्येषां न विद्यते ।
<>तेषामुद्धरणार्थाय इमं पिण्डं ददाम्यहम् ॥ १ ॥
<>मातामहकुले ये च गतिर्येषां न विद्यते ।
<>तेषामुद्धरणार्थाय इमं पिण्डं ददाम्यहम् ॥ २ ॥
<>बन्धुवर्गकुले ये च गतिर्येषां न विद्यते ।
<>तेषामुद्धरणार्थाय इमं पिण्डं ददाम्यहम् ॥ ३ ॥
<>अजातदन्ता ये केचित् ये च गर्भे प्रपीडिताः ।
<>तेषामुद्धरणार्थाय इमं पिण्डं ददाम्यहम् ॥ ४ ॥
<>अग्निदग्धाश्च ये केचिन्नाग्निदग्धास्तथा परे ।
<>विद्युच्चौरहता ये च तेभ्यः पिण्डं ददाम्यहम् ॥ ५
<>दावदाहे मृता ये च मिंहव्याघ्रहताश्च ये ।
<>दष्ट्रिभिः शृङ्गिभिर्व्वापि तेभ्यः पिण्डं ददा-
<>म्यहम् ॥ ६ ॥
<>उद्बन्धनमृता ये च विषशस्त्रहताश्च ये ।
<>आत्मापघातिनो ये च तेभ्यः पिण्डं ददाम्यहम् ॥ ७
<>अरण्ये वर्त्मनि वने क्षुधया तृषया हताः ।
<>भूतप्रतपिशाचाश्च तेभ्यः पिण्डं ददाम्यहम् ॥
<>वने जले ॥ ८ ॥
<>रौरवे चान्धतामिस्रे कालसूत्रे च ये स्थिताः ।
<>तेषामुद्धरणार्थाय इमं पिण्डं ददाम्यहम् ॥ ९ ॥
<>अनेकयातनासंस्थाः प्रेतलोके च ये गताः ।
<>तेषामुद्धरणार्थाय इमं पिण्डं ददाम्यहम् ॥ १० ॥
<>अनेकयातनासंस्था ये नीता यमकिङ्करैः ।
<>तेषामुद्धरणार्थाय इमं पिण्डं ददाम्यहम् ॥ ११ ॥
<>नरकेषु समस्तेषु यातनासु च ये स्थिताः ।
<>तेषामुद्धरणाथयि इमं पिण्डं ददाम्यहम् ॥ १२ ॥
<>पशुयोनिगता ये च पक्षिकीटसरीसृपाः ।
<>अथवा वृक्षयोनिस्थास्तेभ्यः पिण्ड ददाम्य-
<>हम् ॥ १३ ॥
<>जात्यन्तरसहस्रेषु भ्रमन्तः स्वेन कर्म्मणा ।
<>मानुष्यं दुर्ल्लभं येषां तेभ्यः पिण्डं ददाम्यहम् ॥ १४
<>दिव्यन्तरीक्षभूमिष्ठाः पितरो बान्धवादयः ।
<>मृता असंस्कृता ये च तेभ्यः पिण्डं ददाम्य-
<>हम् ॥ १५ ॥
<>ये केचित् प्रेतरूपेण वर्त्तन्ते पितरो मम ।
<>ते सर्व्वे तृप्तिमायान्तु पिण्डदानेन सर्वदा ॥ १६
<>येऽबान्धवा बान्धवा वा येऽन्यजन्मनि बान्धवाः ।
<>तेषां पिण्डो मया दत्तः अक्षय्यमुपतिष्ठताम् ॥ १७
<>पितृवंशे मृता ये च मातृवंशे च ये मृताः ।
<>गुरुश्वशुरबन्धूनां ये चान्ये बान्धवा मृताः ॥
<>ये मे कुले लुप्तपिण्डाः पुत्तदारविवर्ज्जिताः ।
<>क्रियालोपगता ये च जात्यन्धाः पङ्गवस्तथा ॥
<>विरूपा आमगर्भाश्च ज्ञाताज्ञाताः कुले मम ।
<>तेषां पिण्डो मया दत्तः अक्षय्यमुपतिष्ठताम् ॥ १८
<>आब्रह्मणो ये पितृवंशजाता
<>मातुस्तथा वंशभवा मदीयाः ।
<>कुलद्वये य मम दासभूता
<>भृत्यास्तयैवाश्रितसेवकाश्च ॥
<>मित्राणि सख्यः पशवश्च वृक्षा
<>दृष्टा ह्यदृष्टाश्च कृतोपकाराः ।
[Page5-197-b+ 52]
<>जन्मान्तरे ये मम दासभूता-
<>स्तेभ्यः स्वधा पिण्डमहं ददानि ॥ १९ ॥
<>अत्रोनविंशतिपिण्डे षोडशपिण्डत्वं पारिभाषिकं
<>पञ्चाम्रवत् । इति तिथ्यादितत्त्वम् ॥ * ॥ एतेषां
<>मन्त्राणां स्त्रीलिङ्गोहेन स्त्रीषोडशीत्वं भवति ॥ *
<>अथ मातृषोडशी ।
<>“गर्भादवगमे चैव विषमे भूमिवर्त्मनि ।
<>तस्या निष्क्रमणार्थाय मातृपिण्डं ददाम्यहम् ॥
<>मासि मासि कृतं कष्टं वेदना प्रसवेषु च ।
<>तस्या निष्क्रमणार्थाय मातृपिण्डं ददाम्यहम् ॥
<>शैथिल्ये प्रसवे चैव मातुरत्यन्तदुष्करम् ।
<>तस्या निष्क्रमणार्थाय मातृपिण्डं ददाम्यहम् ॥
<>पद्भ्यां जनयते मातुर्दुःखञ्चैव सुदुस्तरम् ।
<>तस्या निष्क्रमणार्थाय मातृपिण्डं ददाम्यहम् ॥
<>पद्भ्यामित्यत्र दद्भ्यामिति च पाठः ॥ ४ ॥
<>अग्निना शोषते देहं त्रिरात्रानशनेषु च ।
<>तस्या निष्क्रमणार्थाय मातृपिण्डं ददाम्यहम् ॥
<>पिबेच्च कटुद्रव्याणि क्लेशानि विविधानि च ।
<>तस्या निष्क्रमणार्थाय मातृपिण्डं ददाम्यहम् ॥
<>दुर्ल्लभं भक्षद्रव्यस्य त्यागे विन्दति यत् फलम् ।
<>तस्या निष्क्रमणार्थाय मातृपिण्डं ददाम्यहम् ॥
<>रात्रौ मूत्रपुरीषाभ्यां भिद्यते मातृकर्पटम् ।
<>तस्या निष्क्रमणार्थाय मातृपिण्डं ददाम्यहम् ॥
<>पुत्त्रं व्याधिसमायुक्तं मातृदुःखमहर्निशम् ।
<>तस्या निष्क्रमणार्थाय मातृपिण्डं ददाम्यहम् ॥
<>यदा पुत्त्रो न लभते तदा मातुश्च शोचनम् ।
<>तस्या निष्क्रमणार्थाय मातृपिण्डं ददाम्यहम् ॥
<>क्षुधयां विह्वले पुत्त्रे ददाति निर्भरं स्तनम् ।
<>तस्या निष्क्रमणार्थाय मातृपिण्डं ददाम्यहम् ॥
<>दिवा रात्रौ यदा मातुः शोषणञ्च पुनः पुनः ।
<>तस्या निष्क्रमणार्थाय मातृपिण्डं ददाम्यहम् ॥
<>पूर्णे तु दशमे मासि मातुरत्यन्तदुष्करम् ।
<>तस्या निष्क्रमणार्थाय मातृपिण्डं ददाम्यहम् ॥
<>गात्रभङ्गो भवेन्मातुस्तृप्तिं नैव प्रयच्छति ।
<>तस्या निष्क्रमणार्थाय मातृपिण्डं ददाम्यहम् ॥
<>अल्पाहारवती माता यावत् पुत्त्रोऽस्ति बालकः
<>तस्या निष्क्रमणार्थाय मातृपिण्डं ददाम्यहम् ॥
<>यमद्वारे महाधीरे पथि मातुश्च शोचनम् ।
<>तस्या निष्क्रमणार्थाय मातृपिण्डं ददाम्यहम् ॥
<>इति गयायां प्रसिद्धिः ॥
<LEND>
