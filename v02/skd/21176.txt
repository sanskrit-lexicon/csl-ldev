<L>21176<pc>3-115<k1>पानपात्रं<k2>पानपात्रं
पानपात्रं¦, क्ली, (पानस्य पेयमद्यादेः पात्रम् ।)
<>मद्यपानपात्रम् । मद्यपानस्य भाजनम् । तत्-
<>पर्य्यायः । चषकः २ सरकः ३ अनुतर्षणम् ४ ।
<>इत्यमरः ॥ पूर्व्वद्वयं मद्यपानपात्रे शेषद्वयं मद्य-
<>परिवेशनपात्रे । इति भरतः ॥ चषकम् ५ अनु-
<>तर्षः ६ पारी ७ पारीकम् ८ । इति शब्द-
<>रत्नावली ॥ * ॥ (यथा, मार्कण्डेये । ८२ । २९ ।
<>“ददावशून्यं सुरया पानपात्रं धनाधिपः ॥”)
<>अथ पानपात्रपरिमाणादि यथा कुलसारे ।
<>“नयनाग्निबाणसंख्यकर्षैस्तु परमेश्वरि ! ।
<>पात्रं प्रकर्त्तव्यमित्युक्तं कुलसाधने ॥
<>इतोऽप्यधिकपात्रन्तु न कर्त्तव्यञ्च साधकैः ॥”
<>कर्षं लौकिकतोलकमित्यर्थः । तदुक्तं कुलोत्तमे ।
<>“गुञ्जाद्वादश माषः स्यात्तदष्टौ कर्ष उच्यते ॥”
<>अथोत्तरतन्त्रे ।
<>“अनुज्ञां पुरतो लब्ध्वा गृह्णामीति स्वयं वदेत् ।
<>जुषस्वेत्यभ्यनुज्ञातो गुरुणा वा कुलीनकैः ॥
<>गृह्णीयाच्च स्वयं सिद्धो बद्धपद्मासनः सुधीः ॥”
<>कुलार्णवे ।
<>“एकासने निविष्टा ये भुञ्जीरंश्चैव भाजने ।
<>एकपात्रे पिबेद्द्रव्यं ते यान्ति नरकाधमे ॥”
<>एकपात्रमिति सर्व्वैर्म्मिलित्वा नैकपात्रे पिबेत् ।
<>न तु प्रतिवारं द्रव्यपाने भिन्नभिन्नपात्रं कार्य्यं
<>अननुष्ठानलक्षणापत्तेः सम्प्रदायविरोधाच्च ॥
<LEND>
