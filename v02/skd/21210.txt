<L>21210<pc>3-118<k1>पापी<k2>पापी
पापी¦, [न्] पुं, (पापमस्त्यस्येति । इनिः ।)
<>पापयुक्तः । यथा, --
<>“रुधिरौघप्लुताः केचित् केचित् कर्द्दमभूषिताः ।
<>केचित् केचित् कृशाङ्गाश्च पथि गच्छन्ति-
<>पापिनः ॥
<>क्रन्दन्तो व्यथया केचित् स्रवद्वास्पाकुलेक्षणाः ।
<>शोचन्तः स्वानि कर्म्माणि केचिद्गच्छन्ति पापिनः ॥
<>कस्यचिच्चर्म्मपाशस्य बन्धनं पापिनो गले ।
<>कङ्काले कस्यचिद्बन्धः कस्यचिच्च भुजद्वये ॥
<>कस्यचिन्नासिकारन्ध्रे निर्द्दयैर्यमकिङ्करैः ।
<>अङ्कुशाग्रं विनिक्षिप्य क्रोधेनाकृष्यते द्बिज ॥
<>घ्राणे सूचिसमुत्कीर्णे पाशं दत्त्वा दृढं रुषा ।
<>आकृष्यते यमप्रेष्यैः केषाञ्चित् सञ्चितैनसाम् ॥
<>शिक्यस्थान् गुरुपाषाणान् वहन्तः कर्णरन्ध्रकैः ।
<>आयोभारांश्च शिश्नाग्रैर्व्रजन्ति पथि पापिनः ॥
<>कांश्चिद्गृहीत्वा केशेषु कांश्चित् कर्णेषु पापिनः ।
<>कांश्चिद्गुदेषु पादेषु नयन्ति यमकिङ्कराः ॥
<>ग्रीवासु पापिनः कांश्चित् करप्रहरणैर्दृढैः ।
<>क्षिप्त्वा क्षिप्त्वा यमप्रेष्या नयन्ति यममन्दिरम् ॥
<>यान्त्यधःशिरसः केचिदूर्द्ध्वपादास्तथा परे ।
<>गच्छन्ति वायुभिः केचिदेकपादाश्च केचन ॥
<>इत्येवं विकृताकारा आर्त्तरावविराविणः ।
<>यमदूतैस्ताड्यमानाः पापिनोऽपि च तत्पथि ॥”
<>इति पाद्मे क्रियायोगसारे २२ अध्यायः ॥
<LEND>
