<L>7685<pc>2-126<k1>किट्टं<k2>किट्टं
किट्टं¦, क्ली, (केटति लोहादिधात्ववयवात् निर्गच्छ-
<>तीति । गत्यर्थेतिक्तः । आगमशास्त्रस्यानित्यत्वात्
<>नेट् ।) मलः । इत्यमरः । ६ । २ । ६५ ॥
<>(यदुक्तं चिन्तामणौ ।
<>“ध्मायमानस्य लोहस्य मलं मण्डूरमुच्यते ।
<>यल्लोहं यद्गुणं प्रोक्तं तत्किट्टमपि तद्गुणम्” ॥
<>यस्य कस्यापि असारांशे । यथा, --)
<>“आहारस्य रसः सारः सारहीनो मलद्रवः ।
<>शिराभिस्तज्जलं नीतं वस्तिं मूत्रत्वमाप्नुयात् ॥
<>शेषं किट्टञ्च यत्तस्य तत्पुरीषं निगद्यते” ॥
<>इति भावप्रकाशस्य पूर्व्वखण्डे प्रथमे भागे ॥)
<LEND>
