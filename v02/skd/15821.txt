<L>15821<pc>2-673<k1>दग्धा<k2>दग्धा
दग्धा¦, स्त्री, (दह्यते स्म इव या । दह + क्तः ।
<>ततष्टाप् ।) स्थितार्का दिक् । इति मेदिनी ।
<>रे, ७ ॥ वृक्षविशेषः । कुरुह इति ख्यातः ॥
<>तत्पर्य्यायः । दग्धरुहा २ दग्धिका ३ स्थले-
<>रुहा ४ रोमशा ५ कर्कशदला ६ भस्मरोहा ७
<>सुदग्धिका ८ । अस्या गुणाः । कटुत्वम् ।
<>कषायत्वम् । उष्णत्वम् । कफवातनाशित्वम् ।
<>पित्तप्रकोपनत्वम् । जठरानलदीपनत्वञ्च । इति
<>राजनिर्घण्टः ॥ * ॥
<>मासदग्धा यथा, -- सौरचैत्रपौषयोर्द्वितीया एवं
<>ज्यैष्ठफाल्गुनयोश्चतुर्थी वैशाखश्रावणयोः षष्ठी
<>आषाढाश्विनयोरष्टमी भाद्राग्रहायणयोर्दशमी
<>कार्त्तिकमाघयोर्द्वादशी । अस्याः प्रमाणं यथा,
<>“द्वितीया मीनधनुषोश्चतुर्थी वृषकुम्भयोः ।
<>मेषकर्कटयोः षष्ठी कन्यामिथुनकेऽष्टमी ॥
<>दशमी बृश्चिके सिंहे द्वादशी मकरे तुले ।
<>एभिर्यातो न जीवेत यदि शक्रसमो भवेत् ॥”
<>अस्याः प्रतिप्रसवो यथा, वैशाखे शुक्ला षष्ठी
<>ज्यैष्ठे कृष्णा चतुर्थी आषाढे शुक्लाष्टमी श्रावणे
<>कृष्णा षष्ठी भाद्रे शुक्ला दशमी आश्विने कृष्णा-
<>ष्टमी कार्त्तिके शुक्ला द्वादशी अग्रहायणे कृष्णा
<>दशमी पौषे शुक्ला द्वितीया माघे कृष्णा द्वादशी
<>फाल्गुने शुक्ला चतुर्थी चैत्रे कृष्णा द्वितीया ।
<>एतत्प्रमाणं यथा, --
<>“मेषे दिनेशे नृयुगे मृगेन्द्रे
<>यूके धनुःस्थे कलसे च शुक्ला ।
<>कुलीरकन्यालिमृगास्यमीन-
<>वृषेषु कृष्णास्तिथयः प्रदग्धाः ॥” * ॥
<>दिनदग्धा यथा, -- रविवारे द्बादशी सोमे एका-
<>दशी मङ्गले दशमी बुधे तृतीया बृहस्पतौ षष्ठी
<>शुक्रे पञ्चदशी शनौ सप्तमी । एतत्प्रमाणं यथा,
<>“मासा रुद्रा दिशो रामाः षट्पक्षमुनयस्तथा ।
<>दह्यन्ते तिथयः सप्त सूर्य्याद्यैः सप्तसप्तभिः ॥”
<>इति ज्योतिःसारसंग्रहः ॥
<LEND>
