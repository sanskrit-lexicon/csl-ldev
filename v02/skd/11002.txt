<L>11002<pc>2-336<k1>गुणकारः<k2>गुणकारः
गुणकारः¦, पुं, (गुणं व्यञ्जनादिकं पाकजनितगुणं
वा करोतीति । कृ + अण् । विराटनगरे छद्म-
वेशेन सूपकारित्वग्रहणात् पाकशास्त्रकत्तृ-
त्वाच्च भीमस्य तथात्वम् ।) भीमसेनः । इति
त्रिकाण्डशेषः ॥ (विराटनगरेऽस्य सूपकारित्व-
स्वीकारकथा यथा, महाभारते । ४ । २ । १--४ ।
भीम उवाच ।
“पौरोगवो ब्रुवाणोऽहं वल्लवो नाम नामतः ।
उपस्थास्यामि राजानं विराटमिति मे मतिः ॥
सूपानस्य कारिष्यामि कुशलोऽस्मि महानसे ।
[Page2-336-b+ 52]
कृतप्रर्व्वाणि यैरस्य व्यञ्जनानि सुशिक्षितैः ॥
तानप्यभिभविष्यामि प्रीतिं सञ्जनयन्नहम् ।
आहरिष्यामि दारूणां निचयान्महतोऽपि च ॥
तत्प्रेक्ष्य विपुलं कर्म्म राजा प्रीतो भविष्यति ।
अमानुषाणि कुर्व्वाणं तानि कर्म्माणि भारत ! ॥
राज्ञस्तस्य परिप्रेष्या मंस्यन्ते मां यथा नृपम् ।
भक्ष्यान्नरसपानानां भविष्यामि तथेश्वरः ॥”)
पाचके गुणकारके च त्रि ।
<LEND>
