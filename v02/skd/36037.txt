<L>36037<pc>5-120<k1>शुद्धमांसं<k2>शुद्धमांसं
शुद्धमांसं¦, क्ली, (शुद्धं मांसं यस्य ।) मांसव्यञ्जन-
<>विशेषः । यथा, --
<>“पाकपात्रे घृतं दद्यात्तैलं वा तदभावतः ।
<>तत्र हिङ्गुहरिद्राञ्च भर्ज्जयेत्तदनन्तरम् ॥
<>छागादेरस्थिरहितं मांसं तत् खण्डखण्डितम्
<>धौतनिर्गालितं तस्मिन् घृते तद्भर्ज्जयेच्छनैः ॥
<>सिद्धयोग्यं जलं दत्त्वा लवणञ्च पचेत् ततः ।
<>सिद्धे जलेन संपिष्य वेसवारं परिक्षिपेत् ॥
<>द्रव्याणि वेसवारस्य नागवल्ली दलानि हि ।
<>तण्डुलाश्च लवङ्गानि मरिचानि समासतः ।
<>अनेन विधिना सिद्धं शुद्धमांसमिति स्मृतम् ॥
<>शुद्धमांसं परं वृष्यं वल्यं रुच्यञ्च बृंहणम् ।
<>त्रिदोषशमनं श्रेष्ठं दोपणं धातुवर्द्धनम् ॥”
<>इति भावप्रकाशः ॥
<LEND>
