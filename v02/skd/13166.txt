<L>13166<pc>2-507<k1>जनार्द्दनः<k2>जनार्द्दनः
जनार्द्दनः¦, पुं, विष्णुः । इत्यमरः । १ । १ । १९ ॥
<>तन्नामव्युत्पत्तिर्यथा । “समुद्रान्तवासिनो जन-
<>नाम्नोऽसुरान् अर्द्दितवान् जनार्द्दनः । अर्द्दञ
<>वघे अर्द्दक्च नन्दादित्वादनः । किंवा जनै-
<>र्लोकैरर्द्द्यते याच्यते पुरुषार्थानसौ जनार्द्दनः ।
<>अर्द्द यातनागतियाचने कर्म्मणि अनट् । किंवा
<>जननं जनः भावे घञ् । जनं जन्म अर्द्दयति
<>हन्ति भक्तस्य मुक्तिदत्वादिति जनार्द्दनः ।
<>किंवा जनान् लोकान् अर्द्दति हररूपेण
<>संहारकत्वादिति जनार्द्दनः । किंवा जनयति
<>उत्पादयति लोकान् ब्रह्मरूपेण सृष्टिकर्त्तृत्वा-
<>दिति जनः जनेर्ञ्यन्तात् पचाद्यन् । अर्द्दति
<>हन्ति लोकान् हररूपेण संहारकारित्वादिति
<>अर्द्दनः जनश्चासौ अर्द्दनश्चेति जनार्द्दनः ।
<>किंवा जनान् लोकान् अर्द्दति गच्छति प्राप्नोति
<>रक्षणार्थं पालकत्वादिति जनार्द्दनः ।” इत्यमर-
<>टीकायां भरतः ॥ * ॥ गयायां तस्य हस्ते
<>जीवितस्य पिण्डदानविधिर्यथा, --
<>“जनार्द्दनो भस्मकूटे तस्य हस्ते तु पिण्डदः ।
<>आत्मनोऽप्यथवान्येषां सव्येनैव तिलैर्विना ॥
[Page2-507-c+ 52]
<>जीवता दधिसंमिश्रं सर्व्वे ते विष्णुलोकगाः ।
<>यस्तु पिण्डो मया दत्तस्तव हस्ते जनार्द्दन ! ॥
<>यमुद्दिश्य त्वया देयस्तस्मिन् पिण्डो मृते प्रभो ! ।
<>एष पिण्डो मया दत्तस्तव हस्ते जनार्द्दन ! ॥
<>अन्तकाले गते मह्यं त्वया देयो गयाशिरे ।
<>जनार्द्दन ! नमस्तुभ्यं नमस्ते पितृमोक्षद ! ॥
<>पितृपात्र नमस्तुभ्यं नमस्ते पितृरूपिणे ।
<>गयायां पितृरूपेण स्वयमेव जनार्द्दनः ॥
<>तं दृष्ट्वा पुण्डरीकाक्षं मुच्यते च ऋणत्रयात् ।
<>नमस्ते पुण्डरीकाक्ष ! ऋणत्रयविमोचन ! ॥
<>लक्ष्मीकान्त ! नमस्तेऽस्तु पितृमोक्षप्रदो भव ।
<>वामजानु च सम्पात्य नत्वा भीमो जनार्द्दनम् ॥
<>श्राद्धं सपिण्डकं कृत्वा भ्रातृभिर्ब्रह्मलोकभाक् ।
<>पितृभिः सह धर्म्मात्मा कुलानाञ्च शतेन च ॥
<>शिलायां व्यक्तरूपेण व्यक्ताव्यक्तात्मना स्थितः ।
<>लक्ष्मीशो विबुधैः सार्द्धं तस्माद्देवमयी शिला ॥”
<>इति श्रीवायुपुराणे श्वेतवाराहकल्पे गया-
<>माहात्म्ये ४ अध्यायः ॥ * ॥ शालग्रामशिला-
<>विशेषः । तल्लक्षणं यथा, --
<>“सशङ्खचक्राब्जगदं जनार्द्दनमिहो नमः ।
<>उपेन्द्रं गदिनं साविपद्मशङ्ख ! नमोऽस्तु ते ॥”
<>इति पाद्मे पातालखण्डे १० अध्यायः ॥
<>“आरोग्यं भास्करादिच्छेद्धनमिच्छेद्धुताशनात् ।
<>ज्ञानञ्च शङ्करादिच्छेन्मुक्तिमिच्छेज्जनार्द्दनात् ॥”
<>इति कर्म्मलोचनम् ॥
<LEND>
