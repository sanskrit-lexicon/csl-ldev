<L>39615<pc>5-378<k1>सुमेरुः<k2>सुमेरुः
सुमेरुः¦, पुं, (सुष्ठुमिनोति क्षिपति ज्योतींषि इति
<>सु + मि + “मिपीभ्यां रुः ।” उणा० ४ । १०१ ।
<>रुः ।) पर्व्वतविशेषः । तत्पर्य्यायः । मेरुः २
<>हेमाद्रिः ३ रत्नसानुः ४ सुरालयः ५ । इत्य-
<>मरः । १ । १ । ५२ ॥ अमराद्रिः ६ भूस्वर्गः ७ ।
<>इति जटाधरः ॥ तद्विवरणं यथा, --
<>“एषां मध्ये इलावृतं नामाभ्यन्तरवर्षं यस्य
<>नाभ्यामवस्थितः सर्व्वतः सौवर्णः कुलगिरि-
<>राजो मेरुर्द्वीपायामसमुन्नाहः कर्णिकाभूतः
<>कुवलयकमलस्य मूर्द्धनि द्वात्रिंशत्सहस्रयोजन-
<>विततो मूले षोडशसहस्रं तावतान्तर्भूम्यां
<>प्रविष्टः ॥” ७ ॥
<>“मन्दरो मेरुमन्दरः सुपार्श्वः कुमुद इत्ययुत-
<>योजनविस्तारोन्नाहा मेरोश्चतुर्दिशमवष्टम्भ-
<>गिरय उपकॢप्ताः ॥ ११ ॥
<>चतुर्षु एतेषु चूतजम्बूकदम्बन्यग्राधाः चत्वारः
<>पादपप्रवराः पर्व्वतकेतव इवाधिसहस्रयोजनो-
<>न्नाहास्तावद्विटपविततयः शतयोजनपरि-
<>णाहाः ॥ १२ ॥
[Page5-378-c+ 52]
<>ह्रदाश्चत्वारः पयोमध्विक्षुरसमृष्टजलाः
<>यदुपस्पर्शिन उपदेवगणा योगैश्वर्य्याणि स्वाभा-
<>विकानि भारतर्षभ धारयन्ति ॥ १३ ॥
<>देवोद्यानानि च भवन्ति चत्वारि नन्दनं
<>चैत्ररथं वैभ्राजकं सर्व्वतोभद्रमिति ॥” १४ ॥
<>“मेरोर्मूर्द्धनि भगवत आत्मयोनेर्मध्यत उप-
<>कॢप्तां पुरीमयुतयोजनसाहस्रीं समचतुरस्रां
<>शातकौम्भीं वदन्ति ॥ २८ ॥
<>तामनुपरितो लोकपालानामष्टानां यथादिशं
<>सथारूपं तुरीयमानेन पुरोऽष्टावुपकॢप्ताः ।” २९ ॥
<>इति श्रीभागवते ५ स्कन्धे १६ अध्यायः ॥
<>“अस्मिन्नैन्द्रीं पुरीं पूर्व्वस्यां मेरोर्देवधानीं
<>नाम दक्षिणतो याम्यां संयमनीं नाम पश्चा-
<>द्वारुणीं निम्नोचनीं नाम उत्तरतः सौम्यां
<>विभावरीं नाम ।” इति च तत्रैव । ५ । २१ । ७ ॥ * ॥
<>अपि त्र ।
<>“परिमण्डलस्तयोर्मध्ये मेरुः कनकपर्व्वतः ।
<>चातुर्व्वर्णः स सौवर्णश्चतुरस्रः समुच्छ्रितः ॥
<>नानावर्णः स पार्श्वे तु पूर्व्वान्ते श्वेत उच्यते ।
<>पीतन्तु दक्षिणं तत्र भृङ्गपत्रनिभं परम् ॥
<>उत्तरं तस्य रक्तं वै इति वर्णसमन्वितः ।
<>मेरुस्तु शुशुभे दिव्यो राजवत् समधिष्ठितः ॥
<>आदित्यतरुणाभासो विधूम इव पावकः ।
<>योजनानां सहस्राणि चतुरशीतिरुच्छ्रितः ॥
<>प्रविष्टः षोडशाधस्तादष्टाविंशतिविंशतिः ।
<>विस्तारात्त्रिगुणस्तस्य परिणाहः समन्ततः ॥
<>स पर्व्वतो महादिव्यो दिव्यौषधिसमन्वितः ।
<>भुवनैरावृतः सर्व्वैर्जातरूपपरिष्कृतैः ॥
<>तत्र देवगणाः सर्व्वे गन्धर्व्वोरगराक्षसाः ।
<>शैलराजे प्रमोदन्ते सर्व्वतोऽप्सरसस्तथा ॥
<>स तु मेरुः परिवृतो भुवनैर्भूतभावनैः ।
<>यस्येमे चतुरो देशा नानापार्श्वेषु संस्थिताः ॥
<>भद्राश्वो भारतश्चैव केतुमालश्च पश्चिमे ।
<>उत्तराश्चैव कुरवः कृतपुण्यप्रतिश्रयाः ॥
<>विष्कम्भपर्व्वतास्तद्वन्मन्दरो गन्धमादनः ।
<>विपुलश्च सुपार्श्वश्च सर्व्वरत्नविभूषितः ॥”
<>इति मात्स्ये ९५ अध्यायः ॥ * ॥
<>किञ्च ।
<>“मध्ये पृथिव्यामद्रीन्द्रो भास्वान् मेरुर्हिरण्मयः
<>योजननां सहस्राणि चतुरशीतिः समुच्छ्रितः ॥
<>प्रविष्टः षोडशाधस्ताद्धरण्यां धरणीधरः ।
<>तावत्प्रमाणा पृथिवी पर्व्वतश्च समन्ततः ॥
<>तस्य शृङ्गत्रयं मूर्द्ध्नि स्वर्गो यत्र प्रतिष्ठितः ।
<>नानाद्रुमलताकीर्णं नानारत्नीपशोभितम् ॥
<>मध्यगं पश्चिमं पूर्व्वं मेरोः शृङ्गाणि त्रीणि वै ।
<>प्रयुतोच्छ्रितमात्राणि द्वे शृङ्गे तस्य मध्यतः ॥
<>मध्यस्थं स्फाटिकं शृङ्गं वैदूर्य्यकरकामयम् ।
<>इन्द्रनीलमयं पूर्व्वं माणिक्यं पश्चिमं स्मृतम् ॥
<>योजनानां सहस्राणि नियुतानि चतुर्दश ।
<>उच्छ्रितं मध्यगं शृङ्गं स्वर्गो यत्र प्रतिष्ठितः ॥
<>प्रयुतान्तरितं शृङ्गं मूर्द्ध्रि च्छत्राकृति स्थितम् ।
<>पूर्व्वमध्यमशृङ्गाणां सकलं मध्यमस्य च ॥
[Page5-379-a+ 52]
<>त्रिपृष्टो नाकपृष्ठो वा अप्सरःशान्तिनिर्वृती ।
<>आनन्दोऽथ प्रमोदश्च स्वर्गाः शृङ्गे च मध्यमे ॥
<>श्वेतश्च पौष्टिकश्चैव उपशोभनमन्मथौ ।
<>आह्लादः स्वर्गराजश्च स्वर्गाः शृङ्गे तु पश्चिमे ॥
<>निर्म्ममो निरहङ्कारः सौभाग्यश्चातिनिर्म्मलः ।
<>स्वर्माश्चैते द्विजश्रेष्ठ पूर्व्वशृङ्गे समर्थिताः ॥
<>एकविंशत्यमी स्वर्गा निविष्टा मेरुमूर्द्धनि ॥ * ॥
<>अहिंसादानकर्त्ता च यज्ञानां तपसां तथा ।
<>तेषु तेषु वसन्ति स्म जनाः क्रोधविवर्ज्जिताः ।
<>जलप्रवेशी चानन्दं प्रमोदं वह्निसाहसः ॥
<>भृगुप्रपाते सौम्यस्तु रणे चैवास्य निर्म्मलः ॥
<>अनशने तु संवासे मृतो गच्छेत्त्रिपिष्टपम् ।
<>क्रतुयाजी नाकपृष्ठमग्निहोत्री च निर्वृतिम् ॥
<>तडागकूपकर्त्ता च लभते पौष्टिकं द्विज ।
<>सौवर्णदायी सौभाग्यं लभेत् स्वर्गं महातपाः ॥
<>शीतकाले महावह्निं प्रज्वालयति यो नरः ।
<>सर्व्वसत्त्वहितार्थाय स्वर्गं चाप्सरसं लभेत् ॥
<>हिरण्यगोप्रदानेन निरहङ्कारमाप्नु यात् ।
<>भूमिदानेन शुद्धेन लभते शान्तिकं पदम् ॥
<>रौप्यदानेन शुद्धेन स्वर्गं गच्छति निर्म्मलम् ।
<>अश्वदानेन पुण्याहं कन्यादानेन मङ्गलम् ॥
<>द्विजेभ्यस्तर्पणं कृत्वा दत्त्वा वस्त्राणि भक्तितः ।
<>श्वेतन्तु लभते स्वर्गं यत्र गत्वा न शोचति ॥
<>कपिलागोप्रदानेन परार्द्ध ञ्चानुभूयते ।
<>गोवृषस्य प्रदानेन स्वर्गं मन्मथमश्नुते ॥
<>स पुमान् स सरित्स्नायी तिलधेनुप्रदस्तथा ।
<>छत्रोपानहदाता च स्वर्गं तत्फलशोभनम् ॥
<>देवायतनकर्त्तारो शुश्रू षणपरस्तथा ।
<>तीर्थयात्रापरश्चैव स्वर्गराजे महीयते ॥
<>एकान्नभोजी यो मर्त्यो नक्तभोजी च नित्यशः
<>उपवासी त्रिरात्राद्यैः शान्तस्वर्गं शुभं लभेत् ॥
<>सरित्स्नायी जितक्रोधो ब्रह्मचारी दृढव्रतः ।
<>निर्म्मलं स्वर्गमाप्नोति तथा भूतहिते रतः ।
<>विद्यादानेन मेधावी निरहङ्कारमाप्नु यात् ॥
<>येन येन हि भावेन यद्यद्दानं प्रयच्छति ।
<>तत्तत् स्वर्गमवाप्नोति यद्यदिच्छति मानवः ॥
<>यस्तु सर्व्वाणि दानानि ब्राह्मणेभ्यः प्रयच्छति ।
<>संप्राप्य न निवर्त्तेत दिवं शान्तमनामयम् ॥
<>शृङ्गन्तु पश्चिमं यच्च ब्रह्मा तत्र स्थितः स्वयम् ।
<>पूर्व्वशृङ्गे स्वयं विष्णुर्मध्ये चैव शिवः स्थितः ॥”
<>इति नारसिंहे । ३० । १४ -- ४५ ॥
<>अन्यत् कौर्म्मे ४२ । ४३ अध्याययोः वाराहे-
<>रुद्रगीतासु च द्रष्टव्यम् ।
<LEND>
