<L>32954<pc>4-414<k1>विमर्द्दः<k2>विमर्द्दः
विमर्द्दः¦, पुं, (विमृद्यतेऽसौ इति । वि + मृद् +
घञ् ।) कालङ्कतवृक्षः । इति रत्नमाला ॥
कालकासुन्दिया इति भाषा ॥ विमर्द्दनम् । इति
शब्दरत्नावली ॥ (यथा, रघुः । ५ । ६५ ।
“तं कर्णभूषणनिपीडितपीवरांसं-
शय्योत्तरच्छदविमर्द्दकृशाङ्गरागम् ॥”
सम्पर्कः । यथा, रघुः । १३ । २० ।
“असौ महेन्द्रद्विपदानगन्धि-
स्त्रिमार्गगावीचिविमर्द्दशीतः ॥”
“त्रिमार्गगा गङ्गा तस्या वीचीनां विमर्द्देन
सम्पर्केण शीतः ।” इति तट्टीकायां मल्लि-
नाथः ॥ * ॥ युद्धम् । यथा, रामायणे । ३ । ३२ । ७ ।
“देवासुरविमर्द्देषु वज्राशनिकृतव्रणम् ॥”
कलहः । यथा, तत्रैव । ७ । ६३ । २४ ।
“कार्य्यार्थिनां विमर्द्दो हि राज्ञां दोषाय
कल्पते ॥”)
<LEND>
