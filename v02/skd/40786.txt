<L>40786<pc>5-457<k1>स्पर्शः<k2>स्पर्शः
स्पर्शः¦, पुं, (स्पृश स्पर्शने, स्पर्श ग्रहणे वा + घञ् ।)
रुजा । दानम् । स्पर्शनम् । (यथा, उत्तर-
रामचरिते । १ अङ्के ।
“विनिश्चेतुं शक्यो न सुखमिति वा दुःख-
मिति वा
प्रमोहो निद्रा वा किमु विषविसर्पः किमु मदः ।
तव स्पर्शे स्पर्शे मम हि परिमूढेन्द्रियगणो
विकारश्चैतन्यं भ्रमयति च संमीलयति च ॥”)
स्पर्शकः । सम्परायः । प्रणिधिः । इति मेदिनी ॥
उपतप्ता । इत्यमरः । ३ । २ । १४ ॥ वर्गाक्षरम् ।
इति हेमचन्द्रः ॥ (यथा, भागवते । २ । ९ । ६ ।
“स चिन्तयन् द्व्यक्षरमेकदाम्भ-
स्युपाशृणोत् द्विर्गदितं वचो विभुः ।
स्पर्शेषु यत् षोडशमेकविंशं
निष्किञ्चनानां नृप ! यद्धनं विदुः ॥”)
वायुः । इति केचित् ॥ कामिनां बन्धभेदः । इति
शब्दरत्नावली ॥ कादिवर्गपञ्चकम् । यथा, --
“स्पर्शस्तस्याभवज्जीवः स्वरो देह उदाहृतः ॥”
इति श्रीभागवते ३ स्कन्धे १२ अध्यायः ॥
स्पर्शः कादिवर्गपञ्चकम् । इति तट्टीकायां
श्रीधरस्यामी ॥ न्यायमते त्वगिन्द्रियग्राह्मगुण-
[Page5-458-a+ 52]
विशेषः । त्वगुपकारकः । स च त्रिविधः ।
उष्णः । शीतः । अनुष्णाशीतः । पृथिव्याः
स्पर्शः काठिन्यादिः पाकजः । जलपरमाणुस्पर्शः
नित्यः । अन्यत्रानित्यः । वैशेषिकमते पार्थिव-
परमाणुमात्रस्य पाकजस्पर्शः । नैयायिकमते तु
द्व्यणुकादिस्पर्शोऽपि पाकजः । यथा, --
“स्पर्शस्त्वगिन्द्रियग्राह्यस्त्वचः स्यादुपकारकः ।
अनुष्णाशीतशीतोष्णभेदात् स त्रिविधो मतः ॥
काठिन्यादिः क्षितावेव नित्यतादि च पूर्व्ववत् ।
एतेषां पाकजत्वन्तु क्षितौ नान्यत्र कुत्रचित् ॥
तत्रापि परमाणौ स्यात् पाको वैशेषिके नये ।
नैयायिकानान्तु नये द्व्यणुकादावपीष्यति ॥”
इति भाषापरिच्छेदः ॥
स्पर्शं निरूपयति । स्पर्श इति । उपकारक इति
स्पर्शनप्रत्यक्षे स्पर्शः कारणमित्यर्थः । अनु-
ष्णाशीतेति । पृथिव्या वायोः स्पर्शोऽनुष्णा-
शीतः जलस्य शीतः । तेजस उष्णः । काठि-
न्येति । कठिनसुकुमारस्पर्शः पृथिव्या एव
इत्यर्थः । कठिनत्वादिकन्तु न संयोगनिष्ठो
जातिविशेषः चक्षुर्ग्राह्यतापत्तेः । पूर्व्ववत् जल-
तेजोवायुपरमाणुस्पर्शा नित्याः इत्यर्थः । तद्भिन्नाः
स्पार्शास्त्वनित्या इत्यर्थः । एतेषां रूपरसगन्ध-
स्पर्शानाम् । नान्यत्रेति । पृथिव्या हि रूपरस-
गन्धस्पर्शपरावृत्तिः पाकरससंयोगादुपलभ्यते ।
न हि शतधापि ध्मायमाने जलादौ रूपादिकं
परावर्त्तते नीरे सौकरमौष्णञ्च नयव्यतिरेका-
भ्यामुपाधेरेवेति निलीयते पवनपृथिव्योः शीत-
स्पर्शादिवत् पृथिवीष्वपि मध्ये परमाणावेव
रूपादीनां पाकः इति वैशेषिका वदन्ति ।
नैयायिकानामिति नैयायिकानां मते द्व्यणु-
कादौ अवयविन्यपि पाको भवति । इति
सिद्धान्तमुक्तावली ॥ * ॥
पुराणमते एकादशविधस्पर्शो यथा । उष्णः १
शीतः २ सुखः ३ दुःखः ४ स्निग्धः ५ विशदः ६
खरः ७ मृदुः ८ श्लक्ष्णः ९ लघुः १० गुरुः ११ ।
इति महाभारते मोक्षधर्म्मः ॥ कठिनः । इति
तत्रैव आश्वमेधिकपर्व्व ॥ आचमनाङ्गस्पर्शनं
आचमनशब्दे द्रष्टव्यम् ॥ * ॥ उच्छिष्टस्य स्पर्श-
निषेधो यथा, --
“न स्पृशेत् पाणिनोच्छिष्टो विप्रगोब्राह्मणा-
नलान् ।
न चानलं पदा वापि न देवप्रतिमां स्पृशेत् ॥”
इति कौर्म्मे उपविभागे । १६ । ३५ ॥
अथ उच्छिष्टस्य चाण्डालादिस्पर्शप्रायश्चित्तम् ।
आपस्तम्बः ।
“भुक्तोच्छिष्टस्त्वनाचान्तश्चाण्डालैः श्वपचेन वा ।
प्रमादात् स्पर्शनं गच्छेत् तत्र कुर्य्याद्विशीधनम् ॥
गायत्त्र्यष्टसहस्रन्तु द्रुपदां वा शतं जपेत् ।
त्रिरात्रोप्रोषिता भूत्वा पञ्चगव्येन शुध्यति ॥
भुक्तोच्छिष्टोऽन्त्यजैः स्पृष्टः प्राजापत्यं समाचरेत् ।
अर्द्धोच्छिष्टे स्मृतः पादः पाद आमाशने
तथा ॥”
[Page5-458-b+ 52]
प्राजापत्यं ज्ञाने । अर्द्धोच्छिष्टो येन आद्यग्रासः
आस्ये निःक्षिप्तः न तु निगीर्णः । दक्षः ।
“पाने मैथुनसंसर्गे तथा मूत्रपुरीषयोः ।
स्पर्शनं यदि गच्छेत्तु शवोदक्यान्त्यजैः सह ॥
दिनमेकं चरेन्मूत्रे पुरीषे तु दिनद्वयम् ।
दिनत्रयं मैथुने स्यात् पाने स्याच्च चतुष्टयम् ॥”
काश्यपः ।
“श्वशूकरान्त्यचाण्डालमद्यभाण्डरजस्वलाः ।
यद्युच्छिष्टः स्पृशेत् तत्र कृच्छ्रं सान्तपनं चरेत् ॥”
एतज्ज्ञानाभ्यासे । सान्तपने धेनुद्वयम् । ब्रह्म-
पुराणे ।
“उच्छिष्टेन तु शूद्रेण विप्रः स्पृष्टस्तु तादृशः ।
उपवासेन शुद्धिः स्यात् शुना संस्पृष्ट एव वा ॥
उच्छिष्टेन तु विप्रेण विप्रः स्पृष्टस्तु तादृशः ।
उभौ स्नानं प्रकुरुतः सद्य एव समाहितौ ॥”
अनुच्छिष्टब्राह्मणस्य नक्तमिति प्रायश्चित्त-
विवेकः ॥ * ॥ अथ रजस्वलास्पर्शप्रायश्चित्तम् ।
काश्यपः ।
“रजस्वला तु संस्पृष्टा ब्राह्मण्या ब्राह्मणी यदि ।
एकरात्रं निराहारा पञ्चगव्येन शुध्यति ॥
रजस्वला तु संस्पृष्टा राजन्या ब्राह्मणी तु या ।
त्रिरात्रेण विशुद्धिः स्यात् व्याघ्रस्य वचनं यथा ॥
रजस्वला तु संस्पृष्टा वैश्यया ब्राह्मणी च या ।
पञ्चरात्रनिराहारा पञ्चगव्येन शुध्यति ॥
रजस्वला तु संस्पृष्टा शूद्रया ब्राह्मणी यदि ।
षड्रात्रेण विशुध्येत्तु ब्राह्मणी कामचारतः ॥
अकामतश्चरेदर्द्धं ब्राह्मणी सर्व्वजातिषु ॥”
एतेन रजस्वलाया ब्राह्मण्याः सवर्णरजस्वला-
स्पर्शे एकरात्रोपवासः पञ्चगव्यपानं कामतः ।
अकामतस्त्वदर्द्धं नक्तव्रतम् । असवर्णरजस्वला-
स्पर्शे त्रिरात्रपञ्चरात्रषड्रात्रोपवासाः । अका-
मतस्त्वदर्द्धं एतच्चतुर्थाहानन्तरं कर्त्तव्यम् ।
“चाण्डालेन श्वपाकेन संस्पृष्टा चेद्रजस्वला ।
अतिक्रम्य तान्यहानि प्रायश्चित्तं समाचरेत् ॥
त्रिरात्रमुपवासः स्यात् पञ्चगव्येन शुध्यति ।
तां निशान्तु व्यतिक्रम्य स्वजात्युक्तन्तु कारयेत् ॥”
इति वचनान्तरदर्शनात् ॥
एतत् कामतः । अत्र दिनभेदोऽपि नास्ति ।
अज्ञाने बृहस्पतिः ।
“पतितान्त्यश्वपाकैस्तु संस्पृष्टा स्त्री रजस्वला ।
तान्यहानि व्यतिक्रम्य प्रायश्चित्तं समाचरेत् ॥
प्रथमेऽह्नि त्रिरात्रन्तु द्वितीये द्व्यहमाचरेत् ।
अहोरात्रं तृतीयेऽह्नि चतुर्थे नक्तमाचरेत् ॥”
चतुर्थेऽह्नीति शुद्धिस्नानात् पूर्व्वम् । व्याघ्रः ।
“रजस्वला यदा स्पृष्टा श्वजम्बुकखरैः क्वचित् ।
निराहारा भवेत्तावत् यावत् स्नानेन शुध्यति ॥”
अत्रापि बृहस्पत्युक्तदिनभेदव्यवस्था । वृद्ध-
शातातपः ।
“रजस्वले तु ये नार्य्यावन्योऽन्यं स्पृशतो यदि ।
सवर्णे पञ्चगव्यन्तु ब्रह्मकूर्च्चमतः परम् ॥”
पञ्चगव्यपानं व्रतरूतं तेनोपवासः । ब्रह्मकूर्च्च-
माह जाबालः ।
[Page5-458-c+ 52]
“अहोरात्रोषितो भूत्वा पौर्णमास्यां विशेषतः ।
पञ्चगव्यं पिबेत् प्रातः ब्रह्मकूर्च्चविधिः स्मृतः ॥”
तदशक्तौ पुराणैकं दातव्यम् । उच्छिष्टशूद्रादि-
स्पर्शे बृहस्पतिः ।
“शुना चोच्छिष्टया शूद्र्या संस्पृष्टा द्ब्यहमाच-
रेत् ।
अहोरात्रं तृतीयेऽह्नि परतो नक्तमाचरेत् ॥”
परतश्चतुर्थदिने स्नानात् पूर्वमिति ज्ञेयम् ।
इति प्रायश्चित्ततत्त्वम् ॥ मत्स्यसूक्तोक्तास्पृश्य-
स्पर्शनप्रायश्चित्तं स्नानशब्दे द्रष्टव्यम् ॥ (त्रि,
स्पर्शकः । आनन्दजनकः । यथा, मागवबे ।
३ । २१ । ९ ।
“श्वेतोत्पलक्रीडनकं मनःस्पर्शस्मितेक्षणम् ॥”)
<LEND>
