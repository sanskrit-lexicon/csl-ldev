<L>41728<pc>5-533<k1>हास्यं<k2>हास्यं
हास्यं¦, क्ली, (हस + ण्यत् ।) रसविशेषः । स च
<>कौतुकोद्भवम् । तत्पर्य्यायः । हासः २ हसः ३ ।
<>इत्यमरः । १ । १ । १९ ॥ हसनम् ४ घर्घरः ५
<>हासिका ६ । इति हेमचन्द्रः ॥ * ॥ अथ हासः ।
<>“विकृताकारवाग्वेशचेष्टादेः कुतुकाद् भवेत् ।
<>हास्या हासः स्थायिभावः श्वेतः प्रमथदैवतः ॥
<>विकृताकारवाक्चेष्टं यदालोक्य हसेज् जनः ।
<>तदत्रालम्बनं प्राहुः तच्चेष्टोद्दीपनं मतम् ॥
<>अनुभावोऽक्षिसङ्कोचवदनस्मेरतादिकः !
<>निद्रालस्यावहित्थाद्या अत्र स्युर्व्यभिचारिणः ॥
<>ज्येष्ठानां स्मितहसिते मध्यानां विहसिता-
<>वहसिते च ।
<>नीचानामपहसितं तथातिहसितञ्च षड्भेदाः ॥
<>ईषद्विकासि कथनं स्मितं स्यात् स्यन्दिताधरम् ।
<>किञ्चिल्लक्ष्यद्विजं तत्र हसितं कथितं बुधैः ॥
<>मधुरस्वरं विहसितं सांसशिरः कम्पमवहसितम् ।
<>अपहसितं सास्राक्षविक्षिप्ताङ्गं भवत्यतिह-
<>सितम् ॥”
<>यथा मम ।
<>“गुरोर्गिरः पञ्च दिनान्यधीत्य
<>वेदान्तशास्त्राणि दिनद्वयञ्च ।
<>अमी समाघ्राय च तर्कपादान्
<>समागताः कुक्कुटमिश्रपादाः ॥”
[Page5-533-c+ 52]
<>अस्य नाटकमेलकप्रभृतिषु परिपोषो द्रष्टव्यः ।
<>अत्र च ।
<>“यस्य हासः स चेत् क्वापि साक्षान्नैव निबध्यते ।
<>तथाप्येष विभावादिसामर्थ्यादुपलभ्यते ॥
<>अभेदेन विभावादि सावारण्यात् प्रतीयते ।
<>सामाजिकैस्तती हास्यरसोऽयमनुभूयते ॥”
<>एवमन्येष्वपि रसेषु द्रष्टव्यम् । इति साहित्य-
<>दर्पणे ३ परिच्छेदः ॥ * ॥ तस्य शुभाशुभलक्षणं
<>यथा, --
<>“अकम्पं हसितं श्रेष्ठं मीलिताक्षमघापहम् ।
<>असकृद्धसितं दुष्येत् तत् सोन्मादस्य नैकधा ॥”
<>इति गारुडे । ६५ । ३५ अध्यायः ॥
<>(हासयोग्ये, त्रि । यथा रघुः । २ । ४३ ।
<>संरुद्धचेष्टस्य मृगेन्द्र ! कामं
<>हास्यं वचस्तद्यदहं विवक्षुः ॥”)
<LEND>
