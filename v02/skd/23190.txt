<L>23190<pc>3-298<k1>प्रसङ्गः<k2>प्रसङ्गः
प्रसङ्गः¦, पुं, (प्र + सन्ज + घञ् ।) सङ्गतिविशेषः ।
<>यथा, --
<>“स प्रसङ्ग उपोद्धातो हेतुतावसरस्तथा ।
<>निर्व्वाहकैककार्य्यत्वे षोढासङ्गतिरिष्यते ॥”
<>तस्य लक्षणम् । स्मृतस्योपेक्षानर्हत्वम् । तद-
<>र्थस्तु स्मृतिविषयतापन्नत्वे सति द्वेषविषयता-
<>नापन्नत्वम् । इत्यनुमितिग्रन्थे गदाधरभट्टा-
[Page3-298-b+ 52]
<>चार्य्यः ॥ * ॥ (“प्रकरणान्तरेण समापनं प्रसङ्गः ।
<>यथा प्रकारान्तरितो योऽर्थोऽसकृदुक्तः समा-
<>प्यते स प्रसङ्गः । यथा । महाभूतशरीरिसम-
<>वायः पुरुषस्तस्मिन् सोऽधिष्ठानमिति वेदोत्-
<>पत्तावभिधाय भूतविद्यायां पुनरुक्तं यतोऽभि-
<>हितं पञ्च महाभूतशरीरिसमवायः पुरुष इति
<>स खल्वेवं कर्म्म पुरुषश्चिकित्सायामधिकृतः ॥”
<>इत्युत्तरतन्त्रे पञ्चषष्टितमेऽध्याये सुश्रुतेनोक्तम् ॥)
<>अन्योद्देशेन प्रवृत्तावन्यस्यापि सिद्धिः । यथा, --
<>“दृष्टा तु हरते पापं स्पृष्टा तु त्रिदिवं नयेत् ।
<>प्रसङ्गेनापि या गङ्गा मोक्षदा ह्यवगाहिता ॥”
<>इति प्रायश्चित्ततत्त्वम् ॥ * ॥
<>(यथा च देवीभागवते । ३ । ९ । ४२ ।
<>“अस्पष्टमपि तन्नाम प्रसङ्गेनापि भाषितम् ।
<>ददाति वाञ्छितानर्थान् दुर्ल्लभानपि सर्व्वथा ॥”)
<>प्रसक्तिः । यथा, --
<>“आनीता भवता यदा पतिरता साध्वी धरत्री-
<>सुता
<>स्फुर्ज्जद्राक्षस्रमायया न च कथं रामाङ्गमङ्गी-
<>कृतम् ।
<>कर्त्तुं चेतसि पुण्डरीकनयनं दूर्व्वादलश्यामलं
<>तुच्छं ब्रह्मपदं भवेत् परबधूसङ्गप्रसङ्गः कुतः ॥”
<>इति नाटकम् ॥ * ॥
<>प्रस्तावः । यथा, --
<>“तत्रैव गङ्गा यमुना च तत्र
<>गीदावरी तत्र सरस्वती च ।
<>सर्व्वाणि तीर्थानि वसन्ति तत्र
<>यत्राच्युतोदारकथाप्रसङ्गः ॥”
<>इति पौराणिकाः ॥ * ॥
<>मैथुनम् । यथा । प्रसङ्गनित्यद्रुतपृष्ठयानादिति
<>रुग्विनिश्चयवचनटीकायां विजयरक्षितः ॥
<>(यथा च देवीभागवते । १ । १२ । २० ।
<>“ऋषयोऽपि तयोर्वीक्ष्य प्रसङ्गं रममाणयोः ।
<>परिवृत्त्य ययुस्तूर्णं नरनारायणाश्रमम् ॥”)
<LEND>
