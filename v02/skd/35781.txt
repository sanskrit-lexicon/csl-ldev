<L>35781<pc>5-108<k1>शिष्टः<k2>शिष्टः
शिष्टः¦, त्रि, (शास + क्तः । “शास इदङ्हलोः ।”
६ । ४ । ३४ । इति उपधाया इकारः ।
“शासिवसिघसीनाञ्च ।” ८ । ३ । ६० इति सस्य
षः ।) शान्तः । सुबुद्धिः । धीरः । तस्य
लक्षणं यथा, --
“न पानिपादचपलो न नेत्रचपलो मुनिः ।
न च वागङ्गचपल इति शिष्टस्य लक्षणम् ॥”
इति महाभारते अश्वमेधपर्व्व ॥
अपिच ।
“धर्म्मो नाभिगतो यैस्तु वेदः सपरिबृंहणः ।
ते शिष्ठा ब्राह्मणाः प्रोक्ता नित्यमात्मगुणा-
न्विताः ॥”
इति कौर्म उपविभागे २४ अध्यायः ॥ * ॥
अन्यच्च ।
“विशेषशब्दनिष्ठस्तु शेषः शिष्टः प्रचक्षते ।
मन्वन्तरेषु ये शिष्टा इहतिष्ठन्ति धार्म्मिकाः ॥
मनुः सप्तर्षयश्चव लोकसन्तानकारणात् ।
तिष्ठन्तीह च धर्माथं तान् शिष्टान् परिचक्षते ।
तैः शिष्टैः पालितधर्म्मः स्थाप्यते वै युगे युगे ॥”
इति मात्स्ये १२० अध्यायः ॥
(अवशिष्टः । यथा, गीतायाम् । ४ । ३० ।
“यज्ञशिष्टामृतभुजो यान्ति ब्रह्मसनातनम् ॥”
<LEND>
