<L>11445<pc>2-364<k1>गोवर्द्धनः<k2>गोवर्द्धनः
गोवर्द्धनः¦, पुं, (गाः वर्द्धयति कोमलतृणपत्रादि-
<>दानेन इति । वृध् + णिच् + ल्युः । यद्वा गावो
<>बर्द्ध्यन्तेऽत्र इति । णिच् + ल्युट् अधिकरणे ।
<>पर्व्वतबोधकत्वात् पुंस्त्वम् । यद्वा गां पृथ्वीं
<>भूमिं वा वर्द्धयति । वृध् + णिच् कर्त्तरि ल्युः ।
<>स्वनामख्यातश्रीवृन्दावनस्थपर्व्वतः । इति जटा-
<>धरः ॥ तस्य स्वरूपं यथा, --
<>“अनादिर्हरिदासोऽयं भूधरो नात्र संशयः ।”
<>इति पाद्मे पातालखण्डे व्यासं प्रति श्रीकृष्ण-
<>वाक्यम् ॥ तस्य पूजाकालादिर्यथा, --
<>“प्रातर्गोबर्द्धनं पूज्य द्यूतञ्चैव समाचरेत् ।
<>भूषणीयास्तथा गावः पूज्याश्च दोहवाहनाः ॥
<>श्रीकृष्णदासवर्य्योऽयं श्रीगोवर्द्धनभूधरः ।
<>शुक्लप्रतिपदि प्रातः कार्त्तिकेऽर्च्च्योऽत्र वैष्णवैः ॥”
<>“प्रातर्गोवर्द्धनं पूज्य रात्रौ जागरणं चरेत् ।”
<>इति क्वचित् पाठः ।
<>तस्मात्तदिदं कर्म्म गोवर्द्धनप्राधान्येन गोप्रा-
<>धान्येन च ख्यातमप्येकमेव ज्ञेयम् । तत्र दिन-
<>निर्णयः । तदाह देबलः ।
[Page2-365-a+ 52]
<>“प्रतिपद्दर्शसंयोगे क्रीडनन्तु गवां मतम् ।
<>परविद्धान्तु यः कुर्य्यात् पुत्त्रदारधनक्षयः ॥”
<>निर्णयामृतधृतं पुराणान्तरवचनम् ।
<>“या कुहूः प्रतिपन्मिश्रा तत्र गाः पूजयेन्नृप ! ।
<>पूजामात्रेण वर्द्धन्ते प्रजा गावो महीपतेः ॥”
<>ततः प्रातर्गोवर्द्धनं पूज्येति पूर्व्वाह्णतात्पर्य्यकम् ।
<>द्वितीयासमये तु सर्व्वथा निषिद्धम् । तद्-
<>यथा, --
<>“नन्दायां दर्शने रक्षा बलिदानदशासु च ।
<>भद्रायां गोकुलक्रीडा देशनाशाय जायते ॥”
<>पुराणसमुच्चये तु सन्भावितचन्द्रोदयद्वितीया-
<>संयोग एव निषिध्यते ।
<>“गवां क्रीडादिने यत्र रात्रौ दृश्यते चन्द्रमाः ।
<>सोमो राजा पशून् हन्ति सुरभी पूजकांस्तथा ॥”
<>तदुदयसम्भावनञ्च निर्णयामृते निर्णीतम् । प्रति-
<>पद्यापराह्णिकत्रिमुहूर्त्तव्यापिन्यां द्वितीयायां
<>चन्द्रदर्शनं सम्भाव्यते । तदुक्तमग्न्याधानविषये
<>वृद्धशातातपेन ।
<>“द्वितीया त्रिमुहूर्त्ता चेत् प्रतिपद्यापराह्णिकी ।
<>अग्न्याध्यानञ्चतुर्द्दश्यां परतः सोमदर्शनादिति ॥”
<>अपराह्णश्च पञ्चधा विभक्तस्याह्नश्चतुर्थोभागः ।
<>ततश्च यत्र प्रतिपदि यन्मुहूर्त्तव्यापिनी द्वितीया
<>तत्र चन्द्रदर्शनसम्भावनमिति । अन्यदा तूत्त-
<>रैव प्रतिपत्तत्र गृहीता । तथैव पुराण-
<>समुच्चवे ।
<>“वर्द्धमानतिथौ नन्दा यदा सार्द्धत्रियामिका ।
<>द्वितीयावृद्धिगामित्वादुत्तरा तत्र चोच्यते ॥”
<>किञ्च । यदा पूर्णप्रतिपत् परत्र निष्क्रामति
<>तदाप्युत्तरैव कार्य्या । यथोक्तं भविष्योत्तरे ।
<>“यथा द्वादशभिर्म्मासैर्म्मासो वृद्धो मलिम्लुचः ।
<>तथैवाहोरात्रिवृद्ध्या तिथिः प्रोक्तो मलिम्लुचः ॥
<>यथा मलिम्लुचः पूर्व्वो मासो दैवस्तथा परः ।
<>त्याज्या तिथिस्तथा पूर्व्वा ग्राह्या चैव तथो-
<>त्तरेति निर्णयामृतमतम् ॥ किन्तु । व्यञ्जलीन्यायेन
<>पूर्व्वैव मन्तुं शक्यते । तद्वदत्रापि देवलादि-
<>वचनप्रामाण्यमस्तीति ॥ * ॥
<>अथ गोवर्द्धनपूजाविधिः । पाद्म तत्रेव ।
<>“मथुरायास्तथान्यत्र कृत्वा गोवर्द्धनं गिरिम् ।
<>गोमयेन महास्थूलं तत्र पूज्यो गिरिर्यथा ॥
<>मथुरायां तथा साक्षात् कृत्वा चैव प्रदक्षिणम् ।
<>वैष्णवं धाम स प्राप्य मोदते हरिसन्निधौ ॥”
<>पूजामन्त्रः ।
<>“गोवद्धन ! धराधार ! गोकुलत्राणकारकः ।
<>विष्णुबाहुकृतोच्छ्रायो गवां कोटिप्रदो भव ॥”
<>गोपूजामन्त्रः । स्कान्दे तत्रैव ।
<>“लक्ष्मीर्या लोकपालानां धेनुरूपेण संस्थिता ।
<>घृतं वहति यज्ञार्थे यमपाशं व्यपोहतु ॥
<>अग्रतः सन्तु मे गावो गावो मे सन्तु पृष्ठतः ।
<>गावो मे पार्श्वतः सन्तु गवां मध्ये वसाम्यहम् ॥”
<>अथ गोक्रीडा । तत्रैव ।
<>“क्रोधापयेद्धावयेच्च गोमहिष्यादिकं ततः ।
<>वृषान् कर्षापयेद्गोपैरुक्तिप्रत्युक्तिबादनात् ॥”
[Page2-365-b+ 52]
<>पाद्मे च तत्रैव ।
<>“महिष्यादेस्तथा भूषा क्रीडनं वारणन्तथा ॥”
<>तन्माहात्म्यञ्च तत्रैव ।
<>“एवं गोवर्द्धनं गाश्च पूजनीया विधानतः ।
<>गोवर्द्धनमखो रम्यः कृष्णसन्तोषकारकः ॥”
<>इति श्रीहरिभक्तिविलासे कार्त्तिककृत्ये १६
<>विलासः ॥ (पुरुषोत्तमक्षेत्रे भगवता शङ्करा-
<>चार्य्येण प्रतिष्ठापितो मठविशेषः । इति शङ्कर-
<>विजयः ॥ आर्य्यासप्तशतीप्रभृतिग्रन्थकार आ-
<>चार्य्यविशेषः । अयमेव कविवरः वङ्गाधिपस्य
<>लक्ष्मणसेनस्य सभापण्डित आसीत् । एतन्मत-
<>समर्थनोदाहरणानि क्रमान्वयेन वेदितव्यानि
<>यथा, आर्य्यासप्तशत्याम् । ७०२ ।
<>“हरिचरणाञ्जलिममलं कविवरहर्षाय बुद्धिमान्
<>सततम् ।
<>अकृतार्य्यासप्तशतीमेतां गोवर्द्धनाचार्य्यः ॥”
<>तत्रैव टीकामुखबन्धाम्यन्तरे । यथा, --
<>“गोवर्द्धनोक्तिसुखदाननिदानमेतद्-
<>व्यङ्ग्यार्थदीपनमनल्पचमत्कृतीनाम् ।”
<>“गोवर्द्धनाचार्य्यसमयस्त्वद्यापि सम्यङ् न ज्ञायते
<>परन्त्वयं गीतगोविन्दकर्त्तुर्जयदेवात् प्राचीनस्तत्-
<>समकालीनो वेति वक्तुं शक्यते । यतो जय-
<>देवेन गीतगोविन्दप्रारम्भे ‘शृङ्गारोत्तरसत्-
<>प्रभेयरचनैराचार्य्यगोवर्द्धनस्पर्द्धी कोऽपि न
<>विश्रुतः’ इत्युक्तमस्ति । जयदेवकविश्च वङ्ग-
<>देशाधिपस्य वल्लालसेनसूनोर्लक्ष्मणसेनस्य स-
<>भायामासीदिति श्रीसनातनगोस्वामिनां मतम् ।
<>‘गोवर्द्धनश्च शरणो जयदेव उमापतिः ।
<>कविराजश्च रत्नानि समितौ लस्मणस्य च ॥’
<>इत्ययं श्लोको लक्ष्मणसेनसभागृहद्वारोपरि
<>शिलायामुत्कीर्ण आसीत् । तस्माद् गोवर्द्धन-
<>जयदेवादयः सर्व्वेऽपि लक्ष्मणसेनसभायामास-
<>न्निति केचित् ॥”)
<LEND>
