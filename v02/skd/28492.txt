<L>28492<pc>4-027<k1>यशस्करः<k2>यशस्करः
यशस्करः¦, त्रि, कीर्त्तिकारकः । सुख्यातिजनकः ।
<>यशस्करोति य इत्यर्थे (“कृञो हेतुताच्छील्यानु-
<>लोम्येषु ।” ३ । २ । २० ।) इति टप्रत्ययेन निष्पन्नः ।
<>यशस्करी विद्या इति व्याकरणम् ॥ (यथा,
<>मनौ । ८ । ३८३ ।
<>“एतेषां निग्रहो राज्ञः पञ्चानां विषये स्वके ।
<>साम्राज्यकृत् सजात्येषु लोके चैव यशस्करः ॥”
<>विष्णुक्षेत्रविशेषे, क्ली । यथा, नारसिंहे ६२ अः ।
<>“विरजं पुष्पवत्यायां बालञ्चामीकरे विदुः ।
<>यशस्करं विपाशायां माहिष्मत्यां हुताशनम् ॥”
<>शोभावतीपुर्य्यां जाते ब्राह्मणविशेषे, पुं । यथा,
<>कथासरित्सागरे । १०४ । १९ ।
<>“तस्यां यशस्करो नाम विद्वानाढ्यो बहुक्रतुः ।
<>ब्राह्मणोऽभूदभूत्तस्य सत्पत्नी मेखलेति च ॥”)
<LEND>
