<L>7443<pc>2-108<k1>कालः<k2>कालः
कालः¦, पुं, (कलयति आयुः । कल् संख्याने पचा-
<>द्यच् ततः प्रज्ञाद्यण् । यद्वा कालयति सर्व्वाणि
<>भूतानि । कल् प्रेरणे ण्यन्तात् पचाद्यच् ।) क्षण-
<>दण्डमुहूर्त्तप्रहरदिनरात्रिपक्षमासायनवत्सरादिः ।
<>इति दुर्गादासः ॥ तत्पर्य्यायः । दिष्टः २ अनेहा ३
<>समयः ४ । इत्यमरः । १ । ४ । १ ॥ “जन्यानां जनकः कालो
<>जगतामाश्रयो मतः । परापरत्वधीहेतुः क्षणादिः
<>स्यादुपाधितः” ॥ (यथा विष्णुपुराणे । १ । २ । १४ ।
<>“परस्य ब्रह्मणो रूपं पुरुषः प्रथमं द्विज ! ।
<>व्यक्ताव्यक्ते तथैवान्ये रूपे कालस्तथा परम्” ॥)
<>अस्य गुणाः । सङ्ख्या १ परिमितिः २ पृथक्त्वम्
<>३ संयोगः ४ विभागः ५ । इति भाषापरिच्छेदः ॥
<>“अनादिनिधनः कालो रुद्रः सङ्कर्षणः स्मृतः ।
<>कलनात् सर्व्वभूतानां स कालः परिकीर्त्तितः” ॥
<>इति तिथ्यादितत्त्वम् ॥ * ॥
<>(“कालस्तु त्रिविधो ज्ञेयोऽतीतोऽनागत एव च ।
<>वर्त्तमानस्तृतीयस्तु वक्ष्यामि शृणु लक्षणम् ॥
<>कालः कलयते लोकं कालः कलयते जगत् ।
<>कालः कलयते विश्वं तेन कालोऽभिधीयते ॥
<>कालस्य वशगाः सर्व्वे देवर्षिसिद्धकिन्नराः ।
<>कालो हि भगवान्देवः स साक्षात्परमेश्वरः ॥
<>सर्गपालनसंहर्त्ता स कालः सर्व्वतः समः ।
<>कालेन कल्प्यते विश्वं तेन कालोऽभिधीयते ॥
<>येनोत्पत्तिश्च जायेत येन वै कल्प्यते कला ।
<>सोऽन्तवच्च भवेत्कालो जगदुत्पत्तिकारकः ॥
<>यः कर्म्मणि प्रपश्येत प्रकर्षे वर्त्तमानके ।
<>सोऽपि प्रवर्त्तको ज्ञेयः कालः स्यात् प्रतिपालकः ॥
<>येन मृत्युवशं याति कृतं येन लयं व्रजेत् ।
<>संहर्त्ता सोऽपि विज्ञेयः कालः स्यात् कलनापरः ॥
<>कालः सृजति भूतानि कालः संहरते प्रजाः ।
<>कालः स्वपिति जागर्त्ति कालो हि दुरतिक्रमः ॥
<>काले देवा विनश्यन्ति काले चासुरपन्नगाः ।
<>नरेन्द्राः सर्व्वजीवाश्च काले सव्व विनश्यति ॥
<>त्रिकालात् परतो ज्ञेय आगन्तुर्गतचेष्टकः ।
<>तथा वर्षाहिमोष्णाख्या स्त्रयः काला इमे मताः ॥
<>तथा त्रयोऽन्येऽपि ज्ञेया उद्यन्मध्यास्तरूपिणः ।
<>सूक्ष्मोऽपि सर्व्वगः स वै व्यक्ताद्व्यक्ततरः शुभः” ॥
<>इति प्रथमस्थाने ४ अः । हारीतेनोक्तम् ॥)
<>यमः । (यथा गोः रामायणे । ३ । ३५ । ४३ ।
<>“आपतन्तीञ्चतां दृष्ट्वा कालदण्डोपमां गदाम्” ॥)
<>कृष्णवर्णः । कृष्णगुणवति त्रि । इत्यमरः । १ ।
<>५ । १४, १६ । (यथा गोः रामायणे । ६ । ६७ । २ ।
<>“उद्यतायुधनिस्त्रिंशे रथे च समलङ्कृते ।
<>कालाश्वयुक्ते महति स्थितः कालान्तकोपमः” ॥)
<>मृत्युः । (यथा भागवते । ९ । ९ । २ ।
[Page2-109-a+ 52]
<>“दिलीपस्तत्सुतस्तद्वदशक्तः कालमेयिवान्
<>भगीरथस्तस्य पुत्त्रस्तेपे स सुमहत् तपः” ॥)
<>महाकालः । इति मेदिनी ॥ शनिः । इति
<>दीपिका ॥ कासमर्द्दः । रक्तचित्रकः । रालः ।
<>कोकिलः । इति राजनिर्घण्ठः ॥ (सर्व्वकलनात्
<>शिवः । यथा महाभारते । १३ । १७ । ४७ ।
<>“गजहा दैत्यहा कालो लोकधाता गुणाकरः” ॥
<>कालनियन्तृत्वात् विष्णुः । यथा महाभारते । १३ ।
<>१ । ४९ । ५८ ।
<>“ऋतुः सुदर्शनः कालः परमेष्ठी परिग्रहः” ॥
<>पर्व्वतविशेषः । यथा गोः राभायणे । ४ । ४४ । २१ ।
<>“ततो महाश्रमं गत्वा देवगन्धर्व्वसेवितम् ।
<>कालं नाम सदा शान्तं गमिष्यथ शिलोच्चयम्” ॥)
<LEND>
