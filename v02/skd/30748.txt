<L>30748<pc>4-241<k1>वंशी<k2>वंशी
वंशी¦, स्त्री, (वंशः कारणत्वेनास्त्यस्याः । अच् ।
<>गौरादित्वात् ङीष् ।) मुरली । इति शब्दरत्ना-
<>वली ॥ वाँशी इति भाषा ॥ (यथा, काव्यचन्द्रि-
<>कायाम् ।
<>“निर्म्मिता कापि गोपीनां कुलशीलविनाशिनी ।
<>विधिना पामरेणेयं न वंशी मुरवैरिणः ॥”)
<>कर्षचतुष्टयम् । इति राजनिर्घण्टः ॥ वंशी-
<>वाद्यस्य विवरणम् । यथा, --
<>“तालेन राजते गीतं तालो वादित्रसम्भवः ।
<>गरीयस्तेन वादित्रं तच्चतुर्व्विधमुच्यते ॥
<>ततं शुषिरमानद्धं घनमित्थं चतुर्व्विधम् ।
<>ततं तन्त्रीगतं वाद्यं वंशाद्यं शुषिरं तथा ।
<>चर्म्मावनद्धमानद्धं घनं तालादिकं मतम् ॥”
<>शुषिरं यथा, --
<>“वंशोऽथ पारीमधुरीतित्तिरीशङ्खकाहलाः ।
<>तोडहीमुरलीवुक्काशृङ्गिकास्वरनाभयः ॥
<>शृङ्गं कापालिकं वंशश्चर्म्म वंशस्तथा परः ।
<>एते शुषिरभेदास्तु कथिताः पूर्व्वसूरिभिः ॥
<>वर्त्तुलः सरलश्चैव पर्व्वदोषविवर्ज्जितः ।
<>वैणवः खादिरो वापि रक्तचन्दनजोऽथवा ॥
<>श्रीखण्डजोऽथ सौवर्णो दन्तिदन्तमयोऽपि वा ।
<>राजतस्ताम्रजो वापि लौहजः स्फाटिको-
<>ऽथवा ॥
<>कनिष्ठाङ्गुलितुल्येन गर्भरन्ध्रेण शोभितः ।
<>शिल्पविद्याप्रवीणेन वंशः कार्य्यो मनोहरः ॥
<>वंशेनैव मतोऽपीति मतङ्गमुनिनोदितम् ।
<>ततोऽन्येऽपि तदाकारा वंशा एव प्रकीर्त्तिताः ॥
<>तत्र त्यक्त्वा शिरोदेशादधो द्विमितमङ्गुलम् ।
<>फुत्काररन्ध्रं कुर्व्वीत मितमङ्गुलिपर्व्वणा ॥
<>पञ्चाङ्गुलानि संत्यज्य ताररन्ध्राणि कारयेत् ।
<>कुर्य्यात्तथान्यरन्ध्राणि सप्तसंख्यानि कौशलात् ॥
<>वदरीबीजतुल्यानि संत्यज्यार्द्धार्द्धमङ्गुलम् ।
<>प्रान्तयोर्ब्बन्धनं कार्य्यं स्वराद्यैर्नादहेतवे ॥
<>सिक्थकेन कला देया तेन सुस्वरता भवेत् ।
<>पञ्चाङ्गुलोऽयं वंशः स्यादेकैकाङ्गुलिवृद्धितः ॥
<>षडङ्गुलानि नाम्ना स्यात् यावदष्टादशाङ्गुलम् ।
<>फुत्कारताररन्ध्रस्य यावदङ्गुलिमन्तरम् ।
<>तदेव नाम वंशस्य वांशिकैः परिकीर्त्त्यते ॥
[Page4-242-a+ 52]
<>एकाङ्गुलो द्व्यङ्गुलश्च त्र्यङ्गुलश्वतुरङ्गुलः ।
<>अतितारतरत्वेन वांशिकैः समुपेक्षितः ॥
<>त्रयोदशाङ्गुलो वंशोऽपरः पञ्चदशाङ्गुलः ।
<>निन्दितो वंशतत्त्वज्ञैस्तथासप्तदशाङ्गुलः ॥
<>महानन्दस्तथा नन्दो विजयोऽथ जयस्तथा ।
<>चत्वार उत्तमा वंशा मतङ्गमुनिसम्मताः ॥
<>दशाङ्गुलो महानन्दो नन्द एकादशाङ्गुलः ।
<>द्वादशाङ्गुलमानस्तु विजयः परिकीर्त्तितः ॥
<>चतुर्द्दशाङ्गुलमितो जय इत्यभिधीयते ।
<>ब्रह्मा रुद्रो रविर्विष्णुः क्रमादत्र व्यवस्थिताः ॥
<>नैविड्यं प्रौढता चापि सुस्वरत्वञ्च शीघ्रता ।
<>माधुर्य्यमिति पञ्चामी फुत्कृतेषु गुणाः स्मृताः ॥
<>शीत्कारबहुलः स्तब्धो विस्वरः स्फुटितो लघुः ।
<>अमधुरश्च विज्ञेयाः षड्दोषाः फुत्कृते क्रमात् ॥
<>वृथाप्रयोगबाहुल्यमल्पता गीतवादने ।
<>एभिर्दोवैर्युतोऽतीव निन्दितो वांशिको मतः ॥
<>स्थानकादिनयाभिज्ञो गमकाढ्यः स्फुटाक्षरः ।
<>शीघ्रहस्तः कलाभिज्ञो वांशिको रक्त उच्यते ॥
<>प्रमुक्तिर्ब्बद्धमुक्तिश्च युक्तिश्चेत्यङ्गुलेर्गुणाः ॥
<>सुस्थानत्वं सुस्वरत्वं अङ्गुलीसारणक्रिया ।
<>समस्तगमकज्ञानं रागरागाङ्गवेदिता ॥
<>क्रियाभाषाविभाषासु दक्षता गीतवादने ।
<>स्वस्थाने चापि दुःस्थाने नादनिर्म्माणकौशलम् ॥
<>गातॄणां स्थानदातृत्वं तद्दोषाच्छादनं तथा ।
<>वांशिकस्य गुणा एते मया संक्षिप्य दर्शिताः ॥”
<>इति संगीतदामोदरः ॥
<LEND>
