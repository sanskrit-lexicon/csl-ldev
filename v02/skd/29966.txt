<L>29966<pc>4-188<k1>रोमशः<k2>रोमशः
रोमशः¦, पुं, (रोमाणि सन्त्यस्येति । रोमन् +
<>“लोमादिपामादिपिच्छादिभ्यः शनेलचः ।” ५ ।
<>२ । १०० । इति शः ।) मेषः । इति हेम-
<>चन्द्रः ॥ पिण्डालुः । कुम्भी । शूकरः । इति
<>राजनिर्घण्टः ॥ (ऋषिविशेषः । यथा, भागवते ।
<>६ । १५ । १४ ।
<>“रोमशश्च्यवनो दत्त आसुरिः सपतञ्जलिः ॥”
<>अस्य ऋषेरेकलोमपतने एकेन्द्रपातो भवेत् एवं
<>सर्व्वलोमपतनकालस्तस्य परमायुः । एतादृशो-
<>ऽप्यसौ जीवामि वा कियन्ति दिनानीति चिन्त-
<>यन् निवस्तुं गृहं न निर्म्ममे केवलं वर्षासु धारा-
<>पातनिवृत्तये मस्तकविन्यस्तकटस्तपश्चरति ।
<>विशेवविवरणमस्य ब्रह्मवैवर्त्ते श्रीकृष्णजन्मखण्डे
[Page4-188-b+ 52]
<>द्रष्टव्यम् ॥ क्ली, उपस्थम् । यथा, ऋग्वेदे । १० ।
<>८६ । १६ ।
<>“सेदीशे यस्य रोमशं निषेदुषो
<>विजृम्भते विश्वस्मादिन्द्र उत्तरः ॥”
<>“निषेदुषः शयानस्य रोमशमुपस्थं विजृम्भते
<>विवृतं भवति ।” इति तद्भाष्ये सायणः ॥)
<>अतिशयलोमविशिष्टे, त्रि ॥ (यथा, मनुः । ३ । ७ ।
<>“हीनक्रियं निष्पुरुषं निश्छन्दो रोमशार्शसम् ॥”)
<LEND>
