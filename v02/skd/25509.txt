<L>25509<pc>3-555<k1>भौत्यः<k2>भौत्यः
भौत्यः¦, पुं, (भूतेरपत्यं पुमान् । भूतिः + अप-
<>त्यार्थे ष्यञ् ।) भूतिमुनिपुत्त्रश्चतुर्द्दशो मनुः ।
<>यथा, --
<>मार्कण्डेय उवाच ।
<>“अतः परन्तु भौत्यस्य त्वमुत्पत्तिं निशामय ।
<>देवानृषींस्तथा पुत्त्रांस्तथैव वसुधाधिपान् ॥
<>बभूवाङ्गिरसः पुत्त्रो भूतिर्नाम्नातिकोपनः ।
<>तस्य भ्राता सुवर्च्चाभूद् यज्ञे तेन निमन्त्रितः ॥
<>यियासुः शान्तिनामानं शिष्यमाह महामुनिः ।
<>सदोद्युक्तं सदाचारमुदारं मुनिसत्तमम् ॥
<>भूतिरुवाच ।
<>अहं यज्ञं गमिष्यामि भ्रातुः शान्ते ! सुवर्च्चसः ।
<>तेनाहूतस्त्वया चेह यत् कर्त्तव्यं शृणुष्व तत् ॥
<>अतिजागरणं वह्नेस्त्वया कार्य्यं ममाश्रमे ।
<>तथा तथाप्रमत्तेन यथाग्निर्न शमं व्रजेत् ।
<>इत्याज्ञप्ते तथेत्युक्तः स तु शिष्येण शान्तिना ।
<>जगाम यज्ञं तं भ्रातुराहूतः सन् यवीयसा ॥
<>प्रशान्तस्तावदनलो योऽसौ भूतिपरिग्रहः ।
<>तं दृष्ट्वा सोऽनलं शान्तं शान्तिरत्यन्तदुःखितः ।
<>भीतश्च भूतेर्बहुधा चिन्तयन् स महाद्युतिः ॥
[Page3-556-a+ 52]
<>मार्कण्डेय उवाच ।
<>बहुधैवं विचिन्त्यासौ भीतस्तस्य तदा गुरोः ।
<>ययौ मतिमतां श्रेष्ठः शरणं जातवेदसम् ॥
<>स चकार ततः स्तोत्रं सप्तार्च्चेर्यतमानसः ।
<>भूत्वैकचित्तो मेदिन्यां न्यस्तजानुः कृताञ्जलिः ॥
<>स एवं संस्तुतस्तेन भगवान् हव्यवाहनः ।
<>ज्वालामालावृततनुस्तस्यासीदग्रतो मुने ! ॥
<>परितुष्टोऽस्मि ते विप्र ! भक्त्या यत्ते स्तुतिः कृता ।
<>वरं ददामि भवतः प्रार्थ्यतां यत्तवेप्सितम् ॥
<>भगवन् ! कृतकृत्योऽस्मि यत्त्वां पश्यामि रूपिणम् ।
<>तथापि भक्तिनम्रस्य भगवन् ! श्रूयतां मम ॥
<>ममापराधात् संत्यक्तं यत्तेऽधिष्ट्यं विभावसो ! ।
<>तत्त्वयाधिष्ठितं सोऽद्य पूर्व्ववत् पश्यतां द्बिजः ॥
<>तथान्यदपि मे देव ! प्रसादं कुरुषे यदि ।
<>पुत्त्रो विशिष्टो भवतु निरपत्यस्य मे गुरोः ॥
<>यथा च मैत्रीं तनये स करिष्यति मे गुरुः ।
<>तथा समस्तसत्त्वेषु भवत्वस्य मनो मृदु ॥
<>अग्निरुवाच ।
<>गुरोरर्थं त्वया ब्रह्मन् ! याचितं यद्वरद्वयम् ।
<>नात्मार्थे तेन मे प्रीतिस्त्वय्यतीव महामुने ! ॥
<>भविष्यत्येतदखिलं गुरोर्यत् प्रार्थितं त्वया ।
<>मैत्री समस्तभूतेषु पुत्त्रस्तस्य भविष्यति ॥
<>मन्वन्तराधिपः पुत्त्रो भौत्यो नाम भविष्यति ।
<>महाबलो महावीर्य्यो महाप्राज्ञो गुरोस्तव ॥
<>इत्युक्त्वा भगवानग्निः पश्यतस्तस्य वै मुने ! ।
<>वभूवादर्शनः सद्यः प्रदीपो निर्वृतो यथा ॥
<>एतस्मिन्नन्तरे सोऽपि गुरुस्तस्य महात्मनः ।
<>भ्रातुर्यवीयसो यज्ञादाजगाम स्वमाश्रमम् ॥
<>तस्यागतस्य शिष्योऽसौ चक्रे पादाभिबन्दनम् ।
<>गृहीतासनपूजश्च तमाह स तदा गुरुः ॥
<>वत्सातिहार्द्दं त्वयि मे तथान्येष्वपि जन्तुषु ।
<>न वेद्मि किमिदं त्वञ्चेद्वत्सैतत् कथयाशु मे ॥
<>ततः स शान्तिस्तत् सर्व्वमाचार्य्याय महात्मने ।
<>अग्निनाशादिकं विप्र ! समाचष्ट यथातथम् ॥
<>तच्छ्रुत्वा स परिष्वज्य स्नेहार्द्रनयनो गुरुः ।
<>शिष्याय प्रददौ वेदान् साङ्गोपाङ्गान् महात्मने ॥
<>भौत्थो नाम मनुस्तस्य पुत्त्रो भूतेरजायत ।
<>तस्य मन्वन्तरे देवानृषीन् भूपांश्च मे शृणु ॥
<>भविष्यस्य भविष्यांस्तु गदतो मम विस्तरात् ।
<>देवेन्द्रो यश्च भविता तस्य विख्यातकर्म्मणः ॥
<>चाक्षुषाश्च कनिष्ठाश्च पवित्रा भ्राजिरास्तथा ।
<>रजोवृकाश्च इत्येते पञ्च देवगणाः स्मृताः ॥
<>शुचिरिन्द्रस्तथा तेषां त्रिदशानां भविष्यति ।
<>महाबलो महावीर्य्यः सर्व्वैरिन्द्रगुणैर्युतः ॥
<>अग्नीधश्चाग्निबाहुश्च शुचिर्युक्तोऽथ माधवः ।
<>शुक्रो जितश्च सप्तैते तदा सप्तर्षयः स्मृताः ॥
<>गुरुर्गभीरो ब्रध्नश्च भरश्चानुग्र एव च ।
<>स्त्रीमानी च प्रवीरश्च विष्णुः संक्रन्दनस्तथा ॥
<>तेजस्वी सुवलश्चैव भौत्यस्यैते मनोः सुताः ।
<>चतुर्द्दशं मयैतत्ते मन्वन्तरमुदाहृतम् ॥”
<>इति मार्कण्डेयपुराणे मन्वन्तरानुवर्णननामा-
<>ध्यायः ॥
<LEND>
