<L>23397<pc>3-310<k1>प्राणापानौ<k2>प्राणापानौ
प्राणापानौ¦, पुं, (प्राणश्च अपानश्च तौ । तदा-
ख्यकौ वायू । यथा, विष्णुपुराणे । ६ । ७ । ४१ ।
“परस्परेणाभिभवं प्राणापानौ यदानिलौ ॥”)
अश्विनीकुमारौ । यथा, --
“प्राणापानौ कथं देवावश्विनौ संबभूवतुः ॥”
इति प्रजापालप्रश्ने ।
[Page3-311-a+ 52]
महातपा उवाच ।
“तस्यां त्वाष्ट्र्यामश्वरूप्यां मार्त्तण्डस्तीव्रतेजसा ।
बीजं निर्व्वापयामास तज्जलं तद्द्विधापतत् ॥
तत्र प्राणस्त्वपानश्च योनौ चात्मजितौ पुरा ।
वरदानेन च पुनर्मूर्त्तिमन्तौ बभूवतुः ॥
तौ त्वाष्ट्र्यामश्वरूपिण्यां जातौ येन नरोत्तमौ ।
ततस्तावश्विनौ देवौ कीर्त्त्येते रविनन्दनौ ॥”
इति वाराहे अश्विनोत्पत्तिनामाध्यायः ॥
<LEND>
