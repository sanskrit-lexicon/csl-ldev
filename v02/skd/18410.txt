<L>18410<pc>2-834<k1>नरेन्द्रः<k2>नरेन्द्रः
नरेन्द्रः¦, पुं, (नर इन्द्र इष नराणामिन्द्रो वा ।)
राजा । (यथा, मनुः । ९ । २५३ ।
[Page2-834-b+ 52]
“रक्षणादार्य्यवृत्तानां कण्टकानाञ्च शोधनात् ।
नरेन्द्रास्त्रिदिवं यान्ति प्रजापालनतत्पराः ॥”)
विषवैद्यः । इति मेदिनी । रे, १७१ ॥ (यथा,
माघे । २ । ८८ ।
“सुनिग्रहा नरेन्द्रेण फणीन्द्रा इव शत्रवः ॥”
वृक्षविशेषः । यथा, सुश्रुते चिकित्सितस्थाने ।
९ अध्याये ।
“पूतीकार्कस्नुग्नरेन्द्रद्रुमाणां
मूत्रैः पिष्टाः पल्लवाः सौमनाश्च ॥”
एकविंशत्यक्षरवृत्तिविशेषः । इति चिन्तामणिः ॥
यथा, --
“चामररत्नरज्जुवरपरिगतविप्रगणाहितशोभः
पाणिविराजिपुष्पयुगविरचितकङ्कणसङ्गतगन्धः ।
चारुसुवर्णकुण्डलयुगलकृतरोचिरलङ्कृतवर्णः
पिङ्गलपन्नगेश इति निगदति राजति वृत्तनरेन्द्रः ॥”)
<LEND>
