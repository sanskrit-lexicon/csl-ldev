<L>37891<pc>5-268<k1>समयः<k2>समयः
समयः¦, पुं, (सम्यगेतीति । सम् + इण् गतौ +
<>पचाद्यच् ।) कालः । (यथा, उत्तरचरिते १ अङ्के ।
<>“समयः समवर्त्तत इवैष यत्र मां
<>समनन्दयत् सुमुखि ! गौतमार्पितः ।
<>अयमागृहीतकमनीयकङ्कण-
<>स्तव मूर्त्तिमानिव महोत्सवः करः ॥”)
<>शपथः । आचारः । (यथा, महाभारते ।
<>१३ । ९० । ५० ।
<>“ऋषीणां समये नित्यं ये चरन्ति युधिष्ठिर ! ।
<>निश्चिताः सर्व्वधर्म्मज्ञास्तान् देवान् ब्राह्मणान्
<>विदुः ॥”)
<>सिद्धान्तः । संवित् । इत्यमरः ॥ क्रियाकारः ।
<>निर्द्देशः । भाषा । (यथा, महाभारते । ५ ।
<>३३ । ११६ ।
<>“देशाचारान् समयान् जातिधर्म्मान्
<>बभूषते यः सः परावरज्ञः ॥”)
<>सङ्केतः । इति मेदिनी ॥ (व्यवहारः । यथा,
<>मनुः । १० । ५३ ।
<>“न तैः समयमन्विच्छेत् पुरुषो धर्म्ममाचरन् ॥”)
<>सम्पत् । नियमः । (यथा, भागवत । ३ । २२ । १८ ।
<>“अतो भजिष्ये समयेन साध्वीं
<>यावत्तेजो विभृयादात्मनो मे ॥”)
<>अवसरः । इति हेमचन्द्रः ॥ * ॥ कालप्रशंसा ।
<>यथा, --
<>परशुराम उवाच ।
<>“राजेन्द्रोत्तिष्ठ समरं कुरु साहसपूर्व्वकम् ।
<>कालभेदे जयो नॄणां कालभेदे पराजयः ॥
<>काले सिंहः शृगालञ्च शृगालः सिंहमेव च ।
<>काले व्याघ्रं नरो हन्ति गजेन्द्रं हरिणस्तथा ॥
<>महिषं मक्षिका काले गरुडञ्च यथोरगः ।
<>किङ्करः स्तौति राजेन्द्रं काले राजा च किङ्क-
<>रम् ॥
<>इन्द्राश्च मनवः काले काले राजा मरिष्यति ।
<>तिरोहिता च प्रकृतिः काले श्रीकृष्णविग्रहे ॥
<>मरिष्यन्ति सुराः सर्व्वे त्रिलोकस्थाश्चराचराः ।
<>सर्व्वे काले लयं यान्ति कालो हि दुरतिक्रमः ॥
<>कालस्य कालः श्रीकृष्णः स्रष्टुः स्रष्टा यथेच्छया ।
<>संहर्त्ता चैव संहर्त्तुः पातुः पाता परात्परः ॥
<>महास्थूलात् स्थूलतमः सूक्ष्मात् सूक्ष्मतमः कृशः
<>पराणुः परमः कालः कालश्च कालभेदकः ॥”
<>इति ब्रह्मवैवर्त्ते गणपतिखण्डे ४० अध्यायः ॥ * ॥
<>अपि च ।
<>“कालः करोति संसर्गं बन्धूनां बन्धुभिः समम् ।
<>कालः करोति विच्छेदं विरोधं प्रीतिमेव च ॥
<>कालः सृष्टिञ्च कुरुते कालश्च परिपालनम् ।
<>कालः करोति सानन्दं कालः संहरते प्रजाः ॥
<>सुखं दुःखं भयं शोकं जरां मृत्युञ्च जन्म च ।
<>सर्व्वं कर्म्मानुरोधेन काल एव करोति च ।
<>सर्व्वं कालकृतं तात विस्मयं न व्रज व्रज ॥”
<>इति ब्रह्मवैवर्त्ते श्रीकृष्णजन्मखण्डे ९० अध्यायः ॥
[Page5-268-b+ 52]
<>अथ कालनिरूपणम् ।
<>“आनन्दनन्दनस्यैव परिपूर्णतमस्य च ।
<>शृणु कालगतिं वत्स मदीयज्ञानगोचराम् ॥
<>नराणाञ्च पितॄणाञ्च सुराणाञ्चापि ब्रह्मणः ।
<>नागानां राक्षसादीनां तत्परेषाञ्च पुत्त्रक ॥
<>कथयामि निगूढार्थं सावधानं निशामय ।
<>सर्व्वस्माच्च परः स्थूलः सर्व्वाधारो महान्
<>विराट् ॥
<>यस्य लोमसु विश्वानि चासंख्यानि च तानि च ।
<>सर्व्वस्माच्च परं सूक्ष्मं परमाणुं निशामय ॥
<>कालारम्भात्मकं सर्व्वस्यानूहं परमीप्सितम् ।
<>परमः सद्बिशेषाणामनेकोऽयुतशस्तथा ॥
<>परमाणुः स विज्ञेयो नृणामैक्यभ्रमो यथा ।
<>परमाणुद्बयेनाणुस्त्रसरेणुस्तु ते त्रयः ॥
<>त्रसरेणुत्रिकेणापि त्रुटिरुक्ता मनीषिभिः ।
<>वेधस्त्नुटिशतेनैव त्रिवेधेन लवस्तथा ॥
<>त्रिलवेन निमेषश्च त्रिनिमेषेण च क्षणः ।
<>काष्ठा पञ्चक्षणेनैव लघुश्च दशकाष्ठया ॥
<>लघुपञ्चदशे दण्डस्तत्प्रमाणं निशामय ।
<>द्बादशार्द्धपलोन्मा च चतुर्भिश्चतुरङ्गुलैः ॥
<>स्वर्णमाषैः कृतच्छिद्रं यावत् प्रच्छजलप्लुतम् ।
<>दण्डद्वये च मुहूर्त्तः षष्टिदण्डात्मिका तिथिः ॥
<>तदष्टभागः प्रहरः प्रमाणञ्च निरूपणम् ।
<>चतुर्भिः प्रहरै रात्रिश्चतुर्भिर्दिनमेव च ॥
<>तिथिपञ्चदशेनैव पक्षमानं प्रकीर्त्तितम् ।
<>पक्षद्बयेन मासः स्यात् शुक्लकृष्णाभिधेन च ॥
<>ऋतुर्म्मासद्वयेनैव तत्षट्केनैव वत्सरः ।
<>वसन्तग्रीष्मवर्षाश्च शरद्धेमन्तशीतकम् ॥
<>वर्षाः पञ्चविधा ज्ञेयाः कालविद्भिर्निरूपिताः ।
<>संवत्सरः प्रवत्सरश्च इलावत्सर एव च ॥
<>अनुवत्सरो वत्सरोऽयमिति कालविदो विदुः ।
<>अब्दो द्बिषट्कमासैश्च तन्नाम शृणु चोद्धव ॥ * ॥
<>वैशाखो ज्यैष्ठ आषाढः श्रावणो भाद्र एव च ।
<>आश्विनः कार्त्तिको मार्गः पौषो माघस्तु
<>फाल्गुनः ॥
<>चैत्रस्तु चरमो ज्ञेयो वर्षशेषो निरूपितः ।
<>वसन्तश्चैत्रवैशाखौ मासौ युग्मेन कीर्त्तितः ॥
<>ज्यैष्ठाषाढद्वयेनैव ग्रीष्मस्तु परिकीर्त्तितः ।
<>वर्षा श्रावणभाद्रेण चाश्विने कार्त्तिके शरत् ॥
<>मार्गे पौषे च हेमन्तः शिशिरो माघफाल्गुने ।
<>अब्दस्तु चायने द्वे चैवोत्तरे दक्षिणायने ॥
<>माघादिषट्कं नियतं उत्तरायणमीप्सितम् ।
<>श्रावणादिमासषट्कं दक्षिणायनमेव च ॥
<>माघादाषाढपर्य्यन्तं दिनवृद्धिं क्रयेण वै ।
<>नक्तं वृद्धं श्रावणाच्च पौषपर्य्यन्तमेव च ॥ * ॥
<>प्रतिपदः पूर्णिमान्तः शुक्लः पक्षः प्रकीर्त्तितः ।
<>पूर्णिमायाः प्रतिपदः अमावास्यान्त एव च ॥
<>कृष्णपक्षस्तु विज्ञेयो वेदविद्भिर्निरूपितः ।
<>द्बितीया च तृतीया च चतुर्थी पञ्चमी तथा ॥
<>षष्ठी च सप्तमी चैव ह्यष्टमी नवमी तथा ।
<>दशम्येकादशी चापि द्वादशी च त्रयोदशी ।
<>चतुर्द्दशी कुहूर्यावद्दिनन्तु गणनं स्मृतम् ॥ * ॥
[Page5-268-c+ 52]
<>अश्विनी भरणी चापि कृत्तिका रोहिणी तथा ।
<>मृगशिरास्तथार्द्रा च नक्षत्रे द्बे पुनर्व्वसुः ॥
<>पुष्याश्लेषा मघा चैव पूर्व्वा चोत्तरफल्गुनी ।
<>हस्ता चित्रा तथा स्वाती विशाखा चानुरा-
<>धिका ॥
<>ज्येष्ठा मूला तथा ज्ञेया पूर्व्वाषाढोत्तरा तथा ।
<>श्रवणाप्यभिजिच्चैव धनिष्ठा च प्रकीर्त्तिता ॥
<>ततः शतभिषा ज्ञेया पूर्व्वभाद्रपदस्तथा ।
<>तथोत्तरस्तु विज्ञेयो रेवती चरमा स्मृता ॥
<>अष्टाविंशच्च नक्षत्रं कलत्रं शशिनोद्धव ।
<>क्रमेण ताभिः सार्द्धञ्च चन्द्रस्तिष्ठति नित्यशः ॥
<>सप्तविंशतिनक्षत्रं कलत्रञ्च श्रुतौ श्रुतम् ।
<>अभिजिच्छ्रवणाच्छाया तेनाष्टाविंशतिः स्मृता ॥
<>एकदा च मधौ चन्द्रो रोहिण्या रामया सह ।
<>रेमे दिवानिशं दृष्ट्वा श्रवणा च चुकोप सा ॥
<>छायां दत्त्वा च चन्द्राय ययौ तातान्तिकं
<>भिया ।
<>ततः पितरमानीय सा प्रचक्रे विभागकम् ॥
<>बभूव तेन नक्षत्रमभिजिन्नामकं पुरा ।
<>एतत् श्रुतं कृष्णमुखाच्छतशृङ्गे च पर्व्वते ।
<>नक्षत्रं कथितं वत्स तिथ्यां भ्रमति नित्यशः ॥ * ॥
<>योगञ्च करणञ्चैव मद्वक्त्रेण निशामय ।
<>विष्कम्भः प्रीतिरायुष्मान् सौभाग्यः शोभनस्तथा ॥
<>अतिगण्डः सुकर्म्मा च धृतिः शूलस्तथैव च ।
<>गण्ड्ॐ वृद्धिर्ध्रुवश्चैव व्याघातो हर्षणस्तथा ॥
<>वज्रश्चासृग्व्यतीपातो वरीयान् परिघः शिवः ।
<>सिद्धः साध्यः शुभः शुक्रो ब्रह्मेन्द्रो वैधृतिस्तथा ॥
<>कीर्त्तितस्तु योगगणः करणं श्रूयतामिति ।
<>ववश्च बालवश्चैव कौलवस्तैतिलस्तथा ॥
<>गरश्च बणिजश्चापि विष्टिश्च शकुनिस्तथा ।
<>चतुष्पाच्चापि नागश्च किन्तुघ्न इति कीर्त्तनम् ॥
<>नराणाञ्चापि मासेन पितॄणाञ्च दिवानिशम् ।
<>शुक्ले तेषां दिनञ्चापि कृष्णे नक्तं प्रकीर्त्तितम् ॥
<>वत्सरेण नराणान्तु सुराणाञ्च दिवानिशम् ।
<>दिनन्तेषामुत्तरेण नक्तञ्च दक्षिणायणे ॥
<>मन्वन्तरन्तु दिव्यानां युगानामेकसप्ततिः ।
<>मनोरायुःपरिमितं शक्रस्यायुः प्रकीर्त्तितम् ॥
<>पञ्चविंशत्सहस्रञ्च तथा पञ्चशतं परम् ।
<>तत्र सूर्य्यगतिर्नास्ति शक्रपातानुसारतः ॥
<>युगानां षष्टिमधिकं नराणाञ्च प्रकीर्त्तितम् ।
<>कालेनैतेन शक्रस्य पतनञ्च मनोस्तथा ॥ * ॥
<>चतुर्द्दशेन्द्रावच्छिन्नकालेन ब्रह्मणो दिनम् ।
<>एतेनैव च तद्युक्तमुक्तं धातुर्द्दिवानिशम् ॥
<>एवन्तेषां निपतनं बोद्धव्यं तद्दिवानिशम् ।
<>तत्र सूर्य्यगतिर्नास्ति शक्रपातानुसारतः ॥
<>दिवानिशञ्च जानन्ति ब्रह्मलोकनिवासिनः ।
<>दण्डद्वयं लवपलं शक्रपातेन तत्पलम् ॥
<>एवं त्रिंशद्दिनेनैव धातुर्म्मासः प्रकीर्त्तितः ।
<>अब्दो द्वादशभिर्म्मासैरेवन्तस्य शतायुषः ॥
<>ब्रह्मणः पतनेनैव निमेषः श्रीहरेरपि ॥ * ॥
<>धातुः पातानुसारेण वैकुण्ठेन दिवानिशम् ।
<>तत्र सूर्य्यगतिर्न्नास्ति चैवं गोलोकतः स्मृतम् ॥
[Page5-269-a+ 52]
<>वैकुण्ठवासिनः सर्व्वे तेन जानन्त्यहर्निशम् ॥
<>चन्द्रस्यापि ग्रहाणाञ्च गतिर्नास्तीति तत्र वै ।
<>चक्रं नैव भ्रमत्येव राशीनामिच्छया हरेः ॥
<>दिनञ्च तेजसा दीप्तं कृष्णस्य परमात्मनः ।
<>नक्तं तेजोविहीनञ्च हरौ च मन्दिरं गते ॥
<>एवं कालगतिस्तत्र विष्णुलोकेऽस्ति सन्ततम् ।
<>कालस्वरूपो भगवान् परमात्मा निराकृतिः ॥
<>चन्द्रसूर्य्यगतिर्नास्ति पातालेषु च सप्तसु ।
<>तद्वासिनश्च जानन्ति सङ्केतेन दिवानिशम् ॥
<>दिने च मूर्द्ध्नि नागानां मणिर्ज्वलति नित्यशः ।
<>सन्ध्यायां दीप्तिहीनश्च रात्रिश्च तमसावृता ॥
<>कालं तन्द्रीप्रमाणेन जानन्ति तन्निवासिनः ।
<>यथा भुवि तथा तत्र परिमाणं प्रकीर्त्तितम् ॥ * ॥
<>कृतं त्रेता द्बापरञ्च कलिश्चेति चतुर्युगम् ।
<>दिव्यैर्द्वादशसाहस्रैर्व्वत्सरैश्चापि सम्मितम् ॥
<>अष्टौ शतान्यप्यधिकं सहस्राणां चतुष्टयम् ।
<>दिव्यैर्व्वर्षैः कृतयुगं कालविद्भिर्निरूपितम् ॥
<>अष्टाविंशत्सहस्राण्यप्यविकं परिमाणकम् ।
<>लक्षाणाञ्च सप्तदश नृमाणं परिकीर्त्तितम् ॥
<>अधिकं षट्शतान्येव सहस्राणां त्रयं तथा ।
<>दिव्यैर्वर्षैश्च त्रेतेति वत्स कालविदो विदुः ॥
<>षण्णवतिसहस्राणि लक्षैर्द्बादशभिः सह ।
<>नृणां वर्षैश्च त्रेतेति कालविद्भिः प्रकीर्त्तितः ॥
<>चतुष्टयं शतानाञ्चाप्यधिकं द्विसहस्रकम् ।
<>वर्षं दिव्यं द्बापरञ्च कालज्ञैः परिकीर्त्तितम् ॥
<>चतुःषष्टिसहस्राणि लक्षैरष्टभिरेव च ।
<>नृणां वर्षैर्द्वापरञ्च कालज्ञैः परिकीर्त्तितम् ॥
<>अधिकं द्विशतञ्चैव दिव्यं वर्षसहस्रकम् ।
<>एवं मितं कलियुगं वत्स प्राज्ञैः प्रकीर्त्तितम् ॥
<>द्बात्रिंशच्च सहस्रञ्च चतुर्लक्षं नृमाणकम् ।
<>वर्षञ्चेति कलियुगं चकार कालकोविदः ॥
<>लक्षैस्त्रिचत्वारिंशद्भिः सह विंशत्सहस्रकैः ।
<>नृमाणवर्षैः कालज्ञैर्व्व्यक्तमेव चतुर्युगम् ॥
<>इति ते कथितं वत्स कालसंख्यानिरूपणम् ।
<>यथाश्रुतं यथाज्ञानं गच्छ वत्स हरेः पुरम् ॥”
<>इति ब्रह्मवैवर्त्ते श्रीकृष्णजन्मखण्डेराधोद्धवसंवादे
<>कालनिरूपणम् ९६ अध्यायः ॥ * ॥ अपि च ।
<>मार्कण्डेय उवाच ।
<>“निमेषो नाम कालाङ्गो नेत्रोन्मेषविलक्षितः ।
<>तैरष्टादशभिः काष्ठा काष्ठानां त्रिंशता कला ॥
<>कलाभिस्तावतीभिस्तु क्षणाख्यः परिकीर्त्तितः ।
<>क्षणैर्द्वादशभिः प्रोक्तो मुहूर्त्तस्तैस्तु त्रिंशता ॥
<>मानुष्यः स्यादहोरात्रः पक्षस्ते दश पञ्च च ।
<>पक्षाभ्यां मनुषो मासः पितॄणां तदहर्न्निशम् ॥
<>मासैर्द्वादशभिर्व्वर्षो देवानां तदहर्निशम् ॥
<>कृष्णपक्षः पितॄणान्तु कर्म्मार्थं दिवसो मतः ॥
<>स्वप्नार्थं शुक्लपक्षस्तु रजनी परिकीर्त्तिता ।
<>देवानान्तु दिनं प्रोक्तं षण्मासा उत्तरायणम् ॥
<>रात्रिः स्वप्नाय देवानां षण्मासा दक्षिणायनम् ।
<>द्वाभ्यां द्बाभ्यान्तु मासाभ्यामर्कजाभ्यामृतुः
<>स्मृतः ॥
<>ऋतुभिश्चायनं प्रोक्तं त्रिभिस्तन्मानुषं मतम् ।
[Page5-269-b+ 52]
<>ऋतुभिर्व्वत्सरः षड्भिस्तांश्च शृणु पृथक्
<>पृथक् ॥ * ॥
<>चैत्रादियुगलैः संज्ञा तैस्तैः षड्भिर्द्बिजोत्तमाः ।
<>वसन्तश्चैत्रवैशाखौ ग्रीष्मो ज्यैष्ठः शुचिस्तथा ॥
<>प्रावृट् नभोनभस्यौ तु शरत् स्यादिशकार्त्तिकौ ।
<>सहःपौषौ च हेमन्तः शिशिरो माघफाल्गुनौ ॥
<>षडिमे ऋतवः प्रोक्ताः यज्ञादौ विहिताः पृथक् ।
<>नृणां मानेन दशभिर्लक्षैः सप्तभिरुत्तरैः ॥
<>साष्टाविंशतिसाहस्रैर्म्मानं कृतयुगस्य च ।
<>सन्ध्या चतुःशतानीह वर्षाणामन्तरालतः ॥
<>सन्ध्यांशस्तावता प्रोक्तस्तदन्तर्गत ईप्सितः ।
<>त्रेता द्बादशभिर्लक्षैर्म्मानुषैर्व्वत्सरैर्भवेत् ॥
<>षण्णवत्या सहस्रैश्च सन्ध्या च स्यात् शतत्रयम् ।
<>शतत्रयन्तु सन्ध्यांशस्तदन्तः परिकीर्त्तितः ॥
<>चतुःषष्टिसहस्राणि लक्षाण्यष्टौ प्रमाणतः ।
<>भवेद्युगं द्वापराख्यं तेषु सन्ध्या शतद्बयम् ॥
<>शतद्वयन्तु सन्ध्यांशस्तदन्तर्गत इष्यते ।
<>द्बात्रिंशत्तु सहस्राणि चतुर्लक्षाणि वै कलेः ।
<>संवत्सरैर्भवेन्मानं सन्ध्यैकं प्रोच्यते शतम् ॥
<>वत्सराणामेकशतं सन्ध्यांशश्च तदन्तरे ।
<>एवं कृतञ्च त्रेता च द्बापरश्च तथा कलिः ॥
<>मानुषेण प्रमाणेन भवेद्युगचतुष्टयम् ।
<>त्रिचत्वारिंशता लक्षैर्मानं चतुर्युगं भवेत् ॥
<>सहस्रैरपि विंशत्या सन्ध्यासन्ध्यांशसंयुतम् ।
<>दैवं दिनं वत्सरेण मानुषेण सरात्रकम् ॥
<>एवं क्रमं गणित्वा तु मानुषीयैश्चतुर्युगम् ।
<>दैवं द्वादशसाहस्रं वत्सराणां प्रकीर्त्तितम् ॥
<>दैवैर्द्बादशसाहस्रैर्व्वत्सरैर्दैविकं युगम् ।
<>तद्वच्चतुर्युगं नॄणां सन्ध्यासन्ध्यांशसंयुतम् ॥
<>देवानान्तु कृतं त्रेता द्बापरादिव्यवस्थया ।
<>न युगव्यवहारोऽस्ति न च धर्म्मादिभिन्नता ॥
<>किन्तु चातुर्युगं नारं भवेद्देवयुगं सदा ।
<>दैवैरेव च सप्तत्या युगैर्म्मन्वन्तरं भवेत् ॥
<>दैवे युगसहस्रे द्बे ब्रह्मणः स्यादहर्न्निशम् ।
<>चतुर्युगसहस्रे द्बे नृणां मानेन तद्भवेत् ॥
<>एकस्मिन् ब्राह्म्यदिवसे मनवः स्युश्चतुर्द्दश ।
<>एवं ब्राह्म्येण मानेन दिवसैस्तु त्रिभिः शतैः ॥
<>सषष्टिभिर्व्वत्सरः स्याद्ब्राह्म्यो वर्षो नृणां यथा ।
<>ब्राह्म्यैः पञ्चशता वर्षैः परार्द्धः परिकीर्त्तितः ॥
<>तदीश्वरस्य दिवसं तावती रात्रिरिष्यते ।
<>शतन ब्रह्मणो वर्षैः कालः स्यात् द्बिपरार्द्धकः ॥
<>परार्द्धेद्वितयेऽतीते ब्रह्मणः प्रलयो भवेत् ।
<>प्रलीने ब्रह्मणि परे जगतां प्राकृतो लयः ॥
<>समस्तजगदाधारमव्ययं यत् परात्परम् ।
<>तस्य ब्रह्मस्वरूपस्य दिवारात्रञ्च तद्भवेत् ।
<>तत्परं नाम तस्यार्द्धं परार्द्धमभिधीयते ॥”
<>इति श्रीकालिकापुराणे २४ अध्यायः ॥ * ॥
<>किञ्च ।
<>“अक्षिपक्ष्मपरिज्ञेयो निमेषः परिकीर्त्तितः ।
<>द्बौ निमेषौ त्रुटिर्नाम द्वे त्रुटी तु लवः स्मृतः ॥
<>द्बिलवः क्षण इत्युक्तः काष्ठा प्रोक्ता दश
<>क्षणाः ।
[Page5-269-c+ 52]
<>दश काष्ठाः किला नाम तत्संख्या स्याच्च
<>घाटिका ॥
<>घटिके द्वे मुहूर्त्तः स्यात्तैस्त्रिंशत्या दिवानिशम् ।
<>चतुर्व्विंशतिवेलाभिरहोरात्रं प्रचक्षते ॥
<>सूर्य्योदयादिविज्ञेयो मुहूर्तानां क्रमः सदा ।
<>पश्चिमादर्द्धरात्रादिहोराणां विद्यते क्रमः ॥”
<>इति वह्निपुराणे गणभेदनामाध्यायः ॥ * ॥
<>अपरं नृसिंहपुराणे २ अध्याये कौर्म्मे ६ अध्याये
<>च द्रष्टव्यम् ॥
<LEND>
