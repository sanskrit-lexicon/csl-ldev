<L>36828<pc>5-180<k1>श्वित्रं<k2>श्वित्रं
श्वित्रं¦, क्ली, (श्वेतते इति । श्वित शौक्ल्ये +
<>“स्फायितञ्चिवञ्चीति ।” उणा० २ । १३ । इति
<>रक् ।) श्वेतकुष्ठम् । तत्पर्य्यायः । कुष्ठम् २ ।
<>वत्यमरः ॥ श्वेतम् ३ श्वेत्रम् । इति तट्टीका ॥
<>(यथा, भागवते । ७ । १ । १८ ।
<>“शपतोरसकृद्विष्णुं यद्ब्रह्म परमव्ययम् ।
<>श्विनं न जातं जिहायां नान्धं विविशतुस्तमः ॥”)
[Page5-180-b+ 52]
<>अथ त्वगृष्टिसाम्यात् कुष्ठभेदत्वच्चात्रैव श्वित्र-
<>माह ।
<>“कुष्ठैकसम्भवं श्वित्रं किलासञ्चारुणं भवेत् ।
<>निर्द्दिष्टमपरिस्रावि त्रिधातूद्भवसंश्रयम् ॥”
<>कुष्ठैकसम्भवं कुष्ठोन सह एकस्तुल्यः सम्भवो
<>निदानं यस्य तत् । श्वित्रस्य भेदानाह ।
<>किलासं चारुणं भवेत् । श्वित्रमेव रक्तमांसा-
<>श्रयात् किलासमरुणं भवेत् इत्यन्वयः । ननु
<>कुष्ठस्य श्वित्रस्य को भेदः इत्यत आह । निर्दिष्ट-
<>मपरिस्रावीति । श्वित्रमपरिस्रावि भवति
<>कुष्ठन्तु स्रावि अथच त्रिधातूद्भवसंश्रयमिति
<>त्रयो धातवो वातपित्तकफास्तेभ्यः पृथग्भूतेभ्य
<>उद्भवो यस्य तत् । अथ च त्रयो धातवो रक्त-
<>मांसमेदांसि संश्रयोऽधिष्ठानं यस्य तत् । कुष्ठं
<>सान्निपातिकं सर्व्वधातुगतञ्च भवति इति
<>भेदः ॥ दोषभेदेन लक्षणभेदमाह ।
<>“वाताद्रूक्षारुणं पित्तात्ताम्रं कमलपत्रवत् ।
<>सदाहं रोमविध्वंसि कफाच्छेतं घनं गुरु ॥
<>सकण्डूकं क्रमात् रक्तं मांसमेदः स चादिशेत् ।
<>वर्णेनैवेदमुभयं कष्टं तच्चोत्तरोत्तरम् ॥”
<>अरुणमीषल्लोहितम् । कमलपत्रवत् इत्यनेन
<>मध्ये श्वेतभन्ते लोहितं बोधयति ।
<>“घनं पुष्टं क्रमाद्रक्तं मांसमेदासु चादिशेत् ।”
<>तथा च चरकः ।
<>“अरुणं रक्तगे वाते ताम्रं पित्ते पलङ्गते ।
<>श्वेतं श्लेष्मणि मेदःस्थे श्वित्रं कुष्ठं परं परम् ॥”
<>इति ॥
<>उभयं द्विविधमपि श्वित्रं वर्णेन ईदृगेव । अरुणं
<>ताम्रं श्वेतञ्च दोषभेदात् । द्विविधं दोषजं
<>व्रणजञ्च । तथा च भोजः ।
<>“श्वित्रञ्च द्विविधं विद्याद्दोषजं ब्रणजं तथेति ॥”
<>श्वित्रं साध्यमसाध्यमाह ।
<>“अशुक्लरोमावहलमसंसृष्टं मिथो नवम् ॥
<>अनग्निदग्धजं साध्यं श्वित्रं वर्ज्यमतोऽन्यथा ॥”
<>अवहलं तनु । अन्यच्च ।
<>“गुह्यपाणितलौष्टेषु जातमप्यचिरन्तनम् ।
<>वर्ज्जनीयं विशेषेण किलासं सिद्धिमिच्छता ॥”
<>मुह्य मेहनं भगञ्च । तलमत्र पादतलम् ।
<>सुश्रुतेनान्ते जातमिति सामान्यतो निर्द्दिष्ट-
<>त्वात् ॥ * ॥ अथ श्वित्रस्य चिकित्सा ।
<>“विभीतकत्वङ् मलपूजटानां
<>क्वाथेन कृत्वा गुडसंयुतेन ।
<>अवल्गुजं बीजमपाकरोति
<>श्वित्राणि कृच्छ्राण्यपि पुण्डरीकम् ॥”
<>मलपूः कटुवरी । अवल्गुजः वाकुची ॥ १ ॥
<>“कुडवावल्गुजबीजं हरितालं तच्चतुर्थांशम् ।
<>मनःशिला तालकार्द्धा गुञ्चाफलमग्निमूलञ्च ॥
<>मूत्रेण गवां पिष्टं सवर्णताकारकं श्वित्रस्या ।” २ ।
<>“श्वित्रकुष्ठं व्रजत्यस्तं पक्षार्द्धेनाधिकेन वा ।
<>गिरिकर्ण्याः सितायाश्च मूलेन परिलेपितम् ॥”
<>गिरिकर्णी नीलापराजिता । धन्वन्तरौति
<>लोके ॥ ३ ॥
[Page5-180-c+ 52]
<>“काथः सवाकुचीचूर्णं धात्रीखदिरसारयोः ।
<>शङ्खेन्दुकुन्दधवलं श्वित्रं संसेवितो हन्ति ॥ ४ ॥
<>मथितेन पिबेच्चूर्णं काकोदुम्बरवल्गुर्जम् ।
<>तैलाक्तं घर्म्मसेवी स्यात्तक्राशी श्वित्रहृद्भवेत् ॥”
<>मथितं निर्जलं विलोडितं दधि । तक्रं चतुर्थांश
<>जलयुक्तं वस्त्रपुतं दधि ॥ ५ ॥
<>“खदिरस्य पलान्यष्टौ सोमराज्याः पलद्वयम् ।
<>त्रिफला पिचुमर्द्दश्च दारुदार्व्यथ पर्पटः ॥
<>पृथक् फलान् समुद्धृत्य सिंहिकायाः पलद्वयम्
<>जलाढकद्वये साध्यं यावत् पादावशेषितम् ॥
<>क्वाथ्यमानञ्च मृद्वग्नौ घृतप्रस्थं विपाचयेत् ।
<>चतुःपलं सोमराज्याः खदिरस्य पलं तथा ॥
<>पटोलमूलत्रिफलात्रायमाणा दुरालभा ।
<>कषार्द्धं कटुकञ्चापि कार्षिकान् सूक्ष्मपेवितान् ॥
<>पलद्वयं कौषिकस्य शुद्धस्यात्र प्रदापयेत ।
<>सिद्धं सर्पिरिदं श्वित्रं हन्यादम्भ इवानलम् ॥
<>अष्टादशानां कुष्ठानां परमं वै तथौषधम् ।
<>सोमराजीघृतं नाम निर्म्मितं ब्रह्मणा पुरा ॥
<>लोकानामुपकाराय श्वित्रकुष्ठादिरोगिणाम् ॥”
<>इति सोमराजीघृतम् ॥ ६ ॥
<>“महौषधं महामेदां निम्बपत्राणि सर्षपाः ।
<>मनःशिला च सिन्दूरं पद्मवारिण्यवल्गुजम् ॥
<>हरिद्रे हरितालञ्च त्रिफला पीतगन्धकान् ।
<>एतानि समभागानि विषार्द्धांशानि योजयेत् ॥
<>सर्पिषश्च पलान्य ष्टौ देवदारुरसं शुभम् ।
<>हिगुणं त्रिगुणं क्षीरं गोमूत्रञ्च चतुर्गुणम् ॥
<>ताम्रपात्रे तु संस्थाप्य शनैर्म्मृद्वग्निना पचेत् ।
<>चतुर्भागावशेषन्तु सकल्कमवतारयेत् ॥
<>अग्नौ क्षिप्तन्तु निःशब्दं जलमुक्तं विचक्षणः ।
<>अभ्यङ्गपानयोगात्तदाशु सर्व्वान् गदान् जयेत्
<>अष्टादशानां कुष्ठानां दद्रूणां श्वित्रिणां तथा
<>दुष्टनाडीषु मर्त्यानां स्राविणां कीटिनां तथा ।
<>असृक्सावपरीता ये ये च त्यक्तभिषक्क्रियाः
<>सर्व्वग्रहवियुक्तानां शीर्णाङ्गानां विशेषवः ॥
<>सर्व्वधातुगते कुष्ठे पतितभ्रूशिरोरुहम् ।
<>घर्घराव्यक्तघोषाणां तथा सर्व्वाङ्गवातिनाम् ॥
<>पानेऽभ्यङ्गे तथा नस्ये वस्तिकर्म्मणि नित्यशः ।
<>सप्तरात्रप्रयागेण सर्व्वकुष्ठानि नाशयेत् ॥
<>द्विसप्ताहप्रयोगेण पूर्णचन्द्रनिभाननः ।
<>जातकेशनखश्मश्रुर्भाति षोडशवर्षवत् ॥
<>अनङ्गसहितं साक्षात् सर्व्वामयविनाशनः ।
<>एतद्घृतं महाश्रेष्ठं भार्गवेणावतारितम् ॥
<>मनुष्याणां हितार्थाय सर्व्वव्याधिहरं परम् ।
<>महामार्त्तण्डकमिदं घृतं सर्व्वामरार्च्चितम् ॥ ७ ॥
<>इति भावप्रकाशः ॥
<>अपि च ।
<>“धात्रीखदिरयोः क्वाथं पीत्वा च जम्बुसंयुतम् ।
<>शङ्केन्दुधवलश्वित्रं हन्ति तूर्णं न संशयः ॥”
<>इति गारुडे १७५ अध्यायः ॥
<LEND>
