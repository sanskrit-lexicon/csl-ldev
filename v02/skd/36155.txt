<L>36155<pc>5-128<k1>शूद्रकृत्यं<k2>शूद्रकृत्यं
शूद्रकृत्यं¦, क्ली, (शूद्रस्य कृत्यम् ।) शूद्रकर्त्तव्य-
<>कर्म्म यथा, --
<>“प्रणम्य सच्चिदासन्दं शूद्राणां न्यायवर्त्तिनाम् ।
<>श्राद्धाहःकृत्ययोस्तत्त्वं वक्ति श्रीरघुनन्दनः ॥”
<>तच्च मत्स्यपुराणम् ।
<>“एवं शूद्रोऽपि सामान्यं वृद्धिश्राद्धञ्च सर्व्वदा ।
<>नमस्कारेण मन्त्रेण कुर्य्यादामान्नवद्बृधः ॥
<>दानः प्रधानः शूद्रः स्यादित्याह भगवान् प्रभुः ।
<>दानेन सर्व्व कामाप्तिरस्य संजायते यतः ॥”
<>ततो दानमेवापेक्षितंन तु भोजनमपि । सामान्यं
<>सर्व्वजनकर्त्तव्यत्वेनप्रतिमासकृष्णपक्षादिविहित
<>श्राद्धं आभ्यु दयिकश्राद्धञ्च एवं द्विजातिवत्
<>शूद्रोऽपि कुर्य्यादित्यन्वयः । नमस्कारेण मन्त्रेण
<>नतुस्वयं पठितमन्त्रेण आमान्नवदित्यनेनजलसेक
<>सिद्धान्नव्यावृत्तिः । स्विन्नमन्नमुदाहृतम् । इति
<>वशिष्ठे न स्विन्नस्यैवान्नत्वाभिधानात् । कन्दुपक्वस्ये
<>भृष्टत्वं नतु सिन्नत्वम् । हारीतेन स्वेदनभर्ज्ज-
<>नयोः पृथक्त्वमुक्तम् । यथा । आदीपनतापन-
<>स्वेदनभर्ज्जनपचनादिभिः प्रञ्चमीति अस्यार्थः ।
<>आदीपनं काष्ठानाम् तापनं तोयादेः । स्वेदनं
<>धान्यादेः । भर्ज्जनं यवादेः । पचनं तण्डुलादेः ।
<>इति पञ्चमी । सूना इति कल्पतरुः । अतएव
<>स्विन्नधान्येन व्यवह्रियते ।
<>“कन्दुपक्वानि तैलेन पायसं दधि शक्तवः ।
<>द्विजैरेतानि भोज्यानि शूद्रगेहकृतान्यपि ॥”
<>इति कुर्म्मपुराणवचनेन शूद्रकर्त्तृककन्दुपक्वादे
<>र्ब्राह्मणस्य भक्ष्यत्वेन श्राद्धे देयत्वं युक्तम् । कन्दु
<>पक्वं जलोपसेकं विना केवलपात्रेण यद्वह्णिना
<>पक्वम् । पायसं पाकेन काठिन्यविकारापन्नं
<>दुग्धम् । परमान्नपरत्वे पुंलिङ्गनिर्द्देशापत्तेः ॥
<>तथा चामरः । परमान्नस्तु पायस इति ।
<>“दिने त्रयोदशे प्राप्ते पाकेन भोजयेद्द्विजान् ।
<>अयं विधिः प्रयोक्तव्यः शूद्राणां मन्त्रवर्ज्जितः ॥”
<>इति श्राद्धचिन्तामणिधृतवराहपुराणवचनमपि
<>कन्दुपक्वपरम् । एवन्तु एतद्वचनं सच्छू द्रपरं
<>मैथिलोक्तं हेयम् । एवं आममांसस्यापि श्राद्धे
<>देयत्वं सामगश्राद्धतत्त्वेऽनुसन्धेयम् । तत्र द्रव्य-
<>देवताप्रकाशार्थं ब्राह्मणेन मन्त्राः । पाठ्याः ।
[Page5-128-c+ 52]
<>“अयमेव विधिः प्रोक्तः शूद्राणां मन्त्रवर्ज्जितः ।
<>अमन्त्रस्य तु शूद्रस्य विप्रो मन्त्रेण गृह्यते ॥”
<>इति वराहपुराणात् ॥
<>अयं श्राद्धेतिकर्त्तव्यताको विधिः शूद्रकर्त्तृकमन्त्र-
<>पाठरहितः । शूद्रस्य मन्त्रपाठानधिकारसिद्धौ
<>यदमन्त्रस्येति पुनर्वचनं तत् स्त्रिया ग्रहणार्थं
<>परिभाषार्थञ्च । ततश्च तत्कर्म्मसम्बन्धिमन्त्रेण
<>विप्रस्तदीयकर्म्मकारयितृब्राह्मणो गृह्यतो तेन
<>बाह्मणेन तत्र मन्त्रः पठनीय इति तात्पर्य्यम् ।
<>तत्र यजुर्व्वेदिको मन्त्रः । तथा च स्मृतिः ।
<>“आर्षक्रमेण सर्व्वत्र शद्रा वाजसनेयिनः ।
<>तस्माच्छूद्रः स्वयं कर्म्म यजुर्व्वेदीव कारयेत् ॥”
<>आर्षक्रमेणमुन्यु क्तक्रमेण यजुर्वेदिसम्बन्धिगृह्या-
<>दिना ।
<>“चतुर्णामपि वर्णानां यानि प्रोक्तानि वेधसा ।
<>धर्म्मशास्त्राणि राजेन्द्र शृणु तानि नृपोत्तम ॥
<>विशेषतस्तु शूद्राणां पावनानि मनीषिभिः ।
<>अष्टादश पुराणानि चरितं राघवस्य च ॥
<>रामस्य कुरुशार्दुल धर्म्मकामार्थसिद्धये ।
<>तथोक्तं भारतं वीर पाराशर्य्येण धीमता ।
<>वेदार्थं सकलं योज्यं धर्म्मशास्त्राणि च प्रभो ॥”
<>इति भविष्यपुराणवचनात्तेषां पौराणिकादि-
<>विधिर्योज्यो योजयित्रा । अत्र च श्राद्धे वेद-
<>मन्त्रवर्ज्जं शूद्रस्येतिवचने वेदेत्युपादानात् श्राद्धे
<>पुराणमन्त्रः शूद्रेण पठनीय इति मैथिलोक्तम्
<>तन्न वराहपुराणे शूद्राणां मन्त्रवर्ज्जित इत्यनेन
<>मन्त्रमात्रनिषेधात् मत्स्यपुराणेन नमस्कारेण
<>मन्त्रेण इत्युपादानाच्च । पौराणिकस्यापि श्राद्धे
<>निषेधः प्रतीयते । एवं स्नानेऽपि ।
<>“ब्रह्मक्षत्त्रविशामेव मन्त्रवत् स्नानमिष्यते ।
<>तूष्णीमेव हि शूद्रस्य सनमस्कारकं मतम् ॥”
<>इत्यनेन नमस्कारविधानात् पञ्चयज्ञेऽपि ।
<>“शूद्रस्य द्बिजशूश्रूषा तथा जीवनवान् भवेत् ।
<>शिल्पैर्वा विविधैजीवेत् द्विजातिहितमा-
<>चरन् ॥
<>भार्य्यारतिः शुचिर्भृत्यभर्त्ता श्राद्धक्रियारतः ।
<>नमस्कारेण मन्तेण पञ्चयज्ञान्न हापयेत् ॥”
<>इति नमस्कारमात्रविधानात् श्राद्धादिषु पौरा-
<>णिकमन्त्रनिषेधः ततश्च स्नानश्राद्धपञ्चयज्ञे तरत्र
<>शूद्रस्य पौराणिकमन्त्रपाठः प्रतीयते । अत्र ।
<>“षष्ठेऽन्नप्राशनं मासि यद्वेष्टं मङ्गलं कुले ॥”
<>इति मनुवचनात् । चूडा कार्य्या यथाकुलं इति
<>याज्ञवल्क्यवचनाच्च संस्कारमात्रे कुलघर्म्मानु-
<>रोधेन कालान्तरस्य नामविशेषोच्चारणस्याभि
<>धानाच्च शूद्रादीनां नामकरणे वसुघोषादिक-
<>पद्धतियुक्तनामकरणस्यच प्रतीतेर्व्वैदिककर्म्मणि
<>शूद्रानां पद्धतियुक्तनामाभिधानं क्रियते इति ॥
<>शूद्रस्त्वाचमने दैवतीर्थेन ओष्ठे जलं सकृत्
<>क्षिपेत् न पिबेत् । तथा च याज्ञवल्क्यः ।
<>“हृत्कण्ठतालुगाद्भिस्तु यथासंख्यं द्विजातयः ।
<>शुद्धेरन् स्त्री च शूद्रश्च सकृत् स्पृष्टाभिरन्ततः ॥”
<>अन्ततो हृदयादिसमीपेन ओष्ठेन उत्तरोत्तर-
[Page5-129-a+ 52]
<>मपकर्षात् । अतएव स्पृष्टाभिरित्युक्तं न तु
<>भक्षिताभिरिति ।
<>“स्त्री शूद्रः शुध्यते नित्यं क्षालनाच्च करोष्ठयोः ॥”
<>इति ब्रह्मपुराणवचनञ्च । याज्ञवल्क्यः ।
<>“प्राग्वा ब्राह्म्येण तीर्थेन द्विजो नित्यमुप-
<>स्पृशेत् ।”
<>अत्र द्विजस्यैव आचमने ब्राह्म्यतीर्थोपादानात्
<>स्त्रीशूद्रयोर्ण तेनाचमनम् । एवमेव मिता-
<>क्षरायां व्यक्तमुक्तं मरीचिना ।
<>“स्त्रियास्त्रैदशिकं तीर्थं शूद्रजातेस्तथैव च ।
<>सकृदाचमनाच्छुद्विरेतयोरेव चोभयोः ॥” इति ।
<>एतदनन्तरं इन्द्रियादिस्पर्शनन्तु ब्राह्मणवदेव ।
<>प्रमाणान्तरन्तु वाजसनेयिसामगश्राद्धाह्निक-
<>तत्त्वयोरनुसन्धेयम् । इति वन्द्यघटीयश्रीहरिहर
<>भट्टाचार्य्यात्मज-श्रीरघुनन्दनभदृआचार्य्यविरचितं
<>शूद्राह्निकाचारतत्त्वं समाप्तम् ॥
<LEND>
