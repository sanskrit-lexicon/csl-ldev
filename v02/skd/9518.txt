<L>9518<pc>2-233<k1>क्षितिपुत्त्रः<k2>क्षितिपुत्त्रः
क्षितिपुत्त्रः¦, पुं, (क्षितेः पृथिव्याः पुत्त्रः।) नरकराजः ।
<>(पुरा किल सिद्धेश्वरकपिलदेवकोपेन रसातल-
<>गतां भगवतीं क्षितिमुद्धर्त्तुं भगवान् विष्णुः वराह-
<>रूपेणावतीर्णः सन् तत्र दुर्द्दान्तं दितिनन्दनं
<>हिरण्याक्षं निपात्य रसातलात्तामुद्धृत्य तस्यामेव
<>धरायां नरकनामानं पुत्त्रमुत्पादयामास ।) यथा, --
<>“स तीरे नदराजस्य लौहित्यस्य महात्मनः ।
<>ब्रह्मार्च्चनं समारभ्य तपस्तप्तुमुपस्थितः ॥
<>स मानुषेण मानेन क्षितिपुत्त्रः शतं समाः ।
<>जलाहारव्रतेनैव समानर्च्च पितामहम् ॥
<>स तुष्टः शतवर्षान्ते ब्रह्मा लोकपितामहः ।
<>प्रत्यक्षीभूय नरकस्याग्रतः समुपस्थितः” ॥
<>इति कालिकापुराणे ३८ अध्यायः ॥ अन्यत् नरक-
<>शब्दे द्रष्टव्यम् ॥ (मङ्गलग्रहः । इति ज्योतिस्तत्वम् ॥)
<LEND>
