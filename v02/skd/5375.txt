<L>5375<pc>1-284<k1>ऋणं<k2>ऋणं
ऋणं¦, क्ली, (ऋ + क्त । ऋणमाधमर्ण्ये इति णत्वम् ।)
<>धारः । देना इति भाषा । तत्पर्य्यायः । पर्य्युदञ्च-
<>नम् २ उद्धारः ३ । इत्यमरः ॥ पुनर्देयत्वेन स्वी-
<>कृत्य यत् गृहीतम् । इति जगदीशः ॥ अस्य
<>विवरणं ऋणादानशब्दे द्रष्टव्यम् ॥ * ॥
<>कुसीदाख्यं ऋणं यथा ।
<>“स्थानलाभनिमित्तं यद्दानग्रहणमिष्यते ।
<>तत्कुसीदमिति ज्ञेयं तेन वृत्तिः कुसीदिनाम्” ॥
<>इति नारदः ॥ अस्यार्थः । स्थानं मूलधनावस्थानम् ।
<>लाभो वृद्धिः । दानग्रहणपदे कर्म्मण्यनटा साध्ये
<>तेन मूलधनावस्थाने सत्येव यो लाभस्तदर्थं यद्दानं
<>धनिकेन दीयमानं मूलधनं अधमर्णेन च ग्रहणं
<>तथा स्वीकृत्य गृह्यमाणं यत्तदृणम् । इति रत्ना-
<>करादयः ॥ कलाशून्ये तु अवश्यापाकरणियत्व-
<>रूपगुणयोगाद्गौणप्रयोगः । अतएव बाणिज्यार्थ-
<>प्रयुक्तस्य नर्णत्वं इति मिश्राः ॥ * ॥ अपि च ।
<>“कुत्सितात् सीदतश्चैव निर्विशङ्कैः प्रगृह्यते ।
<>चतुर्गुणं वाष्टगुणं कुसीदाख्यमृणं त्वतः” ॥
<>इति वृहस्पतिः ॥ अस्यार्थः । कुत्सितात् सीदत-
<>श्चाधमर्णात् सकलं धनं यत् गृह्यते निर्विशङ्कै-
<>रुत्तमर्णैः । चतुर्गुणं वेति वाकारोऽनास्थायां तेन
<>द्वैगुण्यादिलाभः ॥ * ॥ ऋणत्रयविशेषो यथा ।
<>“देवानाञ्च पितॄणाञ्च अषीणाञ्च तथा नरः ।
<>ऋणवान् जायते यस्मात्तन्मोक्षे प्रयतेत् सदा ॥ * ॥
<>तत्परिशोधनमाह ।
<>“देवानामनृणो जन्तुर्यज्ञैर्भवति मानवः ।
<>अल्पवित्तश्च पूजाभिरुपवासव्रतैस्तथा ॥
<>श्राद्धेन प्रजया चैव पितॄणामनृणो भवेत् ।
<>ऋषीणां ब्रह्मचर्य्येण श्रुतेन तपसा तथा” ॥
<>इति विष्णुधर्म्मोत्तरम् ॥ (जलदुर्गमभूभिः । यथा
<>मुग्धबोधे १ । २८ सूत्रस्य टीकायां दुर्गादासः ।
<>“दशार्णो देशः दशार्णा नदी उभयत्र ऋणशब्देन
<>जलदुर्गमभूमिरुच्यते” ॥ अङ्कशास्त्रोक्तः कुतश्चि-
<>दपि राश्यन्तरात् वियोज्य संख्यावान् पदार्थः ।
<>यथा वीजगणिते ।
<>“धनर्णसङ्कलने करणसूत्रं वृत्तार्द्धम् ।
<>योगे युतिः स्यात् क्षययोः स्वयोर्व्वा
<>धनर्णयोरन्तरमेव योगः” ॥
<>ऋणतीति । ऋण गतौ तस्मात्कः । इति व्युत्पत्त्या
<>वाच्यलिङ्गः । गन्ता । गमनशीलः । यथा, ऋग्वेदे
<>६ । १२ । ५ । “सद्यो यः स्यन्द्रो विषितो यवीया-
<>नृणो न तायुरतिधन्वा राट्” । “ऋणः शीघ्र-
<>गन्ता” इति भाष्यम् ॥)
<LEND>
