<L>40960<pc>5-465<k1>स्यमन्तकः<k2>स्यमन्तकः
स्यमन्तकः¦, पुं, श्रीकृष्णस्य हस्तमणिः । यथा, --
<>“मणिः स्यमन्तको हस्ते भुजमध्ये तु कौस्तुभः ।”
<>इति हेमचन्द्रः ॥ * ॥
<>अथ स्यमन्तकोपाख्यानम् ।
<>श्रीशुक उवाच ।
<>“आसीत् सत्राजितः सूर्य्यो भक्तस्य परमः सखा ।
<>प्रीतस्तस्मै मणिं प्रादात् स च तुष्टः स्यमन्तकम् ॥
<>स तं बिभ्रन्मणिं कण्ठे भ्राजमानो यथा रविः ।
<>प्रविष्टो द्वारकां राजंस्तेजसा नोपलक्षितः ॥
<>तं विलोक्य जना दूरात्तेजसा मुष्णदृष्टयः ।
<>दीव्यतेऽक्षैर्भगवते शशंसुः सूर्य्यशङ्किताः ॥
<>नारायण नमस्तेऽस्तु शङ्खचक्रगदाधर ।
<>दामोदरारविन्दाक्ष गोविन्द यदुनन्दन ॥
<>एष आयाति सविता त्वां दिदृक्षुर्जमत्पते ।
<>मुष्णन् गभस्तिचक्रेण नृणां चक्षुंषि तिग्मगुः ॥
<>नन्वन्विच्छन्ति ते मार्गं त्रिलोक्यां विबुधर्षभाः ।
<>ज्ञात्वाद्य गूढं यदुषु द्रष्टुं त्वां यात्यजः प्रभो ॥
<>श्रीशुक उवाच ।
<>निशम्य बालवचनं प्रहस्याम्बजलोचनः ।
<>प्राह नासा रविर्देवः सत्राजिन्मणिना ज्वलन् ॥
<>सत्राजित् स्वगृहं श्रौमत् कृतकौतुकमङ्गलम् ।
<>प्रविश्य देवसदने मणिं विप्रैर्न्यवेशयत् ॥
<>दिने दिने स्वर्णभारानष्टौ स सृजति प्रभो ।
<>दुर्भिक्षमार्य्यरिष्टानि सर्पाधिव्याधयोऽशुभाः ॥
<>न सन्ति मायिनस्तत्र यत्रास्तेऽभ्यर्च्चितो मणिः ।
<>स याचितो मणिं क्वापि यदुराजाय शौरिणा ।
<>नैवार्थकामुकः प्रादात् याच्ञाभङ्गमतर्कयन् ॥
<>तमेकदा मणिं कण्ठे प्रतिमुच्य महाप्रभम् ।
<>प्रसेनो हयमारुह्य मृगयां व्यचरद् वने ॥
<>प्रसेनं सहयं हत्वा मणिमाच्छिद्य केशरी ।
<>गिरिं विशन् जाम्बवता निहतो मणिमिच्छता ॥
<>सोऽपि चक्रे कुमारस्य मणिं क्रीडनकं गले ।
<>अपश्यन् भ्रातरं भ्राता सत्राजित् पर्य्यतप्यत ॥
<>प्रायः कृष्णेन निहतो मणिग्रीवो वनं गतः ।
<>भ्राता ममेति तत् श्रुत्वा कर्णे कर्णेऽजपन् जनाः ॥
<>भगवांस्तदुपश्रुत्य दुर्यशो लिप्तमात्मनि ।
<>मार्ष्टुं प्रसेनपदवीमन्वपद्यत नागरैः ॥
<>हतं प्रसेनमश्वञ्च वीक्ष्य केशरिणा वने ।
<>तञ्चाद्रिपृष्ठे निहतमृक्षेण ददृशुर्जनाः ॥
<>ऋक्षराजविलं भीममन्धेन तमसावृतम् ।
<>एको विवेश भगवानवस्थाप्य बहिः प्रजाः ॥
<>तत्र दृष्ट्वा मणिश्रेष्ठं बालक्रीडनकं कृतम् ।
<>हर्त्तुं कृतमतिस्तस्मिन्नवतस्थेऽर्भकान्तिके ॥
[Page5-465-b+ 52]
<>तमपूब्ब नरं दृष्ट्वा धात्री चुक्रोश भीतवत् ।
<>तत् श्रुत्वाभ्यद्रवत् क्रुद्धो जाम्बवान् बलिनां
<>वरः ॥
<>स वै भगवता तेन युयुधे स्वामिनात्मनः ।
<>आसीत्तदष्टविंशाहमितरेतरमुष्टिभिः ॥
<>क्षीणसत्त्वः स्विन्नगात्रस्तमाहातीवविस्मितः ।
<>जाने त्वां सर्व्वभूतानां प्राण ओजः सहो बलम् ।
<>विष्णुं पुराणपुरुषं प्रभविष्णुमधीश्वरम् ॥
<>इति विज्ञातविज्ञानमृक्षराजानमच्युतः ।
<>व्याजहार महाराज भगवान् देवकीसुतः ॥
<>मणिहेतोरिह प्राप्ता वयमृक्षपते विलम् ।
<>भिथ्याभिशापं प्रमृजन्नात्मनो मणिनामुना ॥
<>इत्युक्तः स्वां दुहितरं कन्यां जाम्बवतीं मुदा
<>अर्हणार्थं स मणिना कृष्णायोपजहार सः ॥
<>सत्राजितं समाहूय सभायां राजसन्निधौ ।
<>प्राप्तिञ्चाख्याय भगवान् मणिं तस्मैन्यवेदयत् ॥
<>सोऽनुध्यायंस्तदेवाघं बलवद्विग्रहाकुलः ।
<>कथं मृजाम्यात्मरजः प्रसीदेद्वाच्युतः कथम् ॥
<>एवं व्यवसितो बुद्ध्या सत्राजित् स्वसुतां शुभाम् ।
<>मणिञ्च स्वयमुद्यम्य कृष्णायोपजहार सः ॥
<>भगवानाह न मणिं प्रतीच्छामो वयं नृप ।
<>तवास्तु देवभक्तस्य वयञ्च फलभागिनः ॥”
<>इति भागवते १० स्कन्धे ५६ अध्यायः ॥
<>सौरभाद्रीयचतुर्थ्यां चन्द्रदर्शने तदुपाख्यानश्रवण-
<>विधिर्यथा, ब्रह्मपुराणे सिंहार्काधिकारे ।
<>“नारायणोऽभिशप्तस्तु निशाकरमरीचिषु ।
<>स्थितश्चतुर्थ्यामद्यापि मनुष्यायापतेच्च सः ॥
<>अतश्चतुर्थ्यां चन्द्रन्तु प्रमादाद्वीक्ष्य मानवः ।
<>पठेद्धात्रेयिकावाक्यं प्राङ्मुस्वो वाप्युदङ्मुखः ॥”
<>अभिशप्तः परीवादविषयीभूतः । सोऽभिशापः ।
<>धात्रेयिकावाक्यं विष्णुपुराणे ।
<>“सिंहः प्रसेनमवधीत् सिंहो जाम्बवता हतः ।
<>सुकुमारक मारोदीस्तव ह्येष स्यमन्तकः ॥”
<>अनेन मन्त्रेणाभिमन्त्रितं जलं पेयम् । आचारात्
<>स्यमन्तकोपाख्यानञ्च श्रोतव्यम् । इति तिथ्यादि-
<>तत्त्वम् ॥
<LEND>
