<L>24602<pc>3-471<k1>भगवान्<k2>भगवान्
भगवान्¦, [त्] (भगः “ऐश्वर्य्यस्य समग्रस्य वीर्य्यस्य
<>यशसः श्रियः । ज्ञानवैराग्ययोश्चैव षण्णां भग
<>इतीङ्गना ॥” इत्युक्तलक्षणं षडैश्वर्य्यमस्त्यस्येति ।
<>भग + नित्ययोगे मतुप् मस्य वः ।) पुं बुद्धः ।
<>इत्यमरः । १ । १ । १३ ॥ श्रीकृष्णः । यथा, --
<>“भगवानपि ता रात्रीः शारदोत्फुल्लमल्लिकाः ।
<>वीक्ष्य रन्तुं मनश्चक्रे योगमायामुपाश्रितः ॥”
<>इति श्रीभागवते १० स्कन्धे २९ अध्यायः ॥
<>पूज्ये त्रि । इति मेदिनी ॥ भगवत्स्वरूपं यथा,
<>“मनुरप्याह वेदार्थं स्मृत्वा यन्मुनिसत्तम ! ।
<>तदेतत् श्रूयतामत्र संबन्धे गदतो मम ॥
<>द्वे ब्रह्मणी वेदितव्ये शब्दब्रह्म परञ्च यत् ।
<>शब्दब्रह्मणि निष्णातः परं ब्रह्माधिगच्छति ॥
<>द्वे विद्ये वेदितव्ये वै इति चाथर्व्वणी श्रुतिः ।
<>परया त्वक्षरप्राप्तिरृग्वेदादिमयापरा ॥
<>यत्तदव्यक्तमजरमचिन्त्यमजमव्ययम् ।
<>अनिर्द्देश्यमरूपञ्च पाणिपादाद्यसंयुतम् ॥
<>विभुं सर्व्वगतं नित्यं भूतयोनिमकारणम् ।
[Page3-471-c+ 52]
<>व्याप्यव्याप्तं यतः सर्व्वं तं वै पश्यन्ति सूरयः ॥
<>तद्ब्रह्म तत् परं धाम तद्ध्येयं मोक्षकाङ्क्षिणा ।
<>श्रुतिवाक्योदितं सूक्ष्मं तद्विष्णोः परमं पदम् ।
<>तदेव भगवद्वाच्यं स्वरूपं परमात्मनः ॥
<>वाचको भगवच्छब्दस्तस्याद्यस्याक्षरात्मनः ।
<>एवं निगदितार्थस्य स तत्त्वं तस्य तत्त्वतः ॥
<>ज्ञायते येन तज्ज्ञाने परमन्यत्त्रयीमयम् ॥
<>अशब्दगोचरस्यापि तस्यैव ब्रह्मणो द्विज ! ।
<>पूजायां भगवच्छब्दः क्रियते ह्यौपचारिकः ।
<>शुद्धे महाविभूत्याख्ये परे ब्रह्मणि वर्त्तते ।
<>मैत्रेय ! भगवच्छब्दः सर्व्वकारणकारणे ॥
<>संभर्त्तेति तथा भर्त्ता भकारोऽर्थद्वयान्वितः ।
<>तेनागमयिता स्रष्टा गकारार्थस्तथा मुने ! ॥
<>ऐश्वर्य्यस्य समग्रस्य वीर्य्यस्य थशसः श्रियः ।
<>ज्ञानवैराग्ययोश्चैव षण्णां भग इतीङ्गना ॥
<>वसन्ति यत्र भूतानि भूतात्मन्यखिलात्मनि ।
<>स च भूतेष्वशेषेषु वकारार्थस्ततोऽव्ययः ॥
<>एवमेव महाबाहो ! भगवानिति सत्तम ! ।
<>परमब्रह्मभूतस्य वासुदेवस्य नान्यगः ॥
<>तत्र पूज्यपदार्थोक्तिपरिभाषासमन्वितः ।
<>शब्दोऽयं नोपचारेण अन्यत्र ह्युपचारतः ॥
<>उत्पत्तिं प्रलयञ्चैव भूतानामागतिं गतिम् ।
<>वेत्ति विद्यामविद्याञ्च स वाच्यो भगवानिति ॥
<>ज्ञानशक्तिबलैश्वर्य्यवीर्य्यतेजांस्यशेषतः ।
<>भगवच्छब्दवाच्यानि विना हेयैर्गुणादिभिः ॥”
<>इति विष्णुपुराणे ६ अंशे ५ अध्यायः ॥
<>अपि च ।
<>“परमात्मा च भगवान् विष्वक्सेनो जनार्द्दनः ।
<>तद्भक्तिमान् भागवतो नाल्पपुण्यैर्हि जायते ॥
<>भगवच्छासनालम्बी भगवच्छासनप्रियः ।
<>भगवद्भक्तिमास्थाय वत्स ! भागवतो भव ॥
<>भगवान् भूतभव्येशो भूतादिप्रभवोऽव्ययः ।
<>भावेन तं भजस्वेशं भवभङ्गकरं हरिम् ॥
<>भजस्व भावेन विभुं भगवन्तं भवेश्वरम् ।
<>ततो भागवतो भूत्वा भवबन्धात् प्रमोक्ष्यसि ॥”
<>इत्याद्ये वह्रिपुराणे वैष्णवक्रियायोगे यमानु-
<>शासनो नामाध्यायः ॥ अन्यच्च ।
<>“महतां क्षुद्रजन्तूनां सर्व्वेषां जीविनां सदा ।
<>स्रष्टा पाता च शास्ता च भगवान् करुणानिधिः ॥”
<>इति ब्रह्मवैवर्त्ते श्रीकृष्णजन्मखण्डे २५ अध्यायः ॥
<>षडैश्वर्य्यान्वितः । स च परमेश्वरः । तन्नाम-
<>विशेषस्य सेवनं यथा, --
<>“अथ श्रीभगवन्नाम सदा सेवेत सर्व्वतः ।
<>तन्माहात्म्यञ्च विख्यातं सङ्क्षेपेणात्र लिख्यते ॥
<>अथ श्रीभगवन्नामविशेषस्य च सेवनम् ।
<>ऋषिभिः कृपयादिष्टं तत्तत्कामहतात्मनाम् ॥”
<>अथकामविशेषेण श्रीभगवन्नामविशेषसेवामाहा-
<>त्म्यम् । तत्र पापक्षयार्थं कौर्म्मे । यथा, --
<>“श्रीशब्दपूर्व्वं जयशब्दपूर्व्वं
<>जयद्वयादुत्तरतस्तथा हि ।
<>त्रिः सप्तकृत्वो नरसिंहनाम
<>जप्तं निहन्यादपि विप्रहत्याम् ॥”
[Page3-472-a+ 52]
<>महाभयनिवारणार्थं तत्रैव ।
<>“श्रीपूर्व्वो नरसिंहो द्विर्ज्जयादुत्तरतस्तु सः ।
<>त्रिःसप्तकृत्वो जप्तस्तु महाभयनिवारणः ॥”
<>कालविशेषे तु मङ्गलार्थं बिष्णुधर्म्मोत्तरे
<>श्रीमार्कण्डेयवज्रसंवादे ।
<>“पुरुषं वामदेवञ्च तथा सङ्कर्षणं विभुम् ।
<>प्रद्युम्नमनिरुद्धञ्च क्रमादब्देषु कीर्त्तयेत् ॥”
<>अब्दषु संवत्सरादिषु पञ्चसु ॥
<>“वलभद्रं तथा कृष्णं कीर्त्तयेदयनद्बये ।
<>माधवं पुण्डरीकाक्षं तथा वै भोगशायिनम् ॥
<>पद्मनाभं हृषीकेशं तथा देवं त्रिविक्रमम् ।
<>क्रमेण राजशार्द्दूल ! वसन्तादिषु कीर्त्तयेत् ॥
<>विष्णुञ्च मधुहन्तारं तथा देवं त्रिविक्रमम् ।
<>वामनं श्रीधरञ्चैव हृषीकेशं तथैव च ॥
<>दामोदरं पद्मनाभं केशवञ्च यदूत्तमम् ।
<>नारायणं माधवञ्च गोविन्दञ्च तथा क्रमात् ॥
<>चेत्रादिषु च मासेषु देवदेवमनुस्मरेत् ।
<>प्रद्युम्नमनिरुद्धञ्च पक्षयोः कृष्णशुक्लयोः ॥
<>सर्व्वः शर्व्वः शिवः स्थाणुर्भूतादिर्निधिरव्ययः ।
<>आदित्यादिषु वारेषु क्रमादेवमनुस्मरेत् ॥
<>विश्वं विष्णुर्वषट्कारो भूतभव्यभवत्प्रभुः ।
<>भूतभृद् भूतकृद् भावो भूतात्मा भूतभावनः ॥
<>अव्यक्तः पुण्डरीकाक्षो विश्वकर्म्मा शुचिश्रवाः ।
<>सम्भवो भावनो भर्त्ता प्रभवः प्रभुरीश्वरः ॥
<>अप्रमेयो हृषीकेशः पद्मनाभोऽमरप्रभुः ।
<>अग्राह्यः शाश्वतो धाता कृष्णश्चैतान्यनुस्मरेत् ॥
<>देवदेवस्य नामानि कृत्तिकादिषु यादव ! ।
<>ब्रह्माणं श्रीपतिं विष्णुं कपिलं श्रीधरं प्रभुम् ॥
<>दामोदरं हृषीकेशं गोविन्दं मधुसूदनम् ।
<>भूधरं गदिनं देवं शङ्खिनं पट्मिनं तथा ॥
<>चक्रिणञ्च महाराज ! प्रथमादिषु संस्मरेत् ॥”
<>प्रथमादिषु प्रतिपदादिषु ।
<>“सर्व्वं वा सर्व्वदा नाम देवदेवस्य यादव ! ॥
<>नामानि सर्व्वाणि जनार्द्दनस्य
<>कालश्च सर्व्वः पुरुषप्रवीरः ।
<>तस्मात् सदा सर्व्वगतस्य नाम
<>ग्राह्यं यथेष्टं वरदस्य राजन् ! ॥”
<>विविधकामसिद्धये च पुलस्त्योक्तौ ।
<>“कामः कामप्रदः कान्तः कामपालस्तथा हरिः ।
<>आनन्दो माधवश्चैव कामसंसिद्धये जपेत् ॥
<>रामः परशुरामश्च नृसिंहो विष्णुरेव च ।
<>विक्रमश्चैवमादीनि जप्यान्यरिजिगीषुभिः ॥
<>विद्यामभ्यस्यता नित्यं जप्तव्यः पुरुषोत्तमः ।
<>दामोदरं बन्धगतो नित्यमेव जपेन्नरः ॥
<>केशवं पुण्डरीकाक्षमनिशं हि तथा जपेत् ।
<>तेत्रबाधासु सर्ष्वासु हृषीकेशं भयेषु च ॥
<>अप्युतञ्चामृतञ्चैव जपेदौषधकर्म्मणि ।
<>संग्रामाभिमुखो गच्छन् संस्मरेद पराजितम् ॥
<>चक्रिणं गदिनञ्चैव शार्ङ्गिणं खड्गिनं तथा ।
<>क्षेमार्थी प्रवसन्नित्यं दिक्षु प्राच्यादिषु स्मरेत् ॥
<>अजितञ्चाधिपञ्चैव सर्व्वं सर्व्वेश्वरं तथा ।
<>संस्मरेत् पुरुषो भक्त्या व्यवहारेषु सर्व्वदा ।
[Page3-472-b+ 52]
<>नारायणं सर्व्वकालं क्षुतप्रस्खलनादिषु ।
<>ग्रहनक्षत्रपीडासु देववाधासु सर्व्वतः ॥
<>दस्युवैरिनिषेधेषु व्याघ्रसिंहादिसङ्कटे ।
<>अन्धकारे तमस्तीव्रे नरसिंहमनुस्मरेत् ॥
<>अग्निदाहे समुत्पन्ने संस्मरेज्जलशायिनम् ।
<>गरुडध्वजानुस्मरणाद्विषवीर्य्यं व्यपोहति ॥
<>स्नाने देवार्च्चने होमे प्रणिपाते प्रदक्षिणे ।
<>कीर्त्तयेद्भगवन्नाम वासुदेवेति तत्परः ॥
<>स्थापने वित्तधान्यादेरपध्याने च दुष्टजे ।
<>कुर्व्वीत तन्मना भूत्वा अनन्ताच्युतकीर्त्तनम् ॥
<>नारायणं शार्ङ्गधरं श्रीधरं पुरुषोत्तमम् ।
<>वामनं खड्गिनञ्चैव दुष्टस्वप्ने सदा स्मरेत् ॥
<>महार्णवादौ पर्य्यङ्कशायिनञ्च नरः स्मरेत् ।
<>बलभद्रं समृद्ध्यर्थं सर्व्वकर्म्मणि संस्मरेत् ॥
<>जगत्पतिमपत्यार्थं स्तुवन् भक्त्या न सीदति ।
<>श्रीशं सर्व्वाभ्युदयिके कर्म्मण्याशु प्रकीर्त्तयेत् ॥
<>अरिष्टेषु ह्यशेषेषु विशोकञ्च सदा जपेत् ।
<>मरुत्प्रपाताग्निजलबन्धनादिषु मृत्युषु ॥
<>स्वतन्त्रपरतन्त्रेषु वासुदेवं जपेद्बुधः ।
<>सर्व्वार्थशक्तियुक्तस्य देवदेवस्य चक्रिणः ॥
<>यथाभिरोचते नाम तत् सर्व्वार्थेषु कीर्त्तयेत् ।
<>सर्व्वार्थसिद्धिमाप्नोति नाम्नामेकार्थता यतः ॥
<>सर्व्वाण्येतानि नामानि परस्य ब्रह्मणो हरेः ॥”
<>एवं विष्णुधर्म्मोत्तरे च मार्कण्डेयवज्रसंवादे ॥
<>किञ्च ।
<>“कूर्म्मं वराहं मत्स्यं वा जलप्रतरणे स्मरेत् ।
<>भ्राजिष्णुमग्निजनने जपेन्नाम त्वखण्डितम् ॥
<>गरुडध्वजानुस्मरणादापदो मुच्यते नरः ।
<>ज्वरजुष्टशिरोरोगविषवीर्य्यञ्च शाम्यति ॥
<>बलभद्रन्तु युद्धार्थी कृष्यारम्भे हलायुधम् ।
<>उत्तारणं बाणिज्यार्थी राममभ्युदये नृप ! ॥
<>माङ्गल्यं मङ्गलं विष्णुं माङ्गल्येषु च कीर्त्तयेत् ।
<>उत्तिष्ठन् कीर्त्तयेद्विष्णुं प्रस्वपन् माधवं नरः ॥
<>भोजने चैव गोविन्दं सर्व्वत्र मधुसूदनम् ॥”
<>तत्रैवान्यत्र ।
<>“औषधे चिन्तयेद्विष्णुं भोजने च जनार्द्दनम् ।
<>शयने पद्मनाभञ्च मैथुने च प्रजापतिम् ॥
<>संग्रामे चक्रिणं क्रुद्धं स्थानभ्रंशे त्रिविक्रमम् ।
<>नारायणं विषोत्सर्गे श्रीधरं प्रियसङ्गमे ॥
<>जलमध्ये वराहञ्च पावके जलशायिनम् ।
<>कानने नरसिंहञ्च पर्व्वते रघुनन्दनम् ॥
<>दुःस्वप्ने स्मर गोविन्दं विशुद्धौ मधुसूदनम् ।
<>मायासु वामनं देवं सर्व्वकार्य्येषु माधवम् ॥”
<>किञ्च ।
<>“कीर्त्तयेद्वासुदेवञ्च अनुक्तेष्वपि यादव ! ।
<>कार्य्यारम्भे तथा राजन् ! यथेष्टं नाम कीर्त्त-
<>येत् ॥
<>सर्व्वाणि नामानि हि तस्य राजन् !
<>सर्व्वार्थसिद्धौ तु भवन्ति पुंसः ।
<>तस्माद्यथेष्टं खलु कृष्णनाम
<>सर्व्वेषु कार्य्येषु जपेत भक्त्या ॥”
<>इति श्रीहरिभक्तिविलासे ११ विलासः ॥
[Page3-472-c+ 52]
<>भगवद्वशीकारित्वम् । यथा, महाभारते भग-
<>वद्वाक्यम् ।
<>“ऋणमेतत् प्रवृद्धं मे हृदयान्नापसर्पति ।
<>यद्गोविन्देति चुक्रोश कृष्णे ! मां दूरवासिनम् ॥”
<>आदिपुराणे श्रीकृष्णार्ज्जुनसंवादे ।
<>“गीत्वा तु मम नामानि नर्त्तयेन्मम सन्निधौ ।
<>इदं ब्रवीमि ते सत्यं क्रीतोऽहं तेन चार्ज्जुन ! ॥
<>गीत्वा च मम नामानि रुदन्ति मम सन्निधौ ।
<>तेषामहं परिक्रीतो नान्यक्रीतो जनार्द्दनः ॥”
<>एवं श्रुत्वा च मम नामानीत्यादि ॥ विष्णुधर्म्मे
<>प्रह्लादेन ।
<>“जितं तेन जितं तेन जितं तेनेति निश्चितम् ।
<>जिह्वाग्रे वर्त्तते यस्य हरिरित्यक्षरद्वयम् ॥”
<>इति तत्रैव ११ विलासः ॥
<>भगवत्सान्निध्यलक्षणानि यथा । हयशीर्षे ।
<>“तस्मिन्नेव मुहूर्त्ते तु हर्षो वा भयमेव च ।
<>चक्षुर्भ्रमो विभ्रमो वा त्रासो वा जायते यदि ॥
<>व्यामोहः परमोहो वा स्तनितं परमं तथा ।
<>अशुतानां श्रुतिर्वा स्यात् गात्राणां वाथ
<>वेपथुः ॥”
<>व्यामोहो मौढ्यविशेषः । परमोहो मूर्च्छा ।
<>“वैराग्यं नेत्रयोर्वा स्याद्दर्पः कन्दर्प एव वा ।
<>परमो विस्मयो वाथ दिव्यो वा श्रूयते ध्वनिः ॥
<>दिव्यवादित्रघोषो वा गन्धर्व्वनगरस्य वा ।
<>दर्शनं जायते काले तस्मिन् सुरगणार्च्चितम् ॥
<>नरा नार्य्योऽथ दृश्यन्ते गायन्तोऽप्यथ हर्षिताः ।
<>नन्दितूर्य्यरवो वापि श्रूयते छन्दसां ध्वनिः ॥
<>दिव्यगन्धा रसा वापि एकस्यापि भवन्ति हि ।
<>लिङ्गैरेतैर्विजानीयात् तत्र सन्निहितं हरिम् ॥
<>प्रभा चैव विशेषेण ज्वलतीव च दृश्यते ।
<>स्फुरन्तीव च दृश्येत प्रतिमा च विशेषतः ॥
<>स्फुरन्निव जनः कश्चित् स्मयमान इव क्वचित् ।
<>वीक्ष्यमाणो जनस्तत्र प्रहृष्ट इव लक्ष्यते ॥
<>एतैस्तु लक्षणैर्ज्ञेयस्तत्र सन्निहितो हरिः ।
<>विशेषादथवा पश्येच्छक्रचापोपमं क्वचित् ॥
<>छविं वज्रप्रभां पश्येत् पद्मरागप्रभां यथा ।
<>सौदामिनीप्रभां पश्येत् प्रतिमायां क्वचिद्यदि ॥
<>एतैर्लिङ्गैस्तु बोद्धव्यस्तत्र सन्निहितो हरिः ।
<>बधिरा इव केचित्तु मूका इव तथापरे ।
<>विभ्रान्ता इव केचिच्च जडा इव तथापरे ॥
<>धावन्त इव केचित्तु पतन्त इव चापरे ।
<>नृत्यन्त इव चाप्यन्ये मत्ता इव तथा यदि ।
<>चित्रस्था इव केचित्तु विवशा इव केचन ।
<>भवन्ति तत्र चोन्मत्ताः प्रमत्ता इव चापरे ।
<>लिङ्गैरेतैस्तु बोद्धव्यस्तत्र सन्निहितो हरिः ॥”
<>इति श्रीहरिभक्तिविलासे ३९ विलासः ॥
<>(शिवः । यथा, महाभारते । १३ । १७ । १२७ ।
<>“निवेदनः सुखाजातः सुगन्धारो महाधनुः ।
<>गन्धपाली च भगवान् उत्थानः सर्व्व-
<>कर्म्मणाम् ॥”)
<LEND>
