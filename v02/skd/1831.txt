<L>1831<pc>1-081<k1>अमङ्गलं<k2>अमङ्गलं
अमङ्गलं¦, क्ली, (नास्ति मङ्गलं शुभं यस्मात् तत् ।)
<>अशुभसूचकं । तद्यथा --
<>“सार्द्धं सैन्यसमूहैश्च वाद्यभाण्डैरसङ्ख्यकैः ।
<>ददर्शामङ्गलं राजा पुरो वर्त्मनि वर्त्मनि ॥
<>ययौ तथापि समरं न जगाम गृहं पुनः ।
<>मुक्तकेशीं छिन्ननासां रुदन्तीञ्च दिगम्बरां ॥
<>कृष्णवस्त्रपरीधानामपरां विधवामपि ।
<>मुखदुष्टां योनिदुष्टां व्याधियुक्ताञ्च कुट्टिनीं ।
<>पतिपुत्त्रविहीनाञ्च डाकिनीं पुंश्चलीमहो ।
<>कुम्भकारं तैलकारं व्याधं सर्पोपजीविनं ॥
<>कुचेलमतिरूक्षाङ्गं नग्नं काषायवासिनं ।
<>अङ्गविक्रयिणञ्चैव कन्याविक्रयिणं तथा ॥
<>चितां दग्धशवं भस्म निर्व्वाणाङ्गारमेव च ।
<>सर्पक्षतनरं सर्पं गोधाञ्च शशकं विषं ॥
<>श्राद्धपात्रञ्च पिण्डञ्च मोटकं वानरं तथा ।
<>देवलं वृषवाहञ्च शूद्रश्राद्धान्नभोजिनं ॥
<>शूद्रान्नपाचकं शूद्रयाजकं ग्रामयाजकं ।
<>कुशपुत्तलिकाञ्चैव शवदाहनकारिणं ॥
<>शून्यकुम्भं भग्नकुम्भं तैलं लवणमस्थि च ।
<>कार्पासं कच्छपं चूर्णं कुक्कुरं शब्दकारिणं ॥
<>दक्षिणे च शृगालञ्च कुर्व्वन्तं भैरवं रवं ।
<>कपर्द्दकञ्च क्षौरञ्च छिन्नकेशं नखं मलं ॥
<>कलहञ्च विलापञ्च विलापकारिणं जनं ।
<>अमङ्गलं वदन्तञ्च रुदन्तं शोककारिणं ॥
<>मिथ्यासाक्षिप्रदातारं चौरञ्च नरघातिनं ।
<>पुंश्चलीपतिपुत्त्रञ्च पुंश्चल्योदनभोजिनं ॥
<>देवतागुरुविप्राणां वस्तुवित्तापहारिणं ।
<>दत्तापहारिणं दस्युं हिंसकं सूचकं खलं ॥
<>पितृमातृविरक्तञ्च द्विजाश्वत्यविधातिनं ।
<>सत्यघ्नञ्च कृतघ्नञ्च स्थाप्यापहारिणं जनं ॥
<>विप्रद्रोहं मित्रद्रोहं क्षतं विश्वासघातकं ।
<>गुरुदेवद्विजानाञ्च निन्दकं स्वाङ्गघातकं ॥
<>जीवानां घातकञ्चैव स्वाङ्गहीनञ्च निर्द्दयं ।
<>व्रतोपवासहीनञ्च दीक्षाहीनं नपुंसकं ॥
<>गलितव्याधिगात्रञ्च काणं वधिरमेव च ।
<>पुक्कसं छिन्नलिङ्गञ्च सुरामत्तं सुरां तथा ॥
<>क्षिप्तं वमन्तं रुधिरं महिषं गर्द्दभं तथा ।
<>मूत्रं पुरीषं श्लेष्माणं कन्थिनं नृकपालिनं ॥
<>झञ्झावातं रक्तवृष्टिं वात्याञ्च वृक्षपातनं ।
<>वृकञ्च शूकरं गृव्रं श्येनं कङ्कञ्च भल्लुकं ॥
<>पाशञ्च शुष्ककाष्ठञ्च बायसं गन्धकं तथा ।
[Page1-081-c+ 52]
<>अग्रदानिब्राह्मणञ्च तन्त्रमन्त्रोपजीविनं ॥
<>वैद्यञ्च रक्तपुष्पञ्चैवौषधं तुषमेव च ।
<>कुवार्त्तां मृतवार्त्ताञ्च विप्रशापञ्च दारुणं ॥
<>दुर्गन्धवातं दुःशब्दं राजा संप्राप वर्त्मनि ।
<>मनश्च कुत्सितं प्राणाः क्षुभिताश्च निरन्तरं ॥
<>वामाङ्गस्पन्दनं देहजाड्यं राज्ञो बभूव ह ।
<>तथापि राजा निःशङ्को दर्शं दर्शममङ्गलं” ॥
<>इति ब्रह्मवैवर्त्ते गणपतिखण्डे ३५ अध्यायः ॥
<LEND>
