<L>31882<pc>4-329<k1>वातशोणितं<k2>वातशोणितं
वातशोणितं¦, क्ली, (वातजं शोणितं दुष्टरक्तं
<>यत्र ।) वातरक्तरोगः । इति भावप्रकाशः ॥
<>(अस्य सनिदानसम्प्राप्तिकं पूर्व्वरूपं लक्षणञ्च
<>यथा, --
<>“विदाह्यन्नं विरुद्धञ्च तत्तच्चारुक्प्रदूषणम् ।
<>भजतां विधिहीनञ्च स्वप्नजागरमैथुनम् ॥
<>प्रायेण सुकुमाराणामचंक्रमणशीलिनाम् ।
<>अभिघातादशुद्धेश्च नृणामसृजि दूषिते ॥
<>वातलैः शीतलैर्वायुर्वृद्धः क्रुद्धो विमार्गगः ।
<>तादृशेनासृजा रुद्धः प्राक् तदेव प्रदूषयेत् ॥
<>आढ्यरोगं खुडं वातवलासं वातशोणितम् ।
<>तदाहुर्नामभिस्तच्च पूर्व्वं पादौ प्रधावति ॥
<>विशेषाद्यानयानाद्यैः प्रलम्बौ तस्य लक्षणम् ।
<>भविष्यतः कुष्ठसमं तथा सादः श्लथाङ्गता ॥
<>जानुजङ्घोरुकट्यंशहस्तपादाङ्गसन्धिषु ।
<>कण्डूस्फुरणनिस्तोदभेदगौरवसुप्तताः ॥
<>भूत्वा भूत्वा प्रणश्यन्ति मुहुराविर्भवन्ति च ।
<>पादयोर्मू लमास्थाय कदाचिद्धस्तयोरपि ॥
<>आखोरिव विषं क्रुद्धं कृत्स्नं देहं विधावति ।
<>त्वङ्मांसाश्रयमुत्तानं तत्पूर्व्वं जायते ततः ॥
<>कालान्तरेण गम्भीरं सर्व्वान् धातूनभिद्रवत् ।
<>कण्ड्वादिसंयुतोत्ताने त्वक्ताम्रश्यावलोहिता ॥
<>सायामा भृशदाहोष्मा गम्भीरेऽधिकपूर्व्वरुक् ।
<>श्वयथुर्ग्रथितः पाकी वायुः सन्ध्यस्थिमज्जसु ॥
<>छिन्दन्निव चरत्यन्तर्वक्रीकुर्व्वंश्च वेगवान् ।
[Page4-330-a+ 52]
<>करोति खञ्जं पङ्गुंवा शरीरे सर्व्वतश्चरन् ॥
<>वातेऽधिकेऽधिकन्तत्र शूलस्फुरणतोदनम् ।
<>शोफस्य रौक्ष्यकृष्णत्वश्यावतावृद्धिहानयः ॥
<>धमन्यङ्गुलिसन्धीनां सङ्कोचोऽङ्गग्रहोऽतिरुक् ।
<>शीतद्वेषानुपशयौ स्तम्भवेपथुसुप्तयः ॥
<>रक्ते शोफोऽतिरुक्तोदस्ताम्रश्चिमिचिमायते ।
<>स्निग्धरुक्षैः शमं नैति कण्डूक्लेदसमन्वितः ॥
<>पित्ते विदाहः सम्मोहः स्वेदो मूर्च्छामदः स-
<>तृट् ।
<>स्पर्शाक्षमत्वं रुग्रागः शोफपाको भृशोष्मता ॥
<>कफेस्तैमित्यगुरुता सुप्तिस्निग्धत्वशीतताः ।
<>कण्डूर्मन्दा च रुग्द्वन्द्वसर्व्वलिङ्गञ्च सङ्करे ॥
<>एकदोषानुगं साध्यं नवं याप्यं द्विदोषजम् ।
<>त्रिदोषजं त्यजेत् स्रावि स्तब्धमर्व्वुदकारि च ॥
<>रक्तमार्गं निहन्त्याशु शाखासन्धिषु मारुतः ।
<>निविश्यान्योऽन्यमाचार्य्य वेदनाभिर्हरत्यसून् ॥”
<>इति वाभटे निदानस्थाने षोडशेऽध्याये ॥
<>“वातशोणितिनो रक्तं स्निग्धस्य बहुशो हरेत् ।
<>अल्पाल्पं पालयन् वायुं यथादोषं यथाबलम् ॥
<>चिकित्सितं हितं पथ्यं प्रायश्चित्तं भिषग्जितम् ।
<>भेषजं शमनं शस्तं पर्य्यायैः स्मृतमौषधम् ॥”
<>इति च वाभटे चिकित्सितस्थाने द्वाविंशतितमे-
<>ऽध्याये ॥ अन्यद्वातरक्तशब्दे ज्ञातव्यम् ॥ * ॥)
<LEND>
