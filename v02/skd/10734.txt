<L>10734<pc>2-318<k1>गलग्रहः<k2>गलग्रहः
गलग्रहः¦, पुं, (गलं कण्ठं गृह्णाति मत्स्यास्थ्ना
इति । ग्रह् + अच् । यद्वा गलः मत्स्य-
कण्ठो गृह्यतेऽस्मिन् । ग्रह् + अधिकरणे अप् ।)
व्यञ्जनविशेषः । तत्पर्य्यायः । मत्स्यघण्टः २ ।
इति शब्दचन्द्रिका ॥ तिथिविशेषः । यथा, --
“कृष्णपक्षे चतुर्थी च सप्तम्यादिदिनत्रयम् ।
त्रयोदशीचतुष्कञ्च अष्टावेते गलग्रहाः ॥”
इति मदनरत्ने नारदः ॥
[Page2-318-c+ 52]
अपि च ।
“आरम्भानन्तरं यत्र प्रत्यारम्भो न विद्यते ।
गर्गादिमुनयः सर्व्वे तमेवाहुर्गलग्रहम् ॥”
इति राजमार्त्तण्डः ॥
(रोगविशेषः । यथा, सुशुते सूत्रस्थाने ४५
अध्याये ।
“पार्श्वशूले प्रतिश्याये वातरोगे गलग्रहे ॥”
“यस्य श्लेष्मा प्रकुपितस्तिष्ठत्यन्तर्गले स्थिरः ।
आशु सञ्जनयेच्छोथं जायतेऽस्य गलग्रहः ॥”
इति चरके सूत्रस्थानेऽष्टादशेऽध्याये ॥
गलग्रहरोगवत् परित्यागाशक्यत्वात् पीडा-
दायकत्वाच्च लक्षणाशक्त्या पोष्यात्मीयजनोऽपि
बोध्यते । यथा, स एव मे गलग्रहः । इति
लोकप्रसिद्धिः ॥)
<LEND>
