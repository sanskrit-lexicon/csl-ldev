<L>25406<pc>3-539<k1>भृङ्गी<k2>भृङ्गी
भृङ्गी¦, [न्] पुं, (भृङ्गः भृङ्गवद्वर्णोऽस्यास्तीति ।
<>इनिः ।) वटवृक्षः । इति राजनिर्घण्टः ॥ शिव-
<>द्वारपालविशेषः । तत्पर्य्यायः । भृङ्गेरिटिः २
<>भृङ्गरीटः ३ शलः ४ नाडीदेहः ५ अस्थिविग्रहः
<>६ । इति त्रिकाण्डशेषः ॥ भृङ्गरिटिः ७ । इति
<>भूरिप्रयोगः ॥ तस्य जन्मकारणं यथा, --
<>ईश्वर उवाच ।
<>“रतिमात्रेण नोमायां मत्पुत्त्रः संभविष्यति ।
<>महामैथुनसंत्यागात् स्यादपुत्त्री च पार्व्वती ॥
<>तस्मादहन्तु देवानां वचनाद्ब्रह्मणस्तथा ।
<>त्यक्ष्ये महामैथुनन्तु किन्त्वेकं करुतामराः ! ॥
<>येन मे सुमहत्तेजो महामैथुनकारणम् ।
<>धार्य्यं तेजस्विनं देवमानयन्त्वमरास्तु तम् ॥
<>यो निष्कम्पो निर्व्विकारो भूत्वा तेजो ग्रही-
<>ष्यति ।
<>तन्मे वदन्तु त्रिदशास्त्यक्ष्ये तेजः शरीरजम् ॥”
<>श्रीऔर्व्व उवाच ।
<>“वृषध्वजवचः श्रुत्वा देवा ब्रह्मपुरोगमाः ।
<>हरतेजोग्रहायाथ वीतिहोत्रं ययुर्ह्रिया ॥
<>अथ ब्रह्माणमामन्त्र्य तथानुज्ञाप्य पावकम् ।
<>सेन्द्रा देवगणाः सर्व्वे हरमूचुरिदं वचः ॥”
<>श्रीदेवा ऊचुः ।
<>“एष वैश्वानरः श्रीमान् भूरितेजोमयो बली ।
<>महामैथुनबीजन्तु त्वत्तेजः संग्रहीष्यति ॥
<>इत्युक्त्वा त्रिदशाः सर्व्वे बीतिहोत्रं पुरःस्थितम् ।
<>तस्मै निदेशयामासुः शम्भवे सर्व्वहेतवे ॥
<>ततः षडङ्गं स्वं रेतो व्यादिते दहनानने ।
<>उसत्सर्ज महाबाहुर्महामैथुनकारणम् ॥
<>अग्नावुत्सृज्यमानस्य तेजसः शशभृद्भृतः ।
<>अणुद्वयमतिस्वल्पं गिरिप्रस्थे पपात ह ॥
<>तयोः कारणयोः सद्यः सम्भूतौ शङ्करात्मजौ ।
<>एको भृङ्गसमः कृष्णो भिन्नाञ्जननिभोऽपरः ॥
<>भृङ्गी तस्य तदा ब्रह्मा नाम भृङ्गीति चाकरीत् ।
[Page3-540-a+ 52]
<>महाकृष्णैकरूपस्य महाकालेति लोकभृत् ॥
<>ततस्तौ लालयामास शङ्करः प्रमथोत्करैः ।
<>अपर्णया चापि तथा क्रमात्तावभिवर्द्धितौ ॥
<>प्रवृद्धौ तौ महात्मनौ हरोमाप्रतिपालितौ ।
<>क्रमाद्गणेशौ कृत्वा तौ हरो द्वारि न्ययोजयत् ॥”
<>इति कालिकापुराणे ४५ अध्यायः ॥
<>तस्य वानरमुखत्वकारणं तच्छापेन हरपार्व्व
<>त्योश्चापिमनुष्यजन्मग्रहणं यथा, --
<>“यदा सा नर्म्मणे याता गौरी स्मरहरा-
<>न्तिकम् ।
<>तदा भृङ्गिमहाकालौ द्वाःस्थौ द्वारि प्रतिष्ठितौ ।
<>नर्म्मावसाने सा देवी मुक्तधम्मिल्लबन्धना ।
<>निःसृता रतिसङ्केतशालाया जलजानना ॥
<>तां निःसरन्तीं सहसा तथाभूतामनिन्दिताम् ।
<>अयोग्यां वीक्षितुं चान्यैर्वृषध्वजमृते प्रियम् ॥
<>ददर्शतुर्महात्मानौ नातिहृष्टात्ममानसौ ।
<>भृङ्गी चापि महाकालः प्राप्तकालश्च कोपतः ॥
<>दृष्ट्वा तौ मातरं दीनौ तदा भूतावधोमुखौ ।
<>चिन्ताञ्च जग्मतुस्तीव्रां निशश्वसतुरुत्तमम् ॥
<>तौ पश्यन्तौ तदा देवी ददर्श हिमवत्सुता ।
<>चुकोप च तदापर्णा वाक्यञ्चैतदुवाच ह ॥
<>एवम्भूतान्तु मां कस्मादसम्बद्धामपश्यताम् ।
<>भवन्तौ तनयौ शुद्धौ ह्रीमर्य्यादाविवर्जितौ ॥
<>तस्मादिमाममर्य्यादां भवन्तौ निरपत्रपौ ।
<>अकुर्व्वतां ततो भूयाद्भवतोर्जन्म मानुषे ॥
<>मानुषीं योनिमासाद्य ममावेक्षणदोषतः ।
<>भविष्यतो भवन्तौ तु शाखामृगमुखौ भुवि ॥
<>तौ प्राप्तदुःखौ तु तदा विमनस्कौ हरात्मजौ ।
<>शापं तस्या न सेहाते प्रोचतुश्चेदमद्रिजाम् ॥
<>नियोजितौ यथा द्वारि महेशेन त्वया सह ।
<>तथा नियोगं कुर्व्वन्तौ तिष्टावो द्बारि संयतौ ।
<>हठान्निःसरणं गेहात्तवैव न हि युज्यते ॥
<>तस्मात्तत्र प्रतीकारं शृणु मातरनिन्दिते ! ।
<>त्वं मानुषी क्षितौ भूया हरो भवतु मानुषः ॥
<>मानुषस्य हरस्यावां जायायां हरतेजसा ।
<>भवत्याञ्चापि मानुष्या भविष्यावस्तथोदरे ॥
<>अथ काले व्यतीते तु सर्व्वज्ञो वृषभध्वजः ।
<>तद्भावि कर्म्म ज्ञात्वैव मानुषो ह्यभवत् स्वयम् ॥
<>ब्रह्मणो दक्षिणाङ्गुष्ठाद्दक्षो ब्रह्मसुतोऽभवत् ।
<>अदितिस्तत्सुता जाता ततः पूषाह्वयोऽभवत् ॥
<>पूष्णः पुत्त्रोऽभवत् पौष्यः सर्व्वशास्त्रार्थपारगः ।
<>यस्य तुल्यो नृपो भूमौ न भूतो न भविष्यति ॥
<>स पुत्त्रहीनो राजाभूत् पौष्यो नृपतिसत्तमः ।
<>शेषे वयसि संप्राप्ते भार्य्याभिस्तिसृभिः सह ॥
<>पौष्यः परमया भक्त्या ब्रह्माणं पर्य्यतोषयत् ।
<>तस्य प्रसन्नो भगवान् ब्रह्मा लोकपितामहः ॥
<>ब्रह्मोवाच ।
<>शृणु पौष्य ! यथा भावी पुत्त्रस्तव कुलोद्बहः ।
<>तदहं ते वदिष्यामि भार्य्याभिस्तत् समाचर ॥
<>इदं फलं गृहाण त्वं मया दत्तं नृपोत्तम ! ।
<>अजीर्णं बहुले काले प्राप्तेऽपि सुरसं सदा ॥
<>फलमेतत् समादाय यावत् संवत्सरद्वयम् ।
[Page3-540-b+ 52]
<>आराधय महादेवं सुप्रसन्नो भविष्यति ॥
<>यथा संभाषते भर्गः फलमेतत्तथा भवान् ।
<>करिष्यंति फलं राजन् ! भार्य्याभिस्तिसृभिः सह ॥
<>इत्युक्त्वा प्रययौ ब्रह्मा राजापि सह भीरुभिः ।
<>हरं यष्टुं समारेभे भक्त्या परमया युतः ॥
<>स तु वर्षद्वयेऽतीते महादेवो जगत्पतिः ।
<>पौष्यस्य नृपतेः सम्यक् प्रससादार्थसिद्धये ॥
<>ततः पुत्त्रार्थिनं भूपं प्रसन्नो वृषभध्वजः ।
<>ब्रह्मदत्तफलं हस्ते कृत्वेदं तमुवाच ह ॥
<>ईश्वर उवाच ।
<>इदं फलं ब्रह्मदत्तं विभज्य नृपते ! त्रिधा ।
<>भोजयेस्ताः स्वजायास्त्वं प्रहृष्टः सुस्थमानसः ॥
<>एकस्या जठरे शीर्षं भार्य्यायास्ते भविष्यति ।
<>अपरस्यास्तथा कुक्षौ मध्यभागो भविष्यति ।
<>अधो नाभ्यास्तु यो भागः सोऽपरस्यां भविष्यति ॥
<>ततः खण्डत्रयं भूप ! यथास्थानं पृथक् पृथक् ।
<>योजयिष्यति पश्चात्ते पुत्त्र एको भविष्यति ॥
<>ततः फले स्वयं देवः प्रविवेश वृषध्वजः ।
<>तत्क्षणात् तत् फलं भूतं त्रिभागं स्वयमेव हि ।
<>ततः समुचिते काले प्राप्ते ताभिस्तु भक्षितम् ॥
<>तत् फलं नृपशार्द्दूल ! गर्भाश्चाप्याहिताः
<>शुभाः ।
<>सम्पूर्णे गर्भकाले तु गर्भेभ्यः समजायत ॥
<>खण्डत्रयं पृथक् राजा यथा भर्गेण भाषितम् ।
<>तच्च खण्डत्रयं पौष्यो यथास्थानं नियोज्य च ॥
<>एकं पिण्डं चकाराशु तत्र पुत्त्रो व्यजायत ।
<>तस्य शीर्षे तदा राजन् ! सहजेन्दुकला शुभा ॥
<>तस्य नामाकरोद्राजा ब्राह्मणैः स्वैः पुरोहितैः ।
<>चन्द्रशेखर इत्येवं कान्त्या चन्द्रसमप्रभः ॥
<>एवं तिसॄणामम्बानां गर्भे जातो यतो हरः ।
<>अतस्त्र्यम्बकनामाभूत् प्रथितो देवलोकयोः ॥”
<>इति कालिकापुराणे ४६ अध्यायः ॥
<>“अवतीर्णे महादेवे पौष्यजायासु स्वेच्छया ।
<>मानुषेण प्रमाणेन तेन सम्बत्सरद्बये ।
<>गिरिजापि ककुत्स्थस्य राज्ञो भार्य्यास्वजायत ॥”
<>“इक्ष्वाकुवंशजो राजा ककुत्स्थो नाम धार्म्मिकः ।
<>तस्य भार्य्या महाभागा भर्गदेवस्य पुत्त्रिका ॥
<>सा मनोन्मथिनी नाम्ना पूजिता पतिबल्लभा ।
<>पुत्त्री न विद्यते तस्यास्तदर्थं सा गृहान्तरे ।
<>निभृतं स्थण्डिलं कुत्वा चण्डिकां समपूजयत् ॥
<>पूज्यमाना महादेवी चण्डिका राजभार्य्यया ।
<>पार्व्वत्यपि स्वयं तस्या गर्भे काले विवेश ह ॥
<>सा मनोन्मथिनी देवी सुषुवे तनयां शुभाम् ।
<>तां दृष्ट्वा हारसंयुक्तां शरज्ज्योत्स्नोपमां
<>शुभाम् ॥
<>ककुत्स्थो भार्य्यया सार्द्धमत्यन्तमुदितोऽभवत् ॥
<>तेनैव हारचिह्नेन तस्यां तारावतीति वै ।
<>नाम्नाकरोत् पिता काले यथोक्ते नृपसत्तम ! ॥
<>तस्यास्तु यौवनोद्भेदं दृष्ट्वा राजा सुतैः सह ।
<>ककुत्स्थः कारयामास समयेऽथ स्वयम्बरम् ।
<>स्वयं सा पार्व्वती देवी वव्रे च चन्द्रशेखरम् ॥
<>इति स्वयं महादेवो मानुषीं योनिमाश्रितः ।
[Page3-540-c+ 52]
<>पार्व्वती च स्वयं जाता नरयोनावनिन्दिता ॥
<>यथा भृङ्गी महाकाल एतयोरभवत् सुतः ।
<>तथा त्वं शृणु राजेन्द्र ! कथयामि समुद्भवम् ॥
<>अथोमया समं देवो वियता चन्द्रशेखरः ।
<>आजगाम तदा गच्छन् प्रासादं प्रतितं नृप ! ॥
<>ददृशेऽथ चरन्तीं तामुमायाः सदृशीं गुणैः ।
<>सर्व्वलक्षणसम्पूर्णां माधवस्येव माधवीम् ॥
<>तां दृष्ट्वा न्यगदद्देवीं गौरीं वृषभकेतनः ।
<>इयं ते मानुषी मूर्त्तिः प्रिये ! तारावतोति या ॥
<>भृङ्गी महाकालयोस्ते जन्मने विहिता स्वयम् ।
<>त्वत्तो ह्यनन्यकान्तोऽहं नान्यां गन्तुमिहोत्-
<>सहे ॥
<>त्वमिदानीं स्वयञ्चास्यां मूर्त्त्यां प्रविश
<>भाविनि ! ।
<>तत उत्पादयिष्यामि महाकालञ्च भृङ्गिणम् ॥
<>श्रीदेव्युवाच ।
<>ममैव मानुषी मूर्त्तिरियं बृषभकेतन ! ।
<>विशामि तेऽत्र वचनादुत्पादय सुतद्वयम् ॥
<>प्रविवेश ततो देवी स्वयं तारावतीतनौ ।
<>महादेवोऽपि तस्यान्तु कामार्थं समुपस्थितः ॥
<>ततः सापर्णयाविष्टा देवी तारावती सती ।
<>कामयानं महादेवं स्वयमेवाभवन्मुदा ॥
<>कामावसाने तस्यान्तु सद्योजातं सुतद्वयम् ।
<>अभवन् नृपशार्द्दूल ! तथा शाखामृगाननम् ॥
<>ततस्तयोर्नाम चक्रे नारदो वचनान् नृप ! ।
<>ज्येष्ठो भैरवनामाभूत् भीरोः पुत्त्रो भयङ्करः ॥
<>वेतालसदृशः कृष्णो वेतालोऽभूत्तथापरः ।
<>इति चक्रे तयोर्नाम देवर्षिर्ब्रह्मणः सुतः ॥
<>अन्यांश्च सर्व्वसंस्कारान्नारदो मुनिसत्तमः ।
<>चकार क्रमशो वाक्याच्चन्द्रशेखरभूभृतः ॥”
<>इति कालिकापुराणे ४७ । ४८ । ४९ अध्यायेभ्यः
<>संकलितम् ॥ तस्य जन्मनः प्रकारान्तरं यथा,
<>वेण उवाच ।
<>प्रपद्ये देवमीशानं त्वामजं चन्द्रभूषणम् ।
<>महादेवं महात्मानं विश्वस्य जगतः पतिम् ॥
<>अथैनमब्रवीद्देवस्त्रैलोक्याधिपतिर्भवः ।
<>आश्वासनकरञ्चास्य वाक्यविद्वाक्यमुत्तमम् ॥
<>अहो तुष्टोऽस्मि ते राजन् ! स्तवेनानेन सुव्रत ! ।
<>बहुनात्र किमुक्तेन मत्समीपे वसिष्यसि ॥
<>उषित्वा सुचिरं कालं मम गात्रोद्भवः पुनः ।
<>असुरो ह्यन्धको नाम भविष्यसि सुरान्तकृत् ॥
<>हिरण्याक्षगृहे जन्म प्राप्य वृद्धिं गमिष्यसि ।
<>पूर्व्वाधर्म्मेण घोरेण वेदनिन्दाकृतेन च ॥
<>साभिलाषो जगन्मातुर्भविष्यसि यदा तदा ।
<>देहं शूलेन हत्वा ते पातयिष्यामि साध्विमम् ॥
<>तत्राप्यकल्मषो भूतः स्तुत्वा मां भक्तितः पुनः ।
<>प्राप्त्वा गणाधिपत्यं त्वं नाम्ना भृङ्गिरिति स्मृतः ।
<>मत्सन्निधाने स्थित्वा त्वं ततः सिद्धिं गमिष्यसि ॥”
<>ततः कालान्तरे अन्धककृतस्तवानन्तरं महा-
<>देववाक्यम् यथा, --
<>“सिद्धोऽसि दानवपते ! परितुष्टोऽस्मि तेऽन्धक ! ।
<>वरं वरय भद्रं ते यमिच्छसि विनाम्बिकाम् ॥
[Page3-541-a+ 52]
<>अन्धक उवाच ।
<>अम्बिका जननी मह्यं भगबांस्त्र्यम्बकः पिता ।
<>बन्दामि चरणौ मातुर्बन्दनीया ममाम्बिका ॥
<>वरदोऽसि यदीशान ! तद्यातु विलयं मम ।
<>शारीरं मानसं वाग्जं दुष्कृतं दुर्विचिन्तितम् ॥
<>तथा मे दानवो भावो ह्यपयातु महेश्वर ! ।
<>स्थिरा स्यात्तव भक्तिस्तु वरमेतं प्रयच्छ मे ॥
<>महेश्वर उवाच ।
<>एवं भवतु दैत्येन्द्र ! पापं ते यातु संक्षयम् ।
<>मुक्तोऽसि दैत्यभावाच्च भृङ्गी गणपतिर्भव ॥
<>इत्येवमुक्त्वा वरदः शूलाग्रादवतार्य्य तम् ।
<>निर्म्माज्य निजहस्तेन चक्रे निर्व्रणमन्धकम् ॥
<>ततः स्वदेहतो देवान् ब्रह्मादीनाजुहाव सः ।
<>ते निश्चेरुर्महात्मानो नमस्यन्तस्त्रिलोचनम् ॥
<>गणान् स नन्दी चाहूय सन्निवेश्य तदग्रतः ।
<>भृङ्गिणं दर्शयामास ब्रुवन्नेषोऽन्धकेति हि ॥
<>ते दृष्ट्वा दानवपतिं संशुष्कपिशितं रिपुम् ।
<>गणाधिपत्यमापन्नं प्रशशंसुर्वृषध्वजम् ॥”
<>इति वामनपुराणे । ४४ । ४५ । ६७ अध्यायेभ्यः
<>सङ्कलितम् ॥
<LEND>
