<L>21741<pc>3-159<k1>पीनसः<k2>पीनसः
पीनसः¦, पुं, (पीनं स्थूलमपि जनं स्यति नाशय-
<>तीति । सो + कः ।) नासिकारोगविशेषः ।
<>पीनास इति भाषा । तत्पर्य्यायः । प्रतिश्यायः
<>२ । इत्यमरः । २ । ६ । ५१ ॥ अपीनसः ३
<>प्रतिश्याः ४ । इति भरतः ॥ नासिकामयः ५ ।
<>इति शब्दरत्नावली ॥ तस्य निदानं यथा, --
<>“आनह्यते यस्य विशुष्यते च
<>प्रक्लिद्यते धूप्यति चैव नासा ।
<>न वेत्ति यो गन्धरसांश्च जन्तु-
<>र्जुष्टं व्यवस्येत् खलु पीनसेन ॥
<>तञ्चानिलश्लेष्मभवं विकारं
<>ब्रूयात् प्रतिश्यायसमानलिङ्गम् ॥”
<>इति माधवकरः ॥
<>आमपीनसलक्षणं यथा, --
<>“शिरोगुरुत्वमरुचिर्नासास्रावस्तनुस्वरः ।
<>क्षामः ष्ठीवति चाभीक्ष्णमामपीनसलक्षणम् ॥”
<>पक्वपीनसलक्षणं यथा, --
<>“आमलिङ्गान्वितः श्लेष्मा घनः खेषु निमज्जात ।
<>स्वरवर्णविशुद्धिश्च पक्वपीनसलक्षणम् ॥” * ॥
<>तस्यौषधानि यथा, --
<>“सर्व्वेषु सर्व्वकालं पीनसरोगेषु जातमात्रेषु ।
<>मरिचं गडेन दषा भञ्जीत नरः मुखं लभते ॥ १
[Page3-160-a+ 52]
<>कट्फलं पौष्करं शृङ्गी व्योषं यासश्च कारवी ।
<>एषां चूर्णं कषायं वा दद्यादार्द्रकजै रसैः ॥
<>पीनसे स्वरभेदे च नासास्रावे हलीमके ।
<>सन्निपाते कफे वाते कासे श्वासे च शस्यते ॥ २ ॥
<>व्योषचित्रकतालीशतिन्तिडीकाम्लवेतसम् ।
<>सचव्याजाजितुल्यांशमेलात्वक्पत्रपादिकम् ॥
<>व्याषादिकमिदं चूर्णं पुराणगुडमिश्रितम् ।
<>पीनसश्वासकासघ्नं रुचिस्वरकरं परम् ॥” ३ ॥
<>इति भावप्रकाशः ॥ * ॥
<>“पिप्पलीत्रिफलाचूर्णं मधुसैन्धवसंयुतम् ।
<>सर्व्वरोगज्वरश्वासशोषपीनसहृद्भवेत् ॥”
<>इति गारुडे १८९ अध्यायः ॥
<>(अस्य चिकित्सान्तरं यथा, --
<>“वातात् सकासवैस्वर्य्यं सक्षारं पीनसे घृतम् ।
<>पिबेद्रसं पयश्चोष्णं स्नैहिकं धूममेव वा ॥”
<>“दशमूलस्य निष्क्वाथे रास्नामधुककल्कवत् ।
<>सिद्धं ससैन्धवं तैलं दशकृत्वो गुणाः स्मृतम् ।
<>स्निग्धस्यास्थापनैर्दोषं निर्हरेद्वातपीनसे ॥
<>स्निग्धाम्लोष्णैश्च लघ्वन्नं ग्राम्यादीनां रसैर्हितम् ।
<>उष्णाम्बुना स्नानपाननिवातोष्णप्रतिश्रयः ।
<>चिन्ताव्यायामवाक्चेष्टाव्यवायविरतो भवेत् ।
<>पैत्ते सर्पिः पिबेत् सिद्धं शृङ्गबेरशृतम्पयः ॥
<>पाचनार्थं पिबेत् पक्वे कार्य्यमूर्द्ध्वविरेचनम् ।
<>पाठाद्विरजनीमूर्व्वापिप्पलीजातिपल्लवैः ॥
<>दन्त्या च साधितं तैलं नस्यं सम्पक्वपीनसे ।
<>पूयास्रे रक्तपित्तघ्नाः कषायो लवणानि च ॥
<>पाकदाहाद्यरुक्षेषु शीता लेपाः ससेचनाः ।
<>घ्रेयनस्योपचारश्च कषायस्वादुतिक्तकाः ॥”
<>“गौरवारोचकेष्वादौ लङ्घनं कफपीनसे ।
<>स्वेदाः सेकाश्च पाकार्थं लिप्ते शिरसि सर्पिषा ॥
<>लशुनं मुद्गचूर्णेन व्याषक्षारसमायुतम् ।
<>देयं कफघ्नं वमनमुत्क्लिष्टश्लेष्मणे हितम् ॥
<>अपीनसे पूतिनस्ये घ्राणस्रावसकण्डुके ।
<>घूमः शस्तोऽवपीडश्च कटुभिः कफपीनसे ॥
<>मनःशिला वचाव्योषं विडङ्गं हिङ्गु गुग्गुलुः ।
<>चूर्णो घ्रेयः प्रधमनः कटुभिश्च फलैस्तथा ॥”
<>“स्निग्धस्य व्याहते वेगे छर्द्दनं कफपीनसे ।
<>वमनीयशृतक्षीरतिलमाषयवागुभिः ॥”
<>“सर्व्वजित् पीनसे दुष्टे काय्यं शोफे च शोफजित् ।
<>क्षारोऽर्व्वुदाधिमांसेषु क्रिया सर्व्वेष्ववेक्ष्य च ॥”
<>इति चरके चिकित्सास्थाने २६ अध्याये ॥
<>“सर्व्व एव प्रतिश्याया नरस्याप्रतिकारिणः ।
<>कालेन रोगजनना जायन्ते दुष्टपीनसाः ॥
<>वाधिर्य्यमान्ध्यमघ्राणं घोरांश्च नयनामयान् ।
<>कासाग्निसादशोफांश्च वृद्धाः कुर्व्वन्ति पीनसाः ॥”
<>इत्युत्तरतन्त्रे चतुर्व्विंशेऽध्याये सुश्रुतेनोक्तम् ॥)
<LEND>
