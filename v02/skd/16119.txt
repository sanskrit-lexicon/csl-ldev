<L>16119<pc>2-692<k1>दशहरा<k2>दशहरा
दशहरा¦, स्त्री, (दश अदत्तोपादानहिंसादिदश-
<>विधानि दशजन्मकृतानि वा पापानि हरतीति ।
<>हृ + “हरतेरनुद्यमनेऽच् ।” ३ । २ । ९ । इत्यच् ।
[Page2-693-a+ 52]
<>ततष्टाप् ।) ज्यैष्ठशुक्लदशमी । यथा, ब्रह्म-
<>पुराणब्रह्मवैवर्त्तयोः ।
<>“ज्यैष्ठस्य शुक्लदशमी संवत्सरमुखी स्मृता ।
<>तस्यां स्नानं प्रकुर्व्वीत दानञ्चैव विशेषतः ॥
<>यां काञ्चित् सरितं प्राप्य दद्याद्दर्भैस्तिलोदकम् ।
<>मुच्यते दशभिः पापैः सुमहापातकोपमैः ॥
<>अत्र केवलदशम्यां नदीमात्रे दर्भकरणकतिल-
<>तर्पणाङ्गकस्नानाद्दशविधपापक्षयः फलम् ।
<>एवं दानादावपि । वस्तुतस्तु वक्ष्यमाणभविष्ये
<>जाह्नवीपदश्रवणात् हेतुमन्निगदस्वरसाच्च ब्रह्म-
<>वैवर्त्तेऽपि सरित्पदं जाह्नवीपरम् । अन्यथा
<>नानाविधिः स्यात् । यां काञ्चिदिति तु जाह्नवी-
<>स्तावकम् । अन्यथा कुल्यास्नानेऽपि दशविध-
<>पापक्षयः स्यात् । मन्त्रलिङ्गे जाह्नवीतिपदश्रव-
<>णाच्च । गङ्गामधिकृत्य ब्राह्म्ये ।
<>‘शुक्लपक्षस्य दशमी ज्यैष्ठे मासि द्बिजोत्तम ! ।
<>हरते दश पापानि तस्माद्दशहरा स्मृता ॥’
<>अत्र केवलदशम्यां दशविधपापक्षयः फलम् ।
<>भविष्ये ।
<>‘ज्यैष्ठशुक्लदशम्यान्तु हस्तयोगेन जाह्नवी ।
<>हरते दश पापानि तस्माद्दशहरोच्यते ॥’
<>दशपापानीति दशजन्मकृतानीति । विशेषणीय-
<>माह पराशरभाष्ये यमः ।
<>‘ज्यैष्ठे मासि सिते पक्षे दशम्यां हस्तयोगतः ।
<>दशजन्माघहा गङ्गा दशपापहरा स्मृता ॥’
<>अत्र दशजन्मकृतदशविधपापक्षयः फलम् ।
<>‘प्राप्ते कर्म्मणि नानेको विधातुं शक्यते गुणः ।
<>अप्राप्ते तु विधीयन्ते बहवोऽप्येकयत्नतः ॥’
<>इति न्यायेन हस्तानक्षत्रगङ्गारूपगुणद्वयविशिष्ट-
<>दशमीविधेर्यस्मिन्नहनि तल्लाभस्तत्र स्नानम् ।
<>उभयदिने तु तल्लाभे परदिन एव । अत्रापि
<>पूर्व्वदिने वक्ष्यमाणकुजवारलाभे तत्रापि स्नानं
<>वारस्योभयत्रालाभात् । ततश्च पूर्व्वदिने तथा-
<>विधस्नानं कृत्वा परदिने केवलदशम्यामपि दश-
<>विधपापक्षयकामेण स्नातव्यम् । शङ्खः ।
<>‘ज्यैष्ठे मासि क्षितिसुतदिने शुक्लपक्षे दशम्यां
<>हस्ते शैलान्निरगमदियं जाह्नवी मर्त्यलोकम् ।
<>पापान्यस्यां हरति च तिथौ सा दशेत्याहुरार्य्याः
<>पुण्यं दद्यादपि शतगुणं वाजिमेधायुतस्य ॥’
<>भौमवारहस्तानक्षत्रयुक्तदशम्यां गङ्गास्नाना-
<>द्दशविधपापक्षयशतगुणवाजिमेधायुतजन्यपुण्य-
<>समपुण्यं फलम् । राजमार्त्तण्डे वाल्मीकिः ।
<>‘अदत्तानामुपादानं हिंसा चैवाविधानतः ।
<>परदारोपसेवा च कायिकं त्रिविधं स्मृतम् ॥
<>पारुष्यमनृतञ्चैव पैशुन्यञ्चापि सर्व्वशः ।
<>असम्बद्धप्रलापश्च वाङ्मयं स्याच्चतुर्व्विधम् ॥
<>परद्रव्येष्वभिध्यानं मनसानिष्टचिन्तनम् ।
<>वितथाभिनिवेशश्च त्रिविधं कर्म्म मानसम् ॥
<>एतानि दश पापानि प्रशमं यान्तु जाह्नवि ! ।
<>स्नातस्य मम ते देवि ! जले विष्णुपदोद्भवे ! ॥
<>विष्णुपादार्घसम्भूते गङ्गे ! त्रिपथगामिनि ! ।
<>धर्म्मद्रवीतिविख्याते पापं मे हर जाह्नवि ! ॥’
[Page2-693-b+ 52]
<>अत्र मन्त्रत्वेन प्रणवपूर्व्वकाण्येतानि सामान्य-
<>स्नानमन्त्रान्ते मज्जनस्यादौ पाठ्यानि । आगन्तु-
<>कानामन्ते अभिनिवेश इति न्यायात् मन्त्रान्ते
<>कर्म्मसन्निपात इति न्यायात् मन्त्रान्ते कर्म्मा-
<>दीनि सन्निपातयेत् इत्यापस्तम्बीयाच्च ॥ * ॥
<>हिंसापैशुन्यादिभेदमाह कामधेनौ देवलः ।
<>‘कायक्लेशं मनोदुःखं वधं वा प्राणिनां पुनः ।
<>यः प्रवर्त्तयति द्बेषात् सा हिंसेति समासतः ॥
<>यज्ञार्थं ब्राह्मणैर्व्वध्याः प्रशस्ता मृगपक्षिणः ।
<>भृत्यानाञ्चैव वृत्त्यर्थमगस्त्यो ह्याचरत् पुरा ॥’
<>यद्यपि परुषवचनमपवादः पैशुन्यमनृतं वृथा-
<>लापो निष्ठुरवचनमिति वाङ्मयानि षट् । परेषां
<>देशजातिकुलविद्याशिल्परूपवृत्त्याचारपरिच्छ-
<>दशरीरकर्म्मजीविनां प्रत्यक्षदोषवचनं परुषम् ।
<>‘यच्चान्यत् क्रोधसन्तापत्राससंजननं वचः ।
<>परुषं तच्च विज्ञेयं यच्चान्यच्च तथाविधम् ॥
<>चक्षुष्मन्निति लुप्ताक्षं चण्डालं ब्राह्मणेति च ।
<>प्रशंसानिन्दनं द्वेषात् परुषान्न विशिष्यते ॥’ * ॥
<>तेषामेव परुषवचनानां परोक्षमुदाहरणमप-
<>वादः ॥ * ॥
<>गुरुनृपतिबन्धुभ्रातृमित्रसकाशे अर्थोपघातार्थं
<>दोषोपाख्यानं पैशुन्यम् ॥ * ॥
<>अनृतं द्विविधं असत्यमसंवादश्चेति ॥ * ॥
<>‘देशराष्ट्रप्रसङ्गाच्च परार्थपरिकल्पनात् ।
<>नर्म्महासप्रसङ्गाच्च भाषणं व्यर्थभाषणम् ॥ * ॥
<>गुह्याङ्गामेध्यसंज्ञानां वचनं निष्ठुरं विदुः ।
<>यदन्यद्बा वचो नीचं स्त्रीपुंसोर्म्मिथुनाश्रयम् ॥ * ॥
<>इत्येवं षड्विकल्पस्य दुष्टवाक्यस्य भाषणात् ।
<>इह वासुत्र वा क्रूरमनर्थं प्रतिपद्यते ॥’
<>प्रशंसया निन्दनं प्रशंसानिन्दनम् । तथाप्यत्र
<>चतुर्व्विधषड्विधयोरविरोधः । समक्षत्वासमक्षत्व-
<>भेदानादरेण पारुष्यापवादयोरैक्यात् निष्ठुरस्य
<>परुषान्तर्भावाच्च । असम्बद्धप्रलापव्यर्थभाषणयोः
<>पर्य्यायत्वात् नार्थान्तरम् । अभिध्यानमपहर-
<>णार्थमिति शेषः । वितथे असत्यभूते वस्तुनि
<>अभिनिवेशः पुनः पुनः सङ्कल्पः ।” इति
<>तिथ्यादितत्त्वम् ॥ * ॥ अपि च ।
<>“अथ ज्यैष्ठशुक्लदशमी दशहरा । तदुक्तं
<>हेमाद्रौ ब्राह्मे ।
<>“ज्यैष्ठे मासि सिते पक्षे दशमी हस्तसंयुता ।
<>हरते दश पापानि तस्माद्दशहरा स्मृतेति ॥
<>वाराहेऽपि ।
<>‘दशमी शुक्लपक्षे तु ज्यैष्ठे मासि कुजेऽहनि ॥
<>अवतीर्णा यतः स्वर्गाद्धस्तर्क्षे च सरिद्वरा ॥
<>हरते दश पापानि तस्माद्दशहरा स्मृतेति ॥ * ॥
<>स्कान्दे तु दशयोगा उक्ताः । यथा, --
<>‘ज्यैष्ठे मासि सिते पक्षे दशम्यां बुधहस्तयोः ।
<>व्यतीपाते गरानन्दे कन्याचन्द्रे वृषे रवौ ॥
<>दशयोगे नरः स्नात्वा सर्व्वपापैः प्रमुच्यते ॥’ इति ।
<>अत्र बुधभौमयोः कल्पमेदेन व्यवस्था । इयञ्च
<>यत्रैव योगबाहुल्यं सैव ग्राह्या । योगाधिक्ये
<>फलाधिक्यात् ॥ * ॥
[Page2-693-c+ 52]
<>ज्यैष्ठे मलमासे सति तत्रैव दशहरा कार्य्या न
<>तु शुद्धे ।
<>‘दशहरासु नोत्कर्षश्चतुर्ष्वपि युगादिषु ।’
<>इति हेमाद्रौ ऋष्यशृङ्गोक्तेः ॥ * ॥
<>तथा स्कान्दे ।
<>‘यां काञ्चित् सरितं प्राप्य दद्यादर्घ्यं तिलोदकम् ।
<>मुच्यते दशभिः पापैः स महापातकोपमैः ॥’
<>अत्र विशेषः काशीखण्डे ।
<>‘ज्यैष्ठे मासि सिते पक्षे प्राप्य प्रतिपदं तिथिम् ।
<>दशाश्वमेधिके स्नात्वा मुच्यते सर्व्वपातकैः ॥
<>एवं सर्व्वासु तिथिषु क्रमस्नायी नरोत्तमः ।
<>आशुक्लपक्षदशमीं प्रतिजन्माघमुत्सृजेत् ॥’
<>तथा ।
<>‘लिङ्गं दशाश्वमेधेशं दृष्ट्वा दशहरातिथौ ।
<>दशजन्मार्ज्जितैः पापैस्त्यज्यते नात्र संशयः ॥’
<>तथा भविष्योत्तरकाशीखण्डयोः ।
<>‘निशायां जागरं कृत्वा समुपोष्य च भक्तितः ।
<>पुष्पैर्गन्धैश्च नैवेद्यैः फलैश्च दशसङ्ख्यया ॥
<>तथा दीपैश्च ताम्बूलैः पूजयेत् श्रद्धयान्वितः ।
<>स्नात्वा भक्त्या तु जाह्नव्यां दशकृत्वो विधानतः ॥
<>दशप्रसृतिकृष्णांश्च तिलान् सर्पिश्च वै जले ।
<>शक्तुपिण्डान् गुडपिण्डान् दद्याच्च दशसङ्ख्यया ॥
<>ततो गङ्गातटे रम्ये हेम्ना रूप्येण वा तथा ।
<>गङ्गायाः प्रतिमां कृत्वा वक्ष्यमाणस्वरूपिणीम् ॥
<>संस्थाप्य पूजयेद्देवीं तदलाभे मृदापि वा ।
<>अथ तत्राप्यशक्तश्चेत् लिखेत् पिष्टेन वै भुवि ॥
<>वक्ष्यमाणेन मन्त्रेण कुर्य्यात् पूजां विशेषतः ।
<>नारायणं महेशञ्च ब्रह्माणं भास्करं तथा ॥
<>भगीरथञ्च नृपतिं हिमवन्तं नगेश्वरम् ।
<>गन्धपुष्पादिभिः सम्यक् यथाशक्ति प्रपूजयेत् ॥
<>दशप्रस्थान् तिलान् दद्यात् दशविप्रेभ्य एव च ।
<>दशप्रस्थान् यवान् दद्यात् दशसङ्ख्यगवीस्तथा ॥’
<>प्रस्थाः षोडशपलानि । पलन्तु । मुष्टिमात्रं पस्वं
<>स्मृतमिति महार्णवे उक्तम् ।
<>‘मत्स्यकच्छपमण्डूकमकरादिजलेचरान् ।
<>कारयित्वा यथाशक्ति स्वर्णेन रजतेन वा ॥
<>तदलाभे पिष्टमयानभ्यर्च्च्य कुसुमादिभिः ।
<>गङ्गायां प्रक्षिपेदाज्यदीपांश्चैव प्रवाहयेत् ॥
<>पुष्पाद्यैः पूजयेद् गङ्गां मन्त्रेणानेन भक्तितः ।
<>ओँ नमः शिवायै नारायण्यै
<>दशहरायै गङ्गायै नमो नमः ।
<>इति मन्त्रन्तु यो मर्त्यो दिने तस्मिन् दिवानिशम् ।
<>जपेत् पञ्चसहस्राणि दशधर्म्मफलं लभेत् ॥’ * ॥
<>काशीखण्डे त्वन्यो मन्त्र उक्तः ।
<>‘नमः शिवायै प्रथमं नारायण्यै पदं ततः ।
<>दशहरायै पदमिति गङ्गायै मन्त्र एष वै ॥
<>स्वाहान्तः प्रणवादिश्च भवेद्यिंशाक्षरो मनुः ।
<>पूजा दानं जपो होमस्तेनैव मनुना स्मृतः ॥’ इति
<>अत्र गङ्गास्तोत्रपाठमपि दशवारं कुर्य्यात् ।
<>तदुक्तं भविष्ये ।
<>‘तस्यां दशम्यामेतच्च स्तोत्रं गङ्गाजले स्थितः ।
<>यः पठेत् दशकृत्वस्तु दरिद्रो वापि वाक्षमः ॥
[Page2-694-a+ 52]
<>सोऽपि तत्फलमाप्नोति गङ्गां संपूज्य यत्नतः ।’ इति
<>स्तोत्रञ्च प्रतिपदादिदशमीपर्य्यन्तदिनवृद्धिसंङ्ख्यया
<>पठनीयमिति शिष्टाः ॥ अत्र सर्व्वोऽपि विस्तरः
<>स्तोत्रादिश्च भट्टकृतत्रिस्थलीसेतोरवधेयः ।
<>विस्तरभीतेस्तु न लिख्यते ॥ * ॥ एवं कुर्व्वतः
<>फलमुक्तं काशीखण्डे ।
<>‘एवं कृत्वा विधानेन वित्तशाठ्यविवर्ज्जितः ।
<>उपवासी वक्ष्यमाणैर्दशपापैः प्रमुच्यते ॥
<>सर्व्वान् कामानवाप्नोति प्रेत्य ब्रह्मणि लीयते ॥’
<>इति ।
<>अस्यां सेतुबन्धरामेश्वरस्य प्रतिष्ठादिनत्वात् विशे-
<>षेण पूजा कार्य्या । तदुक्तं स्कान्दे सेतुमाहात्म्ये ।
<>‘ज्यैष्ठे मासि सिते पक्षे दशम्यां बुधहस्तयोः ।
<>गरानन्दे व्यतीपाते कन्याचन्द्रे वृषे रवौ ॥
<>दशयोगे सेतुमध्ये लिङ्गरूपधरं हरम् ।
<>रामो वै स्थापयामास शिवलिङ्गमनुत्तममिति ॥”
<>इति निर्णयसिन्धुद्वितीयपरिच्छेदे संवत्सर-
<>कृत्यम् ॥ किञ्च ।
<>“अद्य हस्ते तु नक्षत्रे दशम्यां ज्यैष्ठके सिते ।
<>दशपापहरायाञ्च अदत्तादानकल्मषम् ॥
<>विरुद्धाचरणं हिंसा परदारोपसेवनम् ।
<>पारुष्यानृतपैशुन्यमसम्बद्धञ्च भाषणम् ॥
<>परद्रव्याभिध्यानञ्च मनसानिष्टचिन्तनम् ।
<>एतद्दशाघघाताय गङ्गास्नानं करोम्यहम् ॥”
<>इति गारुडे २१५ अध्यायः ॥ * ॥
<>अपरञ्च ।
<>“ज्यैष्ठे दशहरायान्तु विष्णोरिष्टिं नृप ! शृणु ।
<>वेन वा विधिना कार्य्या सेष्टिर्व्विष्णोर्नृपैः सदा ॥
<>प्रत्यब्दं पार्थिवः कुर्य्यात् प्रतिमां काञ्चनीं हरेः ।
<>अन्यतेजोमयीं वापि दारवीं वा शिलामयीम् ॥
<>प्रतिष्ठां विधिवत्तस्याः कुर्य्याद्बिप्रः पुरोहितः ।
<>तां संस्थाप्य सुरागारे स्वयं वा यत्नतः कृते ॥
<>वासुदेवस्य वीजेन पूर्व्वोक्तविधिना तथा ।
<>सर्व्वोपचारैर्भक्त्या तु वासुदेवं प्रपूजयेत् ॥
<>पूजान्ते संस्कृते वह्नौ कुण्डमध्ये स्थितो द्विजः ।
<>आज्यैः सहस्रं जुहुयादाहुतीनां हरेः कृते ॥
<>संपूज्य वामुदेवन्तु होमं कृत्वा ततो द्विजः ।
<>नृपस्यानुमते तान्तु प्रतिमां मण्डलं नयेत् ॥
<>प्रतिमायाः कपोलौ द्वौ स्पृष्ट्वा दक्षिणपाणिना ।
<>प्राणप्रतिष्ठां कुर्व्वीत तस्यां देवस्य वै हरेः ॥
<>कृतायान्तु प्रतिष्ठायां प्राणानां नृपसत्तम ! ।
<>विष्णोः प्राणास्तां प्रतिमामायान्ति नियतं स्वयम् ॥
<>प्राणेष्वथागतेषु स्याद्देवत्वं नियतं भवेत् ।
<>अकृतायां प्रतिष्टायां प्राणानां प्रतिमासु च ।
<>यथा पूर्व्वं तथा भावः स्वर्णादीनां न विष्णुता ॥
<>अन्येषामपि देवानां प्रतिमास्वपि पार्थिव ! ।
<>प्राणप्रतिष्टा कर्त्तव्या तस्या देवत्वसिद्धये ॥
<>सुवर्णस्तु सुवर्णं स्यात् शिला दारु तथा शिला ।
<>अन्यथ शुद्धरूपं स्यात् प्राणस्थानमृते सदा ॥
<>वासुदेवस्य वीजेन तद्बिष्णोरित्यनेन च ।
<>तथैवाङ्गाङ्गिमन्त्राभ्यां प्रतिष्ठामाचरेद्धरेः ॥
<>तथैव हृदयेऽङ्गुष्टं दत्त्वा शश्वच्च मन्त्रवित् ।
[Page2-694-b+ 52]
<>एभिर्म्मन्त्रैः प्रतिष्ठान्तु हृदयेऽपि समाचरेत् ॥
<>अस्मै प्राणाः प्रतिष्ठन्तु अस्मै प्राणाः क्षरन्तु च ।
<>अस्मै देवत्वसङ्ख्यायै स्वाहेति यजुरुच्चरन् ॥
<>अङ्गमन्त्रैरङ्गिमन्त्रैर्व्वैदिकैरित्यनेन च ।
<>प्राणप्रतिष्ठां सर्व्वत्र प्रतिमासु समाचरेत् ॥
<>प्रतिमापूजने कुर्य्यादात्मन्यपि च मन्त्रवित् ।
<>प्राणप्रतिष्ठां प्रथमं पूजाभागविशुद्धये ॥
<>अस्मित् प्राणप्रतिष्ठान्तु प्रतिमापूजनादृते ।
<>न क्वचित्तु बुधः कुर्य्यात् कृत्वा मृत्युमवाप्नुयात् ॥
<>विष्णोरिष्टिमिमां कृत्वा दशम्यां पार्थिवोत्तमः ।
<>तस्यामेव तु पूर्णायां प्रतिमां स्थापयेत्ततः ॥
<>एवं दशहरायान्तु कृत्वेष्टिं पार्थिवो हरेः ।
<>सर्व्वान् कामानवाप्नोति निर्व्विघ्नोऽपि स
<>जायते ॥”
<>इति कालिकापुराणे ८९ अध्यायः ॥
<LEND>
