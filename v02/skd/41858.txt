<L>41858<pc>5-540<k1>हिरण्यगर्भः<k2>हिरण्यगर्भः
हिरण्यगर्भः¦, (हिरण्यं हेममयाण्डं गर्भ उत्-
<>पत्तिस्थानमस्य ।) ब्रह्मा । इत्यमरः । १ । १ । १६ ॥
<>हिरण्यं गर्भ उत्पत्तिस्थानमस्य हिरण्यस्य गर्भो
<>भ्रूण इति वा हिरण्यगर्भः । एतस्याण्डं हिरण्य-
<>वर्णमभवत् । तथा च स्मृतिः ।
<>“हिरण्यवर्ण्यवर्णमभवत्तदण्डमुदकेशयम् ।
<>तत्र जज्ञे स्वयं ब्रह्मा स्वयम्भुरिति विश्रुतः ॥”
<>इति ।
<>उपचारात् हिरण्यवर्णमण्डं हिरण्यम् । इति
<>भरतः ॥ अन्यच्च ।
<>“हिरण्यगर्भोऽभूद्वद्ध्या तेन बुद्धिर्म्मता असौ ।”
[Page5-540-c+ 52]
<>इति देवीपुराणे देवीनिरुक्ते ४५ अध्यायः ॥ * ॥
<>षोडशमहादानान्तगतद्वितीयमहादानम् । यथा,
<>मत्स्य उवाच ।
<>“अथातः संप्रवक्ष्यामि महादानमनुत्तमम् ।
<>नाम्ना हिरण्यगर्भाख्यं महापातकनाशनम् ॥
<>पुण्यां तिथिं समासाद्य तुलापुरुषदानवत् ।
<>ऋत्विङ्मण्डपसम्भारभूषणाच्छादेनादिकम् ॥
<>कुर्य्यादुपाषितस्तद्वल्लोकेशावाहनं बुधः ।
<>पुण्याहवाचनं कृत्वा तद्वत् कृत्वा धिवासनम् ।
<>ब्राह्मणैरानयेत् कुण्डं तपनीयमयं शुभम् ॥
<>द्वासप्तत्यङ्गुलोच्छ्रायं हेमपङ्कजगर्भवत् ।
<>त्रिभागहीनं विस्तारमाज्यक्षीराभिपूरितम् ॥
<>दशास्त्राणि सरत्नानि दात्रं सूची तथैव च ।
<>हेमनालं सपिटकं बहिरादित्यसंयुतम् ॥
<>तथैवावरणं नाभेरुपवीतञ्च काञ्चनम् ।
<>पार्श्वतः स्थापयेत्तद्वद्धेमदण्डं कमण्डलुम् ॥
<>पद्माकारं पिधानं स्यात् समन्तादङ्गुलाधिकम्
<>मुक्तावलीसमोपेतं पद्मरागदलान्वितम् ॥
<>तिलद्रोणोपरिगतं वेदमध्ये ततोऽर्च्चयेत् ।
<>ततो मङ्गलशब्देन ब्रह्मघोषरवेण च ॥
<>सर्व्वोषध्युदकं स्नानं स्नापितो वेदपुङ्गवैः ।
<>शुक्लमाल्याम्बरधरः सर्व्वाभरणभूषितः ।
<>इममुच्चारयेन्मन्त्रं गृहीतकुसुमाञ्जलिः ॥
<>नमो हिरण्यगर्भाय हिरण्यकवचाय च ।
<>सप्तलोकसुराध्यक्ष जगद्धात्रे नमो नमः ॥
<>भूर्लोकप्रमुखा लोकास्तव गर्भे व्यवस्थिताः ।
<>ब्रह्मादयस्तथा देवा नमस्ते विश्वधारिणे ॥
<>नमस्ते भुवनाधार ! नमस्ते भुतनाश्रय ! ।
<>नमो हिरण्यगर्भाय गर्भो यस्य पितामहः ॥
<>यतस्त्वमेव भूतात्मा भूते भूते व्यवस्थितः ।
<>तस्मान्मामुद्धराशेषदुःखसंसारसागरात् ॥
<>एवमामन्त्र्य तन्मध्यमाविश्याम्भ उदङ्मुखः ।
<>मुष्टिभ्यां परिसंगृह्य धर्म्मराजचतुर्मुखौ ।
<>जानुमध्ये शिरः कृत्वा तिष्ठेत श्वासपञ्चकम् ॥
<>गर्भाधानं पुंसवनं सीमन्तोन्नयनं तथा ।
<>कुर्य्युर्हिरण्यगर्भस्य ततस्ते द्विजपुङ्गवः ॥
<>गीतमङ्गलघोषेण गुरुरुत्थापयेत्ततः ।
<>जातकर्म्मादिकाः कुर्य्यात् क्रियाः षोडश
<>चापराः
<>सूच्यादिकञ्च गुरवे दत्त्वा मन्त्रमिमं जपेत् ॥
<>नमो हिरण्यगर्भाय विश्वगर्भाय वै नमः ।
<>चराचरस्य जगतो गृहभूताय वै नमः ॥
<>मात्राहं जनितः पूर्व्वं मर्त्यधर्म्मा सुरोत्तम ।
<>त्वद्गर्भसम्भवादेष दिव्यदेहो भवाम्यहम् ॥
<>चतुर्भिः कलसैर्भूयस्ततस्ते द्विजपुङ्गवाः ।
<>स्नानं कुर्य्युः प्रसन्नाङ्गाः सर्व्वाभरणभूषिताः ॥
<>देवस्यत्वेति मन्त्रेण स्थितस्य कनकासने ।
<>अद्य जातस्य तेऽङ्गानि आभिषेक्ष्यामहे वयम् ॥
<>दिव्येनानेन वपुषा चिरं जीव सुखी भव ।
<>ततो हिरण्यगर्भस्तु तेभ्यो दद्याद्विचक्षणः ॥
<>ते पूज्याः सर्व्वभावेन बहुभ्यो वा तदाज्ञया ।
<>तत्रोपकरणं सर्व्वं गुरवे विनिवेदयेत ॥
[Page5-541-a+ 52]
<>पादुकोपानहं छत्रं चामरासनभोजनम् ।
<>ग्रामं वा विषयं वापि यदन्यद्दयितं भवेत् ॥
<>अनेन विधिना यस्तु पुण्येऽह्नि विनिवेदयेत् ।
<>हिरण्यगर्भदानं स ब्रह्मलोके महीयते ॥
<>पुरेषु लोकपालानां प्रतिमन्वन्तरं वसेत् ।
<>कल्पकोटिशतं यावत् ब्रह्मलोके महीयते ॥
<>कलिकलुषविमुक्तः सेवितः सिद्धसंघै-
<>रमरचमरमालावीज्यमानोऽप्सरोभिः ।
<>पितृशतमथ बन्धून् पुत्त्रपौत्त्रप्रपौत्त्रा-
<>नपि नरकनिमग्नांस्तारयेदेक एव ॥
<>इति पठति य इत्थं यः शृणोतीह सम्यक्
<>मधुमुररिपुलोके पूज्यते सोऽपि सिद्धैः ।
<>मतिमपि च जनानां यो ददाति प्रियार्थं
<>विबुधपतिजनानां नायकः स्यादमोघम् ॥”
<>इति मात्स्ये २७५ अध्यायः ॥ * ॥
<>विष्णुः । इति तस्य सहस्रनामस्तोत्रम् ॥ सूक्ष्म-
<>शरीरसमष्ट्युपहितचैतन्यम् । तत्पर्य्यायः ।
<>प्राणात्मा २ सूत्रात्मा ३ । इति वेदान्तसारः ॥
<LEND>
