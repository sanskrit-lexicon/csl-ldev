<L>24934<pc>3-497<k1>भाद्रः<k2>भाद्रः
भाद्रः¦, पुं, (भाद्री पौर्णमास्यस्मिन्निति । भाद्री +
<>“सास्मिन् पौर्णमासीति ।” ४ । २ । २१ ।
<>इत्यण् ।) भाद्रपदनक्षत्रयुक्ता पौर्णमासी यस्मिन्
<>मासे सः । वैशाखादिद्वादशमासान्तर्गतपञ्चम-
<>मासः । तत्पर्य्यायः । नभस्यः २ प्रौष्ठपदः ३ भाद्र-
<>पदः ४ । इत्यमरः । १ । ४ । १७ ॥ स च द्विविधः ।
<>सिंहस्थरविकालः सौरः । १ । सिंहस्थरव्या-
<>रब्धशुक्लप्रतिपदादिदर्शान्तो मुख्यचान्द्रः । कृष्ण-
<>प्रतिपदादिपौर्णमास्यन्तो गौणचान्द्रः । २ । इति
<>मलमासतत्त्वम् ॥ * ॥ तत्र जातफलम् ।
<>“नभस्यमासे खलु जन्म यस्य
<>धीरो मनोज्ञश्च वराङ्गनानाम् ।
<>रिपुप्रमाथी कुटिलोऽतिमर्म्मा
<>प्रपन्नभर्त्ता स भवेत् सहासः ॥”
<>इति कोष्ठीप्रदीपः ॥ * ॥
<>तत्र गोः प्रसवे नारदः ।
<>“भानौ सिंहगते चैव यस्य गौः सम्प्रसूयते ।
<>मरणं तस्य निर्द्दिष्टं षड्भिर्मासैर्न संशयः ॥
<>तत्र शान्तिं प्रवक्ष्यामि येन सम्पद्यते शुभम् ।
<>प्रसूतां तत्क्षणादेव तां गां विप्राय दापयेत् ॥
<>ततो होमं प्रकुर्व्वीत घृताक्तै राजसर्षपैः ।
<>आहुतीनां घृताक्तानामयुतं जुहुयात्ततः ॥”
<>व्याहृतिभिश्चायं होमः ।
<>“सोपवासः प्रयत्नेन दद्याद्बिप्राय दक्षिणाम् ॥”
<>इति ॥
<>तथा ।
<>“सिंहराशौ गते सूर्य्ये गोः प्रसूतिर्यदा भवेत् ।
<>पौषे च महिषी सूते दिवैवाश्वतरी तथा ।
<>तदानिष्टं भवेत् किञ्चित् तच्छान्त्यै शान्तिकं
<>चरेत् ॥
<>अस्य वामेतिसूक्तेन तद्विष्णोरिति मन्त्रतः ।
<>जुहुयाच्च तिलाज्येन शतमष्टोत्तराधिकम् ॥
<>मृत्युञ्जयविधानेन जुहुयाच्च तथायुतम् ।
<>श्रीसूक्तेन ततः स्नायात् शान्तिसूक्तेन वा पुनः ॥
<>मध्यरात्रौ निशीथे वा यदा गौः क्रन्दते तदा ।
<>ग्रामे वास्य गृहे वापि शान्तिकं पूर्व्ववद्दिशेत् ॥”
<>संक्रमणोत्तरषोडशदण्डात्मकपुण्यकालाभ्यन्तरे
<>गोः प्रसवे विप्रसम्प्रदानकगोप्रदानपूर्व्वकशान्तिः
<>कार्य्या इति विशेषः । तदतिरिक्तसिंहस्थरवौ
<>गोः प्रसवे शान्तिमात्रं कर्त्तव्यं न गोः प्रदानम् ।
<>निर्णयसिन्धुधृताद्भुतसागरग्रन्थीयवचनजात-
<>मीमांसानुसारादिति ॥ * ॥ अथ भाद्रकृत्यम् ।
<>तत्र जन्माष्टमीव्रतप्रमाणन्तिथितत्त्वेऽनुसन्धेयम् ।
<>श्रावणपौर्णमास्यनन्तरितभाद्रकृष्णाष्टम्यां रात्रि-
<>मध्ये मुहूर्त्ताष्टमीरोहिणीयोगरूपजयन्तीलाभे
<>तत्रैवोपवासः । उभयदिने चेत्तदा परदिने ।
<>जयन्त्यलाभे तु रोहिणीयुक्ताष्टम्यां उभयदिने
<>रोहिणीयुताष्टमीलाभे परदिने । रोहिण्यलाभे
<>तु निशीथसम्बन्धिन्यामष्टम्याम् । उभयदिने
<>निशीथसम्बन्धे तदसम्बन्धे वा परदिने इति ।
[Page3-497-c+ 52]
<>तत्र प्रयोगः पूर्व्वदिने संयमं विधाय तद्दिने
<>कृतप्रातःस्नानादिराचान्तः । ओँ सूर्य्यः सोम
<>इति पठित्वा ओँ तद्विष्णोः परमं पदमित्यादि-
<>मन्त्रेण नारायणं संस्मृत्य ओँ तत् सत् इत्युच्चार्य्य
<>उदङ्मुखो दर्भहस्तस्ताम्रपात्रे कुशतिलजला-
<>न्यादाय ओँ अद्य भाद्रे मासि कृष्णे पक्षे अष्टम्यां
<>तिथौ अमुकगोत्रः श्रीअमुकदेवशर्म्मा विष्णु-
<>लोकप्राप्तिकामः श्रीविष्णुप्रीतिकामो वा श्रीकृष्ण-
<>जन्माष्टमीव्रतमहं करिष्ये इति संकल्पयेत् ।
<>यद्युपवासदिने प्रातः सप्तमी तदाष्टम्यां तिथौ
<>इत्यत्र सप्तम्यां तिथावारभ्य इति वक्तव्यम् ।
<>ततः सामगस्तु ओँ देवो वो द्रविणोदा पूर्णां
<>विवष्टासिचं उद्वासिञ्चद्धमुपवा प्रणुद्धमादिदिवो
<>देव ओहते । इति पठेत् । ओँ धर्म्माय धर्म्मे-
<>श्वराय धर्म्मपतये धर्म्मसम्भवाय गोविन्दाय
<>नमो नमः । इत्युच्चार्य्य
<>“ओँ वासुदेवं समुदिश्य सर्व्वपापप्रशान्तये ।
<>उपवासं करिष्यामि कृष्णाष्टम्यां नभस्यहम् ॥
<>अद्य कृष्णाष्टमीं देवीं नभश्चन्द्रसरोहिणीम् ।
<>अर्च्चयित्वोपवासेन भोक्ष्येऽहमपरेऽहनि ॥
<>एनसो मोक्षकामोऽस्मि यद्गोविन्द त्रियोनिजम् ।
<>तन्मे मुञ्चतु मां त्राहि पतितं शोकसागरे ॥
<>आजन्ममरणं यावद्यन्मया दुष्कृतं कृतम् ।
<>तत् प्रणाशय गोविन्द ! प्रसीद पुरुषोत्तम ! ॥”
<>इति पठेत् ।
<>तत आह्निकं समाप्यार्द्धरात्रे तत्तत्प्रतिमासु
<>पटादिषु वा आवाहनविसर्ज्जनसहितं शाल-
<>ग्रामे घटादिस्थजले वा आवाहनविसर्ज्जन-
<>रहितं पूजयेत् । ततो ध्यानम् ।
<>“माञ्चापि बालकं सुप्तं पर्य्यङ्के स्तनपायिनम् ।
<>श्रीवत्सवक्षःपूर्णाङ्गं नीलोत्पलदलच्छविम् ॥”
<>इति ध्यात्वा श्रीकृष्ण स्वागतं इति पृच्छेत् ।
<>इदमासनं ओँ कृष्णाय नमः । इत्यासनं दत्त्वा
<>एतत् पाद्यम् ओँ श्रीकृष्णाय नमः ओँ यज्ञाय
<>यज्ञेश्वराय यज्ञपतये यज्ञसम्भवाय गोविन्दाय
<>नमो नमः । इत्युच्चार्य्य इदमर्घ्यम् ओँ श्रीकृष्णाय
<>नमः । इदमाचमनीयम् ओँ श्रीकृष्णाय नमः ।
<>इदमाचमनीयम् ओँ श्रीकृष्णाय नमः । ततो
<>दधिमधुघृतात्मकं मधुपर्कमानीय एष मधुपर्कः
<>ओँ श्रीकृष्णाय नमः । इदमाचमनीयम् ओँ
<>श्रीकृष्णाय नमः । लौकिकषष्ट्यधिकशतत्रय-
<>तोलकपरिमितान्यूनं जलमानीय ओँ योगाय
<>योगेश्वराय योगपतये योगसम्भवाय गोविन्दाय
<>नमो नमः । इदं स्नानीयजलम् ओँ श्रीकृष्णाय
<>नमः । इदं वस्त्रं इदमाभरणम् एष गन्धः इदं
<>पुष्पम् एष धूपः एष दीपः इदं नैवेद्यम् ओँ
<>विश्वाय विश्वेश्वराय विश्वपतये विश्वसम्भवाय
<>गोविन्दाय नमो नमः । इत्यनेन नैवेद्यं दद्यात्
<>स्वापयेच्च । ततो नमो देव्यै श्रियै नमः ।
<>इति मन्त्रेण श्रियं पूजयेत् । ततः स्वगृह्योक्त-
<>विधिनाग्निं संस्थाप्य घृततिलाभ्याम् । ओँ
<>धर्स्माय धर्म्मेश्वराय धर्म्मपतये धर्म्मसम्भवाय
[Page3-498-a+ 52]
<>गोविन्दाय नमो नमः स्वाहा । इत्यन्तेनाष्टो-
<>त्तरशतमष्टाविंशतिमष्टौ वा जुहुयात् । ततो
<>गुडघृतेन वसोर्धारां भित्तौ दद्यात् । ततो
<>नाडीच्छेदं भावयेत् । ओँ षष्ठ्यै नम इति षर्ष्ठां
<>पूजयेत् । ततो भगवतः श्रीकृष्णस्य नामकरणान्न-
<>प्राशनचूडाकरणोपनयनोद्वाहसंस्कारान् भाव-
<>येत् । ततः प्रणवादिनमोऽन्तेन तत्तन्नामभिः
<>पूजयेत् । ओँ देवक्यै नमः एवं वसुदेवाय यशो-
<>दायै नन्दाय रोहिण्यै चण्डिकायै बलदेवाय
<>दक्षाय गर्गाय चतुर्म्मुस्वाय इत्यनेन यथाशक्ति
<>पञ्चोपचारैः पूजयेत् । ततः शङ्खेन कुशपुष्प-
<>चन्दनजलान्यादाय भूमौ जानुनी पातयित्वा,
<>ओँ क्षीरोदार्णवसंभूत अत्रिनेत्रसमुद्भव ! ।
<>गृहाणार्ध्यं शशाङ्केदं रोहिण्या सहितो मम ॥
<>ओँ सोमाय सोमेश्वराय सोमपतये सोमसम्भवाय
<>गोविन्दाय नमो नमः । इत्यर्ध्यं दद्यात् । ततः
<>प्रणाममन्त्रौ ।
<>“ओँ ज्योत्स्नायाः पतये तुभ्यं ज्योतिषां पतये
<>नमः ।
<>नमस्ते रोहिणीकान्त ! सुधावास नमोऽस्तु ते ॥
<>नभोमण्डलदीपाय शिरोरत्नाय धूर्ज्जटेः ।
<>कलाभिर्वर्द्धमानाय नमश्चन्द्राय चारवे ॥”
<>ततश्च ।
<>“अनघं वामनं शौरिं वैकुण्ठं पुरुषोत्तमम् ।
<>वासुदेवं हृषीकेशं माधवं मधुसूदनम् ॥
<>वराहं पुण्डरीकाक्षं नृसिंहं दैत्यसूदनम् ।
<>दामोदरं पद्मनाभं केशवं गरुडध्वजम् ॥
<>गोविन्दमच्युतं देवमनन्तमपराजितम् ।
<>अधोक्षजं जगद्बीजं स्वर्गस्थित्यन्तकारिणम् ॥
<>अनादिनिधनं विष्णुं त्रिलोकेशं त्रिविक्रमम् ।
<>नारायणं चतुर्ब्बाहुं शङ्खचक्रगदाधरम् ॥
<>पीताम्बरधरं नित्यं वनमालाविभूषितम् ।
<>श्रीवत्साङ्कं जगत्सेतुं श्रीकृष्णं श्रीधरं हरिम् ।
<>प्रपद्येऽहं सदा देवं सर्व्वकामप्रसिद्धये ॥”
<>इति स्तवः ॥
<>ततः प्रणमेत् ।
<>“प्रणमामि सदा देवं वासुदेवं जगत्पतिम् ।
<>त्राहि मां सर्व्वदेवेश हरे ! संसारसागरात् ॥”
<>ततः प्रार्थयेत् ।
<>“ओँ त्राहि मां सर्व्वपापघ्न दुःखशोकार्णवाद्धरे ! ।
<>सर्व्वलोकेश्वर त्राहि पतितं मां भवार्णवे ॥
<>देवकीनन्दन श्रीश हरे संसारसागरात् ।
<>त्राहि मां सर्व्वदुःखघ्न रोगशोकार्णवाद्धरे ! ॥
<>दुर्गतांस्त्रायसे विष्णो ये स्मरन्ति सकृत् सकृत् ।
<>सोऽहं देवातिदुर्व्वृत्तस्त्राहि मां दुःखसागरात् ॥
<>पुष्कराक्ष निमग्नोऽहं मायाविज्ञानसागरे ।
<>त्राहि मां देवदेयेश ! त्वत्तो नान्योऽस्ति
<>रक्षिता ॥”
<>इति प्रार्थयेत् ॥
<>“यद्वाल्ये यच्च कौमारे वार्द्धके यच्च यौवने ।
<>तत् पुण्यं वृद्धिमाप्नोतु पापं हर हलायुध ! ॥”
<>इति वदेत् ॥
[Page3-498-b+ 52]
<>ततो नृत्यगीतवादित्रस्तवैः कालं नयेत् । पर-
<>दिने प्रातःस्नानादिकं कृत्वा भगवन्तं श्रीकृष्णं
<>यथाविधि संपूज्य दुर्गायाश्च महोत्सवः कार्य्यः ।
<>ततो ब्राह्मणान् भोजयेत् तेभ्यो दक्षिणां दद्यात्
<>सुवर्णादि यत् किञ्चिदिष्टतमं श्रीकृष्णो मे प्रीयता-
<>मिति ।
<>“ओँ यं देवं देवकी देवी वसुदेवादजीजनत् ।
<>भौमस्य ब्रह्मणो गुप्त्यै तस्मै ब्रह्मात्मने नमः ॥
<>सुब्रह्मवासुदेवाय गोब्राह्मणहिताय च ।
<>शान्तिरस्तु शिवञ्चास्तु इत्युच्चार्य्य विसर्ज्जयेत् ॥”
<>ततश्चोपवासपरदिने तिथिनक्षत्रयोरवसाने
<>पारणम् । यदा तु महानिशायाः पूर्व्वमेकतर-
<>स्यावसानं अन्यतरस्य महानिशायां तदनन्तरं
<>वा तदैकतरावसाने पारणम् । यदा तु महानि-
<>शायामुभयस्थितिः तदा उत्सवान्ते पारणं
<>कुर्य्यात् । तत्र मन्त्रः । ओँ सर्व्वाय सर्व्वेश्वराय
<>सर्व्वपतये सर्व्वसम्भवाय गोविन्दाय नमो नमः ।
<>पारणानन्तरन्तु समापनमन्त्रः । ओँ भूताय
<>भूतेश्वराय भूतपतये भूतसम्भवाय गोविन्दाय
<>नमो नमः । इत्यनेन व्रतं समापयेत् ॥ * ॥
<>भाद्रशुक्लपञ्चमीमधिकृत्य भविष्योत्तरे ।
<>“तथा भाद्रपदे मासि पञ्चम्यां श्रद्धयान्वितः ।
<>यस्त्वालिख्य नरो भक्त्या कृष्णवर्णादिवर्णकैः ।
<>पूजयेद्गन्धपुष्पैश्च सर्पिर्गुग्गुलुपायसैः ॥
<>तस्य तुष्टिं समायान्ति पन्नगास्तक्षकादयः ।
<>आसप्तमात् कुलात्तस्य न भयं सर्पतो भवेत् ।
<>तस्मात् सर्व्वप्रयत्नेन नागान् संपूजयेन्नरः ॥
<>इयमेवालेख्यनागपञ्चमीति वाचस्पतिमिश्राः ।
<>आलेख्यनागाः कर्कोटकादयः पूर्व्वलिखिताः
<>पूजा च श्रावणपञ्चमीविहितेति बोध्यम् ॥ * ॥
<>अथ हरेः पार्श्वपरिवर्त्तनम् । तत्र द्वादश्यां
<>सन्धिसमये नक्षत्राणामसम्भवे । आभाका-
<>सितपक्षेषु शयनावर्त्तनादिकमिति ब्रह्मपुरा-
<>णात् ॥ भाद्रशुक्लद्वादश्यां श्रवणमध्ययुक्तायां
<>सन्ध्यासमये द्वादश्यामृक्षाभावे एकादश्यादिषु
<>पादयोगे तदभावेऽपि द्वादश्यां केवलायां वा
<>कृताह्निकः सायं सन्ध्यायां देवं संपूज्य ।
<>“ओँ वासुदेव जगन्नाथ प्राप्तेयं द्बादशी तव ।
<>पार्श्वेन परिवर्त्तस्व सुखं स्वपिहि माधव ! ॥”
<>इति प्राञ्जलिः पठेत् ॥
<>“त्वयि सुप्ते जगन्नाथ ! जगत् सुप्तं भवेदिति ।
<>प्रबुद्धे त्वयि बुध्येत जगत् सर्व्वं चराचरम् ॥”
<>इत्यनेन पूजयेत् ॥ * ॥
<>अथ सिंहार्के चतुर्थ्यां चन्द्रदर्शनप्रायश्चित्तम् ।
<>सिंहार्कमधिकृत्य ब्रह्मपुराणम् ।
<>“नारायणोऽभिशप्तस्तु निशाकरमरीचिषु ।
<>स्थितश्चतुर्थ्यामद्यापि मनुष्यानापतेच्च सः ॥
<>अतश्चतुथ्यां चन्द्रन्तु प्रमादाद्वीक्ष्य मानवः ।
<>पठेद्धात्रेयिकावाक्यं प्राङ्मुखो वाप्युदङ्मुखः ॥”
<>अभिशप्तो मिथ्यापरीवादविषयीभूतः । सोऽभि-
<>शापः अद्यापि मनुष्यान् पतेत् । ततश्च
<>प्राङ्मुख उदङ्मुखो वा कुशतिलजलान्यादाय
[Page3-498-c+ 52]
<>ओँ अद्येत्यादि सिंहार्कचतुर्थीचन्द्रदर्शनजन्य-
<>पापक्षयकामो धात्रेयीवाक्यमहं पठिष्ये । इति
<>संकल्प्य ।
<>“ओँ सिंहः प्रसेनमवधीत् सिंहो जाम्बवता
<>हतः ।
<>सुकुमारक ! मा रोदीस्तव ह्येष स्यमन्तकः ॥”
<>इति विष्णुपुराणोक्तं धात्रेयीवाक्यं पठेत् ॥ * ॥
<>अथानन्तव्रतम् । तत्र यद्दिने पूर्व्वाह्णलाभस्तद्दिने
<>व्रतम् । उभयदिने चेत् परदिने युग्मात् । व्रतानु-
<>ष्ठानविधिस्तु पद्धतौ ज्ञेयः ॥ * ॥ अथागस्त्यार्घ्य-
<>दानम् । प्रमाणन्तु तिथितत्त्वेऽनुसन्धेयम् ।
<>सिंहस्थरविकर्त्तव्यत्वेन सौरमासादरः । कन्यार्क-
<>संक्रान्तिपूर्व्वदिनत्रयाभ्यन्तरे कृतस्नानादिकृता-
<>ह्निकस्तिलकुशजलान्यादाय ओँ तत् सदित्युच्चार्य्य
<>ओँअद्येत्यादि सर्व्वाभिलषितसिद्धिकामोऽगस्त्य-
<>पूजनमहं करिष्ये इति संकल्प्य शालग्रामे
<>जले वा दक्षिणामुखः एतत् पाद्यम् ओँ अग-
<>स्त्याय नमः । सितपुष्पाक्षतयुक्तं जलं शङ्खेन
<>गृहीत्वा इदमर्घ्यम् ।
<>ओँ काशपुष्पप्रतीकाश अग्निमारुतसम्भव ।
<>मित्रावरुणयोः पूत्त्र कुम्भयोने नमोऽस्तु ते ॥
<>ओँ अगस्त्याय नमः । एवमाचमनीयस्नानीय-
<>गन्धपुष्पधूपदीपनैवेद्यादिकं दद्यात् ।
<>ओँ आतापिर्भक्षितो येन वातापिच्च महासुरः ।
<>समुद्रः शोषितो येन स मेऽगस्त्यः प्रसीदतु ॥”
<>इति प्रार्थयेत् ॥ इति कृत्यतत्त्वम् ॥
<LEND>
