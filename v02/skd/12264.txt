<L>12264<pc>2-436<k1>चर्च्चरी<k2>चर्च्चरी
चर्च्चरी¦, स्त्री, (चर्च्च + बाहुलकात् अरन् ततो
गौरादित्वात् ङीष् ।) गीतभेदः । चर्च्चरी गीत-
भेदे च केशभित्करशब्दयोरिति रुद्रः ॥ हर्ष-
क्रीडेति सुभूतिः । कापटिकानां सादरवचनं
तौर्य्यत्रिकञ्चेत्यन्ये । वसन्तसमयक्रीडेत्येके । इत्य-
मरटीकायां भरतः ॥ हर्षक्रीडावाक् । तत्-
पर्य्यायः । चर्भटी २ । इति हेमचन्द्रः ॥ (यथा,
रत्नावल्याम् । १ अङ्के । “अये ! मघुरमभि-
हन्यमानमृदुमृदङ्गानुगतसङ्गीतमधुरः पुरः
पौराणामुच्चरति चर्च्चरीध्वनिः ॥” एतदुदा-
हरणं यथा, विक्रमोर्व्वश्याम् । ४ अङ्के ।
अनन्तरे चर्च्चरीत्युक्त्वा, --
“गन्धोन्मादितमधुकरगीतै-
र्वाद्यमानैः परभृततूर्य्यैः ।
प्रसरितपवनोद्बेल्लितपल्लवनिकरः
सुललितविविधप्रकारैर्नृत्यति कल्पतरुः ॥”
वर्णवृत्तविशेषः । यथा, शब्दार्थचिन्तामणौ ।
“हारयुक्तसुवर्णकङ्कणपाणिशङ्खविराजिता
पादनूपुरसङ्गता सुपयोधरद्वयभूषिता ।
शोभिता बलयेन पिङ्गलपन्नगाधिपवर्णिता
चर्च्चरीतरुणीव चेतसि चाकसीति सुसङ्गता ॥”)
<LEND>
