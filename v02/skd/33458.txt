<L>33458<pc>4-458<k1>विष्णुधर्म्मः<k2>विष्णुधर्म्मः
विष्णुधर्म्मः¦, पुं, (विष्णुप्रधानो धर्म्मोऽस्मिन् ।) शास्त्र-
<>विशेषः । यथा । “ब्रह्मचारिकाण्डे भविष्य-
<>पुराणम् ।
<>‘अष्टादश पुराणानि रामस्य चरितं तथा ।
[Page4-458-b+ 52]
<>विष्णुधर्म्मादिशास्त्राणि शिवधर्म्माश्च भारत ॥
<>कार्ष्ण्यञ्च पञ्चमो वेदो यन्महाभारतं स्मृतम् ।
<>सौराश्च धर्म्मा राजेन्द्र मानवोक्ता महीपते ।
<>जयेति नाम एतेषां प्रवदन्ति मनीषिणः ॥’
<>जयत्यनेन संसारमिति जयस्तत्तद्ग्रन्थः ॥” इति
<>तिथादितत्त्वम् ॥ * ॥ विद्याविशेषः । यथा, --
<>“अवाप जप्त्वा चेन्द्रत्वं विष्णुधर्म्माख्यविद्यया ।
<>सर्व्वान् शत्रून् विनिर्जित्य ताञ्च वक्ष्ये महेश्वर ॥
<>पादयोर्जानुनोरूर्व्वोरुदरे हृद्यथोरसि ।
<>मुखे शिरस्यानुपूर्व्वादोङ्कारादिं विनिर्द्दिशेत् ॥
<>ओँ नमो नारायणायेति विपर्य्ययमथापि वा ।
<>करन्यासं ततः कुर्य्यात् द्वादशाक्षरविद्यया ॥
<>प्रणवादियकारान्तमङ्गुल्यङ्गुष्ठपर्व्वसु ।
<>न्यस्येत् हृदय ओँकारं नकारं मम मूर्द्धनि ॥
<>मोकारन्तु भ्रुवोर्म्मध्ये शिखानेत्रादिमूर्द्धतः ।
<>ओँ विष्णवे नम इति इमं मन्त्रमुदाहरेत् ॥
<>आत्मानं परमं ध्यायेच्छेषषट्शक्तिभिर्युतम् ।
<>मम रक्षां ततः कुर्य्यान्मत्स्यमूर्त्तिर्जलेऽवतु ॥
<>त्रिविक्रमस्तथाकाशे स्थले रक्षतु वामनः ।
<>अटव्यां नरसिंहस्तु रामो रक्षतु पर्व्वते ॥
<>भूमौ रक्षतु वाराहो हंसो नारायणोऽवतु ।
<>कर्म्मबन्धाच्च काम्पिल्यदत्तो योगात्तु रक्षतु ॥
<>हयग्रीवो देवतायाः कुमारो मकरध्वजात् ।
<>नारदोऽन्यार्च्चनात् पायात् कूर्म्मो वै नैरृतेः
<>सदा ॥
<>धन्वन्तरिरपथ्याच्च नागः क्रोधवशात् किल ।
<>यज्ञलोकाद्वलः कालाद्व्यासो ज्ञानाच्च रक्षतु ॥
<>बुद्धः पाषण्डसंघातात् कल्किरव्यात् कलेः समम् ।
<>पायान्मध्यं दिने विष्णुः प्रातर्नारायणोऽवतु ॥
<>मधुहा चापराह्णे च सायं रक्षतु माधवः ।
<>हृषीकेशः प्रदोषेऽव्यात् प्रत्यूषेऽव्याज्जनार्द्दनः ॥
<>श्रीधरोऽव्यादर्द्धरात्रे पद्मनाभो निशान्तके ।
<>चक्रकौमोदकीबाणाः घ्नन्तु शत्रूंश्च राक्षसान् ॥
<>शङ्खशब्दश्च शत्रुभ्यः शार्ङ्गो वै गरुडस्तथा ।
<>बुद्धीन्द्रियमनःप्राणान् पान्तु पार्षदभूषणाः ॥
<>शेषैः सर्व्वैर्म्मुदापन्नः सदा सर्व्वत्र पान्तु माम् ।
<>विदिक्षु दिक्षु च सदा नरसिंहश्च रक्षतु ॥
<>एतद्धारयमाणश्च यं यं पश्यति चक्षुषा ।
<>स वशी स्याद्बिपाप्मा च रोगान्मुक्तो दिवं
<>व्रजेत् ॥”
<>इति गारुडे २०१ अध्यायः ॥
<LEND>
