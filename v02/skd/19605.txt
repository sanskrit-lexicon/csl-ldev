<L>19605<pc>2-920<k1>नृवराहः<k2>नृवराहः
नृवराहः¦, पुं, (ना चासौ वराहश्चेति ।) वराह-
रूपधृग्भगवदवतारः । यथा, --
“नृवराहस्य वसतिर्महर्ल्लोके प्रतिष्ठिता ।
नृसिंहस्य तथा प्रोक्ता जनलोके महात्मनः ॥”
स एव बलेर्द्बारी । यथा, --
“शौकरं रूपमास्थाय द्बार्य्यस्य च दुरात्मनः ।
भविष्यामि न सन्देहो व्रज शक्र ! त्यरान्वितः ॥”
इति पाद्मे सृष्टिखण्डे २८ अध्यायः ॥
अपि च ।
“दैत्यस्ततोऽसौ नृवराहमाहवे
निपातयामास रुषा ज्वलन्तीम् ।
शक्तिं यथा विद्युतमाशु कुञ्जे
प्रवर्षमाणोऽपि गिरिं सुमेघः ॥
स हन्यमानो गदयाप्रमेयः
प्रोवाच दैत्यं नृवराहमूर्त्तिः ।
प्रजापतेः सेतुमिमं निहत्य
व्रजेच्च कः स्वस्ति यथासुरेन्द्र ॥”
इत्यग्निपुराणम् ॥
<LEND>
