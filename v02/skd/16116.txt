<L>16116<pc>2-692<k1>दशरथः<k2>दशरथः
दशरथः¦, पुं, (दशसु दिक्षु गतो रथो यस्य ।)
इक्षाकुवंशीयराजविशेषः । स अयोध्याधिपतिः ।
अस्योत्पत्तिर्यथा, --
सौराष्ट्रदेशोद्भवभिक्षुनामद्बिजपत्नी कलहा भर्त्त्रा
सह सर्व्वदा कलहात् मृता प्रेतत्वं गता सा
कदाचित भ्रमन्ती धर्म्मदत्तसंज्ञकं द्बिजं दृष्ट्वा
तत्समीपमागत्य तद्धस्तस्थतुलसीवारिसंसर्गात्
पापभावं परित्यज्य तमुवाच हे द्विज ! मयि कृपां
कुरु अहं कथं मुक्तिं प्रयास्यामि । धर्म्मदत्त-
स्तामुवाच तीर्थदानव्रतादिभिः पापानि नश्यन्ति ।
तेषु ते नाधिकारः तस्मादाजन्मपर्य्यन्तं यन्मया
कार्त्तिकव्रतं कृतं तस्यार्द्धं ददामि इत्युक्त्वा तुलसी
मिश्रितजलेन तामसेचयत् द्वादशाक्षरमन्त्र-
मश्रावयच्च । ततः सा दिव्यरूपा अभवत् । तदा सा
दिव्यं विमानमपश्यत् विष्णुगणपुण्यशीलसुशी-
लाभ्यां सा तद्विमाने आरोहिता । धर्म्मदत्तस्त-
द्विमानं तौ गणौ च दृष्ट्वा अतिविस्मयेन भूमौ
पपात पुण्यशीलसुशीलौ तमुत्थाप्य प्रशस्य
ऊचतुः त्वमेतज्जन्मान्ते भार्य्याभ्यां सह वैकुण्ठं
यास्यसि । तत्र बहुसहस्रवत्सराणि स्थित्वा
पुण्यक्षये सूर्य्यवंशोद्भवदशरथनामा राजा भवि-
ष्यसि अनया कलहया सह भार्य्यात्रययुतं त्वां
विष्णुः पितृत्वेन स्वीकरिष्यति । इति पाद्मे
उत्तरखण्डम् ॥
<LEND>
