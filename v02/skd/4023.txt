<L>4023<pc>1-201<k1>इक्षुः<k2>इक्षुः
इक्षुः¦, पुं, (इष्यतेऽभिलष्यतेऽसौ इति । इष् + क्सु ।)
<>स्वनामख्याततृणं । आक् इति भाषा । तत्पर्य्यायः ।
<>रसालः २ । इत्यमरः ॥ कर्कोटकः ३ वंशः ४
<>कान्तारः ५ सुकुमारकः ६ अधिपत्रः ७ मधुतृणः ८
<>वृष्यः ९ गुडतृणः १० । इति राजनिर्घण्टः ॥
<>मृत्युपुष्पः ११ महारसः १२ असिपत्रः १३ को-
<>शकारः १४ इक्षवः १५ । इति शन्दरत्नावली ॥
<>पयोधरः १६ । इति जटाधरः ॥ * ॥ तस्य भेदाः ।
<>वंशकः १ कान्तारः २ भीरुः ३ पौण्ड्रः ४ । इति
<>रत्नमाला ॥ सामान्येक्षुगुणाः । रक्तपित्तनाशित्वं ।
<>बलशुक्रकफकारित्वं । पाके मधुरत्वं । स्निग्धत्वं ।
<>गुरुत्वं । शीतलत्वं । मूत्रशुद्धिकारित्वञ्च । तस्य
<>मूले अतिमधुरत्वं । मध्ये मधरत्वं । ग्रन्थित्वज-
<>ग्रभागेष लवणरसत्वञ्च । इति राजवल्लभः ॥
<>मूलादूर्द्ध्व मधुरत्वं । मध्ये अतिमधुरत्वं । अग्र
<>क्रमाल्लवणत्वं नीरसत्वञ्च ॥ अभुक्ते इक्षुभक्षणगुणः ।
<>पित्तदातृत्वं । भुक्ते वातप्रकोपणत्वं । भुक्तिमध्ये
<>गुरुतरत्वश्च ॥ इति राजनिर्घण्टः ॥ दन्तनिष्पी-
<>डितेक्षुरसगुणाः । हिमत्वं । शुक्रकारित्वं । तृप्ति
<>जनकत्वम् । जीवनहितकारित्वम् । वायुरक्तपित्त
<>नाशित्वं । स्वादुत्वं । स्निग्धत्वं । प्रीतिदातृत्वं । रक्त-
<>वर्द्धकत्वं । मुखप्रह्लादकारित्वं । धातुवर्द्धकत्वञ्च ।
<>इति राजवल्लभः ॥ अपि च । रक्तदोषभ्रमशमन-
[Page1-202-a+ 52]
<>कारित्वं । अल्पश्लेष्मदातृत्वं । हृद्यत्वं । रुचिजनकत्वं ।
<>मूत्रशुद्धिकारित्वं । देहस्य कान्तिदातृत्वं । बल-
<>कारित्वं । पीयूषोपमत्वं । त्रिदोषशमनत्वञ्च ।
<>इति राजनिर्घण्टः ॥ यन्त्रनिष्पीडितरसगुणाः ।
<>रक्तशुक्रकारित्वं । शीतलत्वं । सारकत्वं । रुचि-
<>करत्वं । दाहजनकत्वञ्च ॥ इति राजवल्लभः ॥ अ-
<>पि च । दन्तनिष्पीडितरसगुणवद्गुणत्वं । किञ्चित्
<>पित्तवायुनाशित्वं । अकोमलत्वं । अस्वादुत्वं ।
<>क्षीरविष्टम्भदाहकारित्वञ्च । पर्य्युषिततद्रसगुणाः ।
<>वान्तिहरत्वं । वातजनकत्वं । जाड्यप्रतिश्यायरोग-
<>दातृत्वं । कफवायुकारित्वञ्च । इति राजनिर्घण्टः ॥
<>तत्पक्वरसगुणाः । गुरुत्वं । सुतीक्ष्णत्वं । कफवात-
<>नाशित्वञ्च । इति राजवल्लभः ॥ स्निग्धत्वं । अति-
<>शयगुरुत्वं । अतिपाके विदाहत्वं । पित्तास्नदोष-
<>कारित्वञ्च । इति राजनिर्घण्टः ॥
<>अस्य विकाराः ॥
<>“लसीकाफाणितगुडखण्डमत्स्यण्डिकासिताः ।
<>निर्म्मला लघवो ज्ञेयाः शीतवीर्य्या यथोत्तरम्” ॥
<>इति राजवल्लभः । अथेक्षुवर्गः । तत्रेक्षोर्नामानि
<>गुणाश्च ।
<>“इक्षुर्दीर्घच्छदः प्रोक्तस्तथा भूरिरसोऽपि च ।
<>गुडमूलोऽसिपत्रश्च तथा मधुतृणः स्मृतः ॥
<>इक्षवो रक्तपित्तघ्ना बल्या वृष्याः कफप्रदाः ।
<>स्वादुपाकरसाः स्निग्धा गुरवो मूत्रला हिमाः” ॥ * ॥
<>अथेक्षुभेदाः ।
<>“पौण्ड्रको भीरुकश्चापि वंशकः शतपोरकः ।
<>कान्तारस्तापसेक्षुश्च काण्डेक्षुः सूचिपत्रकः ॥
<>नैपालो दीर्घपत्रश्च नीलपोरोऽथ कोशकृत् ।
<>इत्येता जातयस्तेषां कथयामि गुणानपि” ॥ * ॥
<>अथ पौण्ड्रकभीरुकयोर्गुणाः ।
<>“वातपित्तप्रशमनो मधुरो रसपाकयोः ।
<>सुशीतो वृंहणो बल्यः पौण्ड्रको भीरुकस्तथा” ॥ * ॥
<>अथ कोशकारगुणाः ।
<>“कोशकारो गुरुः शीतो रक्तपित्तक्षयापहः” ॥ * ॥
<>अथ कान्तारेक्षुगुणाः ।
<>“कान्तारेक्षुर्गुरुर्वृष्यः श्लेष्मलो वृंहणः सरः” ॥ * ॥
<>अथ दीर्घपोरवंशकयोर्गुणः ।
<>“दीर्घपोरः सुकठिनः सक्षारो वंशकः स्मृतः” ॥ * ॥
<>अथ शतपोरकगुणाः ।
<>“शतपर्ब्बा भवेत् किञ्चित् कोशकारगुणान्वितः ।
<>विशेषात् किञ्चिदुष्णश्च सक्षारः पवनापहः” ॥ * ॥
<>अथ मनोगुप्तागुणाः ।
<>“मनोगुप्ता वातहरी तृष्णामयविनाशिनी ।
<>सुशीता मधुरातीव रक्तपित्तविनाशिनी” ॥ * ॥
<>अथ तापसेक्षुगुणाः ।
<>“तापसेक्षुर्भवेत् मृद्वी मधुरा श्लेष्मकोपना ।
<>तर्पणा रुचिकृच्चापि वृष्या च बलकारिणी” ॥ * ॥
<>अथ बालयुववृद्धेक्षुगुणाः ।
<>“बाल इक्षुः कफं कुर्य्यान्मेदोमेहकरश्च सः ।
<>युवा तु वातहृत् स्वादुरीषत्तीक्ष्णश्च पित्तनुत् ॥
<>रक्तपित्तहरो वृद्धः क्षतहृत् बलवीर्य्यकृत्” ॥ * ॥
<>अथाङ्गभेदेन भेदः ।
[Page1-202-b+ 52]
<>“मूले तु मधुरोऽत्यर्थं मध्येऽपि मधुरः स्मृतः ।
<>अग्र ग्रन्थिषु च ज्ञेयं इक्षुः पटुरसो जनैः” ॥ * ॥
<>अथ दन्तपीडितेक्षुरसगुणाः ॥
<>“दन्तनिष्पीडितस्येक्षोः रसः पित्तास्रनाशनः ।
<>शर्करासमवीर्य्यः स्यादविदाही कफप्रदः” ॥ * ॥
<>अथ यन्त्रपीडितस्येक्षुरसस्यं गुणाः ।
<>“मूलाग्रजन्तु ग्रन्थ्यादिपीडनान्मलसंकरात् ।
<>किञ्चित् कालं विधृत्याच विकृतिं याति यान्त्रिकः ॥
<>तस्माद्विदाही विष्टम्भी गुरुः स्याद्यान्त्रिको रसः” ॥
<>अथ पर्य्युषितस्येक्षुरसस्य गुणाः ।
<>“रसः पर्य्युषितो नेष्टो ह्यम्लो वातापहो गुरुः ।
<>कफपित्तकरः शोषी भेदनश्चातिमूत्रलः” ॥ * ॥
<>अथ पक्वस्येक्षुरसस्य गुणाः ।
<>“पक्वो रसो गुरुः स्निग्धः सुतीक्ष्णः कफवातनुत् ॥
<>गुल्मानाहप्रशमनः किञ्चित्पित्तहरः स्मृतः” ॥ * ॥
<>अथेक्षुरसस्य विकाराणां गुणाः ।
<>“इक्षोर्विकारास्तृड्दाहमूर्च्छापित्तास्ननाशनाः ।
<>गुरवो मधुरा बल्याः स्निग्धा वातहराः सराः ॥
<>वृष्या मोहहराः शीता वृंहणा विषहारिणः” ॥
<>इति भावप्रकाशः ॥
<>(अथ श्वेतेक्षुगुणाः ।
<>“रसायनोत्तमो बल्यो रोगवारणमुत्तमः ।
<>स्निग्धश्च तर्पणो वृष्यो वृंहणश्च सजीवनः ॥
<>स्वादुगुणाभिबद्धत्वाद्वातपित्तप्रशान्तिकृत् ।
<>वृष्योऽप्यन्तर्विदाही स्यात् सितेक्षुः कफकृन्मतः” ॥
<>अथ कृष्णेक्षुगणाः ।
<>“तद्वत् सुकृष्णो भवनं गुणानां
<>वृष्यो भवेत्तर्पणवृंहणश्च ।
<>सञ्जीवनं स्यान्मधुरो रसेन
<>शोषापहर्त्ता व्रणशोककारी” ॥ * ॥
<>अथ यन्त्रोद्भवरसगुणाः ।
<>“यन्त्रेण पीडितरसः कथितो गुरुश्च
<>वृष्यः कफञ्च कुरुतेऽथ सुशीतलश्च ।
<>पाके विदाहिबलकृच्च सुशोभनश्च
<>संसेवितो रुधिरपित्तरुजं निहन्ति” ॥ * ॥
<>अथ दन्तपीडितरसगुणाः ।
<>“दन्तेन पीडितरसो रुचिकृद्गुरुश्च
<>सन्तर्पणो बलकरः कफकृच्छ्रमघ्नः ।
<>विष्टम्भकोऽपि रुधिरञ्च तथैव पित्तं
<>शोषं निहन्ति मधुरः स हिमो सरश्च” ॥ * ॥
<>अथ पक्वरसगुणाः ॥ * ॥
<>“पक्वो गुरुतरः स्निग्धः सुतीक्ष्णः कफवातहा ।
<>पित्तघ्नोऽपि विशेषेण गुल्मातिसारकासनुत्” ॥ * ॥
<>इति हारीतः । तथा च वाभटः शार्ङ्गधरश्च ।
<>“इक्षोः रसो गुरुः स्निग्धो वृंहणः कफमूत्रकृत् ।
<>वृष्यः शीतोऽस्रपितघ्नः स्वादुपाकरसः सरः ।
<>सोऽग्रे सलवणो दन्तपीडितः शर्करासमः ॥
<>मूलाग्रजन्तुजग्धादिपीडनान्मलसङ्करात् ।
<>किञ्चित्कालं विधृत्या च विकृतिं याति यान्त्रिकः ॥
<>विदाही गुरुविष्टम्भी तेनासौ तत्र पौण्ड्रकः ।
<>शैत्यप्रसादमाधुर्य्यैर्वरस्तमनुवांशिकः ॥
<>शातपर्ब्बककान्तारनैपालाद्यास्ततः क्रमात् ।
[Page1-202-c+ 52]
<>सक्षाराः सकषायाश्च सोष्णाः किञ्चिद्विदाहिनः” ॥
<>“वृष्यः शीतः स्थिरः स्निग्धो वृंहणो मधुरो रसः ।
<>श्लेष्मणो भक्षितस्येक्षोर्यान्त्रिकस्तु विदह्यते ॥
<>शैत्यात् प्रसादान्माधुर्य्यात् पौण्ड्रकाद्वंशको वरः” ।
<>इति चरकः ॥ तथा च सुश्रुते ॥
<>“इक्षवो मधुरा विपाका गुरवः शीताः स्निग्ध-
<>बल्या वृष्या मूत्रला रक्तपित्तप्रशमनाः कृमिकफ-
<>कराश्चेति ते चानेकविधाः । तद्यथा, --
<>“पौण्ड्रको भ्रीरुकश्चैव वंशकः शतपोरकः ।
<>कान्तारस्तापसेक्षुश्च काष्ठेक्षुः सूचिपत्रकः ॥
<>नैपालो दीर्घपत्रश्च नीलपोरोऽथ कोशकृत् ।
<>इत्येता जातयः स्थौल्याद्गुणान् वक्ष्याम्यतः परम् ॥
<>सुशीतो मधुरः स्निग्धो वृंहणः श्लेष्मणः सरः ।
<>अविदाही गुरुर्वृष्यः पौण्ड्रको भीरुकस्तथा ॥
<>आभ्यां तुल्यगुणः किञ्चित्सक्षारोवंशको मतः ।
<>वंशवच्छतपोरस्तु किञ्चिदुष्णः स वातहा ॥
<>कान्तारतापसाविक्षू वंशकानुगुणौ मतौ ।
<>एवंगुणस्तु काष्ठेक्षु; स तु वातप्रकोपणः ॥
<>सूचीपत्रो नीलपोरो नैपालो दीर्घपत्रकः ।
<>वातलाः कफपित्तघ्नाः सकषाया विदाहिनः ॥
<>कोशकारो गुरुः शीतो रक्तपित्तक्षयापहः ।
<>अतीवमधुरो मूले मध्ये मधुर एव तु ॥
<>अग्रेष्वक्षिषु विज्ञेय इक्षूणां लवणो रसः ।
<>अविदाही कफकरो वातपित्तनिवारणः ॥
<>वक्त्रप्रह्लादनो वृष्यो दन्तनिष्पीडितो रसः ।
<>गुरुर्विदाही विष्टम्भी यान्त्रिकस्तु प्रकीर्त्तितः ॥
<>पक्वो गुरुः सरः स्निग्धः सुतीक्ष्णः कफवातनुत्” ॥)
<>कोकिलाक्षवृक्षः । इति राजनिर्घण्टः ॥
<LEND>
