<L>5643<pc>1-302<k1>ओजः<k2>ओजः
ओजः¦, [स्] क्ली, (उब्जत्यनेन । उब्ज आर्जवे
<>उब्जेर्बले “बलोपञ्च” ४ । १९१ । उणादिः असुन् ।
<>बलोपश्च । गुणः ।) दीप्तिः । अवष्टम्भः । प्रकाशः ।
<>बलम् । इति मेदिनी ॥ (यथा रघौ २ । ५४ ।
<>“रुद्रौजसा तु प्रहृतं त्वयास्याम्” । यथा च मा-
<>नवे १ । १९ ।
<>“तेषामिदन्तु सप्तानां पुरुषाणां महौजसाम्” ॥)
<>प्रथमतृतीयपञ्चमसप्तमनवमैकादशराशयः । इति
<>ज्योविषम् ॥ गौडी रीतिः काव्यगुणः । तस्य
<>लक्षणम् । बहुसमाससंयुक्तवर्णपदाडम्बरः । यथा,
<>“ओजःप्रसादमाधुर्य्यगुणत्रितयभेदतः ।
<>गौडवैदर्भपञ्चालीरीतयः परिकीर्त्तिताः ॥
<>ओजः समासभूयस्त्वं मांसलं पदडम्बरम्” ।
<>तस्योदाहरणम् यथा, --
<>“गङ्गोत्तुङ्गतरङ्गसङ्गतजटाजूटाग्रजाग्रत्फणि-
<>स्फुर्जत्स्फुत्कृतिभीतिसम्भृतचमत्कारस्फुरत्सम्भ्रमा ।
<>आनन्दामृतवापिकां विदधती चित्तं गिरीशप्रभो-
<>स्त्वां पायान्नवसङ्गमे भगवती लज्जावती पार्ब्बती” ॥
<>इति काव्यचन्द्रिका ॥ * ॥ रसादिसप्तधातुसार-
<>भागजधातुविशेषः । तस्य गुणाः । सर्व्वशरीरस्थि-
<>तत्वम् । स्निग्धत्वम् । शीतलत्वम् । स्थिरत्वम् ।
<>शुक्लवर्णत्वम् । कफात्मकत्वम् । शरीरस्य बलपुष्टि-
<>कारित्वञ्च ॥
<>“हृदि तिष्ठति यच्छुद्धं रक्तमीषत् सपीतकम् ।
<>ओजः शरीरे संजातं तन्नाशान्नाशमृच्छति ॥
<>भ्रमरैः फलपुष्पेभ्यो यथा संभ्रियते मधु ।
[Page1-302-c+ 52]
<>तद्वदोजः शरीरेभ्यो धातुः संभ्रियते नृणाम्” ॥
<>इति वैद्यकम् ॥ ओजोऽदन्तोऽपि । इति भरतः ॥
<>“हृदयं चेतनास्थानमोजसश्चाश्रयं मतम्” ।
<>इति पूर्व्वखण्डे । ५ अ । शार्ड्गधरेणोक्तम् ॥
<>“तत्परस्यौजसः स्थानं तत्र चैतन्यसंग्रहः” ॥
<>“ओजोवहाः शरीरे वा विधम्यन्ते समन्ततः ।
<>येनौजसा वर्त्तयन्ति प्रीणिताः सर्व्वदेहिनः ॥
<>यदृते सर्व्वभूतानां जीवितं नावतिष्ठते ।
<>यत्सारमादौ गर्भस्य योऽसौ गर्भरसाद्रसः ॥
<>संवर्त्तमानं हृदयं समाविशति यत्पुरा ।
<>यस्य नाशान्न नाशोऽस्ति धारि यद्धदयाश्रितम् ॥
<>यच्छरीरबलं देहः प्राणा यत्र प्रतिष्ठिताः ।
<>तत्फला विविधा वाताः फलन्तीति महाफलाः ॥
<>ध्मानाद्धमन्यः स्रवणात् स्रोतांसि सरणात्सिराः ॥
<>तन्महत्ता महामूलास्तच्चौजः परिरक्षता ।
<>परिहार्य्या विशेषेण मनसा दुःखहेतवः ॥
<>हृद्यं यत्स्याद्यदौजस्यं स्रोतसां यत्प्रसादजम् ।
<>तत्तत्सेव्यं प्रयत्नेन प्रशमो ज्ञानमेव च” ॥
<>इति सूत्रस्थाने त्रिंशेऽध्याये चरकेणोक्तम् ॥
<>“गुरु शीतं मृदु श्लक्ष्णं बहुलं मधुरं स्थिरम् ।
<>प्रसन्नं पिच्छिलं स्निग्धं ओजो दशगुणं तथा” ॥
<>मद्यसेवनतोऽस्य ये गुणा नश्यन्ति तद्यथा ॥
<>“गुरुत्वं लाघवाच्छैत्यं चौष्ण्यमम्लस्वभावतः ।
<>माधुर्य्यं मार्द्दवं तैक्ष्ण्यात् प्रसादञ्चाशुभावनात् ॥
<>रौक्ष्यात् स्नेहं व्यवायित्वात् स्थिरत्वं श्लक्ष्णतामपि ।
<>विकासिभावात् पैच्छिल्यं वैशद्यं सान्द्रतान्तथा ॥
<>सौक्ष्म्यान्मद्यं विहन्त्येवमोजसः स्वगुणैर्गुणान्” ।
<>“रसधात्वादिमार्गाणां सत्त्ववद्ध्वीन्द्रियात्मनाम् ।
<>प्रधानस्यौजसश्चैव हृदयस्थानमुच्यते” ॥
<>“नैवं विघातं जनयेन्मद्यं पैष्टिकमोजसः ।
<>विकाश-रूक्ष-विशदा गुणास्तत्र हि नोल्वणाः” ॥
<>इति च चरके चिकित्सास्थाने । १२ अः ॥
<>“ओजः सोमात्मकं स्निग्धं शुक्लं शीतंस्थिरं सरम् ।
<>विविक्तं मृदु मृत्स्नञ्च प्राणायतनमुत्तमम् ॥
<>देहस्यावयवस्तेन व्याप्तो भवति देहिनाम् ।
<>तदभावाच्च शीर्य्यन्ते शरीराणि शरीरिणाम् ॥
<>अभिघातात् क्षयात्कोपाच्छोकाद्ध्यानाच्छ्रयात् क्षुधः ।
<>ओजः संक्षीयते ह्येभ्यो धातुग्रहणनिःसृतम् ।
<>तेजः समीरितं तस्माद्विभ्रंशयति देहिनः” ॥
<>इति सूत्रस्थाने । १५ अः । सुश्रुतेनोक्तम् ॥)
<LEND>
