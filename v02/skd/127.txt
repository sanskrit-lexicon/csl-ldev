<L>127<pc>1-005<k1>अक्षयः<k2>अक्षयः
अक्षयः¦ त्रि, (नास्ति क्षयो यस्य सः । बहुब्रीहिः ।)
क्षयरहितः । अव्ययः । कल्पान्तस्थायी । यथा --
“अक्षराणि फलान्याहुरमरांस्त्रिदशानिव ।
कल्पान्तस्थानसम्बन्धान्नजन्या नाशवर्ज्जिनः” ॥
[Page1-005-c+ 52]
इति मीमांसककारिका ॥ अपि च । भविष्य-
पुराणं ।
“चतुर्द्दश्यां तथाष्टम्यां पक्षयोः शुक्लकृष्णयोः ।
योऽब्दमेकं न भुञ्जोत शिवार्च्चनपरो नरः ॥
यत् पुण्यमक्षयं प्रोक्तं सततं सत्रयाजिनां ।
तत् पण्यं सफलं तस्य शिवलोकञ्च गच्छति” ॥
इति तिथ्यादितत्त्वं ॥ * ॥ पापपुण्याक्षयजनक-
योगविशेषः । यथा ज्योतिषे, --
“सोमवारेऽप्यमावास्या आदित्याहे तु सप्तमी ।
चतुर्थ्यङ्गारवारे तु अष्टमी च वृहस्पतौ ॥
अत्र यत् क्रियते पापमथवा धर्म्मसञ्चयः ।
षष्टिजन्मसहस्राणि प्रति जन्म तदक्षयं” ॥
इति तिथ्यादितत्त्वं ॥ (अनन्तः । अक्षयकालाभि-
मानी । अः वासुदेवः तस्मिन् क्षयो निवासोऽस्य
इति व्युत्पत्त्या ब्रह्मणिष्ठः ।)
<LEND>
