<L>41440<pc>5-507<k1>हरिः<k2>हरिः
हरिः¦, पुं, (हरति पापानीति । हृ + “हृपिषि-
<>रुहीति ।” उणा० ४ । १२८ । इति इन् ।)
<>विष्णुः । (यथा, रघुः । १० । ८६ ।
<>“हरिरिव युगदीर्घैर्दोर्भिरंशैस्तदीयैः
<>पतिरवनिपतीनां तैश्चकाशे चतुर्भिः ॥”)
<>सिंहः । (यथा, रघुः । २ । ५९ ।
<>“स न्यस्तगस्त्रो हरये स्वदेह-
<>मुपानयत् पिण्डमिवामिषस्य ।”)
<>शुकपक्षी । सर्पः । वानरः । भेकः । इत्यमरः ॥
<>चन्द्रः । सूर्य्यः । वायुः । अश्वः । (यथा,
<>महाभारते । ३ । १६६ । ५ ।
<>“ततः स हरिभिर्युक्तं जाम्बनदपरिस्कृतम् ।
<>मेघनादिनमारुह्य श्रिया परमया ज्वलन् ॥)
<>यमः । शिवः । ब्रह्मा । किरणः । इन्द्रः । (यथा,
<>रघुः । १२ । १०३ ।
<>“यन्ता हरेः सपदि संहृतकार्म्मुकज्य-
<>मापृच्छ्य रावघमनुष्ठितदेवकार्य्यम् ॥”)
<>वर्षविशेषः । इति मेदिनी ॥ मयरः । कोकिलः ।
<>हंसः । अग्निः । इति शब्दरत्नावली ॥ भर्त्तृ-
<>हरिः । इति त्रिकाण्डशषः ॥ पिङ्गवर्णः ।
<>हरिद्वर्णः । इति हेमचन्द्रः ॥ * ॥ हरेरष्टोत्तर-
<>शतनामानि यथा, --
<>त्रीसदावि उवाच ।
<>श्रीकृष्णाष्टोत्तरशतं नाम मङ्गलदायकम् ।
<>तत्शृणुष्व महाभाग ! सव्वकल्मषनाशनम् ॥
<>श्रीकृष्णः पुण्डरोकाक्षो वासुदेवी जनार्द्दनः ।
<>नारायणो हरिर्व्विष्णुर्म्माधवः पुरुषोत्तमः ॥
[Page5-507-b+ 52]
<>गोविन्दः केशवोऽनन्तो वामनो मधुसूदनः ।
<>दामोदरो हृषीकेशः पद्मनाभस्त्रिविक्रमः ॥
<>वैकुण्ठश्चाच्युतो रामश्चक्रपाणिरधोक्षजः ।
<>पीताम्बरो जगन्नाथो नृसिंहो गरुडध्वजः ॥
<>राधिकापतिरानन्दस्वरूपो विश्वमोहनः ।
<>यशोदानन्दनः सत्यः श्रीगोपोजनवल्लभः ॥
<>गदाधरो हयग्रीबो वराहश्च गवीश्वरः ।
<>गोवर्द्धनधरो विश्वबीजं कमललोचनः ॥
<>सर्व्वान्तर्य्यामी जगदीशश्चानूरमर्द्दनः प्रभुः ।
<>विश्वम्भरो यज्ञभोक्ता वनमाली सनातनः ॥
<>पुराणपुरुषो नन्दात्मजः श्रीवत्सलाञ्छनः ।
<>देवकीनन्दनः श्यामः श्रीश्यामाप्राणवल्लभः ॥
<>अनिरुद्धः परं ब्रह्म मुरारिः श्रीधरस्तथा ।
<>श्रीगोपीप्तोहनः शार्ङ्गधन्वा तु ब्राह्मणप्रियः ॥
<>ब्रह्मण्यदेवः क्षेत्रज्ञस्तापत्रयविनाशनः ।
<>कैटभारिर्गुणातीतो रुक्मिणीरमणो विराट् ॥
<>सङ्कर्षणः शेषशायी दैत्यारिर्वकभित्तथा ॥
<>सर्व्वशास्त्रप्रणेता च मुकुन्दो भक्तवत्सलः ॥
<>अघासुरघ्नः प्रद्युम्नो हंसश्च मुरलीधरः ।
<>कुवलयापीडघाती च पद्मधारी चतुर्भुजः ॥
<>भक्तलोकैकशरणो गोपालो वैष्णवप्रियः ।
<>वंशीपाणिर्गुणमयः कोटिकन्दर्पमोहनः ॥
<>वेणुवाद्यविनोदी च कंसारिर्यादवस्तथा ।
<>चतुर्व्वेदमयो नित्यः सच्चिदानन्दविग्रहः ।
<>दीनानाथैकशरणं भक्तानुग्रहकारकः ॥ * ॥
<>एतदष्टोत्तरशतं कृष्णनाम नृमङ्गलम् ।
<>प्रत्यहं यः पठेत् प्रातस्त्रिसन्ध्यां वा विशेषतः ॥
<>द्विजादिश्चेन्नरो भक्त्या शृणोति जपति स्मरेत् ।
<>दुःस्वप्ननाशनं तस्य मनोमलविनाशनम् ।
<>सर्व्वापराधशमनं सर्व्वपापक्षयो भवेत् ।
<>पावनं शान्तिदं पुण्यं तापत्रयविनाशनम् ॥
<>आयुष्यं सर्व्वसुखदं सर्व्वदुःखापहं मुने ! ।
<>वतयज्ञतपोदानयागतीर्थफलप्रदम् ॥
<>पुत्त्रदं चाशु बन्ध्यानां ग्रहपीडादिनाशनम् ।
<>सर्व्वाभीष्टप्रदं सर्व्वैश्वर्य्यदं विघ्ननाशनम् ॥
<>सर्व्वोपद्रवदारिद्य्रनाशनं मानवस्य तु ।
<>सद्बुद्धिविद्याविज्ञानयशोधर्म्मप्रदं तथा ॥
<>सर्व्वभीतिहरं भक्तिमुक्तिंधान्यधनप्रदम् ।
<>सर्व्वरोगक्षयकरं बाह्वान्तःशुद्धिदं परम् ॥
<>फलकामिनो वैष्णवस्य सर्व्वकामफलप्रदम् ।
<>सर्व्वशत्रुक्षयो याति हरिभक्तिश्च जायते ॥
<>सरस्वती च वशगा कमलाविरतं भवेत् ।
<>क्षेत्रतीर्थे च मरणं गङ्गायां वा विशेषतः ॥
<>मोचनं भवबन्धस्य यमभीतिविनाशनम् ।
<>निष्कामिनस्त्वनन्यस्य प्रेमभक्तिसुखप्रदम् ।
<>भवेदहैतुकं ज्ञानं साक्षात् कृष्णः प्रसीदति ॥”
<>इति पाद्मोत्तरखण्डे १११ अध्यायः ॥ * ॥
<>श्रीहरिपादचिह्नाणि यथा, --
<>श्रासदाशिव उवाच ।
<>“सच्चिदानन्दरूपस्य कृष्णस्याद्भुतकर्म्मणः ।
<>संस्मरेत् पादचिह्नानि प्रातर्भक्त्या नरोत्तमः ॥
<>अतिगुह्यानि देवर्षे । यानि भक्तिप्रदानि च ।
[Page5-507-c+ 52]
<>सर्व्वसुखप्रदानीह तव प्रोक्तानि वेधसा ॥
<>मयापि भुवनेश्वर्य्यै कथितानि प्रयत्नतः ।
<>पुरासौ तुष्टचित्ताभूत् श्रुत्वा कृष्णसुखप्रदा ॥
<>दिलीप उवाच ।
<>कानि कानि च चिह्नानि कृष्णस्य पादयो-
<>र्म्मने ।
<>वशिष्ठ ! श्रोतुमिच्छामि कथयस्वानुपूर्व्वकम् ॥
<>वशिष्ठ उवाच ।
<>यदूचिवान् स्वयं ब्रह्मा नारदाय नराधिप ! ।
<>तत् शृणुष्व महत् पुण्यमतिगोप्यतमं वचः ॥
<>विधिर्देवर्षिणा पृष्ट उपाख्यानमिदं पुरा ।
<>महाभागवतं पुण्वमेकदा तमुवाच ह ॥
<>ब्रह्मोवाच ।
<>शृणु नारद वक्ष्यामि पादयोश्चिह्नलक्षणम् ।
<>भगवत्कृष्णरूपस्य ह्यानन्दैकरसस्य च ॥
<>अवताराः ह्यसंङ्ख्याश्च कथिता ये तवाग्रतः ।
<>परं सम्यक् प्रवक्ष्यामि कृष्णस्तु भगवान् स्वयम् ॥
<>देवानां कार्य्यसिद्ध्यर्थमृषीणां वा नृणां तया ।
<>आविर्भूतस्तु भगवान् स्वानां प्रियचिकीर्षया ॥
<>केनैव ज्ञायेते देवो भगवान् भक्त्वत्सलः ।
<>तान्यहं वेद्मि नान्योऽस्ति सत्यमेतन्मयोदितम् ॥
<>ऊनविंशतिचिह्नानि मया दृष्टानि तत्पदे ।
<>दक्षिणे दश चिह्नानि वामे च नव नारद ! ॥
<>ध्वजातपत्रं कमलं वज्राख्यमङ्कुशो यवः ।
<>स्वस्तिकं चोर्द्धरेखा चाष्टकोणं चक्रमेव च ॥ * ॥
<>नवान्यानि प्रवक्ष्यामि साम्प्रतं वैष्णवोत्तम ! ।
<>चिह्नानि वामचरणे गोविन्दस्याद्भुतानि च ॥
<>इन्द्रचापं त्रिकोणञ्च कलसञ्चार्द्धचन्द्रकम् ।
<>शङ्खोऽम्बरं मत्स्यचिह्नं गोष्पदं जाम्बवं स्मृतम् ॥
<>अङ्कान्येतानि भो विप्र ! दृश्यन्ते च यदा कदा ।
<>कृष्णाख्यन्तु परं ब्रह्म भुवि जातं न संशयः ॥
<>द्वयं वाथ त्रयं वाथ चत्वारः पञ्च एव वा ।
<>दृश्यन्ते ब्रह्मवित्श्रेष्ठ ह्यवताराः कथञ्चन ॥
<>मध्ये ध्वजा तु विज्ञेया पद्मं द्व्यङ्गलमानतः ।
<>वज्रन्तु दक्षिणे पार्श्वे चाङ्कुशो वै तदग्रतः ॥
<>यवोऽप्यङ्गुष्ठमूले स्यात् स्वस्तिकं तत्र कुत्र-
<>चित् ।
<>आतपत्रं चोर्द्धरेखा वामे चक्रञ्च दक्षिणे ॥
<>आद्यमङ्गुलिमारभ्य यावद्वै मध्यमा स्थिता ।
<>तावद्वै चोर्द्धरेखा च कथिता पद्मसंज्ञके ॥
<>अष्टकोणं ततो वत्स ! समानाष्टाङ्गुलैश्च तत् ।
<>निर्द्दिष्टं दक्षिणे पादे चेत्याहुर्म्मुनयो हरेः ॥ * ॥
<>एवं पादस्य चिह्नानि नान्यं वहति वैष्णवः ।
<>दक्षिणेतरस्थानानि संवदामीह संस्मृरेत् ॥
<>चतुरङ्गुलमानेन द्वयाङ्गुलिसमीपतः ।
<>इन्द्रचापं ततो विद्यादन्यत्र च न ते क्वचित् ॥
<>त्रिकोणं मध्यनिर्द्दिष्टं कलसो यत्र कुत्रचित् ।
<>अष्टाङ्गुलप्रमाणेन तद्धरेरर्द्धचन्द्रकम्
<>अर्द्धचन्द्रसमाकारं कलसो निर्द्दिष्टं तस्य सुव्रत ।
<>इन्द्रं वै यच्च चिह्नन्तु ह्याद्यन्ते वै निरूपितम् ॥
<>त्रिकोणं दक्षिणे भागे त्वम्बरं तदधो यवः ।
<>जम्बूफलं त्रिकोणस्य वामपार्श्वे निरूपितम् ॥
[Page5-508-a+ 52]
<>मोष्पदं द्विखुरं ज्ञेयं तदा द्व्यङ्गुलमानतः ।
<>त्रिकोणाधस्तु निर्द्धिष्टमथवा कलसो यथा ॥
<>श्रीनारद उवाच ।
<>न श्रुतं न च दृष्टञ्च चिह्नमेतन्ममोदितम् ।
<>रूपं वै सदृशं ब्रह्मन् वद त्वं माम्प्रतं मम ॥
<>श्रीब्रह्मोवाच ।
<>पताका च ध्वजा प्रोक्ता प्रान्ते त्रैलोक्यकालयः ।
<>पद्मं वै बाह्यपत्रञ्च ज्ञातव्यं श्रुतिनोदितम् ॥
<>वज्रं खण्ड इति प्रोक्तं दृष्टं वै गोत्रभित्करे ।
<>सहस्रारं समाख्यातं क्वचिद्वेदविदो विदुः ॥
<>अङ्गुशो नागशिक्षास्त्रं निर्म्मितं यद्धि पुत्रक ।
<>तादृशं तद्भवेच्चिह्नं विज्ञेयं वैष्णवैर्नरैः ॥
<>यवोऽप्यङ्गुष्ठमूलेषु कथितो मुनिभिर्ध्रुवम् ।
<>आतपत्रं नृपच्छत्राकारं वत्स सुशोभनम् ॥
<>चक्रं सुदर्शनाकारं यच्चिह्नं तम्मनोहरम् ।
<>वासुदेवकरे यद्वत् मुनिभिः परिकीर्त्तितम् ॥
<>विवाहादौ च माङ्गल्ये पुत्त्रे जाते तथैव च ।
<>स्त्रीभिश्चैव सदा कार्य्यं स्वस्तिकञ्च तदुच्यते ॥
<>रेखाश्चतस्रः संख्यातास्तिर्य्यगूर्द्ध्वा यदीक्षिताः ।
<>पल्लवेन च संयुक्तमष्टकोणं तदुच्यते ॥
<>दण्डाकारोर्द्ध्वरेखा स्यात् न वक्रा दृश्यते यदा ।
<>मध्यमाङ्गष्ठमानेन कथिता मुनिभिः किल ॥
<>दशभिश्चिह्नितैः पादं वन्द्यं पूज्यञ्च सर्व्वदा ।
<>चिह्नान्येतानि भो विप्र दक्षिणे चरणे विभोः ।
<>स श्रीकृष्ण इति ज्ञेयो बुद्धिमद्भिर्नरोत्तमैः ॥ * ॥
<>यद्रूपाणि च चिह्नानि वामपादे च तत् शृणु ॥
<>इन्द्रचापं घनुर्व्विद्यात् द्व्यङ्गुलञ्च चतुर्गुणम् ।
<>मौर्व्वीसंयुक्तवक्रं चेत्तदाहुर्मुनयो ध्रुवम् ॥
<>त्रिकोणन्तु त्रिरेखाख्यं शकटाकारकं यदा ।
<>तदा वै तत्त्रिकोणाख्यं चिह्नन्तु मुनिनोदितम् ॥
<>कलसो वर्त्तुलाकारो ग्रोवया सहितो यदा ।
<>दृश्यते तादृशं पुत्त्र चिह्नितं सकलाधिकम् ॥
<>द्वितीयायां यथा चन्द्रो दृश्यते चाम्बरे क्वचित् ।
<>तदर्द्धं चन्द्रं विज्ञेयं श्रुतौ च प्रतिपादितम् ॥
<>अम्बरं बिन्दूरित्येवं द्विरेखासुसमन्वितम् ।
<>वर्त्तुलञ्च सदा दृष्टं श्रीकृष्णे परमात्मनि ।
<>भत्स्याकारो भवेद्यत्र तच्चिह्नं मत्स्यसज्ञकम् ।
<>जम्बूफलसमाकारं जम्बूचिह्नं विदुर्बुधाः ॥
<>एतच्चिह्नं समाख्यातमूनविंशतिमंख्यकम् ।
<>पादयोरुभयोराहुः कृष्णस्य मुनयोऽनघाः ॥ ७ ॥
<>एवं वृन्दावनेश्वर्य्याः पादयार्म्मुनिसत्तम ! ।
<>ऊनविंगतिचिह्नानि कथयामीह तत् शृणु ॥
<>दक्षिणे नव चिह्नानि राधाया दश वामतः ।
<>मेदोऽयं कथिता विप्र कृष्णस्यार्द्धाङ्गरूपिणी ॥
<>पतानि पदचिह्नानि दृष्टानि च श्रुतानि च ।
<>त्वदग्रे कथितान्येव पुनः किं कथयाम्यहम् ॥
<>नारद उवाच ।
<>चिह्नान्येतानि भो ब्रह्मन् किं कर्त्तव्यानि वैष्णवैः ।
<>कथयस्व हि सर्व्वज्ञ युगयोः पादयोर्म्मम ॥
<>ब्रह्मोवाच ।
<>मीवणं राजतं वापि पाषाणं काष्ठजादिकम् ।
<>युगलं युगलं पादं कृत्वा चिह्नैश्च चिह्नितम् ॥
[Page5-508-b+ 52]
<>स्वगात्रे विभृयात्तानि पदचिह्नानि वैष्णवः ।
<>नाभेरूर्द्धं मुनिः स्नात्वा वत्स वृन्दावनेशयोः ॥
<>अथवा चिह्नितं पादं कृत्वा भागवतोत्तम ! ।
<>पूजामारभते तावत् यावज्जीवति नारद ! ॥
<>पूजितो देवदेवेशः फलं भवति देहिनाम् ।
<>तथा तच्चिह्नितं पादं अर्च्चनं कुरुते यदि ॥
<>राजसूयाश्वमेधादिफलं भवति सर्व्वथा ।
<>तदनन्तगुणं प्रोक्तं यद्येकं पूजयेत् सुधीः ॥”
<>इति पाद्मोत्तरखण्डे श्रीकृष्णपदचिह्नमाहात्म्यं
<>नाम ११२ अध्यायः ॥ * ॥ तन्नाममाहात्म्यं यथा,
<>श्रीसदाविव उवाच
<>“शृणु नारद ! भद्र ते कथयिष्यामि चानघ ।
<>पार्व्वत्यै यदहं पृष्ठः प्रावोचन्तु यथातथम् ॥
<>वेदस्याध्ययनं यज्ञं तपो योगः शमो दमः ।
<>कृष्णनामसहस्रांशैर्देवर्षे ! नहि तुल्यकम् ॥
<>ज्ञानं देवार्च्चनं ध्यानं धारणा नियमो यमः ।
<>प्रत्याहारः समाधिश्च हरिनामसमं न च ॥
<>गोविन्दनामसदृशं न त्यागो न व्रतं मुने ! ।
<>न सङ्कल्पो नापि शौचं न पुण्यं न फलं तथा ॥
<>वानप्रस्थं ब्रह्मचर्य्यं गार्हस्थ्यं कर्म्मन्यासकम् ।
<>धर्म्म एव सद्राचारो न हरेर्नामतुल्यकः ॥
<>न हरेर्नामसदृशं कर्म्म किञ्चित् तपस्तथा ।
<>सर्व्वतीर्थाटनञ्चैव चतुर्द्धा मुक्तिरेव च ॥
<>कृष्णनाम परा मुक्तिः कृष्णनाम परा गतिः ।
<>कृष्णनाम परं पुण्यं कृष्णनाम परं फलम् ॥
<>कृष्णनाम परो धर्म्मः कृष्णनाम परं तपः ।
<>कृष्णनाम परा शान्तिः कृष्णनाम परा स्तुतिः ॥
<>कृष्णनाम परा भक्तिः कृष्णनाम परा स्मृतिः ।
<>कृष्णानाम परं यज्ञं कृष्णनाम परा मतिः ॥
<>कृष्णनाम परं ज्ञानं कृष्णनाम परा स्थितिः ।
<>कृष्णनाम परं दानं कृष्णनाम जगत्प्रियम् ॥
<>कृष्णनाम परं श्राद्धं पितॄणां तर्पणं सदा ।
<>कृष्णनाम परा प्रीतिः कृष्णनाम परः प्रभुः ॥
<>कृष्णनाम जगत् सत्यं जन्तूनां कारणं परम् ।
<>जीवनं शरणं कृष्णनामैव विपुलं धनम् ॥
<>कृष्णनाम जगद्बन्धुर्ज्जगद्बीजं गुणः परः ।
<>विश्व धारं कृष्णन म जगतां पावनं परम् ॥
<>कृष्णनाम जगज्जन्म यत् किञ्चित् सचराचरम् ।
<>धार्य्यते प ल्यते विखं कृष्णनाम्ना प्रलीयते ॥
<>यत् किञ्चित् क्रियते कर्म्म कृष्णनाम परायणः ।
<>तत् कर्म्म कर्म्म एव स्यात् साक्षाद्गृह्वाति
<>केशवः ॥
<>श्रीहरेर्नाम ग्रहणं प्रशस्तञ्च युगे युगे ।
<>कुत्रापि न भवेत् सिद्धिर्हित्वा तन्नाम कर्म्म च ॥
<>विशेषतः कलियुगे कृष्णनामैव केवलम् ।
<>त्यक्त्वा नास्त्येव देवर्षे ! लोकस्य गतिरन्यथा ॥
<>हरिनामपरः शान्तः क्षमाशीलो जितेन्द्रियः ।
<>नीत्वा कुलसहस्राणि कृष्णं प्राप्नोति स्वानि च ॥
<>श्रीकृष्णहरिगोविन्ददासनामादिको जनः ।
<>यः कञ्चिद्याति कलुषं सर्व्वं तन्नामकीर्त्तनात् ॥
<>हत्यायुतं पानसहस्रमुग्रं
<>गुर्व्वङ्गनाकोटिनिषेवणञ्च ।
[Page5-508-c+ 52]
<>स्तेयान्यनेकानि हरेः प्रियेण
<>गोविन्दनाम्ना निहतानि सद्यः ॥
<>अनृच्छयापि दहति स्पृष्टो हुतवहो यथा ।
<>हरिनाम दहेत् पापं तथाज्ञमुखनिर्गतम् ॥
<>सकृदुच्चारितं येन हरे कृष्णेति निश्चयम् ।
<>यमाधिकारं नो याति कापट्येन विना मुने ॥
<>अज्ञानादथवा ज्ञानाद्दस्युभावेन वा पुनः ।
<>कृष्णनामैव यच्चिन्ता स याति परमं पदम् ॥
<>ब्रह्महा मद्यपः स्तेयो ह्यज्ञानाद्गुरुतल्पगः ।
<>भवार्णवं तरेदन्ते कृष्णनामपरायणः ॥
<>पितृहा नृपहा गोघ्नः स्त्रीहन्ता पापिनोऽपरे ।
<>गोविन्दनामोच्चारेण पश्चात्ते शुद्धिमाप्नुयुः ॥
<>यद्भूतं पापमज्ञानाद्वर्त्तमानञ्च नारद ।
<>यद्भविष्यति तत् सर्व्वं कृष्णनाम दहेद्ध्रुवम् ॥
<>जीवानान्तु सदा द्रोही चात्महा निन्द्यकर्म्मकृत् ।
<>स पूतो जायते धन्यो नामकीर्त्तनतो हरेः ॥
<>क्षेत्रतीर्थतपोदानव्रतार्च्चनं फलं तथा ।
<>शक्तिश्च सर्व्वयज्ञानां मुक्तेरध्यात्मवस्तुनः ॥
<>ज्ञानञ्च दैवमहतां सर्व्वसिद्धिप्रदं फलम् ।
<>नैमित्तिकानां नित्यानां तथा च काम्यकर्म्म-
<>णाम् ॥
<>वर्णाश्रमानां योगानां स्थापितं येषु नामसु ।
<>आकृष्य सर्व्वाघहरं पुरा कृष्णेन नारद ॥
<>त्रैलोक्ये यानि पुण्यानि धर्म्मकर्म्मफलानि च ।
<>तुल्यतां तानि नो यान्ति हरिनामानुकीर्त्तने ॥
<>नाम्नोऽस्य यावती शक्तिः पापनिर्हरणे हरेः ।
<>तावत् कर्त्तुं न शक्नोति पातकं पातकी जनः ।
<>श्वपवो धृजिनं कर्त्तुं नहि शक्रोति यत्नतः ॥
<>तावद्धर्त्तुं मुने यावत् कृष्णनामानुकीर्त्तनम् ।
<>मानसं कर्म्मजं वाग्जं लोके तन्नास्ति कल्मषम् ।
<>सर्व्वाशुभघ्नं शिवदं यद्धरेर्नामकीत्तनम् ।
<>चान्द्रायणादिभिः कृच्छ्रैः शुद्धिर्न स्यात्तथा-
<>नृणाम् ॥
<>कीर्त्तनेन हरेर्नाम्नः सकृदेव भवेद्यथा ।
<>सकृदाख्याततं येन कृष्णनाम सुमङ्गलम् ।
<>तज्जिह्वा वष्णवी नान्यं वचो वक्त्यप्यकारणम् ॥
<>ऋग्वेदो हि यजुर्व्वेदः सामवेदोऽप्यथर्व्वणम् ।
<>अधीतास्तेन येनाक्तं हरिरित्यक्षरद्वयम् ॥
<>पापिनोऽपि हरेर्नाम कीर्त्तयन्ति यथा यथा ।
<>सर्व्वाघं मस्मसात् कृत्वा कृष्णभक्तिस्तथा तथा ॥
<>सकृन्नारायणेत्युक्त्वा पुमान् कल्पशतत्रयम् ।
<>गङ्गादिसर्व्वतीर्थेषु स्नातो भवति नारद ! ॥
<>पुराणशास्त्रागमवेदपाठ-
<>तीर्थावगाहादिफलं यथेष्टम् ।
<>गोविन्दानाम्नोऽपि कलाशतांशै-
<>स्तुल्यं भवेन्नैव मुने कदाचित् ॥
<>मा ऋचो मा यजुर्व्विप्र न साम पठ किञ्चन ।
<>कृष्णगोविन्दनामादि गेयं गायस्व नित्यशः ॥
<>गोकोटिदाने ग्रहणे खगस्य
<>प्रथागगङ्गाम्बुनि कल्पवासः ।
<>यत्यायुतं मेरुसुवर्णदानं
<>गोविन्दनाम्नो न समं शतांशैः ॥
[Page5-509-a+ 52]
<>कुरुक्षेत्रण किं तस्य किं काश्या पुष्करेण च ।
<>जिह्वाग्रे वर्त्तते यस्य हरिरित्यक्षरद्वयम् ॥
<>विश्रुतानि बहून्येव तीर्थानि बहुधा न च ।
<>कोट्यंशेनापि तुल्यानि नामकीर्त्तनतो हरेः ॥
<>इष्टापूर्त्तानि कर्म्माणि सुबहूनि कृतान्यपि ।
<>भवहेतूनि तान्येव हरेर्नाम तु मुक्तिदम् ॥
<>परिहासेऽपि हासाद्यैविष्णोर्गृह्णन्ति नाम ये ।
<>कृतार्थास्तेऽपि मनुजास्तेभ्योऽपीह नमो नमः ॥
<>स्त्री, शूद्रः पुरुषो वापि ये चान्ये पापयोनयः ।
<>कीर्त्तयन्ति हरिं भक्त्या तेभ्योऽपीह नमो नमः ॥
<>न देशनियमस्तत्र न कालनियमस्तथा ।
<>नोच्छिष्टादौ निषेधश्च नामलुब्धस्य श्रीहरेः ॥
<>चक्रायुधस्य नामानि सदा सर्व्वत्र कीर्त्तयेत् ।
<>नाशौचं कीर्त्तने तस्य स पवित्रकरो यतः ॥
<>न कालशौचनियमा न देशाशौचनिर्णयः ।
<>हरेः संकीर्त्तनादेव नाम्नो नारद मुच्यते ॥
<>स्नाने कालोऽस्ति दाने च कालोऽस्ति जप-
<>यज्ञयोः ।
<>कृष्णसङ्कीर्त्तने कालो नास्त्यत्र पृथिवीतले ॥
<>किं सांख्ययोगैः किं यज्ञैस्तपोभिः किं करिष्यति ।
<>चेन्मुक्तिमिच्छेद्भक्तिञ्च कुर्य्याद्गोविन्दकीर्त्तनम् ॥
<>परदाररतः पापी परहिंसापकारकः ।
<>मुक्तिमायाति संशुद्धो हरेर्नामानुकीर्त्तनात् ॥
<>कृष्णनामधनः कृष्णनामग्राही सदा नरः ।
<>तत्त्वतः कृष्णमाप्रोति कृष्णनामजनप्रियः ॥
<>हित्वा गोविन्दनामानि सर्व्वकर्म्म करोति यः ।
<>बन्धाय तस्य तत् कर्म्म न मोक्षाय तु नारद ! ॥
<>सर्व्वकर्म्म परित्यज्य हरिनाम स्मरेत् सदा ।
<>यस्तस्य कर्म्मसिद्धिः स्यात् कृष्णनामप्रसङ्गतः ॥
<>कामांस्त्यक्त्वा मनोभोगान् विषयांश्च चरन्ति ये ।
<>तेषां दद्यात् परां भक्तिं हरिनामपरायणः ॥
<>हरिनामरतो भूत्वा सर्व्वकर्म्म परित्यजेत् ।
<>स सर्व्वपापान् मुक्तो यः पद्मं हित्वोदकं यथा ।
<>कृष्णनामैव यच्चित्ते देवर्षे तस्य कर्म्म च ।
<>स लोकान् सकलान् जित्वा तत्त्वतः कृष्ण-
<>माप्नुयान् ॥
<>हरिनाम सदा गीत्वा विचरन्ति महीतले ।
<>न प्राप्नुवन्ति तद्भाग्यं देवा इन्द्रादंयोऽपरे ॥
<>श्रद्धया हेलया ये तु हरिनाम सुमङ्गलम् ।
<>गायन्त्येकान्तिनश्चित्तेऽच्युतस्तिष्ठति सन्ततम् ॥
<>एकान्तिनः कृष्णनामाश्रया ये च हरेः प्रिया ।
<>यदि स्युरन्त्यजा वेदपारगा न तथा मुने ! ॥
<>कृणनामानि गायन्ति तस्य सेवादिकर्म्म च ।
<>सदा कुर्व्वन्ति ये विप ! तेभ्यो नित्यं नमो नमः ॥
<>स्तेयी गुर्व्वङ्गनागामो ब्रह्मघ्नो मद्यपः खलः ।
<>तत्पापेभ्यः स मुक्तोऽङ्ग श्रीहरेर्नाम यत्तपः ॥
<>पूर्व्वजन्मपरित्यज्यो ह्यासक्तः कृष्णनामसु ।
<>यथात्मा भौतिकाद्देहात् स मुक्तः सर्व्वपातकात् ॥
<>हरिनाम व्रतं यस्य हरिनाम च यत्तपः ।
<>स्वयं भवार्णवात् त्राता गोविन्दो मुनिपुङ्गव ! ॥
<>श्रद्धयाविरतं कृष्णनामगानरतो जनः ।
<>कुर्य्यात् सदैव सर्व्वत्र तच्चिन्तां कृपयाच्यतः ॥
[Page5-509-b+ 52]
<>मात्सर्य्यलोभमोहैश्च कामक्रोधमदैर्युतः ।
<>सर्व्वापहारी तन्मुक्तः कृष्णनामैब यत्तपः ॥
<>सर्व्वदोषयुतो विप्र व्याप्तश्चाशेषपातकैः ।
<>मुक्तः स वृजिनादस्मात् कृष्णनामैव यत्तपः ॥
<>स्वधर्म्मवर्ज्जितः पापो जीवद्रोही च हिंसकः ।
<>स मुक्तः सर्व्वपापेभ्यः कृष्णनामैव यत्तपः ॥
<>विप्रक्षत्रियविट्शूद्राः सङ्करान्त्यजजारजाः ।
<>कानीना गोलकाश्चैव पितुर्जाताश्च क्षेत्रजाः ॥
<>ब्रह्मचारी गृहस्थश्च वानप्रस्थो यतिस्तथा ।
<>यद्येते पापिनो विप्र ! महापातकिनोऽपि वा ॥
<>उपपातकिनश्चातिपापिनो ह्यनुपापिनः ।
<>भ्रष्टाचाराश्च पाषण्डाः स्वस्वधर्म्मविवर्ज्जिताः
<>जीवहत्यारता व्रात्या निन्दकाश्चाजितेन्द्रिया ।
<>पश्चाज्ज्ञानसमुत्पन्ना गुरोः कृष्णप्रसादतः ॥
<>ततस्तु यावज्जीवन्ति हरिनामपरायणाः ।
<>शुद्धास्तेऽखिलपापेभ्यः पूर्व्वजेभ्यो हि नारद ! ॥
<>नामादेशं रटन्तस्तु श्रीहरेः स्मृतिपूर्व्वकम् ।
<>महद्भयं यमं जित्वा परं गोविन्दमाप्नुयुः ॥
<>गृहान्धकूपपतिताः सर्व्वदोषैस्तु संप्लुताः ।
<>संसारवासनालिप्ताः सर्व्वधर्म्मबहिष्कृताः ॥
<>मुक्तास्ते सर्व्वतस्तस्मादुच्चरन्तो हरेर्द्विज ।
<>मृत्योर्म्महद्भये नाम यान्ति गोविन्दमव्ययम् ॥
<>हरिनामानि तिष्ठन्ति सन्ति वक्ताणि प्राणिनाम् ।
<>भवन्ति कर्म्मसम्बद्धा लोका नरकगामिनः ॥
<>विसृज्य कृष्णनामानि कर्म्ममार्गरता नराः ।
<>पुनर्जन्म पुनर्मृत्युं भ्रमन्तः स्युस्ततस्ततः ॥
<>कृष्णनामानि गायन्ति कुर्व्वन्ति तस्य सेवनम् !
<>ते यान्ति वासुदेवस्य स्थानं परममव्ययम् ॥
<>वर्णाश्रमस्थिता विप ! हरिनामपरायणाः ।
<>तेषां वक्तुं न शक्रोमि महिमानमहं यदि ॥
<>हित्वा गोविन्दनामानि कर्म्माशेषं करोति यः ।
<>पथमप्राप्य कृष्णस्य भ्रमते कर्म्मवर्त्मनि ॥
<>मायामोहितचित्तेन पापिष्ठास्ते नराधमाः ।
<>त्यक्त्वा कृष्णस्य नामानि भ्रमन्ते सर्व्वयोनिषु ॥
<>यदृच्छयाशया नाम शिक्षया यः स्मरेद्धरेः ।
<>सर्व्वाघमुक्तो देवर्षे ! सततं कृष्णनामतः ॥
<>येन तेन प्रकारेण मुकुन्दनामजल्पकः ।
<>घोराद्भवार्णवात् पूतो मुक्तः स कृष्णानामतः ।
<>नामाङ्किकं जनं दृष्ट्वा यस्य श्रद्धा भवेद्धरेः ॥
<>स याति वैष्णवं धाम परमं कृष्णनामतः ॥
<>दृष्ट्वा प्रमाणं कुर्व्वन्ति हरेर्नामाश्रयं जनम् ।
<>सकलादंहसो मुक्ता मानवाः साधुवज्जनाः ॥
<>कृष्णानाम सदा नीत्वा विचरेत् कृष्णसन्निधौ
<>तथ्यं वदामि ते विप्र ! क्रीतस्तस्य जनार्द्दनः ॥
<>नीत्वा करोति नामानि श्रोहरेः करतालिकाम् ।
<>विक्रीतोऽहमृतं तस्य वदामि तव नारद ! ॥
<>एकान्ती नाम नीत्वा तु सन्निधौ नर्त्तयेद्धरेः ।
<>सत्यं तस्य हरिः क्रीतो देवतानाञ्च का कथा ॥
<>ये भावगद्गदा भूत्वा रुदन्त्यच्युतसन्निधौ ।
<>तेषां कृष्णः परिक्रीतो ब्रह्मादीनाञ्च का कथा ॥
<>ये पतन्त्यवनौ गीत्वा हरेर्नामानि गद्गदाः ।
<>भावेन तेषां गोविन्दः क्रीतो नारद ! नान्यथा ॥
[Page5-509-c+ 52]
<>जन्मना ये न गृह्णन्ति कृष्णदीक्षां सतो गुरोः
<>तेषां न दर्शन कार्य्यं दूरतः परिवर्जयेत् ॥
<>कदाचित् यो न गृह्णाति कृष्णनाम भवामृतम् ।
<>मृतः श्वखरकोलानां स तु योनिषु जायते ॥
<>देवर्षे ! हरिनामानि भवनिस्तारहेतुनि ।
<>न गृह्णीयात्त यो मोहान्मृते स्यात्तदधोगतिः ॥
<>गुणकर्म्माणि नामानि न गृह्णाति च यो हरेः ।
<>दर्शनस्पर्शने चैव ध्रुवं तस्य विवर्जयेत् ॥
<>मनुथजम्म संप्राप्य न नामग्रहणं हरेः ।
<>कुर्य्यात् कदापि स्वप्ने वा ह्यदृश्यः स नराधमः ॥
<>ध्यानं सत्ययुगे विष्णोः त्रेतायां यज्ञसाधनम् ।
<>अर्च्चनं द्वापरयुगे हरिनाम कलौ मुने ॥
<>ध्यानं तपः सत्ययुगे त्रेतायां यज्ञकर्म्म च ।
<>द्वापरे पूजनं दानं हरेर्नाम कलौ युगे ॥
<>कलौ भवार्णवोत्तीर्णो मानवो मुनिपुङ्गव ! ।
<>वर्त्तते यस्य जिह्वाग्रे हरिरित्यक्षरद्वयम् ॥
<>सर्व्वलोको जितस्तेन कृष्णः प्राप्तः सनातनः ।
<>सकृदुच्चारितं येन हरेर्नाम चिदात्मकम् ॥
<>फलं नास्य क्षमो वक्तुं सहस्रवदनो विधिः ।
<>जितं तेन जिनं तेन जितं तेनेति निश्चितम् ।
<>वर्त्तते यस्य जिह्वाग्रे हरिरित्यक्षरद्वयम् ॥
<>सत्यं कलियुगे विप्र ! श्रीहरेर्नाम मङ्गलम् ।
<>परं स्वस्त्ययनं नॄणां नास्त्येव गतिरन्यथा ॥”
<>इति पाद्मोत्तरखण्डे श्रीकृष्णनाममाहात्म्ये ९८
<>अध्यायः ॥ * ॥ कलौ दशसहस्रवर्षपर्य्यन्तं पृथिव्यां
<>तस्यावस्थितिर्यथा, --
<>“शालग्रामो हरेर्मूर्त्तिर्ज्जगन्नाथश्च भारतम् ।
<>कलेर्दशसहस्रान्ते ययौ त्यक्त्वा हरेः पदम् ॥
<>वैष्णवाश्च पुराणानि शङ्खानि श्राद्धतर्पणम् ।
<>वेदोक्तानि च कर्म्माणि ययुस्तैः सार्द्धमेव च ॥
<>हरिपूजा हरेर्न्नाम तत्कीर्त्तिगुणकीर्त्तनम् ।
<>वेदाङ्गानि च शास्त्राणि ययुस्तेः सार्द्धमेव च ॥
<>सत्त्वञ्च धर्म्मः सत्यञ्च वेदाश्च ग्रामदेवताः ।
<>व्रतं तपश्चानशनं ययुस्तैः सार्द्धमेव च ॥
<>वामाचाररताः सर्व्वे मिथ्या कापट्यमेव च ।
<>तुलसीवर्ज्जिता पूजा भविष्यन्ति ततः परम् ॥”
<>इति ब्रह्मवैवर्त्ते प्रकृतिखण्डे । ७ । १२ -- १६ ॥
<>तस्य स्वरूपं यथा, --
<>गर्ग उवाच ।
<>“अये नन्द प्रवक्ष्यामि वचनं ते सुखावहम् ।
<>प्रस्थापितोऽहं वसुना येन तत् श्रूयतामिति ॥
<>वसुना सूतिकागारे शिशुः प्रत्यर्पणीकृतः ।
<>पुत्त्रोऽयं वसुदेवस्य ज्येष्ठस्य तस्य च ध्रुवम् ॥
<>कन्या ते च येन नीता मथुरां कंसभीरुणा ।
<>अस्यान्नप्राशनायाहं नामानुकरणाय च ॥
<>गूढेण प्रेषितस्तेन तस्य यागं कुरु व्रज ॥
<>पूणब्रह्मस्वरूपोऽयं शिशुस्ते मायया महीम् ।
<>आगत्य भारहरणं कर्त्ता धात्रा च सेवितः ॥
<>गोलोकनाथो भगवान् श्रीकृष्णो राधिकापतिः
<>नारायणो यो वैकुण्ठे कमलाकान्त एव च ॥
<>श्वेतद्वीपनिवासो यः पाता विष्णुश्च सोऽप्यजः ।
<>कपिलोऽन्ये तदंशाश्च नरनारायणावृषी ॥
[Page5-510-a+ 52]
<>एकीभूय च सर्व्वेषां तजसां राशिमूर्त्तिमान् ।
<>तं वसुं दर्शयित्वा च शिशुरूपो बभूव ह ॥
<>साम्प्रतं सूतिकागारादाजगाम तवालयम् ।
<>अपोनिसम्भवश्चायमाविर्भूतो महोतले ॥
<>वायुपूर्णं मातृगर्भं कृत्वा च मायया हरिः ।
<>आविर्भूय वसुं मूर्त्तिं दर्शयित्वा जगाम ह ॥
<>युगे युगे वर्णभेदो नामभेदोऽस्य वल्लव ! ।
<>शुक्लो रक्तस्तया पीत इदानीं कृष्णतां गतः ॥
<>शुक्लवर्णः सत्ययुगे सुतीव्रतेजमा वृतः ।
<>त्रेतायां रक्तवर्णोऽयं पीतोऽयं द्वापरे विभुः ॥
<>कृष्णवर्णः कलौ श्रीमांस्तेजसां राशिरेव च ।
<>परिपूर्णतमं ब्रह्म तेन कृष्ण इति स्मृतः ॥” * ॥
<>तस्य कृष्णनाम्नो व्युत्पत्तिर्यथा, --
<>“ब्रह्मणो वाचकः कोऽयमृकारोऽनन्तवाचकः ।
<>शिवस्य वाचकः षश्च णकारो धर्म्म एव च ॥
<>अकारो विष्णोर्व्वचनं श्वेतद्वोपनिवासिनः ।
<>नरतारायणोऽयंस्य विभर्गा वाचकः स्मृतः ॥
<>सर्व्वेषां तेजसां राशिः सर्व्वमूर्त्तिस्वरूपकः ।
<>सर्व्वाधारः सर्व्व बीजस्तेन कृष्ण इति स्मृतः ॥
<>कृषिर्निर्व्वाणवचनो णकारो मोक्ष एव च ।
<>अकारो दातृवचनस्तेन कृष्ण इति स्मृतः ॥
<>कृषिर्निश्चेष्टवचनो णकारो भक्तिवाचकः ।
<>अकारो दातृवचनस्तेन कृष्ण इति स्मृतः ॥
<>कर्म्मनिर्म्मूलवचनः कृषिर्णो दास्यवाचकः ।
<>अकारः प्राप्तिवचनस्तेन कृष्ण इति स्मृताः ॥”
<>इति ब्रह्मवैवर्त्ते श्रीकृष्णजन्मखण्डे । १३ । ४५ -- ६२ ॥
<>तस्य नामान्तराणां व्युत्पत्तिर्यथा, --
<>“राम नारायणानन्त मुकुन्द मधुसूदन ।
<>कृष्ण केशव कंसारे हरे वैकुण्ठ वामन ॥
<>इत्येकादश नामानि पठेद्वा पाठयेद्यदि ।
<>जन्मकोटिसहस्राणां पातकादवमुच्यते ॥
<>राशब्दो विश्ववचनो मश्चापीश्वरवाचकः ।
<>विश्वानामीश्वरो यो हि तेन रामः प्रकीर्त्तितः ॥
<>रमते रमया सार्द्धं तेन रामं विदुर्बुधाः ।
<>रमाया रमणस्थानं रामं रामविदो विदुः ॥
<>रा चेति लक्ष्मीवचनो मश्चापीश्वरवाचकः ।
<>लक्ष्मीपतिं गतिं रामं प्रवदन्ति मनीषिणः ॥
<>ताम्नां सहस्रं दिव्यानां स्मरणे यत् फलं भवेत् ॥
<>तत्फलं लभते नूनं रामोच्चारणमात्रतः ॥
<>सारूप्यमुक्तिवचनो नारेति च विदुर्बुधाः ।
<>यो देवोऽप्ययनं तस्य स च नारायणः स्मृतः ॥
<>नाराश्च कृतपापाश्चाप्ययनं गमनं स्मृतम् ।
<>यतो हि गमनं तेषां सोऽयं नारायणः स्मृतः ॥
<>मकृन्नारायणेत्युक्त्वा पुमान् कल्पशतत्रयम् ।
<>गङ्गादिसर्व्वतीर्थेषु स्नातो भवति निश्चितम् ॥
<>नारञ्च मोक्षणं पुण्यमयजं ज्ञानमीप्सितम् ।
<>तयोर्ज्ञानं भवेद्यस्मात् सोऽयं नारायणः प्रभुः ॥
<>नास्त्यन्तो यस्य वेदेषु पुराणेषु चतुर्षु च ।
<>शास्त्रेष्वन्येषु योगेषु तेनानन्तं विदुर्बुधाः ॥ * ॥
<>मुकुमव्ययमान्तञ्च निर्व्वाणमोक्षवाचकम् ।
<>तद्ददाति च यो देवो मुकुन्दस्तेन कीर्त्तितः ॥
<>मुकुं भक्तिरसप्रेमवचनं वेदसम्मतम् ।
[Page5-510-b+ 52]
<>यस्तद्ददाति भक्तेभ्यो मुकुन्दस्तेन कीर्त्तितः ॥ * ॥
<>सूदनं मधुदैत्यस्य यस्मात् स मधुसूनः ।
<>इति सन्ता वदन्तीशं वेदैर्भिन्नार्थमीप्सितम् ॥
<>मधु क्लीवञ्च माध्वीके कृतकर्म्मशुभाशुभे ।
<>भक्तानां कर्म्मणाञ्चैव सूदनं मधुसूदनः ॥
<>परिणामाशूभं कर्म्म भ्रान्तानां मधुरं मधु ।
<>करोति सूदनं यो हि स एव मधुसूदनः ॥ * ॥
<>कृषिरुत्कृष्टवचनो णश्च सद्भिक्तिवाचकः ।
<>अश्चापि दातृवचनः कृष्णं तेन विदुर्बधाः ॥
<>कृषिश्च परमानन्दे णश्च तद्दास्यकर्म्मणि ।
<>तयोर्द्दाता च यो देवस्तेन कृष्णः प्रकीर्त्तितः ॥
<>कोटिजन्मार्ज्जिते पापे कृषिः क्लेशे च वर्त्तते ।
<>भक्तानां णश्च निर्व्वाणे तेन कृष्णः प्रकीर्त्तितः ॥
<>नाम्नां सहस्रं दिव्यानां त्रिरावृत्त्या तु यत्
<>फलम् ।
<>एकावृत्त्या तु कृष्णस्य तत् फलं लभते नरः ॥
<>कृष्णनाम्नः परं नाम न भूतं न भविष्यति ।
<>सर्व्वेभ्यश्च परं नाम कृष्णेति वैदिका विदुः ॥
<>कृष्ण कृष्णेति हे गोपि यस्तं स्मरति नित्यशः ।
<>जलं भित्त्वा यथा पद्मं नरकादुद्धरत्ययम् ॥
<>कृष्णेति मङ्गलं नाम यस्य वाचि प्रवर्त्तते ।
<>भस्मीभवन्ति सद्यस्तु महापातककोटयः ॥
<>अश्वमेधसहस्रेभ्यः फलं कृष्णजपस्य च ।
<>वरं तेभ्यः पुनर्ज्जन्म नातो भक्तः पुनर्भवः ॥
<>सर्व्वेषामपि यज्ञानां लक्षाणि च व्रतानि च ।
<>तीर्थस्नानानि सर्व्वाणि तपांस्यनशनानि च ॥
<>वेदपाठसहस्राणि प्रादक्षिण्यं भुवः शतम् ।
<>कृष्णनामजपस्यास्य कलां नाहन्ति षोडशीम् ॥
<>तेषां भोगाद्भवेत् स्वर्गफलञ्च सुचिरं नृणाम् ।
<>स्वर्गादवश्यं पुंसश्च जपकर्त्तुर्हरेः प्रदम् ॥ * ॥
<>के जले सर्व्वदेहेऽपि शयनं यस्य चात्मनः ।
<>वदन्ति वैदिकाः सर्व्वे तं देवं केशवं परम् ॥
<>कंसश्च पातके विघ्ने रोगे शोके च दानवे ।
<>तेषामरिर्निहर्त्ता यः स कंसारिः प्रकीर्त्तितः ॥
<>रुद्ररूपेण संहर्त्ता विश्वानामपि नित्यशः ।
<>भक्तानां पालको यो हि हरिस्तेन प्रकीर्त्तितः ॥
<>कुण्ठं जडञ्च विश्वौघं विशिष्टञ्च करोति या ।
<>विकुण्ठां प्रकृतिं वेदाश्चत्वारश्च वदन्ति ताम् ॥
<>गुणाश्रयेण भगवान् तस्यां जातः स्वसृष्टये ।
<>परिपूर्णतमं तेन वैकुण्ठश्च विदुर्बुधाः । * ॥
<>वामो विपत्तौ नश्छेदे साक्षाद्वेदेषु वर्त्तते ।
<>सुराणां विपदां छेत्ता वामनस्तेन कीर्त्तितः ॥
<>एवं नाम्नाञ्च सर्व्वेषां व्युत्पत्तिश्च श्रुतौ श्रुता ।
<>यथागमञ्च कथितं सर्व्वं जानाति माधवः ॥ * ॥
<>यशोदावाच ।
<>वासुदेवश्च गोविन्दो मुरारिर्माघवस्तथा ।
<>नाम्नां चतुर्णां व्युत्पत्तिं वद चान्यच्च तिष्ठतु ॥
<>राधिकोवाच ।
<>वसुः सर्व्वनिवासश्च विश्वानि यस्य लोमसु ।
<>स च देवः परं ब्रह्म वासुदेव इति स्मृतः ॥ १ ॥
<>गाञ्च विश्वसमूहञ्च विन्दते योऽवलीलया ।
<>ज्ञानसिन्धुसमूहञ्च मोविन्दस्तेन कीर्त्ततः ॥ २ ॥
[Page5-510-c+ 52]
<>मुरः क्लेशे च सन्तापे कर्म्मभोगे च कर्म्मिणाम् ।
<>दैत्यभेदेऽप्यरिस्तेषां मुरारिस्तेन कीर्त्तितः ॥ ३ ॥
<>मा च ब्रह्मस्वरूपा या मूलप्रकृतिरीश्वरी ।
<>नारायणीति विख्याता विष्णुमाया सनातनी ॥
<>महालक्ष्मीस्वरूपा च वेदमाता सरस्वती ।
<>राधा वसुन्धरा गङ्गा तासां स्वामी च माधवः ॥”
<>इति ब्रह्मवैवर्त्ते श्रीकृष्णजन्मखण्डे । १ । १ ।
<>१९ -- ५२ ; ५५--६० ॥ तस्य भूषणास्त्रस्वरूपं
<>यथा, --
<>श्रीमैत्रेय उवाच ।
<>“भूषणास्त्रस्वरूपेण यथैतदखिलं जगत् ।
<>बिभर्त्ति भगवान् विष्णुस्तन्ममाख्यातुमर्हसि ॥
<>श्रीपराशर उवाच ।
<>नमस्कृत्याप्रमेयाय विष्णवे प्रभविष्णवे ।
<>कथयामि यथाख्यातं वशिष्ठेन ममाभवत् ॥
<>आत्मानमस्य जगतो निर्लेपमगुणामलम् ।
<>बिभर्त्ति कौस्तुभमणिस्वरूपं भगवान् हरिः ॥
<>श्रीवत्ससंस्थानधरमनन्ते च समाश्रितम् ।
<>प्रधानं बुद्धिरप्यास्ते गदारूपेण माधवे ॥
<>भूतादिमिन्द्रियादींश्च द्विधाहङ्कारमीश्वरः ।
<>बिभर्त्ति शङ्खरूपेण शार्ङ्गरूपेण च स्थितम् ॥
<>बलस्वरूपमत्यन्तजवेनान्तरितानिलम् ।
<>चक्रस्वरूपञ्च मनो धत्ते विष्णुः करस्थितम् ॥
<>पञ्चरूपा तु या माला वैजयन्ती गदाभृतः ।
<>सा भूतहेतुसंघातो भूतमाला च वै द्विज ॥
<>यानीन्द्रियाण्यशेषाणि बुद्धिकर्म्मात्मकानि वै ।
<>शररूपाण्यशेषाणि तानि धत्ते जनार्द्दनः ॥
<>बिभर्त्ति यच्चासिरत्नमच्युतोऽत्यन्तनिर्म्मलम् ।
<>विद्यामयन्तु तज्ज्ञानमविद्याचर्म्मसंस्थितम् ॥
<>इत्थं पुमान् प्रधानञ्च बुद्ध्यहङ्कारमेव च ।
<>भूतानि च हृषीकेशे मनः सर्व्वेन्द्रियाणि च ।
<>विद्याविद्ये च मैत्रेय सर्व्वमेतत् समाश्रितम् ॥
<>अस्त्रभूषणसंस्थानस्वरूपं रूपवर्ज्जितः ।
<>बिभर्त्ति मायारूपोऽसौ श्रेयसे प्राणिनां हरिः ॥
<>सविकारं प्रधानं यत् पुमांश्चैवाखिलं जगत् ।
<>बिभर्त्ति पुण्डरीकाक्षस्तदेवं परमेश्वरः ॥
<>या विद्या या तथाविद्या यत् यच्चासदव्य-
<>यम् ।
<>तत् सर्व्वं सर्व्वभूतेशे मैत्रेय मधुसूदने ॥
<>कलाकाष्ठानिमेषादिदिनर्त्वयनहायनैः ।
<>कालस्वरूपो भगवानपरो हरिरव्ययः ॥
<>भूर्लोकोऽथ भुवर्लोकः स्वर्लोको मुनिसत्तम ! ।
<>महर्जनस्तपः सत्यः सप्त लोका इमे विभुः ॥
<>लोकात्ममूर्त्तिः सर्व्वेषां पूर्व्वेषामपि पूर्व्वजः ।
<>आधारः सर्व्वविद्यानां स्वयमेव हरिः स्थितः ॥
<>देवमानुषपश्वादिस्वरूपैर्ब्बहुभिर्विभुः ।
<>स्थितः सर्वेश्वरोऽनन्तो भूतमूर्त्तिरमूर्त्तिमान् ।
<>ऋचो यजूंषि सामानि तथैवाथर्व्वणानि च ।
<>इतिहासोपवेदाश्च वेदान्तेषु तथोक्तयः ॥
<>वेदाङ्गानि समस्तानि मन्वादिगदितानि च ।
<>शास्त्राण्यशेषाण्याख्यानान्यनुवादाश्च ये
<>क्वचित् ॥
[Page5-511-a+ 51]
<>काव्यालापाश्च ये केचित् गीतकान्यखिलानि च
<>सर्व्वर्मूर्त्तिधरस्यैते वपुर्विष्णोर्महात्मनः ॥
<>यान्यमूर्त्तानि मूर्त्तानि यान्यत्रान्यत्र वा क्वचित् ।
<>सन्ति वै वस्तुजातानि तानि सर्व्वाणि तद्वपुः ॥”
<>इति विष्णुपुणे १ अंशे २२ अध्यायः ॥ * ॥
<>हरि सान्निध्यस्थानानि यथा, --
<>भरद्वाज उवाच ।
<>“केषु केषु विभो नित्यं स्थानेषु पुरुषोत्तम ! ।
<>सान्निध्यं भवतो ब्रूहि ज्ञातुमिच्छामि तत्त्वतः ॥
<>वामन उवाच ।
<>श्रूयतां कथमिष्यामि येषु येषु गुरो ह्यहम् ।
<>निवसामि सुपुण्येषु स्थानेषु बहुरूपवान् ॥
<>ममावतारैहुर्ब्बधा नभःस्थलं
<>पातालमम्भोनिचयं दिवञ्च ।
<>दिशः समस्ता गिरयोऽम्बुदाश्च
<>व्याप्ता भरद्वाज ममानुरूपैः ॥
<>ये दिव्या ये च भौमा जलगगनचरा स्थावरा
<>येऽत्र विश्वे
<>सेन्द्राः सार्काः सचन्द्रा यमवसुवरुणाः साग्नयः
<>सर्व्वपालाः ।
<>ब्रह्माद्याः स्थावरान्ता द्विजखगसहिता मूर्त्ति-
<>मन्तो ह्यमूर्त्ता-
<>स्ते सर्व्वे मत्प्रसूता बहुविविधगुणाः पूरणार्थं
<>पृथिव्याः ॥
<>एते हि मुख्याः सुरसिद्धदानवैः
<>पूज्यास्तथा सन्निहिता महीतले ।
<>यैर्द्दृष्टमात्रैः सहसैव नाशं
<>प्रयाति पापं द्विजवर्य्य कीर्त्तितैः ॥”
<>इति वामने ८५ अध्यायः ॥ * ॥
<>आप च ।
<>श्रीभगवानुवाच ।
<>आद्यं मत्स्यं महद्रूपं संस्थितं मानसे ह्रदे ।
<>गर्व्वपापक्षयकरं कीर्त्तनस्पर्शनादिभिः ॥
<>कौर्म्ममन्यत् सन्निधानं कौशिक्यां पापनाशनम् ।
<>हयग्रीवञ्च कृष्णाङ्गे गोविन्दं हास्तिने पुरे ॥
<>त्रिविक्रमञ्च कालिन्द्यां लिङ्गभेदे भवं विभुम् ।
<>केदारे माधवं शौचं कुब्जाम्रे कृष्णमूर्द्धजम् ॥
<>नारायणं वदर्य्याञ्च वाराहे गरुडासनम् ।
<>जयेशं रुद्रकर्णे च विपाशायां द्विजप्रियम् ॥
<>कृतशौचे नृसिंहञ्च गोकर्णे विश्वकर्म्मिणम् ।
<>प्राचीने कामपालञ्च पुण्डरीकं महाम्भसि ॥
<>विशाखये च ह्यजितं हंसं हंसपदे तथा ।
<>पयोष्ण्याञ्च तमः खण्डं वितस्तायां स्वरूविलम् ॥
<>मणिमत्पर्व्वते ब्रह्मन् ! ब्रह्माणञ्च प्रजापतिम् ।
<>मधुनद्यां चक्रधरं शूलबाहुं हिमाचले ॥
<>विद्धि विष्णुं मुनिश्रेष्ठ स्थितमौषधसद्मनि ।
<>भृगुतुङ्गे सुवर्णाख्यं नैषधे प्रीतवाससम् ॥
<>गयायां गोपतिं देवं गदापाणिनमोश्वरम् ।
<>त्रैलोक्यनाथं वरदं गोप्रभावे कुशेशयम् ॥
<>अर्द्धनारीश्वरं पुण्ये महेन्द्रे दक्षिणे गिरौ ।
<>गोपालमुत्तरे नित्यं महेन्द्रे सोमपिण्डिनम् ॥
[Page5-511-b+ 52]
<>वैकुण्ठमपि सह्याद्रौ पारिपात्रे पराजितम् ।
<>कशेरुदेशे देवेशं विश्वरूपं तपोधन ! ॥
<>मलयाद्रौ च सौगन्धिं बिन्ध्यपादे सदाशिवम् ।
<>अवन्तिविषये विष्णुं निषेधेष्वमरेश्वरम् ॥
<>पाञ्चालिकञ्च ब्रह्मर्षे पञ्चालेषु व्यवस्थितम् ।
<>महोदये हयग्रीवं प्रयागे योगशायिनम् ॥
<>स्वयम्भुवं मधुवने अयोगन्धिञ्च पुष्करे ।
<>तथैव विप्रपवर वाराणस्याञ्च केशवम् ॥
<>अविमुक्तकमत्रैव लोलश्चात्रैव गीयते ।
<>पक्षायां पद्मकिरणं समुद्रे वडवामुखम् ॥
<>कुमारवने वाह्लीशं कार्त्तिकेयञ्च बर्हिणम् ।
<>यज्ञेशं शम्भुमनघं स्थाणुञ्च कुरुजाङ्गले ॥
<>वनमालिनमाहुर्म्मां किष्किन्धावासिनो जनाः ।
<>वीरं कुवलयारूढं शङ्खचक्रगदाधरम् ॥
<>श्रीवत्साङ्कमुदाराङ्गं नर्म्मदायां श्रियः पतिम् ।
<>माहिष्मत्यां त्रिनयनं तत्रैव च हुताशनम् ॥
<>अर्व्वुदेषु त्रिसौपर्णं क्ष्माधरं शूकराचले ।
<>त्रिणाचिकेतं ब्रह्मर्षे प्रभासेषु कपर्द्दिनम् ॥
<>तथैवात्रापि विख्यातं तृतीयं शशिशेखरम् ।
<>उदये शशिनं सूर्य्यं ध्रुवञ्च त्रितयं स्थितम् ॥
<>मन्दरे यज्ञपुरुषं स्कन्दं शरवणे स्थितम् ।
<>महालये स्मृतं रुद्रं चत्वरेषु कुरुष्वथ ॥
<>पद्मनाभं मुनिश्रेष्ठ सर्व्वसौख्यप्रदायकम् ।
<>सप्तगोदावरे ब्रह्मन् विख्यातं हाटकेश्वरम् ॥
<>तत्रैव च महावासं प्रयागेऽपि वटेश्वरम् ।
<>भल्लीवने महायोगं मद्रेषु पुरुषोत्तमम् ॥
<>प्लक्षावतरणे श्रीमत्श्रीनिवासं द्विजोत्तमम् ।
<>सूर्पारके चतुर्ब्बाहुं मगधायां सुधापतिम् ॥
<>गिरिव्रजे पशुपतिं श्रीकण्ठं यमुनातटे ।
<>वनस्पतिं समाख्यातं दण्डकारण्यवासिना ॥
<>कालञ्जरे नीलकण्ठं शरय्वां शम्भुमुत्तमम् ।
<>हंसयुक्तं महाकौश्यां सर्व्वपापप्रणाशनम् ॥
<>गोकर्णे दक्षिणे सर्व्वं वासुदेवं प्रजामुखे ।
<>बिन्ध्यशृङ्गे महासौरिं कथायां मधुसूदनम् ॥
<>त्रिकूटशिखरे ब्रह्मंश्चक्रमाणिनमीश्वरम् ।
<>लौहदण्डे हृषीकेशं कौशलायां मनोहरम् ॥
<>महाबाहुं सुराष्ट्रे च नवराष्ट्रे यशोधरम् ।
<>भूधरं देविकानद्यां महोदायां कुशप्रियम् ॥
<>गोमत्यां छादितगदं शङ्कोद्धारे च शङ्खिनम् ।
<>सुनेत्रं सैन्धवारण्ये शूरं शूरपुरे स्थितम् ॥
<>भद्राक्षञ्च हिरण्वत्यां वीरभद्रं त्रिपिष्टपे ।
<>शङ्कुकर्णञ्च भीमायां भीमं शालवने विदुः ।
<>विश्वामित्रञ्च गदितं कैलासे वृषभध्वजम् ।
<>महेशं महिलाशैले कामरूपे शशिप्रभम् ॥
<>वडभ्यामपि गोमित्रं पटहे पङ्कजप्रियम् ।
<>उपेन्द्रं सिंहलद्वीपे शक्राख्ये कुन्दमालिनम् ॥
<>रसातले च विख्यातं सहस्रशिरसं मुने ! ।
<>कालाग्निरुद्रं तत्रैव तथान्यं कीर्त्तिवाससम् ॥
<>सुतले कूर्म्ममचलं वितले पङ्कजासनम् ।
<>महातले गुरो ख्यातं देवेशं छागलेश्वरम् ॥
<>तले सहस्रचरणं सहस्रभुजमीश्वरम् ।
<>सहस्राक्षं परिख्यातं मुषलाकृष्टदानवम् ॥
[Page5-511-c+ 52]
<>पाताले योगिनामीशं स्थितञ्च हरिशङ्करम् ।
<>धरातले कोकनदं मेदिन्याञ्चक्रपाणिनम् ॥
<>भुवर्लौके च गरुडं स्वर्लोके विष्णुमव्ययम् ।
<>मर्त्त्यलोके तथागस्त्यं कपिलञ्च जले स्थितम् ॥
<>तपोलोके स्थितं ब्रह्मन् ! वाङ्मयं सत्यसंयुतम् ।
<>ब्रह्माणं ब्रह्मलोके तु सप्तमे वै प्रतिष्ठितम् ॥
<>सनातनं तथा शैवे परं ब्रह्म च वैष्णवे ।
<>अप्रतर्क्यं निरालम्बे निराकाशे तपोमयम् ॥
<>जम्बद्वीपे चतुर्ब्बाहुं कुशद्वीपे कुशेशयम् ।
<>प्लक्षद्वीपे मुनिश्रेष्ठ ख्यातं गरुडवाहनम् ॥
<>पद्मनाभं तथा क्रौञ्चे शाल्मले वृषभध्वजम् ।
<>सहस्रांशुः स्थितः शाके धनराट् पुष्करे स्थितः ॥
<>तथा पृथिव्यां ब्रह्मर्षे ! शालग्रामे स्थितोऽस्म्य-
<>हम् ।
<>सजलस्थलपर्य्यन्तं चरेषु स्थावरेषु च ॥
<>एतानि पुण्यानि ममालयानि
<>ब्रह्मन् पुराणानि सनातनानि ।
<>धर्म्मप्रधानानि महौजसानि
<>संकीर्त्तनीयान्यघनाशनानि ॥
<>सङ्कीर्त्तनात् स्मरणाद्दर्शनाच्च
<>संस्पर्शनादेव च देवताद्याः ।
<>धर्म्मार्थकामान्यपवर्गमेव
<>लभन्ति दैत्या मनुजाः ससाध्याः ।
<>एतानि तुभ्यं विनिवेदितानि
<>ममालयानीह स्वनिष्ठितानि ॥”
<>इति वामनपुराणे स्वस्थानोक्तिर्न्नाम ८६ अः ॥
<>हरिहरयोरभेदो यथा, --
<>“या श्रीः सा गिरिजा प्रोक्ता यो हरिः स
<>त्रिलोचनः ।
<>एवं सर्व्वेषु शास्त्रेषु पुराणेषु च पठ्यते ॥
<>एतस्मादन्यथा यस्तु ब्रूते शास्त्रं पृथक् तया ।
<>तं नास्तिकं विजानीयात् सर्व्वधर्म्मबहिष्कृतम् ।
<>इति वाराहे सौभाग्यव्रतनामाध्ययः ॥ * ॥
<>ब्रह्मविष्णुमहेश्वरणामेकत्वं सत्त्वादिरूपञ्च
<>यथा, --
<>महेश्वर उवाच ।
<>“नारायणः परो देवः सत्त्वरूपो जनार्दनः ।
<>त्रिधात्मानं स भगवान् ससर्ज परमेश्वरः ॥
<>रजस्तमोभ्यां युक्तोऽभूद्रजःसत्त्वाधिकं विभुः ।
<>ससर्ज नाभिकमलात् ब्रह्माणं कमलासनम् ॥
<>रजसा तमसा युक्तं सोऽपि मां त्वसृजत् प्रभुः ।
<>यत् सत्त्वं स हरिर्देवो यो हरिस्तत् परं पदम् ॥
<>ये सत्त्वरजसी सोऽपि ब्रह्मा कमलसम्भवः ।
<>यो ब्रह्मा सैव देवस्तु यो देवः स चतुर्म्मुखः ॥
<>यद्रजस्तमसोपेतं सोऽयं नास्त्यत्र संशयः ।
<>सत्त्वं रजस्तमश्चैव तृतीयं चैतदुच्यते ॥
<>सत्त्वेन मुच्यते जन्तुः सत्त्वं नारायणात्मकम् ।
<>न तस्मात् परतो देवो भविता न भविष्यति ॥
<>यो विष्णुः स स्वयं ब्रह्मा यो ब्रह्मा सोऽह-
<>मेव च ।
<>वेदत्रयेऽपि यज्ञेऽस्मिन् पण्डितेष्वेष निश्चयः ॥
<>यो भेदं कुरुतेऽस्माकं त्रयाणां द्विजसत्तम ।
[Page5-512-a+ 52]
<>स पापकारी दुष्टात्मा दुर्गतिं समवप्नुयात् ॥
<>इति तत्रेव रुद्रगीतानामाध्यः ॥ * ॥
<>तद्गुणा यथा, --
<>“ब्रह्मादयः सुराः सर्व्वेये चान्ये देवदानवाः ।
<>मनुष्याः पक्षिवृक्षाद्याः सर्व्वे तद्ब्रह्मसंभवा ॥
<>तत्र योऽसौ परो देवो व्यापदो मुनिमत्तम ।
<>निर्लक्षो ह्यचलः सूक्ष्मः कारणैः परिवर्जितः ॥
<>अनौपम्यस्त्वनिर्देश्यो ह्यक्षरादक्षरं परम् ।
<>निष्प्रपञ्चो निरालम्बो विषयातीतगोचरः ॥
<>सर्व्वज्ञः सर्व्वकर्त्ता च प्रत्यज्ञं सर्व्वदाक्षरम् ।
<>अनामा नामकोटीनां गीयते तदने कधा ॥
<>अगम्यमथवा गम्यमदृश्यं दृश्यमेव च ।
<>अस्वरं स्वरसंयुक्तमघोषं घोषरूपकम् ॥
<>सकलं निष्कलं चैव निर्म्मलं मलसंयुतम् ।
<>हरिमेतद्गुणैर्युक्तं मया ते परिकीर्त्तितम् ॥ * ॥
<>मरीचिरुवाच ।
<>अक्षयं चाव्ययं चैव यद्वह्ने ते प्रकीर्त्तितम् ।
<>कथं तस्य विनाशोऽस्ति सर्व्वज्ञः केन हेतुना ॥
<>अगम्यं कीर्त्तितं वह्ने गम्यं चैव कथं भवेत् ।
<>अवर्णञ्च समाख्यातं वर्णयुक्तं हि कारणम् ॥
<>अस्वरं स्वरसंयुक्तं कथं तद्गम्यते हरिः ।
<>अप्रमाणं त्वया प्रोक्तं प्रमाणञ्च कथं भवेत् ॥
<>अनादेस्तु कयं चादिर्लभ्यते किं विभावसो ।
<>कथयस्वविशेषेण येन सम्पद्यते सुखम् ॥ * ॥
<>वह्निरुवाच ।
<>स्थावरं जङ्गमञ्चैव अण्डजं स्वेदजं तथा ।
<>विनश्यन्तीह भूतानि विनाशी तेन कथ्यते ॥
<>अगम्यमप्रबुद्धानां कामाद्यासक्तचेतसाम् ।
<>स्वकर्म्मविनिवृत्तानां गम्यं तच्छुभकर्म्मणा ॥
<>ज्ञानचक्षुर्विहीनानामदृश्यं सर्व्वजन्तुषु ।
<>ज्ञानचक्षुःसमायुक्ताः ख्यितं पश्यन्ति नित्यशः ॥
<>अन्धकारे यथा दीपो दर्शयेत् गृहमेधिनाम् ।
<>विद्याचक्षुस्तथा विप्रो दर्शयेत् परमं पदम् ॥
<>ये नरा वेद सिद्धान्तैर्ब्बोधिता गुरुणा च ये ।
<>अनेकरूपसंयुक्तं पश्यन्ति परमेश्वरम् ॥
<>ये स्वकर्म्मतपोहीनविषयासक्तचेतसः ।
<>वर्णरूपं न जानन्ति वेदसिद्धान्तवर्जिताः ।
<>भ्रान्तिं पश्यन्ति सर्व्वत्र सविकल्पाश्च मानवाः ॥
<>जीवाख्यं वर्णनिर्मुक्तं शून्यसंज्ञन्तु कथ्य ते ॥
<>यदा वर्णसमायुक्तस्तदा वर्णस्तु जायते ॥
<>स्वरं तु गृह्णते यावत्तावद्घोषस्तु कीर्त्त्यते ।
<>बिन्दुहीनस्तु निर्घोषो निराकारः स एव तु ॥
<>यदा सृजति भूतानि प्रकृतिस्थो हरिः स्वयम् ।
<>तावत् कर्त्ता स वै ज्ञेयः कर्त्ता प्रकृतिवर्जितः ॥
<>नासारन्ध्रेण निर्याति अङ्गुलानि दशद्वयम् ॥
<>निर्म्मलः स विभुर्ज्ञेयः समलो देहवर्द्धितः ॥
<>अप्रमाणं भवेत्तावत् यावत् शास्त्रं न विन्दति ।
<>शास्त्रज्ञानमधीते यः प्रमाणं तस्य लभ्यते ॥
<>तेन सर्व्वमिदं विश्वं व्यापितं सचराचरम् ।
<>सूक्ष्मः सर्व्वगतस्तृप्तो लक्षणोपायवर्ज्जितः ॥”
<>इत्याद्ये वह्निपुराणे सर्गकथननामाध्यायः ॥ * ॥
<>पूजितविष्णुदर्शनादिफलं वह्निपुराणे शुद्धिव्रत-
[Page5-512-b+ 52]
<>नामाध्याये क्रियायोगनामाध्याये च द्रष्टव्यम् ।
<>तस्य यमाष्टकस्तोत्रं नृसिंहपुराणे ९ अध्याये
<>तत्पूजायां द्रव्यविशेषदानफलञ्च तत्रैव ३२
<>अध्याये द्रष्टव्यम् ॥ * ॥ शिवस्य हरेराराधन-
<>प्रमाणं यथा, --
<>ब्रह्मोवाच ।
<>“अहं गतोऽद्रिं कैलासमिन्द्राद्यैर्दैवतैः सह ।
<>तत्र दृष्टो महारुद्रो ध्यायमानः परं पदम् ॥
<>पृष्टो नमस्कृतो देवः किं त्वं ध्यायसि शङ्कर ।
<>त्वत्तो नान्यं परं देवं जानामि ब्रूहि मां ततः ।
<>सारात् सारतरं तत्त्वं श्रोतुकामः सुरैः सह ॥
<>रुद्र उवाच ।
<>अहं ध्यायामि तं विष्णुं परमात्मानमीश्वरम् ।
<>सर्व्वगं सर्व्वदं सर्व्वं सर्व्वप्राणिहृदि स्थितम् ॥
<>भस्मोद्धूनितदेहस्तु जटामण्डलमण्डितः ।
<>विष्णोराराधनार्थं मे व्रतचर्य्या पितामह ॥
<>तमेव गत्वा पृच्छामः सारं यच्चिन्तयास्यहम् ।
<>विष्णुं जिष्णुं पद्मनाभं हरिं देहविवर्ज्जितम् ॥
<>शुचिं शुचिपदं हंसं तत्परं परमेश्वरम् ।
<>युक्त्वा सर्व्वात्मनात्मानं तं देवं चिन्तयाम्यहम् ॥
<>यस्मिन् विश्वानि भूतानि तिष्ठन्ति च विशन्ति
<>च ।
<>गुणभूतानि भूतेशे सूत्रे मणिगणा इव ॥
<>सहस्राक्षं सहस्राङ्घ्रिं सहस्रोरुकराननम् ।
<>अणीयसामणीयांसं स्थविरञ्च स्थवीयसाम् ॥
<>गरीयसां गरिष्ठञ्च श्रेष्ठञ्च श्रेयसामपि ।
<>यं वाकेष्वनुवाकेषु निषत्सूपनिषत्सु च ॥
<>गृणन्ति सत्यकर्म्माणं सत्यं सत्येषु साममु ।
<>पुराणे पुरुषः प्रोक्तो ब्रह्म प्रोक्तो द्विजादिषु ॥
<>क्षये सङ्कर्षणः प्रोक्तस्तमुपास्यमुपास्महे ।
<>यस्मिन् लोकाः स्फुरन्तीमे जले शकुनयो यथा ॥
<>ऋतमेकाक्षरं ब्रह्म यत्तत् सदसतः परम् ।
<>अर्च्चयन्ति च यं देवा यक्षराक्षसकिन्नराः ॥
<>यस्याग्निरास्यं द्यौर्मूर्द्धा खं नाभिश्चरणौ
<>क्षितिः ।
<>चन्द्रादित्यौ च नयने तं देवं चिन्तयास्यहम् ॥
<>यस्य त्रिलोकौ जठरे यस्य काष्ठाः सुबाहवः ।
<>यस्योच्छासश्च पवनस्तं देवं चिन्तयाम्यहम् ॥
<>यस्य कुशेषु जीमूता नद्यः सर्व्वाङ्गसन्धिषु ।
<>कुक्षौ समुद्राश्चत्वारस्तं देवं चिन्तयाम्यहम् ॥
<>परः कालात् परो यज्ञात् परः सदमदश्च यः ।
<>अनादिरादिर्विश्वस्य तं देवं चिन्तय म्यहम् ॥
<>मनसश्चन्द्रमा यस्य चक्षुषश्च दिवाकरः ।
<>मुखादग्निश्च संजज्ञे तं देवं चिन्तयाम्यहम् ॥
<>पद्भ्यां यस्य क्षितिर्ज्जाता श्रोत्राभ्याञ्च तथा
<>दिशः ।
<>मूर्द्धभागाद्दिवं यस्य तं देवं चिन्तयाम्यहम् ॥
<>सर्गश्च प्रतिसर्गश्च वंशो मन्वन्तराणि च ।
<>वंशानुचरितं यस्मात् तं देवं चिन्तयाम्यहम् ॥
<>यं तं ध्यायाम्यहं यस्माद्व्रजामः सार-
<>मीक्षितुम् ॥”
<>इति गारुडे । २ । ९ -- २७ ॥
[Page5-512-c+ 52]
<>तद्भक्तिर्यथा, --
<>सूत उवाच ।
<>“विष्णुभक्तिं प्रवक्ष्यामि यया सर्व्वमवाप्यते ।
<>यथा भक्त्या हरिस्तुष्येत्तथा नान्येन केनचित् ॥
<>महतः श्रेयसो मूलं प्रसवः पुण्यसन्ततेः ।
<>जीवितस्य फलं स्वादु ददाति स्मरणं हरेः ।
<>भज इत्येष बै धातुः सेवायां परिकीर्त्तितः ।
<>तस्मात् सेवा बुधैः प्रोक्ता भक्तिसाधनभूयसी ॥
<>ते भक्ता लोकनाथस्य नामकर्म्मादिकीर्त्तने ।
<>मुञ्चन्त्यश्रूणि संहर्षात् ये च हृष्टतनूरुहा ॥
<>जगद्धातुर्महेशस्य दिव्याज्ञाचरणाव्ययाः ।
<>इह नित्यक्रियाः कुर्य्युः स्निग्धा ये वैष्णवास्तु ते ॥
<>प्रणामपूर्व्वकं क्षान्त्या यो वदेत् वैष्णवो हि सः ।
<>तद्भक्तजनवात्सल्यं पूजायाञ्चानुमोदनम् ॥
<>तत्कथाश्रवणे प्रीतिः स्वरनेत्राङ्गविक्रिया ।
<>येन सर्व्वात्मना विष्णौ भक्त्या भावो निवेशितः ॥
<>विप्रेष्वीश्वरदृष्टिश्च महाभागवतो हि सः ।
<>विष्णोश्च कारणं नित्यं तदन्नं दम्भवर्ज्जितम् ॥
<>स्वयमभ्यर्च्चनञ्चैव यो विष्णुं वोपजीवति ।
<>भक्तिरष्टविधा ह्येषा यस्मिन् म्लेच्छेऽपि वर्त्तते ॥
<>स विप्रेन्द्रो मुनिः श्रीमान् स जातः स च
<>पण्डितः ।
<>तस्मै देयं ततो ग्राह्यं स च पूज्यो यथा हरिः ॥
<>स्मृतः संभाषितो वापि पूजितो वा द्विजोत्तमः ।
<>पुनाति भगवद्भक्तश्चण्डालोऽपि यदृच्छया ॥
<>प्रणताय प्रपन्नाय तवास्मीति च यो वदेत् ।
<>अभयं सर्व्वभूतेभ्यो दद्यादेतद्व्रतं हरेः ॥
<>मन्त्रयाजिसहस्रेभ्यः सर्व्ववेदान्तपारगाः !
<>सर्व्ववेदान्तवित्कोट्या विष्णुभक्तो विशिष्यते ॥
<>ऐकान्तिकाश्च पुरुषाः गच्छन्ति परमं पदम् ।
<>ऐकान्तिना समो विष्णुर्यस्मादेषां परायणः ।
<>तस्मादेकान्तिनः प्रोक्तास्तद्भागवतचेतसः ।
<>प्रियाणामपि सर्व्वेषां देवदेवस्य स प्रियः ।
<>आपत्स्वपि सदा यस्य भक्तिरव्यभिचारिणी ।
<>या प्रीतिरविवेकानां विषयेष्वनपायिनी ।
<>विष्णुं संस्मरतः सा मे हृदयान्नोपसर्पतु ॥
<>अन्तर्गतोऽपि वेदानां सर्व्वशास्त्रार्थवेद्यपि ।
<>यो न सर्वेश्वरे भक्तस्तं विद्यात् पुरुषाधमम् ॥
<>नाधीतवेदशास्त्रोऽपि न कृतं चापसव्यवत् ।
<>यो भक्तिं वहते विष्णौ तेन सर्व्वं कृतं भवेत् ॥
<>यज्ञानां क्रतुमुख्यानां सर्व्वेषां पारगा अपि ।
<>न तां यान्ति गतिं भक्त्या यां यान्ति मुनिसत्तम ॥
<>यः कश्चित् वैष्णवो लोके मिथ्याचारोऽप्यना-
<>श्रमी ।
<>पुनाति सकलान् लोकान् सहस्रांशुरिवोदितः ॥
<>ये नृ शसा दुरात्मानः पापाचाररतास्तथा ।
<>तेऽपि यान्ति परं स्थानं नारायणपरायणाः ॥
<>दृढा जनार्द्दने भक्तिर्यदैवाव्यभिचारिणी ।
<>तदा कियत् स्वर्गसुखं सैव निर्व्वाणहैतुकी ॥
<>भ्राम्यतां तत्र संसारे नराणां कर्म्मदुगमे ।
<>हस्तावलम्बनो ह्येको भक्तितुष्टो जनार्द्दनः ॥
<>न शृणोति गुणान् दिव्यान् देवदेवस्य चक्रिणः
[Page5-513-a+ 52]
<>स नरो वधिरो क्षेयः सर्व्वधर्म्मबहिष्कृतः ॥
<>नाम्नि संकोर्त्तिते विष्णोर्यस्य पुंसो न जायते ।
<>शरीरं पुलकोद्भासि तद्भवेत् कुणपोपसम् ॥
<>यस्मिन् स्मृते द्विजश्रेष्ठ ! मुक्तिरप्यचिराद्भवेत् ।
<>विष्णौ निविष्टमनसां किं पुनर्वृजिनक्षयः ॥
<>स्वपुरुषमभिवोक्ष्य पाशहस्तं
<>वदति यमः किल तस्य कर्णमूले ।
<>परिहर मधुसूदनप्रपन्नान्
<>प्रभुरहमन्यनृणां न वैष्णवानाम् ॥
<>अपि चेत् सुदुराचारो भजते मामनन्यभाक् ।
<>साधुरेव स मन्तव्यः सम्यग्व्यवसितो हि सः ॥
<>क्षिप्रं भवति धर्म्मात्मा शश्वच्छान्तिं नियच्छति ।
<>विप्रेन्द्र ! प्रतिजानीहि विष्णुभक्तो न नश्यति ॥
<>धर्म्मार्थकामैः किन्तस्य मुक्तिस्तस्य करे स्थिता ।
<>समस्तजगतां मूले यस्य भक्तिः स्थिरा हरौ ॥
<>दैवी ह्येषा गुणमयी हरेर्म्माया दुरत्यया ।
<>तमेव ये प्रपद्यन्ते मायामेतां तरन्ति ते ॥
<>कियदाराधने पुसां शिष्यते हरिमेधसः ।
<>भक्त्यैवाराध्यते विष्णुर्नान्यं तत्रोपकारकम् ॥
<>न दानैर्व्विविधैर्दत्तैर्न पुष्पैर्नानुलेपनैः ।
<>तोषमेति महात्मासौ यथा भक्त्या जनार्द्दनः ॥
<>संसारविषवृक्षस्य द्वे फले ह्यमृतोपमे ।
<>कदाचित् केशवे भक्तिस्तद्भक्तैर्व्वा समागमः ॥
<>पत्रेषु पुष्पेषु फलेषु सत्सु
<>तोयेषु लभ्येषु सदैव सत्सु ।
<>भक्त्यै कलभ्ये पुरुषे पुराणे
<>मुक्त्यै कथं नु क्रियते प्रयत्नः ॥
<>आस्फोटयन्ति पितरः प्रनृत्यन्ति पितामहाः ।
<>वैष्णवोऽस्मत्मकुले जातः स नः सन्तारयिष्यति ।
<>अज्ञानिनः सुरवरं समधिक्षिपन्ति
<>ये पापिनोऽपि शिशुपालसुयोधनाद्याः ।
<>मुक्तिं गताः स्मरणमात्रविधूतपापः
<>कः संशयः परमभक्तिमतां जनानाम् ॥
<>शरणं तं प्रपन्ना ये ध्यानयोगविवर्ज्जिताः ।
<>तेऽपि मृत्युमतिक्रम्य यान्ति तद्वैष्णवं पदम् ॥
<>भवोद्भवक्लेशशताहतस्तथा
<>परिभ्रमन्निन्द्रियबन्धकैः पथैः ।
<>नियम्यतां माधव ! मे मनोहय-
<>स्त्वदङ्घ्रिशङ्कौ दृढभक्तिबन्धने ॥
<>विष्णुरेव पर ब्रह्म ह्यभेद इह पट्यते ।
<>वेदसिद्धान्तमार्गेषु तं न जानन्ति मोहिताः ॥
<>वसति हृदि सनातने च तस्मिन्
<>भवति पुमान् जगतोऽस्य सौम्यरूपः ।
<>क्षितिपसुमतिरम्यमात्मनोऽन्तः
<>कथयति चारुतयैवमालपते ॥”
<>इति गारुडे भगवद्भक्तिः २३१ अध्यायः ॥ * ॥
<>तस्य नमस्कारादिकं तत्रैव २३२ । २३३ । २३४
<>अध्यायेषु द्रष्टव्यम् ॥ * ॥ तस्य द्वादशमासकृत्यं
<>यथा, --
<>“मासकृत्यं प्रवक्ष्यामि विष्णोः प्रीतिकरं परम् ।
<>ज्यैष्ठे तु स्नापनं कुर्य्यात् श्रीविष्णोः स्नानवासरे ॥
<>दैनन्दिनन्तु दुरितं पक्षमासाहवर्षजम् ।
[Page5-513-b+ 52]
<>ब्रह्महत्यासहस्राणि ज्ञानाज्ञानकृतानि च ॥
<>स्वर्णस्तेयसुरापानगुरुतल्पायुतानि च ।
<>कोटिकोटिसहस्राणि ह्युपपापानि यानि च ॥
<>सर्व्वाण्यपि प्रणश्यन्ति पौर्णमास्यान्तु वासरे ।
<>अभिषिञ्चेच्च तन्मूर्द्ध्नि तदेतत् कलसोदकम् ॥
<>पुरुषसूक्तेन मन्त्रेण पावमानी ऋचा तथा ।
<>नारिकेलोदकेनाथ तथा तालफलाम्बुना ॥
<>रत्नोदकेन गन्धेन तथा पुष्पोदकेन च ।
<>पञ्चोपचारैराराध्य यथाविभवविस्तरैः ॥
<>घं घण्टायै नम इति घण्टावाद्यं निवेदयेत् ॥
<>पादे तस्य महाध्वानं ध्वस्तपातकपञ्चके ।
<>पाहि मां पापिनं घोरं संसारार्णवपातितम् ॥
<>य एवं कुरुते विद्वान् ब्राह्मणः श्रोत्रियः शुचिः ।
<>सर्व्वपापैः प्रमुच्येत विष्णुलोकं स गच्छति ॥ १ ॥
<>आषाढशुक्लै कादश्यां कुर्य्यात् स्वापमहोत्सवम् ।
<>आषाढे च रथं कुर्य्यात् श्रावणे श्रवणा-
<>विधिम् ॥ २ ॥ ३ ॥
<>भाद्रे च जन्मदिवसे उपवासपरो भवेत् । ४ ।
<>प्रसुप्तञ्च पारिवर्त्तमाश्विने मासि कारयेत् ॥
<>उत्थानञ्च हरेः कुर्य्यादन्यथा विष्णुद्रोहकृत् ।
<>शुभे चैवाश्विने मासि महामायां प्रपूजयेत् ॥ ५ ॥
<>कार्त्तिके मासि यत् कृत्यं शृणु देवि वरानने ! ।
<>सप्तवर्त्याः प्रमाणेन दीपः स्याच्चतुरङ्गुलः ॥
<>पक्षान्ते च प्रकर्त्तव्या दीपमालावलिः शुभा ॥ ६ ॥
<>मार्गशीर्षे सिते पक्षे षष्ठ्याञ्च सितवस्त्रकैः ।
<>पूजयेज्जगदीशञ्च तूलवस्त्रैर्विशेषतः ॥ ७ ॥
<>पौषे पुण्याभिषेकञ्च वर्ज्जयेच्चन्दनं यथा ॥ ८ ॥
<>संक्रान्त्यां माघमासे च साधिवासिततण्डुलान् ।
<>निवेद्य विष्णवे भक्त्या इमं मन्त्रमुदीरयेत् ॥
<>जीवनं सर्व्वभूतानां जनकस्त्वं जगद्गुरो ! ।
<>त्वन्मायालीनतां प्राप्ता त्वयैव जनिता प्रभो ! ॥
<>कर्पूराकृतिद्रव्याणि घृताक्तानि निवेदयेत् ।
<>ब्राह्मणान् भोजयेद्भक्त्या देवदेवपुरस्थितान् ॥
<>अभ्यर्च्य भगवद्भक्त्या द्विजांश्च भगवद्धिया ।
<>एकस्मिन् भोजिते भक्ते कोटिर्भवति भक्तितः ।
<>विप्रभोजनमात्रेण व्यङ्गं साङ्गं भवेत् ध्रुवम् ॥
<>पञ्चम्यां शुक्लपक्षे तु स्नापयित्वा च केशवम् ।
<>पूजयेद्भगवद्भक्त्या चूतपल्लवसम्मितैः ॥ ९ ॥
<>फल्गुचूर्णैश्च विविधैर्व्वासितैः पटवासितैः ।
<>काननं रमणीयञ्च प्रदीप्तदीपदीपितम् ॥
<>द्राक्षेक्षुरम्भाजम्वीरनागरङ्गकपूगकम् ।
<>नारिकेलञ्च धात्री च वंशतालहरीतकी ॥
<>अन्यैश्च वृक्षषण्डैश्च सर्व्वर्त्तुकुसुमाचितम् ।
<>पुष्पैश्च विविधैश्चैव फलपुष्पसमन्वितम् ॥
<>वितानैः कुसुमोद्यानैर्व्वारिपूर्णघटैस्तथा ।
<>चूतशाखोपशाखाभिः शोभितं छत्रचामरैः ॥
<>विशेषतः कलियुगे दोलोत्सवो विधीयते ।
<>फाल्गुने च चतुर्द्दश्यामष्टमे यामसंज्ञके ॥
<>अथवा पौर्णमास्यान्तु प्रतिपत्सन्धिसम्मितौ ।
<>पूजयेद्विधिवद्भक्त्या फल्गुचूर्णैश्चतुर्व्विधैः ॥
<>सितरक्तैर्गौरपीतैः कर्पूरादिविमिश्रितैः ।
<>हरिद्राक्षारयोगाच्च रङ्गरम्यैर्म्मनोहरैः ॥
[Page5-513-c+ 52]
<>अन्यैर्व्वा रङ्गरम्यैश्च प्रीणयेत् परमेश्वरम् ॥
<>एकादश्यां समारभ्य पञ्चम्यन्तं समापयेत् ॥
<>पञ्चाहानि त्र्यहाणि स्युर्दोलोत्सवो विधीयते ।
<>दक्षिणाभिमुखं कृष्णं दोलयानं सकृन्नराः ॥
<>दृष्ट्वावराधनिचयैर्म्मुक्तास्तु नात्र संशयः ॥ १० ॥
<>निःक्षिप्य जलमात्रे तु मासे माधवसंज्ञिते ।
<>सौवर्णपात्रे ताम्रे वा रौप्ये वा मृण्मयेऽपि वा ॥
<>तोयस्थं योऽर्च्चयेद्देवं शालग्रामसमुद्भवम् ।
<>प्रत्यहं मां महाभागे तस्य पुण्यं न गण्यते ॥
<>दमनारोपणं कृत्वा श्रीविष्णौ च समर्पयेत् ।
<>वैशाख्यां श्रावणे भाद्रे कर्त्तव्यञ्च तदर्पणम् ॥ ११ ॥
<>वैशाखे च तृतीयायां जलमध्ये विशेषतः ।
<>अथवा मण्डपे कुर्य्यात् मण्डले वा वृहद्ध्वुजे ॥
<>सुगन्धचन्दनेनाङ्गं सुपुष्टाङ्गो दिने दिने ।
<>यथा प्रयत्नतः कार्य्यः कृशाङ्गो नैव पूजितः ॥
<>चन्दनागुरुकस्तूरीकुष्ठं कुङ्कुमरोचना ।
<>जटामांसी वचा चैव विष्णोर्गन्धाष्टकं तथा ।
<>एतैर्गन्धयुतैश्चापि अङ्गानि च विलेपयेत् ॥
<>घृष्टञ्च तुलसीकाष्ठं कर्पूरागुरुयोगतः ।
<>अथवा केशरैर्योज्यं हरिचन्दनमच्युते ॥
<>अस्मिन् काले कृष्णभक्त्या ये प्रपश्यन्ति मानवाः ।
<>न तेषां पुनरावृत्तिः कल्पकोटिशतैरपि ॥
<>सुगन्धिमिश्रितैस्तोयेः स्नापयित्वा जगद्-
<>गुरुम् ।
<>अथवा पुष्पमध्यं च स्थापयेज्जगदीश्वरम् ॥
<>वृन्दावनं तत्र कृत्वा उपस्कृतफलानि च ।
<>विष्णुभक्तेन योग्येन भोजयेत्तदशेषतः ॥
<>नारिकेलं फलं नीर कोषञ्चोद्धृत्य दापयेत् ।
<>कण्टाफलञ्च पनसं कोषमुद्धृत्य दीयते ॥
<>यथा पचेत्तथा दद्याद्यथाशक्तिनियोगतः ।
<>दध्ना विमिश्रितञ्चान्नं घृतेनाप्लुत्य दापयेत् ॥
<>पाचितं पिष्टकं धातुरष्टादश घृतेन च ।
<>तिलैश्च तिलसंमिश्रैः फलं शुद्धञ्च दापयेत् ॥
<>यद्यदेवात्मनः श्रेयस्तत्तदीशाय कल्पयेत् ।
<>दत्त्वा नैवेद्यवस्त्रत्तादीन्नाददीत कथञ्चन ॥
<>त्यक्तव्यं विष्णुमुद्दिश्य तद्भक्तेभ्यो विशेषतः ।
<>इति ते कथितं किञ्चित् समासेन महेश्वरि ! ।
<>गोप्तव्यञ्च प्रयत्नेन स्वयोनिरिव पार्व्वति ! ॥ १२ ॥
<>श्रीकृष्णरूपगुणवर्णनशांस्त्रवर्गे
<>बोधाधिकार इह चेदलमन्यपारैः ।
<>तत्प्रेमभावबलभक्तिविलासनाम-
<>हासेषु चेद्यदि रतिः किमु कामिनीभिः ॥
<>तञ्चेतसा विभजतां व्रजबालकेन्द्र
<>वृन्दावनं क्षितितलं यमुनाजलञ्च ।
<>तल्लोकनाथपद पङ्कजधूलिभिश्चे-
<>ल्लिप्तं वपुः किल वृथागुरुचन्दनाद्यैः ॥”
<>इति पाद्मे पातालखण्डे १२ अध्यायः ॥
<LEND>
