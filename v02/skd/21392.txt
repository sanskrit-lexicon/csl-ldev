<L>21392<pc>3-134<k1>पाशुपतास्त्रं<k2>पाशुपतास्त्रं
पाशुपतास्त्रं¦, क्ली, (पाशुपतं पशुपतिसम्बन्धि
<>अस्त्रम् ।) पशुपतेः शूलास्त्रम् । तस्य स्वरूपं
<>यथा, --
<>“गजाननोऽपि सञ्चिन्त्य यत्तत् पाशुपतं परम् ।
<>महारूपं महाकायं युगान्ताग्निसमप्रभम् ॥
<>पञ्चवक्त्रं महाघोरं दशबाहुं त्रिलोचनम् ।
<>सौम्यं घोरं सुघोरास्यमूर्द्ध्वकेशं भयोत्कटम् ॥
<>जटाभारेन्दुगङ्गाहिध्रियमाणं शिवाङ्गजम् ।
<>वेणुवीणाशङ्खघण्टं डमरुकारावसंकुलम् ॥
<>शिवारावं भयात्त्रासि गृध्रवायसचेष्टितम् ।
<>उल्कादण्डज्वलज्वालं गोनाशकृतभूषणम् ॥
<>ललन्मेखलनागेन्द्रं गजचर्म्मार्द्रवाससम् ।
<>केकरं तर्ज्जमानन्तु शूलखट्वाङ्गधारिणम् ॥
<>ग्रसमानं सममिदं त्रैलोक्यं सचराचरम् ।
<>पुरतो विघ्ननाशस्य लेलिहानं व्यवस्थितम् ॥”
<>इति देवीपुराणम् ॥
<LEND>
