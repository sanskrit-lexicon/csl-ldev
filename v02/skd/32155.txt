<L>32155<pc>4-353<k1>वार्द्धुषिकः<k2>वार्द्धुषिकः
वार्द्धुषिकः¦, पुं, (वृद्ध्यर्थं द्रव्यं वृद्धिः तां प्रयच्छतीति ।
“प्रयच्छति गर्ह्यम् ।” ४ । ४ । ३० । इति ठक् ।
“वृद्धेर्वृधुषिभावो वक्तव्यः ।” इति वार्त्तिकोक्तेः
वृधुषिभावः ।) वृद्धिजीवी । लभ्यभुक् । वाडि-
खोर इति सुदखोर इति च भाषा । तत्प-
र्य्यायः । कुसीदकः २ वृद्ध्याजीवः ३ वार्द्धुषिः ४ ।
इत्यमरः ॥ कुसीदः ५ कुसीदिकः ६ । इति
शब्दरत्नावली ॥ तस्य लक्षणं यथा, --
“समर्घं धान्यमादाय महार्घं यः प्रयच्छति ।
स वै वार्द्धुषिको नाम हव्यकव्यबहिष्कृतः ॥”
इति स्मृतिः ॥
तस्य वृद्धिग्रहणनियमो यथा, मनुः ।
“अशीतिभागं गृह्णीयात् मासाद्वार्द्धुषिकः
शतात् ।
द्विकं शतं वा गृह्णीयात् सतां धर्म्ममनुस्मरन् ॥
द्विकं शतञ्च गृह्णानो न भवत्यर्थकिल्विषी ।
शतकार्षापणेऽशीतिभागं विंशतिकाः पणाः ॥”
द्विकं पुराणद्वयम् । एवंविधं नियममतिक्रम्य
अनापदि स्वयमन्यद्बारा वा स्वाच्छन्द्येन यो
व्यवहरति तस्यैव प्रायश्चित्तम् । आपदि तु
स्वयं करणे नियमातिक्रमे च न दोषः । इति
प्रायश्चित्तविवेकः । इत्याह्निकतत्त्वम् ॥
<LEND>
