<L>35269<pc>5-043<k1>शाक्तः<k2>शाक्तः
शाक्तः¦, त्रि, शक्तिर्देवता अस्य । (शक्ति + “सास्य
<>देवता ।” ४ । २ । २४ । इत्यण् ।) शक्त्युपासकः ।
<>अस्य प्रशंसा यथा, --
<>“स्वर्गे मर्त्ये च पाताले नास्ति शाक्तात् परः
<>प्रियः ।
<>सौराणां गाणपत्यानां वैष्णवानां तथैव च ॥
<>तदन्ते चैव शाक्ताः स्युः क्रमशः क्रमशः प्रिये ।
<>शृणु देवि वरारोहे नास्ति शाक्तात् परो जनः ॥
<>शाक्तोऽपि शङ्करः साक्षात् परं ब्रह्मस्वरूप-
<>भाक् ।
<>आराधिता येन काली तारा त्रिभुवनेश्वरी ॥
<>षोडशी चैव मातङ्गी छिन्ना च गलवामुखी ।
<>आराधिता महेशानि स शिवो नात्र संशयः ॥
<>अतिगोप्यं महेशानि शाक्तानां परमं पदम् ।
<>यो जानाति महीमध्ये स शिवो नात्र संशयः ॥
<>ब्रह्माद्यर्च्चितपादाब्जं यो भजेत् सततं मुदा ।
<>स यात्यचिरकालेन मुक्तिमन्दिरमेव हि ।
<>पार्व्वतीचरणद्वन्द्वभजनाकिङ्करो भवेत् ।
<>स्वर्गभोगश्च मोक्षश्च शाक्तानां न भवेत् किमु ॥
<>शाक्तानाञ्चैव निन्दां ये कुर्व्वन्ति हि नराधमाः ।
<>तेषां लोहितपानं वै कुर्व्वन्ति भैरवीगणाः ॥
<>भैरवाश्चैव भैरव्यः सदा हिंसन्ति पामरान् ।
<>शाक्तान् हिंसन्ति गर्जन्ति निन्दन्ति बहु-
<>जल्पकाः ॥
<>छिनत्ति तेषां देवेशि शिरांसि हरवल्लभा ।
<>शाक्तेभ्य उत्तमो नास्ति स्वर्गे मर्त्ये रसातले ॥
<>शाक्तस्तु शङ्करो ज्ञेयस्त्रिनेत्रश्चन्द्रशेखरः ।
<>स्वयं गङ्गाधरो भूत्वा विहरेत् क्षितिमण्डले ॥”
<>देवीं प्रति शिववाक्यम् ।
<>“मदंशाश्चैव ये भूतास्ते शैवा नात्र संशयः ।
<>त्वदंशाश्चैव शाक्ताश्च सत्यं वै गिरिनन्दिनि ।
<>बहुवर्षसहस्रान्ते शैवाः शक्तिपरायणाः ।
<>शाक्ता वै शङ्करा देवि यस्य कस्य कुलोद्भवाः ॥
<>चाण्डाला ब्राह्मणाः शूद्राः क्षत्त्रिया वैश्य-
<>सम्भवाः ।
[Page5-044-a+ 52]
<>एते शाक्ता जगद्धात्रि न मनुष्याः कदाचन ॥
<>पश्यन्ति मानुषान् लोके केवलं कर्म्मचक्षुषा ।
<>ब्राह्मणैः क्षत्त्रियैर्व्वैश्यैः शूद्रैरेव च जातिभिः ॥
<>वाममार्गप्रभावेण कर्त्तव्यं जपपूजनम् ।
<>ये शाक्ता ब्राह्मणा देवि क्षत्त्रिया ब्राह्मणाः
<>स्मृताः ॥
<>वैश्याश्च ब्राह्मणा देवि सर्व्वे शूद्राश्च ब्राह्मणाः ।
<>ब्राह्मणाः शङ्कराश्चण्डि त्रिनेत्राश्चन्द्रशेखराः ॥”
<>इति मुण्डमालातन्त्रे २ । ३ । ४ । ७ पटलाः ॥ * ॥
<>“शाक्ता एव द्बिजाः सर्व्वे न शैवा न च
<>वैष्णवाः ।
<>उपासन्ते यतो देवीं गायत्त्रीं परमाक्षरीम् ॥”
<>इति निर्व्वाणतन्त्रे ३ पटलः ॥
<>शक्त्युपासनानन्तरमन्योपासननिषेधो यथा, --
<>“अस्याश्चाराधनं कृत्वा नान्यस्याराधनं चरेत् ।
<>अन्यस्य स्मरणाद्देवि योगिनीशापमालभेत् ॥”
<>इति गन्धर्व्वतन्त्रे २ पटलः ॥ * ॥
<>तस्य आभ्यन्तरस्नानं यथा, --
<>“शाक्तमाभ्यन्तरस्नानमुक्तं श्रीपञ्चमीमते ।
<>स्नानप्रकारो द्विविधो बाह्याभ्यन्तरभेदतः ॥
<>आन्तरं आनमत्यन्तं रहस्यमपि सादरात् ।
<>कथयामि भयध्वस्त्यै चतुर्व्वर्गफलाप्तये ॥
<>सम्बित्त्रयमनुसृत्य चरणत्रयमध्यतः ।
<>स्रवस्कं सच्चिदानन्दप्रभावं भावगोचरम् ॥
<>विमुक्तिसाधनं पुंसां स्मरणादेव योगिनाम् ।
<>तेन प्लावितमात्मानं भावयेत् भयशान्तये ॥”
<>इति विश्वसारतन्त्रे २ पटलः ॥ * ॥
<>तस्य कुशविशेषो यथा, --
<>“तर्ज्जन्या रजतं धार्य्यं स्वर्णं धार्य्यमनामया ।
<>एष एव कुशः शाक्ते न दर्भो वनसम्भवः ॥”
<>इति श्यामारहस्यम् ॥
<>(शक्तिमान् । यथा, ऋग्वेदे । ७ । १०३ । ५ ।
<>“वाचं शाक्तस्येव वदति शिक्षमाणः ॥”
<>“शिक्षमाणः शिक्ष्यमाणः शिष्यः शाक्तस्येव
<>शक्तिमतः शिक्षकस्य वाचं यथा अनुवदति
<>तद्वत् ।” इति तद्भाष्ये सायणः ॥)
<LEND>
