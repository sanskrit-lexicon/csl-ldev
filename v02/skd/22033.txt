<L>22033<pc>3-200<k1>पुष्करिणी<k2>पुष्करिणी
पुष्करिणी¦, स्त्री, (पुष्करवत् आकृतिरस्त्यस्या इति ।
<>पुष्कर + इनिः । ततो ङीप् ।) स्थलपद्मिनी ।
<>पुष्करमूलम् । इति राजनिर्घण्टः ॥ (पुष्करं
<>शुण्डादण्डस्तदस्त्यस्या इति । इनिः ।) हस्तिनी ।
<>सरोजिनी । (पुष्कराणि पद्माणि सन्त्यत्रेति ।)
<>जलाशयः । इति मेदिनी । णे, १०४ ॥ शतधनुःपरि-
<>मितसमचतुरस्रजलाधारः । पुकुर इति पुखरि
<>इति च भाषा । तत्पर्य्यायः । खातम् २ ।
<>इत्यमरः । १ । १० । २७ ॥ जलकूपी ३ । इति जटा-
<>धरः ॥ पौष्करिणी ४ । इति शब्दरत्नावली ॥ * ॥
<>सा तु दक्षिणोत्तरायता कार्य्या ।
<>यथा, --
<>“कूपवापीपुष्करिण्यो दीर्घिका द्रोण एव च ।
<>तडागः सरसी चैव सागरश्चाष्टमो मतः ॥
<>सद्भिर्जलाशयः कार्य्यो यत्नाद्याम्योत्तरायतः ॥”
<>इति कल्पतरौ वायुपुराणम् ॥ * ॥
<>तस्या लक्षणं यथा । “पुष्करिणीतडागावाह
<>वशिष्ठसंहितायाम् ।
<>‘चतुर्विंशाङ्गुलो हस्तो धनुस्तच्चतुरुत्तरः ।
<>शतधन्वन्तरञ्चैव तावत् पुष्करिणी मता ।
<>एतत्पञ्चगुणः प्रोक्तस्तडाग इति निश्चयः ॥
<>तेन चतुर्द्दिक्षु विंशतिहस्तान्यूनतायां चतुःशत-
<>हस्तान्यूनाभ्यन्तरत्वेन पुष्करिणी । एतज्जला-
<>शयाधारपरं न तु उपरितटम् । शतेन धनुर्भिः
<>पुष्करिणी । इति नव्यवर्द्धमानधृतो वशिष्ठः ॥ * ॥
<>तत्करणे वास्तुयागः कर्त्तव्यः । महाकपिल-
<>पञ्चरात्रम् ।
<>‘जलाधारगृहार्थञ्च यजेद्वास्तुं विशेषतः ।
<>ब्रह्माद्यदितिपर्य्यन्ताः पञ्चाशत्त्रयसंयुताः ।
<>सर्व्वेषां किल वास्तूनां नायकाः परिकीर्त्तिताः ॥
<>असंपूज्य हि तान् सर्व्वान् प्रासादादीन्न कार-
<>येत् ।
<>अनिष्पत्तिर्विनाशः स्यादुभयोर्धर्म्मधर्म्मिणोः ॥’
<>ब्रह्माद्यदितिपर्य्यन्ता इति कल्पान्तरम् । देवी-
<>पुराणोक्त ईशादिकल्प एव व्यवह्नियते । धर्म्म-
<>धर्म्मिणोस्तडागादितत्कर्त्रोः । आरम्भदिने
<>तदकरणे उत्सर्गादिनेऽपि आदौतत्करणम् ।
<>यथा, --
<>‘प्रासादभवनोद्यानप्रारम्भे परिवर्त्तने ।
<>पुरवेश्मप्रवेशेषु सर्व्वदोषापनुत्तये ॥
<>वास्तूपशमनं कृत्वा ततः सूत्रेण वेष्टयेत् ।
<>वास्तुपूजामकुर्व्वाणस्तवाहारो भविष्यति ॥’
<>इति मत्स्यपुराणे पुरवेश्मप्रवेशे वास्तुयागप्राप्तेः
<>पूर्व्वोक्तवचने प्रासादधर्म्मातिदेशादत्र वाप्यादि-
<>प्रतिष्ठादिनेऽपि वास्तुयागकरणम् ॥ * ॥
[Page3-201-a+ 52]
<>तदारम्भे नक्षत्रादि दीपिकायाम् ।
<>‘पुष्यामित्रकरोत्तरस्ववरुणब्रह्माम्बुपित्र्येन्दुभिः
<>शस्तेऽर्के शुभयोगवारतिथिषु क्रूरेष्ववीर्य्येषु च ।
<>पुष्टेन्दौ जलराशिगे दशमगे शुक्रे शुभांशोदये
<>प्रारम्भः सलिलाशयस्य शुभदो जीवेन्दुपुत्त्रोदये ॥’
<>पुष्यानुराधा-हस्तोत्तरात्रय-धनिष्ठा-शतभिषा-
<>रोहिणी-पूर्व्वाषाढा-मघा-मृगशिरोभिर्भैः ॥
<>मात्स्ये ।
<>‘चन्द्रादित्यबलं लब्धा लग्नं शुभनिरीक्षितम् ।
<>स्तम्भोच्छ्रायादि कर्त्तव्यमन्यत्र परिवर्जयेत् ॥
<>अश्विनी रोहिणी मूलमुत्तरात्रयमैन्दवम् ।
<>स्वाती हस्तानुराधा च गृहारम्भे प्रशस्यते ॥
<>वज्रव्याघातशूले च व्यतीपातातिगण्डयोः ।
<>विष्कम्भगण्डपरिघवर्जं योगेषु कारयेत् ॥
<>आदित्यभौमवर्जन्तु सर्व्वे वाराः शुभावहाः ।
<>प्रासादेऽप्येवमेव स्यात् कूपवापीषु चैव हि ॥’
<>ज्योतिषे । गुरोर्भृगोरस्तबाल्ये इत्यभिधाय
<>प्रतिष्ठारम्भणे देवकूपादेर्वर्जयन्ति हि ॥ * ॥
<>उत्सर्गफलमाह । कपिलपञ्चरात्रे ।
<>‘संक्षेपात्तु प्रवक्ष्यामि जलदानफलं शृणु ।
<>पुष्करिण्यादिदानेन विष्णुः प्रीणाति विश्वधृक् ॥’
<>जलाशयकरणार्थभूमिदानफलमाह चित्रगुप्तः ।
<>‘जलाशयार्थं यो दद्यात् वारुणं लोकमाप्नुयात् ॥’
<>भूमिमिति शेषः ॥ * ॥ तत्प्रतिष्ठाकालमाह ।
<>मत्स्यपुराणम् ।
<>‘शृणु राजन् ! महाबाहो ! तडागादिषु यो
<>विधिः ।
<>चैत्रे वा फाल्गुने वापि ज्यैष्ठे वा माधवे तथा ॥
<>माघे वा सर्व्वदेवानां प्रतिष्ठा शुभदा भवेत् ।
<>प्राप्य पक्षं शुभं शुक्लमतीते चोत्तरायणे ॥
<>पुण्येऽह्रि विप्रकथिते कृत्वा ब्राह्मणवाचनम् ॥’
<>अतीते प्रवृत्ते । तथा च प्रतिष्ठासमुच्चये ।
<>‘माघेऽथ फाल्गुने वापि चैत्रवैशाखयोरपि ।
<>ज्यैष्ठाषाढकयोर्वापि प्रवृत्ते चोत्तरायणे ॥’
<>ब्राह्मणवाचनं पुण्याहस्वस्तिऋद्धिवाचनम् ॥ * ॥
<>‘पञ्चमी च द्वितीया च तृतीया सप्तमी तथा ।
<>दशमी पौर्णमासी च तथा श्रेष्ठा त्रयोदशी ।
<>आसु प्रतिष्ठा विधिवत् कृत्वा बहुफला भवेत् ॥
<>आषाढे द्वे तथा मूलमुत्तरात्रयमेव च ।
<>ज्येष्ठाश्रवणरोहिण्यः पूर्व्वभाद्रपदा तथा ॥
<>हस्ताश्विनी रेवती च पुष्यो मृगशिरस्तथा ।
<>अनुराधा तथा स्वाती प्रतिष्ठादिषु शस्यते ॥ * ॥
<>बुधो बृहस्पतिः शुक्रस्त्रय एते शुभावहाः ।
<>एतन्निरीक्ष्य तं लग्नं नक्षत्रञ्च प्रशस्यते ॥
<>ग्रहताराबलं लब्ध्वा ग्रहपूजां विधाय च ।
<>निमित्तं सकलं ज्ञात्वा वर्जयित्वाद्भुतादिकम् ॥
<>शुभयोगे शुभगृहे क्रूरग्रहविवर्जिते ।
<>लग्ने ऋक्षे च कुर्व्वीत प्रतिष्ठादिकमुत्तमम् ॥ * ॥
<>अयने विषुवे तद्वत् षडशीतिमुखे तथा ।
<>एतेषु स्थापनं कार्य्यं विधिदृष्टेन कर्म्मणा ॥’
<>भविष्ये ।
<>‘प्रतिपच्च द्वितीया च तृतीया पञ्चमी तथा ।
[Page3-201-b+ 52]
<>दशमी त्रयोदशी चैव पौर्णमासी च कीर्त्तिता ॥
<>सोमो बृहस्पतिश्चैव शुक्रश्चैव तथा बुधः ।
<>एते सौम्यग्रहाः प्रोक्ताः प्रतिष्ठायागकर्म्मणि ॥’
<>प्रतिष्ठाधिकारे व्यवहारसमुच्चयः ।
<>‘कृष्णपक्षे च पञ्चम्यामष्टम्याञ्चैव शस्यते ॥’
<>दीपिकायाम् ।
<>‘पुष्याश्विशक्रभगदैवतवासवेषु
<>सौम्यानिलेशमघरोहिणिमूलहस्ते ।
<>पौष्णानुराधहरिभेषु पुनर्व्वसौ च
<>कार्य्याभिषेकतरुभूतपतिप्रतिष्ठा ॥’
<>वासवं धनिष्ठा । ईश आर्द्रा । आर्द्रायाञ्चैव
<>सौभाग्यमिति प्रतिष्ठासारसमुच्चयात् ॥ * ॥
<>वापीत्यादीनां पूर्त्तत्वाभिधानात् शूद्रस्याधिकार-
<>माह जातूकर्णः ।
<>‘वापीकूपतडागादि देवतायतनादि च ।
<>अन्नप्रदानमारामाः पूर्त्तमित्यभिधीयते ॥
<>अग्निहोत्रं तपः सत्यं वेदानामनुपालनम् ।
<>आतिथ्यं वैश्वदेवश्च इष्टमित्यभिधीयते ॥
<>ग्रहोपरागे यद्दानं पूर्त्तमित्यभिधीयते ।
<>इष्टापूर्त्तं द्विजातीनां धर्म्मः सामान्य उच्यते ॥
<>अधिकारी भवेत् शूद्रः पूर्त्ते धर्म्मे न वैदिके ॥’
<>वैदिके वेदाध्ययनसाध्ये अग्निहोत्रादाविति रत्ना-
<>करः ॥ एवं स्त्रीणामपि पूर्त्ताधिकारः । यथा,
<>नारीत्यनुवृत्तौ बृहस्पतिः ।
<>‘पितृव्यगुरुदौहित्रान् भत्तुः स्वस्रीयमातुलान् ।
<>पूजयेत् कव्यपूर्त्ताभ्यां वृद्धानाथातिथीन् स्त्रियः ॥’
<>अस्य पूर्त्तत्वात् वृद्धिश्राद्धमप्यादौ कर्त्तव्यम् ।
<>यथा, गोभिलः । ‘वृद्धिः पूर्त्तेषु युग्मा नाशयेत्
<>प्रदक्षिणमुपचारः । यवैस्तिलार्थ इति ॥’ * ॥
<>हयशीषपञ्चरात्रे ।
<>‘वापीकूपतडागानां पश्चिमे यागमण्डपम् ।
<>कुर्य्याद्यथाक्रमेणैव कन्यसं मध्यमुत्तमम् ॥
<>कन्यसं दशहस्तन्तु कूपे शस्तं तथानघ ! ।
<>द्विषट्कं कारयेद्वाप्यां पुष्करिण्यां चतुर्द्दश ।
<>द्विरष्टहस्तं कुर्व्वीत तडागे मण्डपं शुभम् ॥’
<>कन्यसं कनीयांसम् ॥ * ॥ सङ्कल्पविधिमाह
<>भविष्ये ।
<>‘गृहीत्वौडुम्बरं पात्रं वारिपूर्णं गुणान्वितम् ।
<>दर्भत्रयं साग्रमूलं फलपुष्पसमन्वितम् ॥
<>जलाशयारामकूपे सङ्कल्पे पूर्व्वदिङ्मुखः ।
<>साधारणे चोत्तरास्य ऐशान्यां निक्षिपेत् पयः ॥’
<>मत्स्यपुराणे ।
<>‘प्रागुदक्प्रवणे देशे तडागस्य समीपतः ।
<>चतुर्हस्तां शुभां वेदीं चतुरस्रां चतुर्मुखीम् ॥’
<>कारयेदित्यर्थः । तथा, --
<>‘सर्व्वतः समवर्णाः स्युः पताका ध्वजसंयुताः ॥’
<>समवर्णा वक्ष्यमाणलोकपालवर्णाः ।
<>‘अश्वत्थोडुम्बरप्लक्षवटशाखायुतानि च ।
<>मण्डपस्य प्रतिदिशं द्वाराण्येतानि कारयेत् ॥’
<>तथा ।
<>‘कुलशीलसमापन्नः स्थापकः स्याद्द्विजोत्तमः ॥’
<>स्थापक आचार्य्य इति रत्नाकरः ॥ * ॥
[Page3-201-c+ 52]
<>‘सौवर्णौ कूर्म्ममकरौ राजतौ मत्स्यडुण्डुभौ ।
<>ताम्रौ कुलीरमण्डूकावायसः शिशुमारकः ॥
<>एवमासाद्य तान् सर्व्वानादौ चैव विशाम्पते ! ।
<>शुक्लमाल्याम्बरधरः शुक्लगन्धविलेपनः ॥
<>सर्व्वौषध्युदकस्नानस्नापितो वेदपुङ्गवः ।
<>यजमानः सपत्नीकः पुत्त्रपौत्त्रसमन्वितः ।
<>पश्चिमं द्वारमाश्रित्य प्रविशेद्यागमण्डपम् ॥
<>ततो मङ्गलशब्देन भेरीणां निःस्वनेन च ।
<>रजसा मण्डलं कुर्य्यात् पञ्चवर्णेन तत्त्ववित् ॥
<>षोडशारं ततश्चक्रं पद्मगर्भं चतुर्मुखम् ।
<>चतुरस्रञ्च परितो वृत्तं मध्ये सुशोभनम् ॥
<>वेद्याश्चोपरि तत् कृत्वा ग्रहाँल्लोकपतींस्तथा ।
<>विन्यसेन्मन्त्रतः सर्व्वान् प्रतिदिक्षु विचक्षणः ।
<>झसादीन् स्थापयेन्मध्ये वारुणं मन्त्रमाश्रितः ॥’
<>झसादीन् कूर्म्मादीन् ।
<>‘ब्रह्माणञ्च शिवं विष्णुं तत्रैव स्थापयेद्बुधः ।
<>विनायकन्तु विन्यस्य कमलामम्बिकान्तथा ॥’
<>पूजयेदिति शेषः । तथा, --
<>‘नवग्रहमखं कृत्वा ततः कर्म्म समारभेत् ।
<>अन्यथा फलदं पुंसां न काम्यं जायते क्वचित् ॥’
<>ग्रजपूजामण्डलं शान्तिदीपिकायाम् ।
<>‘वर्त्तलो भास्करः कार्य्यो ह्यर्द्धचन्द्रो निशाकरः ।
<>अङ्गारकस्त्रिकोणस्तु बुधश्चापाकृतिस्तथा ॥
<>पद्माकृतिर्गुरुः कार्य्यश्चतुष्कोणस्तु भार्गवः ।
<>खड्गाकृतिः शनिः कार्य्योराहुस्तु मकराकृतिः ।
<>सर्पाकृतिस्तथा केतुः कार्य्यो मण्डलपूजने ॥’
<>मत्स्यपुराणे ।
<>‘देवतानां ततः स्थाप्या विंशतिर्द्वादशाधिका ।
<>सूर्य्यः सोमस्तथा भौमो बुधजीवसितार्कजाः ॥
<>राहुः केतुरिति प्रोक्ता ग्रहा लोकहिते रताः ।
<>मध्ये तु भास्करं विद्याल्लोहितं दक्षिणेन तु ॥
<>उत्तरेण गुरुं विद्याद्बुधं पूर्व्वोत्तरेण तु ।
<>पूर्व्वेण भार्गवं विद्यात् सोमं दक्षिणपूर्व्वके ॥
<>पश्चिमेन शनिं विद्याद्राहुं पश्चिमदक्षिणे ।
<>पश्चिमोत्तरतः केतुं स्थापयेत् शुक्लतण्डुलैः ॥ * ॥
<>भास्करस्येश्वरं विद्यादुमाञ्च शशिनस्तथा ।
<>स्कन्दमङ्गारकस्यापि बुधस्यापि तथा हरिम् ॥
<>ब्रह्माणञ्च गुरोर्व्विद्यात् शुक्रस्यापि प्रजापतिम् ।
<>शनैश्चरस्य तु यमं राहोः कालन्तथैव च ।
<>केतूनाञ्चित्रगुप्तञ्च सर्व्वेषामधिदेवताः ॥ * ॥
<>अग्निरापः क्षितिर्विष्णुरिन्द्र ऐन्द्री च देवताः ।
<>प्रजापतिश्च सर्पश्च ब्रह्मा प्रत्यधिदेवताः ॥ * ॥
<>विनायकं तथा दुर्गां वायुमाकाशमेव च ।
<>आवाहयेद्व्याहृतिभिस्तथैवाश्विकुमारकौ ॥
<>संस्मरेद्रक्तमादित्यमङ्गारकसमन्वितम् ।
<>सोमशुक्रौ तथा श्वेतौ बुधजीवौ च पिङ्गलौ ॥
<>मन्दराहू तथा कृष्णौ धूम्रं केतुगणं विदुः ।
<>ग्रहवर्णानि देयानि वासांसि कुसुमानि च ॥
<>धूपामोदोऽत्र सुरमिरुपरिष्टाद्वितानकम् ।
<>शोभनं स्थापयेत् प्राज्ञः फलपुष्पसमन्वितम् ॥
<>गुडौदनं रवेः कुर्य्यात् सोमाय घृतपायसम् ।
<>संयावकं कुजे दद्यात् क्षीरान्नं सोमसूनवे ॥
[Page3-202-a+ 52]
<>दध्योदनन्तु जीवाय शुक्राय च घृतोदनम् ।
<>शनैश्चराय कृषरमाजमांसञ्च राहवे ।
<>चित्रोदनन्तु केतुभ्यः सर्व्वभक्षैः समर्च्चयेत् ॥’
<>स्कन्दपुराणम् ।
<>‘जन्मभूर्गोत्रमेतेषां वर्णस्थानमुखानि च ।
<>योऽज्ञात्वाकुरुते शान्तिं ग्रहास्तेनावमानिताः ॥
<>उत्पन्नोऽर्कः कलिङ्गेषु यमुनायाञ्च चन्द्रमाः ।
<>अङ्गारकस्त्ववन्त्यान्तु मगधे तु हिमांशुजः ॥
<>सैन्धवेषु गुरुर्जातः शुक्रो भोजकटे तथा ।
<>शनैश्चरस्तु सौराष्ट्रे राहुर्वैराटिकापुरे ।
<>अन्तर्वेद्यां तथा केतुरित्येता ग्रहभूमयः ॥
<>आदित्यः काश्यपो गोत्र आत्रेयश्चन्द्रमा
<>भवेत् ।
<>भारद्वाजो भवेद्भौमस्तथात्रेयश्च सोमजः ॥
<>सुरपूज्योऽङ्गिरोगोत्रः शुक्रो वै भार्गवस्तथा ।
<>शनिः काश्यप एवायं राहुः पैठीनसिस्तथा ।
<>केतवो जैमिनेयाश्च ग्रहा लोकहिते रताः ॥’
<>कात्यायनः ।
<>‘तद्गोत्रजाती अज्ञात्वा होमं यः कुरुते नरः ।
<>न तस्य फलमाप्नोति न सन्तुष्यन्ति देवताः ॥
<>न हुतं न च संस्कारो न च यज्ञफलं लभेत् ।
<>ब्राह्मणौ भार्गवाचार्य्यौ क्षत्त्रियावर्कलोहितौ ॥
<>वैश्यौ सोमबुधौ चैव शेषान् शूद्रान् विनि-
<>र्द्दिशेत् ॥’
<>शान्तिदीपिकायाम् ।
<>‘शुक्रार्कौ प्राङ्मुखौ स्थाप्यौ शशाङ्कार्की च
<>दक्षिणौ ।
<>उत्तरास्यौ गुरुबुधौ पश्चिमास्यास्तथापरे ॥’
<>अग्निप्रणयनानन्तरं ग्रहावाहनमाह वैशम्पा-
<>यनः ।
<>‘अग्निप्रणयनं कृत्वा पश्चादावाहयेत् सुरान् ।
<>मध्ये तु भास्करं विद्याल्लोहितं दक्षिणेन तु ॥’
<>यद्यपि ग्रहादीनां बहवः शब्दा वाचकाः सन्ति
<>शब्दोपहितश्चार्थोठर्थोपहितः शब्दो वा देवता
<>उभयथापि शब्दनियमात् अविनिगमकः स्यात्
<>तथापि बहुषु दृष्टत्वात् सूर्य्यादिशब्देन ग्रहाणां
<>देवतात्वम् । तेन सूर्य्यसोमकुजबुधबृहस्पतिशुक्र-
<>शनैश्चरराहुकेतुपदैर्देवतात्वम् । अधिदेयता-
<>नान्तु त्र्यम्बकोमास्कन्दविष्णुब्रह्मेन्द्रयमकाल-
<>चित्रगुप्तानामेभिरेव पदैः । तथा प्रत्यधिदेव-
<>तानाञ्च अग्न्यप्पृथिवीविष्ण्विन्द्रशचीप्रजापति-
<>ब्रह्मणामेभिरेव पदैः । तथा विनायकदुर्गावा-
<>य्वाकाशाश्विनामेभिरेव । इति कृत्यप्रदीपः ॥ * ॥
<>शान्तिदीपिकोक्तध्यानानि प्रयोगे वक्ष्यन्ते ।
<>लोकपालमन्त्रानाह भविष्ये ।
<>‘न्यासमन्त्रानहं वक्ष्ये लोकपालात्मकानिह ।
<>इन्द्रस्तु महसा दीप्तः सर्व्वदेवाधिपो महान् ।
<>वज्रहस्तो महासत्त्वस्तस्मै नित्यं नमो नमः ॥
<>आग्नेयः पुरुषो रक्तः सर्व्वदेवमयोऽव्ययः ।
<>धूमकेतुरनाधृष्यस्तस्मै नित्यं नमो नमः ॥
<>यमश्चोत्पलवर्णाभः किरीटी दण्डधृक् सदा ।
<>धर्म्मसाक्षी विशुद्धात्मा तस्मै नित्यं नमो नमः ॥
[Page3-202-b+ 52]
<>निरृतिस्तु पुमान् कृष्णः सर्व्वरक्षोऽधिपो
<>महान् ।
<>खड्गहस्तो महासत्त्वस्तस्मै नित्यं नमो नमः ॥
<>वरुणो धवलो जिष्णुः पुरुषो निम्नगाधिपः ।
<>पाशहस्तो महाबाहुस्तस्मै नित्यं नमो नमः ॥
<>वायुश्च सर्व्ववर्णोऽयं सर्व्वगन्धवहः शुभः ।
<>पुरुषो ध्वजहस्तश्च तस्मै नित्य नमो नमः ॥
<>गौरो यस्तु पुमान् सौम्यः सर्व्वौषधिसमन्वितः ।
<>नक्षत्राधिपतिः सोमस्तस्मै नित्यं नमो नमः ॥
<>ईशानः पुरुषः शुक्लः सर्व्वविद्याधिपो महान् ।
<>शूलहस्तो विरूपाक्षस्तस्मै नित्यं नमो नमः ॥
<>पद्मयोनिश्चतुर्मूर्त्तिर्हेमवासाः पितामहः ।
<>यज्ञाध्यक्षश्चतुर्वक्त्रस्तस्मै नित्यं नमो नमः ॥
<>योऽसावनन्तरूपेण ब्रह्माण्डं सचराचरम् ॥
<>पुष्पवद्धारयेन्मूर्द्ध्नि तस्मै नित्यं नमो नमः ।
<>ओँकारपूर्व्वका ह्येते न्यासे बलिनिवेदने ।
<>मन्त्राः स्युः सर्व्वकार्य्याणां बृद्धिपुष्टिफलप्रदाः ॥’
<>हयशीर्षपञ्चरात्रे ।
<>‘अथवा कामतः कुर्य्यात् सूक्ष्मरत्नादिनिर्म्मितम् ।
<>द्विभुजं हंसपृष्ठस्थं दक्षिणेनाभयप्रदम् ॥
<>वामेन नागपाशन्तु धारयन्तं सुभोगिनम् ।
<>मौलिनं वा महाभागं कारयेद्यादसां पतिम् ॥
<>वामे तु कारयेद्वृद्धिं दक्षिणे पुष्करं शुभम् ।
<>नागैर्नदीभिर्यादोभिः समुद्रैः परिवारितम् ॥
<>कृत्वैवं व्नरुणं देवं प्रतिष्ठाविधिमाचरेत् ॥’
<>पुष्करं तत्पुत्त्रम् । तथा प्रसन्नवदनमिति ध्यानं
<>वक्ष्यते । वरुणमन्त्रोद्धारस्तु तत्रैव ।
<>‘अष्टाविंशान्तबीजेन चतुर्द्दशयुतेन च ।
<>अर्द्धेन्दुविन्दुयुक्तेन प्रणवोद्दीपितेन च ॥’
<>तेन ओँ वौं इति मन्त्रः ।
<>‘प्रतिमायां स्थितिं कृत्वा प्रणवेन निरोधयेत् ।
<>पूजयेत् गन्धपुष्पाद्यैः सान्निध्यं पाशमुद्रया ॥’
<>स्थितिं प्राणप्रतिष्ठाम् । निरोधयेत् अन्तर्गता-
<>ङ्गुष्ठमुष्टिभ्यां निरोधमुद्रां दर्शयेत् । दानकल्प-
<>तरुरत्नाकरयोर्ब्बह्वृचगृह्यपरिशिष्टम् ॥ अथातो
<>वरुणविधिं वापीकूपतडागयज्ञं व्याख्यास्यामः ।
<>पुण्ये तिथिकरणे शुभे नक्षत्रे प्रतीचीं दिश-
<>मास्थाय प्राक्प्रवणे उदक्प्रवणे वा उदक्-
<>समीपे अग्निमुपसमाधाय वारुणं श्रपयित्वा
<>आज्यभागान्तं हुत्वा चतस्र आज्याहुतीर्जुहु-
<>यात् । समुद्रज्येष्ठा इति प्रत्यृचं ततो हविषा
<>अष्टभिर्जुहुयात् । तद्वायामि ब्राह्मणा वन्द-
<>मानः इति पञ्च । त्वन्नोऽग्ने वरुणस्य विद्वा-
<>निति द्वे इमं मे वरुणं स्रग्वी हवेति च स्विष्टि-
<>कृतञ्च नवमं नव वै प्राणाः प्राण इव आप-
<>स्तस्मादापो नवभिर्जुहोति ॥ * ॥ मार्जनान्ते
<>धेनुमवतारयेत् । अवतार्य्यमाणान्तामनुमन्त्र-
<>येत् । इदं सलिलं पवित्रं कुरुष्व शुद्धः पूतो
<>मृतः सन्तु नित्यं तारयन्ती सर्व्वतीर्थाभिषिक्तं
<>लोकालोकं तरते तीर्य्यते च । इत्यनेन पुच्छाग्रे
<>यजमानः स्वयं लग्न आचार्य्येणान्वारब्ध उत्तीर्य्य
<>आपोऽस्मान्मातरः शुन्धयन्त्विति ऐशान्यां दिशि
[Page3-202-c+ 52]
<>उत्थापयेत् । सुयवसा भगवतीह भूया इति
<>हिं कृतञ्चेत् तदा हिं कृण्वती वसुमती वसूना-
<>मिति जपेत् । तां सचेलकण्ठां कनकशृङ्गीं
<>वृषप्रजां रूप्यखुरां कांस्योपदोहां विप्राय साम-
<>गाय दद्यात् इतरां वा । यथाशक्ति दक्षिणा च
<>देया इति । तत उत्सर्गं कुर्य्यात् । देवपितृ-
<>मनुष्याः प्रीयन्तां इत्याह शौनकः । यजमानो
<>ब्राह्मणान् भोजयित्वा स्वस्ति वाचयीतेति ।
<>अस्यार्थः । तिथ्यादीनां शुभत्वं पूर्व्ववचनेभ्यो
<>ज्ञेयम् । एष एव विधिर्गोभिलपारस्करगृह्योक्त-
<>कर्म्मानुष्ठातृभ्यामनुष्ठीयते ।
<>‘यन्नाम्ना तं स्वशाखायां परोक्तमविरोधि च ।
<>विद्वद्भिस्तदनुष्ठेयमग्निहोत्रादि कर्म्मवत् ॥’
<>इति छन्दोगपरिशिष्टात् ॥
<>ततश्च अग्निमुपसमाधायेति स्वस्वगृह्योक्तविधि-
<>नाग्निं संस्थाप्य वारुणं वरुणदेवताकं
<>चरुं निष्पाद्य आज्यभागान्तं हुत्वा इति
<>छन्दोगेतरपरम् । स तु विरूपाक्षजपान्तां
<>कुशण्डिकां समाप्य महाव्याहृतीर्हुत्वा प्रकृतं
<>कर्म्म कुर्य्यात् । तत्र प्रथमतः पिङ्गभ्रूश्मश्रु
<>इत्यादि पुराणीयं ध्यात्वा अग्ने त्वं वरुणनामा-
<>सीति नाम कुर्य्यात् ।
<>‘प्रतिष्ठायां रोहितश्च वास्तुयुगे प्रजापतिः ।
<>जलाशयप्रतिष्ठायां वरुणः समुदाहृतः ॥’
<>इति स्मृतेः ।
<>तत आवाह्य पूजयित्वा समित्प्रक्षेपानन्तरं
<>महाव्याहृतिहोमं कृत्वा समुद्रा ज्येष्ठा इत्यादि
<>चतुर्भिर्मन्त्रैश्चतस्र आहुतीर्जुहुयात् । ओँ तद्वा-
<>यामीति ओँ तदिदन्नक्तमिति ओँ शुनःशेफो-
<>हीति ओँ अवते हेलौ वरुण इति ओँ डदु-
<>त्तममिति पञ्चभिः ओँ त्वन्नोऽग्ने इति द्वाभ्यां
<>ओँ इमां वरुण इत्येकेन एवं स्थानत्रयोक्तैर्ब्बह्वृ-
<>चोक्तैः प्रत्येकमष्टभिर्मन्त्रैश्चरुं चतुरावर्त्तं भृगु-
<>गोत्रो भार्गवप्रवरश्च पञ्चावर्त्तं स्रुचा जुहुयात् ।
<>अग्नये स्विष्टिकृते च । ततः कुशण्डिकोक्त-
<>विधिना शेषं समापयेत् । नव वै प्राणा इति
<>नवाहुतिस्तुतिः । मार्जनान्त इति यजमानाभि-
<>षेकः । तद्विधानन्तु मत्स्यपुराणे ।
<>‘गजाश्वरथ्यावल्मीकसङ्गमात् ह्रदगोकुलात् ।
<>मृदमादाय कुम्भेषु प्रक्षिपेच्चत्वरात्तथा ॥
<>गोरोचनाञ्च सिद्धार्थान् गन्धान् गुग्गुलुमेव च ।
<>स्नपनं तस्य कर्त्तव्यं पञ्चभङ्गसमन्वितम् ।
<>पूर्त्तकर्त्तुर्महामन्त्रैरेवं कृत्वा विधानतः ॥’
<>पञ्चभङ्गाश्च शान्तिकपौष्टिककल्पतरूक्ताः ।
<>‘अश्वत्थोडुम्बरप्लक्षवटचूतस्य पल्लवाः ॥’
<>महामन्त्रैः । सुरास्त्वामभिषिञ्चन्त्वित्यादिभिः ।
<>एतत्पर्य्यन्तं कूपेऽपि । कापिले ।
<>‘ऐशान्यां स्थापयेद्यूपं स्वातात् पञ्चकरान्तरम् ।
<>यूपवृक्षेतिमन्त्रेण सर्पाकारं सुशोभनम् ।
<>पूजयित्वा तु वस्त्राद्यैस्ततो यष्टिं प्रचालयेत् ॥’
<>मात्स्ये ।
<>‘त्र्यरत्निमात्रो यूपः स्यात् क्षीरिवृक्षविनिर्म्मितः ।
[Page3-203-a+ 52]
<>यजमानप्रमाणो वा संस्थाप्यो भूतिमिच्छता ॥’
<>क्षीरिवृक्षोऽश्वत्थादिः । ततो धेनुं सचेलकण्ठां
<>कांस्याद्युक्तविशेषणयुक्तां जलाशयेऽवतारयेत् ।
<>तथा हयशीर्षपञ्चरात्रे ।
<>‘गां सवत्स्यां समानीय सुशीलाञ्च पयस्विनीम् ।
<>कांस्योपदोहां घण्टादिवस्त्रपुष्पोपशोभिताम् ।
<>स्वर्णशृङ्गीं रौप्यखुरां ताम्रपृष्ठां सुशोभनाम् ॥
<>लाङ्गूलन्यस्तहस्तोऽसौ यजमानः सबान्धवः ।
<>शनैः सन्तारयित्वा तामाचार्य्याय निवेदयेत् ॥’
<>कांस्योपदोहां कांस्यक्रोडामिति यावत् ।
<>कापिले ।
<>‘अजले जलमुत्पाद्य यजमानः सभार्य्यकः ।
<>तरेद्वै प्राङ्मुखो भूत्वा कृतगोलाङ्गूलाङ्गुलिः ॥’
<>इदं सलिलं पवित्रं इतिमन्त्रेणावतार्य्यमाणा-
<>मनुमन्त्रयेत् । ततः प्राङ्मुखः सन्नवतारयेत् ।
<>सा च गौः पश्चिमतोऽवतार्य्या । ततः कूल-
<>समीपं गत्वा तर्पयेत् । यथा कापिलम् ।
<>‘पुनः पुच्छोदकेनाथ सतिलेन कुशेन तु ।
<>भुग्नेनैवापसव्येन पितृतीर्थेन तर्पयेत् ॥
<>गताश्चात्रागमिष्यन्ति ये कुले मम बान्धवाः ।
<>ते सर्व्वे तृप्तिमायान्तु मया दत्तजलेन वै ।
<>ततो मुञ्चामि मन्त्रेण मुञ्चेद्गां वत्ससंयुताम् ॥’
<>आचार्य्येणान्वारब्ध उत्तीर्य्य आपोऽस्मान्मातरः
<>शुन्धयन्त्वितिमन्त्रेण ऐशान्यामुत्थापयेत् । सुय-
<>वसा भगवतीह भूया इति ब्रयात् । सा यदि
<>हिंकारं करोति तदा हिं कृण्वतीत्यादि जपेत् ।
<>तत उक्तविशेषणयुक्तां धेनुमाचार्य्याय सामगाय
<>दद्यात् । ततो यथाशक्ति दक्षिणाञ्च दद्यात् ।
<>एतत्पर्य्यन्तं न कूपे व्यवह्रियतेऽसम्भवात् ॥ * ॥
<>तत उत्सर्गं कुर्य्यात् । अत्र विशेषमाह रत्ना-
<>करधृतमत्स्यपुराणम् ।
<>‘फलान्याचिन्त्य मनसा विविधानि शुभानि च ।
<>प्रदद्यात् सर्व्वभूतेभ्यो जलपूर्णं जलाशयम् ॥’
<>कापिलञ्च ।
<>‘ततस्तत्पश्चिमं तीरं गत्वा पूर्व्वाननस्थितः ।
<>जलोत्मर्गं प्रकुर्व्वीत सर्व्वसत्त्वार्थकं ध्रुवम् ॥’
<>सर्व्वसत्त्वार्थकं सर्व्वभूतप्रयोजनकम् । सर्व्वभूतेभ्य
<>उत्सृजेदित्यर्थः । देवपितृमानुष्याः प्रीयन्ता-
<>मिति पठेदिति शेषः । उत्सृज्य यजमानो
<>ब्राह्मणान् स्वस्ति वाचयीतेति दक्षिणाभिरिति
<>शेषः । एतत्पर्य्यन्तं कूपेऽपि । जलाशयोत्सर्गस्य
<>सर्व्वभूतोद्देश्यकत्वेन अपकृष्टचेतनोद्देश्यकत्वेऽपि
<>त्यागत्त्वमपि । ततश्च कीटादेर्ममेदमिति स्वीका-
<>रायोग्यत्वेन वेदमेयोद्देश्यगतस्वत्वाजनकत्यागरू-
<>पत्वात् अस्य यागत्वम् । अतएव जलाशयोत्-
<>सर्गमुपक्रम्य मत्स्यपुराणेऽपि । प्राप्नोति तद्-
<>यागबलेन भूय इति यागत्वेनाभिहितम् । ततश्च
<>तज्जलं स्वस्वत्वदूरीकरणेन नद्यादिवत् साधा-
<>रणीकृतम् । अतएव
<>‘सामान्यं सर्व्वभूतेभ्यो मया दत्तमिदं जलम् ।
<>रमन्तु सर्व्वभूतानि स्नानपानावगाहनैः ॥’
<>इति मन्त्रलिङ्गेन उपादानं विना कस्यापि न
[Page3-203-b+ 52]
<>स्वत्वमिति । ततश्चास्य यागवदुत्तराप्रतिपत्तेर-
<>श्रुतत्वात् साधारणजनस्य परिग्रहमात्रेण गोत-
<>मोक्तेन स्वामित्वश्रुतेर्यजमानस्यापि तथात्वेन
<>स्वामित्वात् तत्र स्नानादावदोष इति तत्त्वम् ।
<>यथा गोतमः । स्वामी रिक्थक्रयस्रम्बिभाग-
<>परिग्रहाधिगमेषु ब्राह्मणस्याधिकं लब्धं क्षत्त्रि-
<>यस्य विजितं निर्द्दिष्टं वैश्यशूद्रयोरिति । परि-
<>ग्रहोऽनन्यपूर्व्वस्य जलतृणकाष्ठादेः स्वीकार
<>इति मिताक्षरा ॥ ऋक्थाधिकारे व्यक्तमाहा-
<>पस्तम्बः । दायाद्यं शिलोञ्छौ चान्यच्चापरि-
<>गृहीतमिति । अपरिगृहीतमन्यास्वीकृतमस्वा-
<>मिकमिति यावत् । निर्व्विष्टं वेतनलब्धं निर्वेशो
<>भृतिभोगयोरित्यमरकोषजिकाण्डशेषयोः ॥
<>हयशीर्षे ।
<>‘आपोहिष्टेति तिसृभिः पञ्चगव्यं विनिःक्षिपेत् ।
<>तीर्थतोयं तथा पुण्यं शान्तितोयं द्विजैः कृतम् ॥
<>गोकुलं पाययेत् पश्चात् द्बिजान् वेदविदस्तथा ।
<>ततोऽन्नं भोजयेद्बिप्रान् दद्यात्तेभ्यश्च दक्षिणाम् ॥’
<>एतत्पर्य्यन्तं कूपेऽपि ॥ * ॥ कापिले ।
<>‘नागानामष्ट नामानि लिखितानि पृथक् पृथक् ।
<>ततः कुम्भे च निःक्षिप्य गायत्त्र्या च विलोड्य वै ॥
<>उद्धरेत् पत्रिकामेकां तत्रैव नागमीक्षयेत् ।
<>यस्य नामोद्धरेद्वत्स स वै जलाधिपः स्मृतः ॥
<>तञ्च संपूज्य गन्धाद्यैर्दद्यात् क्षीरञ्च पायसम् ॥’
<>पत्र्याण्याम्रस्य योगीश्वरधृतवचनाद्यथा ।
<>‘अष्ठौ नामान्याम्रपत्रे कृत्वा चैव प्रयत्नतः ॥’
<>तानि च गारुडे ।
<>‘अनन्तो वासुकिः पद्मो महापद्मोऽथ तक्षकः ।
<>कुलीरः कर्कटः शङ्खो ह्यष्टौ नागाः प्रकीर्त्तिताः ॥’
<>एतानि नामानि आम्रपत्रे लिखित्वा कलस-
<>मध्ये निःक्षिप्य गायत्त्र्या छन्दसा मथ्नामि इति
<>रघुनाथधृतमन्त्रेणालोड्य यस्य नामोत्तिष्ठति तं
<>यष्ट्यां समावाह्यानेन नागेनास्य जलस्य रक्षा
<>कर्त्तव्या इति ब्राह्मणान् श्रावयेत् । हयशीर्षे ।
<>‘वैणुकं वारुणञ्चैव पुन्नागं नागकेशरम् ।
<>वकुलं चम्पकञ्चैव निम्बञ्चैवाथ खादिरम् ॥
<>एतेषामेव दारूणां नागयष्ठिः प्रकीर्त्तिता ।
<>सवक्रकोटरं त्यक्त्वा तस्मात् कुर्य्याद्यथेप्सितम् ॥’
<>तथा च बृहस्पतिः ।
<>‘शूलचक्राङ्कितां कृत्वा स्थापयित्वा जलाशये ।
<>द्वादशाङ्गुलमानन्तु वापीचक्रं प्रकल्पयेत् ॥
<>षोडशं पुष्करिण्यान्तु विंशतिञ्च सरोवरे ।
<>सागरे हस्तमात्रन्तु लौहं ताम्रन्तु पैत्तलम् ॥
<>चक्रञ्च विविधं प्रोक्तं कुर्य्यात्तेषां यथेप्सितम् ।
<>शतहस्ता भवेद्बापी द्विगुणा पुष्करिण्यपि ॥
<>त्रिगुणन्तु सरोमानमत ऊर्द्ध्वन्तु सागरः ॥’
<>ततो द्वादशपञ्चदशविंशत्येकविंशत्यन्यतमकनि-
<>ष्ठाङ्गुल्यवच्छिन्नहस्तप्रमाणां यष्टिं वक्ष्यमाण-
<>मन्त्रेण स्थापयेत् । ओँ गन्धद्वारेति गन्धवारिणा
<>ओँ भद्रं कर्णेभिरिति तैलहरिद्रया ओँ काण्डात्
<>काण्डादिति दूर्व्वाभिः ओँ द्रुपदादिव इत्यादिना
<>सप्तमृत्तिकादिभिः ओँ मधुवातेति पञ्चामृतेन
[Page3-203-c+ 52]
<>याः फलिनीरिति फलोदकेन ओँ युवासुवासा
<>इति क्षुद्रघण्टिकायुतां पताकां यष्ट्यां बध्नीयात् ।
<>ओँ यष्ट्यै नमः इतिमन्त्रेण पूजयेत् । पुष्पाद्यल-
<>ङ्कुतां यष्टिं कन्दरसमीपं नयेत् । गुरुस्तु शङ्खादि-
<>निःस्वनै राजतवरुणप्रतिमां उत्तिष्ठेति समुत्थाय
<>प्रदक्षिणत्रयं कृत्वा आपोहिष्टा इत्यादिना
<>मन्त्रेण वरुणस्योत्तम्भनमसि इतिमन्त्रेण च
<>जले क्षिपेत् । ततस्तत्रैव खाते शाद्बलगोमय-
<>दधिमधुकुशमहानदीजलपञ्चरत्नानि ओँ येते-
<>वापी रोचने दिव इतिमन्त्रेण क्षिपेत् । ओँ घ्रुवं
<>ध्रुवेण मनसा इतिमन्त्रेण यष्टिमभिमन्त्र्य ओँ
<>यूपवृक्षेतिमन्त्रेण जलमध्ये आरोपयेत् । ततो
<>जलमातॄः पूजयेत् । यथा ह्रीं पूर्व्वस्याम् ।
<>श्रियं आग्नेय्याम् । शचीं दक्षिणस्याम् । मेधां
<>नैरृत्याम् । श्रद्धां पश्चिमायाम् । विद्यां वाय-
<>व्याम् । लक्ष्मीं उत्तरस्याम् । सरस्वतीं ऐशा-
<>न्याम् । अधो विद्याम् । ऊर्द्ध्वे लक्ष्मीम् । पाद्या-
<>दिभिः संपूज्य अग्निं प्रदक्षिणीकृत्य सूर्य्यादि-
<>द्वात्रिंशद्देवताः पूजयेत् । क्षमस्वेति वरुणं
<>क्षामयेत् । कापिलम् ।
<>‘शङ्खतूर्य्यादिनिनदैस्तथा वै क्षीरधारया ॥’
<>जलाशयं प्रवेष्टयेदिति शेषः । प्रतिष्ठानन्तरं
<>मात्स्ये ।
<>ततः सहसं विप्राणामथवाष्टशतन्तथा ।
<>भोजयेच्च यथाशक्त्या पञ्चाशद्वाथ विंशतिम् ॥”
<>इति जलाशयोत्सर्गतत्त्वम् ॥
<LEND>
