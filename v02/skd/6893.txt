<L>6893<pc>2-064<k1>कल्पः<k2>कल्पः
कल्पः¦, पुं, (कल्प्यते विधीयते असौ । कृप् +
<>कर्म्मणि घञ् ।) विधिः । (यथा मनुः ३ । १४७ ।
<>“एष वै प्रथमः कल्पः प्रदाने हव्यकव्ययोः ।
<>अनुकल्पस्त्वयं ज्ञेयः सदा सद्भिरनुष्ठितः” ॥
<>(कल्पयति सृष्टिं नाशं वा अत्र । कृप् + णिच् +
<>अधिकरणे अप् ।) प्रलयः ।
<>(“युगानां सप्ततिः सैकामन्वन्तरमिहोच्यते” ।
<>“कृताब्दसंख्यस्तस्यान्ते सन्धिः प्रोक्तो जलप्लवः” ॥
<>“ससन्धयस्ते मनवः कल्पे ज्ञेयाश्चतुर्दश ।
<>कृतप्रमाणकल्पादौ सन्धिः पञ्चदशस्मृतः” ॥
<>ते एकसप्ततियुगरूपा मनवः सायम्भुवाद्याः सस-
<>न्धयः स्वस्वसन्धिसहिताः कल्पकाले ज्ञातव्याः ।
<>ससन्धियुक्तचतुर्द्दशसनुभिः कल्पो भवेदित्यर्थः ।
<>इति सूर्य्यसिद्धान्तोक्तकल्पपरिमाणम् ॥ आका-
<>लिकनैमित्तिकदैनन्दिनमहाप्रलयानां विवृतिस्तु
<>ततच्छब्दे द्रष्टव्यम् ॥ * ॥
<P>कल्पते स्वक्रियायै समर्थो भवत्यत्र । कृप् +
<>अधिकरणे घञ् ।) ब्राह्मं दिनम् । तत्तु दैवद्विस-
<>हस्रयुगम् । इत्यमरः । १ । ४ । २१ ॥ (यथा
<>विष्णुपुराणे १ मांशे १ । १२ ।
[Page2-064-b+ 52]
<>“कल्पान् कल्पविकल्पांश्च चतुर्युगविकल्पितान् ।
<>कल्पान्तस्य स्वरूपञ्च युगधर्म्मांश्च कृत्स्नशः” ॥)
<>त्रिंशत्कल्पैर्व्रह्मण एको मासो भवति तेषां
<>नामानि यथा । श्वेतवाराहः १ नीललोहितः २
<>वामदेवः ३ गाथान्तरः ४ रौरवः ५ प्राणः ६
<>वृहत्कल्पः ७ कन्दर्पः ८ सत्यः ९ ईशानः १०
<>ध्यानः ११ सारस्वतः १२ उदानः १३ गरुडः १४
<>कौर्म्मः १५ अयं व्रह्मणः पौर्णमासी । नारसिंहः
<>१६ समाधिः १७ आग्नेयः १८ विष्णुजः १९
<>सौरः २० सोमकल्पः २१ भावनः २२ सुप्तमाली
<>२३ वैकुण्ठः २४ आर्च्चिषः २५ वल्मीकल्पः २६
<>वैराजः २७ गौरीकल्पः २८ माहेश्वरः २९
<>पितृकल्पः ३० अयं ब्रह्मणोऽमाव्रास्या । इति
<>क्रमसन्दर्मे प्रभासखण्डम् ॥ एतादृशैर्द्वादशमासैब्र-
<>ह्मणः सम्बत्सरो भवति । एवं वर्षशतं ब्रह्मण
<>आयुः । तत्र पञ्चाशद्वर्षानि व्यतीतानि एकपञ्चा-
<>शदारम्भे अधुना श्वेतवाराहकल्पः । इति महा-
<>भारतम् ॥ (कल्पारम्भकालश्च ब्रह्मसिद्धान्ते उक्त-
<>स्तद्यथा, --
<>“चत्रसितादेर्भानोर्वर्षर्त्तुमासयुगकल्पाः ।
<>सृष्ठ्यादौ लङ्कायामिह प्रवृत्ता दिनैर्वत्स !” ॥
<>चैत्रसितादेश्चैत्रशुक्लप्रतिपदमारभ्य इत्यर्थः ।
<>तथा च ब्रह्मपुराणम् ।
<>“चैत्रे मासि जगत् ब्रह्मा ससर्ज प्रथमेऽहनि ।
<>शुक्लपक्षे समग्रन्तु तदा सूर्य्योदये सति ।
<>प्रवर्त्तयामास तदा कालस्य गणनामपि” ॥
<>इति कालसामान्यगणंनायास्तदारभ्य कथनात् ॥
<>एवं चैत्रशुक्लप्रतिपदि कल्पारम्भेऽपि ।
<>“माघशुक्लतृतीयायां कृष्णायां फाल्गुनस्य च ।
<>पञ्चमी चैत्रमासाद्या यथैवाद्या तथा परा ।
<>शुक्ला त्रयोदशी माघे कार्त्तिकस्य तु सप्तमी ।
<>नवमी मार्गशीर्षस्य सप्तैताः संस्मराम्यहम् ।
<>कल्पनामादयो ह्येता दत्तस्याक्षयकारकाः” ॥
<>इति वराहवाक्यानि समूलानि चेत् तदा कल्पभे-
<>दादविरुद्धानि कल्पादित्वेन तत्तत् तिथिषु श्राद्ध-
<>कर्त्तव्यतोपयोगिपारिभाषिकपरत्वेन वा समर्थ-
<>नीयानि ॥ अत एव सूर्य्यसिद्धान्ते उक्तम् । यथा--
<>“सुरासुराणामन्योन्यमहोरात्रविपर्य्ययात् ।
<>यत् प्रोक्तं तद्भवेद्दिव्यं भानोर्भगणपूरणात् ॥
<>मन्वन्तरव्यवस्था च प्राजापत्यमुदाहृतम् ।
<>न तत्र द्युनिशोर्भेदो ब्राह्मकल्पः प्रकृत्तितः” ॥
<P>इत्यादीनां युगमन्वन्तरकल्पानां सौरत्वेन उक्तिः ।
<>सौरमाणे च नियतयुगादिकालेषु अनियततिथि-
<>सम्भवेऽपि सर्व्वेषां कल्पानामादौ चैत्रसितादि-
<>तिथिरेव नियता प्रागुक्तवचनप्रामाण्यात् । किन्तु
<>प्रागुक्तमात्स्ये ब्राह्मकल्पानां चान्द्रत्वकथनात् ति-
<>थिभेदसम्भवः । इति सूर्य्यसिद्धान्तवाक्यं ग्रह-
<>स्पष्टीकरणोपयोगीत्यविरोधः ॥) विकल्पः । कल्प-
<>ष्टक्षः । न्यायः । शास्त्रविशेषः । स तु वेदषडङ्गा-
<>न्तर्गतो यागक्रियाणामुपदेशकः । इति हेमचन्द्रः ॥
<>(यथा रघुः १ । ९४ ।
<>“कल्पवित् कल्पयामास वन्यामेवास्य संविधाम्” ॥)
[Page2-064-c+ 52]
<>व्याकरणस्य प्रत्ययविशेषः । स च स्याद्यन्तत्या-
<>द्यन्तपदाभ्यामीषदूनार्थे भवति । तत्र वाच्यलिङ्गत्वे
<>यथा, ईषदूनो विद्वान् विद्वत्कल्पः । ईषदूनं
<>पचति पचतिकल्पम् । इति मुग्धबोधव्याकरणम् ।
<>(तथा महाभारते १ । १२६ । ५ ।
<>“ते परस्परमामन्त्र्य देवकल्पा महर्षयः” ॥)
<LEND>
