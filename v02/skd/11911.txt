<L>11911<pc>2-409<k1>चक्रं<k2>चक्रं
चक्रं¦, क्ली, (क्रियतेऽनेनेति । कृ + घञर्थे कः ।
<>कृञादीनामिति द्वित्वञ्च ।) व्रजः । समूहः ।
<>सैन्यम् । रथाङ्गम् । चाका इति भाषा ॥ (यथा,
<>याज्ञवल्क्ये । १ । ३५१ ।
<>“यथा ह्येकेन चक्रेण न रथस्य गतिर्भवेत् ।
<>तथा पुरुषकार्य्येण विना दैवं न सिध्यति ॥”)
<>राष्ट्रम् । दम्भविशेषः । कुम्भकारोपकरणम्
<>कुमारेर चाक इति भाषा ॥ (यथा, याज्ञ
<>घल्क्ये । ३ । १४६ ।
<>“मृद्दण्डचक्रसंयोगात् कुम्भकारो यथा घटम् ।
<>करोति तृणमृत्काष्ठैर्गृहं वा गृहकारकः ॥”)
<>अस्त्रविशेषः । (यथा, रघुः । ७ । ४६ ।
<>“आधोरणानां गजसन्निपाते
<>शिरांसि चक्रैर्निशितैः क्षुराग्रैः ॥”)
<>जलावर्त्तः । इति मेदिनी ॥ भगवतः सुदर्शः
<>चक्रम् । (यथा, महाभारते । १ । १९ । ६ ।
<>“ततो भगवता तस्य शिरश्छिन्नमलङ्कृतम् ।
<>चक्रायुधेन चक्रेण पिवतोऽमृतमोजसा ॥”)
<>तस्य भगवन्मन्दिरे स्थापनविधिर्यथा, श्रीभाग
<>वते । ३ । १ । २३ ।
<>“अन्यानि चेह द्विजदेवदेवैः
<>कृतानि नानायतनानि विष्णोः ।
<>प्रत्यङ्गमुख्याङ्कितमन्दिराणि
<>यद्दर्शनात् कृष्णमनुस्मरन्ति ॥”
<>“द्विजदेवैः ऋषिभिर्देवैश्च कृतानि अङ्गमङ्गं प्रति
<>वर्त्तन्ते इति प्रत्यङ्गान्यायुधानि तेषु मुख्यं चक्रं
<>तेनाङ्कितानि मूर्द्धन्यहेमकुम्भेषु चिह्नितानि
<>मन्दिराणि येषु तानि नानाविधानि विष्णो-
<>रायतनानि क्षेत्राणि तीर्थानि च आसिषेवे ।
<>येषां चक्राङ्कितमन्दिरवतां दर्शनात् श्रीकृष्ण-
<>स्मरणं भवति ।” इति तट्टीकायां श्रीधरस्वामी ॥ *
<>अथ चक्रलक्षणम् ।
<>“द्वादशारन्तु षट्कोण बलयत्रयसंयुतम् ।
<>चक्रं स्याद्दक्षिणावर्त्तः शङ्खश्च श्रीहरेः स्मृतः ॥”
<>इति श्रीहरिभक्तिविलासे ४ विलासः ॥
[Page2-410-a+ 52]
<>ग्रामजालम् । इति त्रिकाण्डशेषः ॥ तगरपुष्पम् ।
<>इति राजनिर्घण्टः ॥ व्यूहविशेषः । (एतस्य
<>लक्षणं यथा, --
<>“अष्टारं वर्त्तुलाकारं व्यूहचक्रं त्रिनाडिकम् ।
<>दण्डचतुष्टयं वाह्ये कर्त्तव्यञ्च चतुर्द्दिशम् ॥
<>पूर्व्वदण्डाग्रतोऽन्यस्य दिनभाद्यं भमण्डलम् ।
<>प्रवेशे निर्गमे चैव त्रीणि त्रीणि प्रदक्षिणे ॥
<>शशिसंज्ञाष्टकं मध्ये तद्वाह्ये भानुसंज्ञकम् ।
<>तृतीयं राहुसंज्ञञ्च केतुर्द्दण्डचतुष्टये ॥
<>चन्द्रर्क्षे विजयो लाभः सूर्य्यर्क्षे मध्यमं फलम् ।
<>राहुधिष्ण्याष्टके विघ्नं मृत्युः केतुचतुष्टये ॥
<>एवमुक्तं चतुःस्थाने यद्दिने यस्य नामभम् ।
<>तद्दिने तत् फलं तस्य सर्व्वकार्य्येषु सर्व्वदा ॥”
<>एतच्चक्रन्तु भगवता द्रोणाचार्य्येण अभिमन्यु-
<>वधायैवाभिकल्पितम् । तत्र व्यूहमध्ये निर्म्माण-
<>प्रणाल्या कः कुत्र आसीदिति प्रदर्शयितुमाह ।
<>“चक्रव्यूहो महाराज ! आचार्य्येणाभिकल्पितः ।
<>तत्र शक्रोपमाः सर्व्वे राजानो विनिवेशिताः ॥
<>अवस्थानेषु वित्यस्ताः कुमाराः सूर्य्यवर्च्चसः ।
<>संघातो राजपुत्त्राणां सर्व्वे षामभवत्तदा ॥
<>कृतामिसमयाः सर्व्वे सुवर्णविकृतध्वजाः ।
<>रक्ताम्बरधराः सर्व्वे सर्व्वे रक्तविभूषणाः ॥
<>सर्व्वे रक्तपताकाश्च सर्व्वे वै हेममालिनः ।
<>चन्दनागुरुदिग्धाङ्गाः स्रग्विणः सूक्ष्मवाससः ॥
<>सहिताः पर्य्यधावन्त कार्ष्णिं प्रति युयुत्सवः ।
<>तेषां दशसहस्राणि बभूवुर्दृढधन्विनाम् ॥
<>पौत्त्रं तव पुरस्कृत्य लक्षणं प्रियदर्शनम् ।
<>अन्योन्यसमदुःखास्ते अन्योन्यसमसाहसाः ॥
<>अन्योन्यं स्पर्द्धमानाश्चाप्यन्योन्यस्य हिते रताः ॥
<>दुर्य्योधनस्तु राजेन्द्र ! सैन्यमध्ये व्यवस्थितः ।
<>कर्णदुःशासनकृपैर्वृतो राजा महारथैः ॥
<>देवराजोपमः श्रीमान् श्वेतच्छत्राभिसंवृतः ।
<>चामरव्यजनाक्षेपैरुदयन्निव भास्करः ॥
<>प्रमुखे तस्य सैन्यस्य द्रोणोऽवस्थितनायकः ।
<>सिन्धुराजस्तथाऽतिष्ठत् श्रीमान् मेरुरिवाचलः ॥
<>सिन्धुराजस्य पार्श्वस्था अश्वत्थामपुरोगमाः ।
<>सुतास्तंव महाराज ! त्रिंशत्त्रिदशसन्निभाः ॥
<>गान्धारराजः कितवः शल्यो भूरिश्रवास्तथा ।
<>पार्श्वतः सिन्धुराजस्य व्यराजन्त महारथाः ॥
<>ततः प्रववृते युद्धं तुमुलं लोमहर्षणम् ।
<>तावकानां परेषाञ्च मृत्युं कृत्वा निवर्त्तनम् ॥”
<>इति महाभारते । ७ । ३३ । १३ -- २४ ॥)
<>तैलयन्त्रम् । इत्यमरटीकायां स्वामी ॥ (यथा,
<>आर्य्यासप्तशत्याम् । ५९२ ।
<>“स्नेहमयान् पीडयतः किं चक्रेणापि तैलकारस्य ॥”
<>कालज्ञापकयन्त्रविशेषः । यथा, गोलाध्याये ।
<>“चक्रं चक्रांशाङ्कं परिधौ श्लथशृङ्खलादिकाधारम् ।
<>धात्री त्रिभ आधारात् कल्प्या भार्द्धेऽत्रखार्द्धञ्च ॥
<>तन्मध्ये सूक्ष्माक्षं क्षिप्त्वार्काभिमुखनेमिकं धार्य्यम् ।
<>भूमेरुन्नतभागास्तत्राक्षच्छायया भुक्तः ॥
<>तत्खार्द्धान्तश्च नता उन्नतनवसंगुणीकृतं द्युदलम् ।
<>द्युदलोन्नतांशभक्तं नाड्यः स्थूलाः परैः प्रोक्ताः ॥”
[Page2-410-b+ 52]
<P>धातुमयं दारुमयं वा समं चक्रं कृत्वा तन्नेम्यां
<>शृङ्खलादिराधारः शिथिलः कार्य्यः । चक्रमध्ये
<>सूक्ष्मं सुषिरमाधारात् सुषिरोपगामिनी लम्ब-
<>वदूर्द्ध्वरेखा कार्य्या । तन्मध्यतोऽन्या तिर्य्यक्रेखा
<>चात्र कार्य्या । तच्चक्रं परिधौ भगणांशैरङ्क-
<>यित्वाधारात् त्रिभ इति नवतिभागान्तरे तिर्य्य-
<>ग्रेखा तत्परिधिसम्पाते धात्री क्षितिः कल्प्या ।
<>भार्द्धेऽन्तर ऊर्द्धरेखानेमिसम्पाते खार्द्धं कल्प्यम् ।
<>सुपिरे सूक्ष्मा शलाका प्रदातव्या । सा चाक्ष-
<>संज्ञा । तच्चक्रमर्काभिमुखनेमिकञ्च यथा भवति
<>तथाधारे धार्य्यम् । तथा धृतेऽक्षस्य छाया
<>परिधौ यत्र लगति तत्कुजचिह्नयोरन्तरे ये
<>अंशास्ते रवेरुन्नतांशाः । ये छायाखार्द्धयो-
<>रन्तरे ते नतांशा ज्ञेयाः । एवमत्र नतोन्नतांश-
<>ज्ञानमेव भवति । अतोऽन्यैर्घटिका अप्या-
<>नीताः । तद्यथा, तस्मिन्दिने गणितेन मध्यन्दि-
<>नोन्नतांशान् दिनार्द्धमानञ्च ज्ञात्वानुपातःकृतः ।
<>यदि मध्यन्दिनोन्नतांशैर्दिनार्द्धनाड्यो लभ्यन्ते
<>तदैभिः किमित्येवं स्थूला घठिकाः स्युः ॥ अथ
<>वेधेन ग्रहज्ञानमाह ।
<>“पैत्रर्क्षपुष्यान्तिमवारुणाना-
<>मृक्षद्वयं नेमिगतं यथा स्यात् ।
<>दूरेऽन्तरेऽल्पेषु भखेचरौ वा
<>तथात्र यन्त्रं सुधिया प्रधार्य्यम् ॥
<>नेमिस्थदृष्ट्याक्षगतं प्रपश्येत्
<>खेटञ्च धिष्ण्यस्य च योगताराम् ।
<>नेम्यङ्कयोरक्षयुजोस्तु मध्ये
<>येऽंशाःस्थिता भध्रुवको युतस्तैः ॥
<>प्रत्यक्स्थिते भेऽथ पुरःस्थिते तै
<>र्हीनो ध्रुवः स्यात् खचरस्य भुक्तम् ॥”
<P>तत्र यन्त्रस्याधो नेम्यां दृष्टिं कृत्वीर्द्धनेम्यामुक्त-
<>र्क्षाणां मध्ये भद्वितयं युगषन्नेमिगतं यथा स्यात्
<>तथा यन्त्रं स्थिरं कृत्वा नेम्यां धिष्ण्ययोरेकतरं
<>स्थानमङ्कयेत् । ततोऽग्रे पृष्ठतो वा दृष्टिं चाल-
<>यित्वा ग्रहं विध्येत् । ग्रहः प्रायोऽक्षगतो
<>दृश्यते । अक्षमूलस्य ग्रहस्य चान्तरं शरो
<>ग्रहावधिः अक्षमूलं नेम्यां यत्र लग्नं दृश्यते
<>तत् स्थानमप्यङ्क्यम् । अथ भग्रहाङ्कयोर्मध्ये
<>येऽंशास्तैर्भध्रुवो युतः स्फुटग्रहो भवति यदा
<>ग्रहात् पश्चिमस्थं नक्षत्रम् । यदा पूर्व्वस्थं
<>नक्षत्रं तदा भध्रुवो हीनः स्फुटग्रहो भवति ।
<>अथवाल्पशरं नक्षत्रं रोहिण्याद्यं ततो दूरे-
<>ऽन्तरे यदा ग्रहस्तदा तावेव विद्ध्वा प्रोक्तवद्-
<>ग्रहज्ञानम् । इति चक्रयन्त्रम् ॥ शरीरस्थ-
<>षट्चक्राणियथा । मूलाधारः १ स्वाधिष्ठानम् २
<>मणिपूरम् ३ अनाहतम् ४ विशुद्धम् ५ आज्ञा-
<>ख्यम् ६ । तद्यथा, --
<>“मूलाधारे त्रिकोणाख्ये इच्छाज्ञानक्रियात्मके ।
<>मध्ये स्वयम्भुलिङ्गन्तु कोटिसूर्य्यसमप्रभम् ॥
<>तदूर्द्धे कामबीजन्तु कलशान्तीन्दुनादकम् ।
<>तदूर्द्ध्वे तु शिखाकारा कुण्डली ब्रह्मविग्रहा ॥
<>तद्वाह्ये हेमवर्णाभं वसवर्णचतुर्दलम् ।
[Page2-410-c+ 52]
<>द्रुतहेमसमप्रख्यं पद्मं तत्र विभावयेत् ॥
<>तदूर्द्धेऽग्निसमप्रख्यं षड्दलं हीरकप्रभम् ।
<>बादिलान्तषडर्णेन युक्ताधिष्ठानसंज्ञकम् ॥
<>मूलमाधारषट्कानां मूलाधारं ततो विदुः ।
<>स्वशब्देन परं लिङ्गं स्वाधिष्ठानं ततो विदुः ॥
<>तदूर्द्धे नाभिदेशे तु मणिपूरं महाप्रभम् ।
<>मेघाभं विद्युदाभञ्च बहुतेजोमयं ततः ॥
<>मणिवद्भिन्नतत्पद्मं मणिपूरं तथोच्यते ।
<>दशभिश्च दलैर्युक्तं डादिफान्ताक्षरान्वितम् ॥
<>शिवेनाधिष्ठितं पद्मं विश्वालोकैककारणम् ।
<>तदूर्द्धेऽनाहतं पद्ममुद्यदादित्यसन्निभम् ॥
<>कादिठान्ताक्षरैरर्कपत्रैश्च समधिष्ठितम् ।
<>तन्मध्ये बाणलिङ्गन्तु सूर्य्यायुतसमप्रभम् ॥
<>शब्दब्रह्ममयं शब्दोऽनाहतस्तत्र दृश्यते ।
<>तेनाहताख्यं पद्मं तन्मुनिभिः परिकीर्त्तितम् ॥
<>आनन्दसदनं तत्तु पुरुषाधिष्ठितं परम् ।
<>तदूर्द्ध्वन्तु विशुद्धाख्यं दलषोडशपङ्कजम् ॥
<>स्वरैः षोडशकैर्युक्तं धूम्रवर्णैर्महाप्रभम् ।
<>विशुद्धिं तनुते यस्मात् जीवस्य हंसलोकनात् ॥
<>विशुद्धं पद्ममाख्यातमाकाशाख्यं महाद्भुतम् ।
<>आज्ञाचक्रं तदूर्द्धे तु आत्मनाधिष्ठितं परम् ॥
<>आज्ञासंक्रमणं तत्र गुरोराज्ञेति कीर्त्तितम् ।
<>कैलासाख्यं तदूर्द्ध्वे तु बोधनीन्तु तदूर्द्ध्वतः ॥
<>एवञ्च शिवचक्राणि प्रोक्तानि तव सुव्रत ! ॥” * ॥
<>मन्त्रोद्धारार्थषट्चक्राणि यथा । कुलाकुल-
<>चक्रम् १ राशिचक्रम् २ नक्षत्रचक्रम् ३ अक-
<>थहचक्रम् ४ अकडमचक्रम् ५ ऋणिधनि-
<>चक्रम् ६ । तद्यथा, --
<>“कुलाकुलस्य भेदं हि वक्ष्यामि मन्त्रिणामिह ।
<>वाय्वग्निभूजलाकाशाः पञ्चाशल्लिपयः क्रमात् ॥
<>पञ्चह्रस्वाः पञ्चदीर्घा बिन्द्वन्ताः सन्धिसम्भवाः ।
<>कादयः पञ्चशः ष क्ष ल स हान्ताः प्रकीर्त्तिताः ॥
<>तथा च ।
<>अ आ ए क च ट त प य षाः मारुताः ।
<>इ ई ऐ ख छ ठ थ फ र क्षाः आग्नेयाः ।
<>उ ऊ ओ ग ज ड द ब लाः पार्थिवाः ।
<>ऋ ॠ औ घ झ ढ ध भ व सा वारुणाः ।
<>ऌ ॡ अं ङ ञ ण न म श हाः नाभसाः ॥
<>साधकस्याक्षरं पूर्व्वं मन्त्रस्यापि तदक्षरम् ।
<>यद्येकभूतदैवत्यं जानीयात् सकुलं हि तत् ॥
<>भौमस्य वारुणं मित्रमाग्नेयस्यापि मारुतम् ।
<>मारुतं पार्थिवानाञ्च शत्रुराग्नेयमम्भसाम् ॥
<>नाभसं सर्व्वमित्रं स्याद्बिरुद्धं नैव शीलयेत् ॥”
<>अथ राशिचक्रम् ।
<>“रेखाद्बयं पूर्व्वपरागतं स्यात्
<>तन्मध्यतो याम्यकुवेरभेदात् ।
<>एकैकमीशाननिशाचरे तु
<>हुताशवाय्वोर्विलिखेत्ततोऽर्णान् ॥
<>वेदाग्निवह्नियुगलश्रवणाक्षिसंख्यान्
<>पञ्चेषुबाणशरपञ्चचतुष्टयार्णान् ।
<>मेषादितः प्रविलिखेत् सकलांस्तु वर्णान्
<>कन्यागतान् प्रविलिखेदथ शादिवर्णान् ॥
[Page2-411-a+ 52]
<>तेन अ आ इ ई मेषः । उ ऊ ऋ वृषः ।
<>ॠ ऌ ॡ मिथुनम् । ए ऐ कर्कटः । ओ औ
<>सिंहः । अं अः श ष स ह ल क्षाः कन्या ।
<>कवर्गस्तुला । चवर्गो वृश्चिकः । टवर्गो धनुः ।
<>तवर्गो मकरः । पवर्गः कुम्भः । यवर्गो मीनः ।
<>स्वराशीनामनुकूलं मन्त्रं भजेत् ।
<>राशीनां शुद्धता ज्ञेया त्यजेत् शत्रुं मृतिं व्ययम् ।
<>स्वराशेर्म्मन्त्रराश्यन्तं गणनीयं विचक्षणैः ॥
<>यदा तु स्वराशेरज्ञानं तदा साधकानामाद्यक्षर-
<>सम्बन्धिनं राशिं गृहीत्वा गणयेत् ॥ * ॥
<>अथ नक्षत्रचक्रम् ।
<>“अ आ अश्विनी देवगणः । इ भरणी मानुषः ।
<>ई उ ऊ कृत्तिका राक्षसः । ऋ ॠ ऌ ॡ
<>रोहिणी मानुषः । ए मृगशिरो देवः । ऐ
<>आर्द्रा मानुषः । ओ औ पुनर्व्वसुर्देवः । क
<>पुष्यो देवः । ख ग अश्लेषा राक्षसः । घ ङ
<>मघा राक्षसः । च पूर्व्वफल्गुनी मानुषः ।
<>छ ज उत्तरफल्गुनी मानुषः । झ ञ हस्ता
<>देवः । ट ठ चित्रा राक्षसः । ड स्वाती देवः ।
<>ढ ण विशाखा राक्षसः । त थ द अनुराधा
<>देवः । ध ज्येष्ठा राक्षसः । न प फ मूला-
<>राक्षसः । व पूर्व्वाषाढा मानुषः । भ उत्तरा-
<>षाढा मानुषः । म श्रवणा देवः । य र धनिष्ठा
<>राक्षसः । ल शतभिषा राक्षसः । व श पूर्व्व-
<>भाद्रपदा मानुषः । ष स ह उत्तरभाद्रपदा
<>मानुषः । अं अः ल क्ष रेवती देवः ॥ तथा च ।
<>“अश्विन्यादिक्रमेणैव विलिखेत्तारकाः पुनः ।
<>वक्ष्यमाणविधानेन तन्मध्ये वर्णकान् लिखेत् ॥
<>उत्तराद्दक्षिणाग्रान्तु रेखां कुर्य्याच्चतुष्टयीम् ।
<>दश रेखाः पश्चिमाग्राः कर्त्तव्या वीरवन्दिते ! ॥
<>अकारादिक्षकारान्तान् द्विचन्द्रवह्निवेदकान् ।
<>भूमीन्द्रनेत्रचन्द्रांश्च अश्लेषान्तं खगौ प्रिये ! ॥
<>द्विभूनेत्रनेत्रयुग्मांश्चेन्दुनेत्राग्निचन्द्रकान् ।
<>मघादिज्येष्ठपर्य्यन्तं द्वितीयं नवतारकम् ॥
<>वह्निभूमीन्दुचन्द्रांश्च युग्मेन्दुनेत्रवह्निकान् ।
<>वेदेन भेदिता वर्णा रेवत्यंशगताः क्रमात् ॥
<>पूर्व्वोत्तरात्रयञ्चैव भरण्यार्द्रा च रोहिणी ।
<>इमानि मानुषाण्याहुर्नक्षत्राणि मनीषिणः ॥
<>ज्येष्ठाशतभिषामूलाधनिष्ठाश्लेषकृत्तिकाः ।
<>चित्रामघाविशाखाः स्युस्तारा राक्षसदेवताः ॥
<>अश्विनी रेवती पुष्यः स्वाती हस्तः पुनर्व्वसुः ।
<>अनुराधामृगशिरःश्रवणा देवतारकाः ॥
<>स्वजातौ परमा प्रीतिर्मध्यमा भिन्नजातिषु ।
<>रक्षोमानुषयोर्नाशो वैरं दानवदेवयोः ॥
<>जन्म सम्पद्विपत् क्षेमः प्रत्यरिः साधको वधः ।
<>मित्रं परममित्रञ्च जन्मादीनि पुनः पुनः ॥”
<>जन्मत्रिपञ्चसप्तानि वर्ज्जनीयानि नक्षत्राणि ।
<>स्वनक्षत्रादेव नक्षत्रं गणनीयम् । स्वनक्षत्राज्ञाने
<>स्वनामाद्यक्षरसम्बन्धिनक्षत्राद्गणनीयम् ॥ * ॥
<>अथाकथहचक्रम् ।
<>“चतुरसं लिखेत् कोष्ठं चतुष्कोष्ठसमन्वितम् ।
<>पुनश्चतुष्कं तत्रापि लिखेद्धीमान् क्रमेण तु ॥
[Page2-411-b+ 52]
<>इन्द्वग्निरुद्रनवनेत्रयुगार्कदिक्षु
<>ऋत्वष्टषोडशचतुर्द्दशभौतिकेषु ।
<>पातालपञ्चदशवह्निहिमांशुकोष्ठे
<>वर्णान् लिखेत् लिपिभवान् क्रमशस्तु धीमान् ॥
<>नामाद्यक्षरमारभ्य यावन्मन्त्रादिमाक्षरम् ।
<>चतुर्भिः कोष्ठैरेकैकमिति कोष्ठचतुष्टयम् ॥
<>पुनः कोष्ठगकोष्ठेषु सव्यतो नाम्न आदितः ।
<>सिद्बः साध्यः सुसिद्धोऽरिः क्रमाज्ज्ञेया मनी-
<>षिभिः ॥
<>सिद्धः सिध्यति कालेन साध्यस्तु जपहोमतः ।
<>सुसिद्धो ग्रहमात्रेण रिपुर्मूलं निकृन्तति ॥” * ॥
<>अथाकडमचक्रम् ।
<>“रेखाद्वयं पूर्व्वपरेण कुर्य्यात्
<>तन्मध्यतो याम्यकुवेरभेदात् ।
<>महेशरक्षोऽधिपतिक्रमेण
<>तिर्य्यक् तथा वायुहुताशनेन ॥
<>आकारादिहकारान्तान् क्लीवहीनान् लिखे-
<>त्ततः ।
<>तथा ऋ ॠ वर्णद्वयं ऌ ऌ तद्धि क्लीवं प्रचक्षते ॥
<>एकैकक्रमतो लेख्यान् मेषादिषु वृषान्तकान् ।
<>गणयेत् क्रमशो भद्रे नामादिवर्णकादिमान् ॥
<>मेषादितश्च मीनान्तं गणयेत् क्रमशः सुधीः ।
<>जप्तुः स्वनामतो मन्त्री यावन्मन्त्रादिमाक्षरम् ॥
<>सिद्धसाध्यसुसिद्धारीन् पुनः सिद्धादयः पुनः ।
<>नवैकपञ्चमे सिद्धः साध्यः षड्दशयुग्मके ॥
<>सुसिद्धस्त्रिसप्तके रुद्रे वेदाष्टद्वादशे रिपुः ।
<>एतत्ते कथितं देवि ! अकडमादिकमुत्तमम् ॥
<>ताराशुद्धिर्वैष्णवानां कोष्ठशुद्धिः शिवस्य च ।
<>राशिशुद्धिस्त्रैपुरे च गोपालेऽकडमः स्मृतः ॥”
<>अथ ऋणिधनिचक्रम् ।
<>“कोष्ठान्येकादशान्येव वेदेन पूरितानि च ।
<>अकारादिहकारान्तं लिखेत् कोष्ठेषु तत्त्ववित् ॥
<>प्रथमं पञ्चकोष्ठेषु ह्रस्वदीर्घक्रमेण तु ।
<>द्वयं द्वयं लिखेत्तत्र विचारे खलु साधकः ॥
<>शेषेष्वेकैकशो वर्णान् क्रमशस्तु लिखेत् सुधीः ॥
<>द्वौ द्वौ स्वरौ पञ्चसु कोष्ठकेषु
<>शेषान् स्वरान् षट्सु षडेकमेकम् ।
<>कादीन् हशेषान् विलिखेत्ततोऽर्णा-
<>नेकैकमेकादशसु त्रिकेषु ॥
<>षट्कालकालवियदग्निसमुद्रवेद-
<>खाकाशशून्यदहनाः खलु साध्यवर्णाः ॥
<>युग्मद्विपञ्चवियदम्बरयुक्शशाङ्क-
<>व्योमाब्धिवेदशशिनः खलु साधकार्णाः ॥
<>नामाज्झलादकठवाद्गजभुक्तशेषं
<>ज्ञात्वोभयोरधिकशेषमृणं धनं स्यात् ॥
<>मन्त्रो यद्यधिकाङ्कः स्यात् तदा मन्त्रं जपेत् सुधीः ।
<>समेऽपि च जपेन्मन्त्रं न जपेत्तु ऋणाधिके ॥
<>शून्ये मृत्युं विजानीयात्तस्माच्छून्यं विवर्जयेत् ॥”
<>इति तन्त्रसारः ॥ * ॥
<>अथोत्तरायणचक्रं यथा, --
<>“चक्रं सारं विलिख्य ग्रहपतिरयने संक्रमं यत्
<>करोति
[Page2-411-c+ 52]
<>यस्मिन्नृक्षे तदृक्षं मरणभयकरं शूलमूलेऽपि
<>दद्यात् ।
<>तत पश्चादारशूले विविधभयकरं शूलपार्श्वेर्थ-
<>लाभः
<>सख्यं स्यात् शूलमध्य भवति च नियतं वित्त-
<>वामक्रमेण ॥”
<>केतुचक्रं यथा, --
<>“कण्ठे हृदि त्रिभयुगे क्रतुमानलाभौ
<>षट्पृष्ठभं क्षयकरं धनदं करे त्रिः ।
<>वामे चतुर्षु च रुजं पदयोस्तथाष्टौ
<>क्लेशो भयञ्च नितरामिह केतुचक्रम् ॥” * ॥
<>अहिचक्रं यथा, --
<>“अथाहिचक्रं वक्ष्यामि विभ्रान्तद्रव्यशल्ययोः ।
<>ऊर्द्ध्वं रेखाष्टकं लेख्यं तिर्य्यक् च पञ्चरेखिकाः ॥
<>स्थानद्वारमुखं चक्रमष्टाविंशतिकोष्ठकम् ।
<>तत्र पौष्णाश्वियाम्यर्क्षकृत्तिकामघभाग्यभम् ॥
<>उत्तराफल्गुनी लेख्या पूर्व्वपङ्क्त्यां भसप्तकम् ।
<>अहिब्रध्नोऽजपादर्क्षं शतभं ब्राह्मसर्पभम् ॥
<>पुष्यं हस्तं समालेख्यं द्वितीयां पङ्क्तिमास्थितम् ।
<>अभिजिद्विष्णुवस्वृक्षं सौम्यं रौद्रं पुनर्व्वसुम् ॥
<>चित्रभञ्च तृतीयायां पङ्क्तौ धिष्ण्यस्य सप्तकम् ।
<>विश्वर्क्षं तोयभं मूलां ज्येष्ठामैत्रविशाखभम् ॥
<>स्वातीं पङ्क्तौ चतुर्थ्यान्तु कर्त्तव्यं पन्नगाकृति ।
<>द्वारशाखे मघा याम्ये द्वारस्था कृत्तिका ततः ॥
<>अश्वीशपूर्व्वाषाढादित्रिकपञ्चचतुष्टयम् ।
<>रेवती पूर्व्वभाद्रेन्दोर्भानि शेषाणि भास्वतः ॥
<>उदयादिगता नाड्यो भघ्नाः षष्ट्याप्तशेषके ।
<>दिनेन्दुभुक्तयुक्तोऽसौ भवेत्तत्कालचन्द्रमाः ॥
<>चन्द्रवत्साधयेत् सूर्य्यमृक्षस्थञ्चेष्टकालिकम् ।
<>चन्द्र ऋक्षे यदार्केन्दू तदास्ति निश्चितं निधिः ॥
<>भानु ऋक्षे स्थितौ तौ चेत्तदा शल्यं न संशयः ।
<>स्वस्वभे द्वितयं ज्ञेयं नास्ति किञ्चिद्विपर्य्यये ॥
<>स्थितं न लभ्यते द्रव्यं चन्द्रे क्रू रग्रहान्विते ।
<>पुष्टे चन्द्रे भवेन्मुद्रा क्षीणे चन्द्रेऽल्पको निधिः ॥
<>हेमतारञ्च ताम्रारं रत्नं कांस्यं तथा त्रपु ।
<>नागं चन्द्रे विजानीयाद्भास्करादिग्रहे क्षिते ॥
<>मिश्रैर्मिश्रं भवेत्द्रव्यं शून्यं दृष्टिविवर्जिते ॥
<>हेमतारञ्च ताम्रारं पाषाणं मृण्मयायसम् ।
<>सूर्य्यादिगृहगे चन्द्रे द्रव्यभाण्डं प्रजायते ॥
<>भुक्तराश्यंशमानेन भूमानं परिकल्पयेत् ।
<>नीचे द्बिघ्नं परे नीचे जलसंस्थो भवेन्निधिः ॥
<>स्वोच्चस्थे तूर्द्ध्वगं द्रव्यं नवांशकक्रमेण च ।
<>परमोच्चे भवेत्तुङ्गे भित्तिस्थमृक्षसंक्रमे ।
<>अधिष्ठितं भवेद्द्रव्यं यत्र चन्द्रो ग्रहान्वितः ॥” * ॥
<>कुलाकुलचक्रं यथा, --
<>“द्वितीया दशमी षष्ठी कुलाकुलमुदाहृतम् ।
<>विषमाश्चाकुलाः सर्व्वाः शेषाश्च तिथयः कुलाः ॥
<>रविश्चन्द्रो गुरुः सौरिश्चत्वारोऽत्राकुला मताः ।
<>भौमशुक्रौ कुलाख्यौ च बुधवारः कुलाकुलः ॥
<>वरुणार्द्राभिजिन्मूलं कुलाकुलमुदाहृतम् ।
<>कुलानि समधिष्ण्यानि शेषभान्यकुलानि च ॥
<>तिथौ वारे च नक्षत्रे अकुले यायिनो जयः ।
[Page2-412-a+ 52]
<>कुलाख्ये स्थायिनो नूनं सन्धिश्चैव कुलाकुले ॥”
<>अथ कुम्भचक्रम ।
<>“कुम्भाकारं लिखेच्चक्रं तिर्य्यग्रेखाप्रभेदितम् ।
<>क्रमादूर्द्ध्वमधो लेख्यमेकैकान्तरभं क्रमात् ॥
<>भानुभानि लिखेत्तत्र रिक्तः पूर्ण इति क्रमात् ।
<>एवं राशिक्रमो लेख्यो रिक्तः पूर्ण इति द्विधा ॥
<>रिक्ते रिक्ता भवेद्यात्रा पूर्णे पूर्णा शुभावहा ॥”
<>अथ कोटचक्रम् ।
<>“अथातः सम्प्रवक्ष्यामि कोटचक्रमिहाष्टधा ।
<>स्तोकोऽरिः कुरुते यत्र भूरिसैन्यपराजयम् ॥
<>प्रथमो मृण्मयः कोटो द्वितीयो जलकोटकः ।
<>तृतीयो ग्रामकोटश्च चतुर्थस्तत्र गह्वरः ॥
<>पञ्चमो गिरिकोटश्च षष्ठः कोटश्च डामरः ।
<>सप्तमो वक्रभूमिष्ठो विषमाख्यस्तथाष्टमः ॥
<>मृमिये साधयेत् खण्डिं जलस्थे बन्धमोक्षणम् ॥
<>ग्रामदुर्गेऽग्निदाहञ्च प्रवेशं गह्वरे तथा ।
<>पर्व्वते स्थानभेदञ्च भूतलं डामरे रणे ॥
<>वक्रस्थे कवियोगञ्च विषमे स्थायियायिनौ ।
<>अतिदुर्गं कालकर्णं चक्रावर्त्तश्च टिङ्गनम् ॥
<>तुलावर्त्तश्च पद्माख्यो यक्षभेदश्च शार्व्वरम् ।
<>एतन्नामाष्टकं ज्ञेयं वर्गाष्टकक्रमेण च ॥
<>यस्य वर्गस्य ये भक्ष्या वर्ज्यास्तन्नामनागराः ।
<>योजयेत् तेन वर्गेण तद्बर्गास्तस्य भङ्गदाः ॥
<>अ गरुडः क मार्जारश्च सिंहष्ट शुनीसुतः ।
<>त सर्पश्च प आखुश्च य गजः श अजासुतः ॥
<>दुर्गवर्गस्य ये भक्ष्या वर्गनामस्थिता नराः ।
<>तद्वर्गे ते रणे त्याज्या न कर्त्तव्या गडाधिपाः ॥
<>अवर्गात् पञ्चमे स्थाने खण्डिभङ्गश्च जायते ।
<>अवर्गाद्यष्टकं ज्ञेयं पूर्व्वाद्यष्टदिशां क्रमात् ॥
<>कोटचक्रं लिखेच्चादौ चतुरस्रं त्रिनाडिकम् ।
<>कृत्तिकादीनि धिष्ण्यानि साभिजिन्ति न्यसेद्बुधः ॥
<>वहिःकोटे तथा मध्ये कोटे मध्ये वहिर्वहिः ।
<>प्रवेशो निर्गमस्तत्र ज्ञातव्यः स्वरवेदिभिः ॥
<>वहिर्द्वादशभान्यत्र प्राकारे तारकाष्टकम् ।
<>दुर्गमध्ये तथा चाष्टौ मध्ये स्तम्भचतुष्टयम् ॥
<>कृत्तिकापुष्यसर्पैश्च मघास्वातिविशाखभे ।
<>अनुराधाभिजिद्विष्णुर्घनिष्ठाश्वियमा वहिः ॥
<>ब्रह्मा पुनर्व्वसूभाग्यं चित्रा ज्येष्ठा तथोत्तराः ।
<>शतभं रेवती चैव प्राकारे तारकाष्टकम् ॥
<>मृगरौद्रोत्तरा हस्तं मूलमाषाढपूर्व्वकम् ।
<>पूर्व्वोत्तरा तथा भद्रा मध्ये ऋक्षाष्टकं विदुः ॥
<>पूर्व्वे रौद्रं यमे हस्तं पूर्व्वाषाढा च वारुणे ।
<>उत्तरे चोत्तरं भाद्रमेतत् स्तम्भचतुष्टयम् ॥
<>कृत्तिकाद्यं मघाद्यञ्च मैत्राद्यं वासवादिकम् ।
<>त्रीणि त्रीणि प्रवेशे च भानि द्वादश निर्गमे ॥
<>कृत्तिकादिरयं न्यासः सुबोधोऽयं प्रदर्शितः ।
<>दुर्गभाद्गणनञ्चात्र ग्रहैर्व्वाच्यं ततः फलम् ॥
<>चतुरस्रं तथावृत्तं त्रिकोणं वृत्तदीर्घकम् ।
<>अर्द्धचन्द्रं वर्त्तुलञ्च गोस्तनं धनुराकृति ॥
<>चतुरस्रे यथा न्यासो भूमिभागक्रमेण च ।
<>प्रवेशे निर्गमे स्तम्भे तथा वृत्तादिसप्तके ॥
<>दुर्गे भित्तिविभागेन दातव्यं धिष्ण्यमण्डलम् ।
[Page2-412-b+ 52]
<>वाह्यभे मध्यभे चैव यत्रस्थाः क्रूरखेचराः ॥
<>तत्र स्थाने कृते यत्ने हस्तिदुर्गं ससैनिकम् ।
<>ऊर्द्ध्वदृष्टी च भौमार्कौ केकरौ बुधभार्गवौ ॥
<>समदृष्टी च जीवेन्दु शनिराहू ह्यधोदृशौ ।
<>नाडीत्रये वहिर्मध्ये गर्भे नामादि लिख्यते ॥
<>कालपद्रौद्रशक्रेभ्यः पराक्रमविवक्षया ।
<>यातुर्भे कालनाडीस्थे मृत्युर्मध्यपदे स्थिते ॥
<>चौर्य्यक्षयोपतापाश्च रौद्रनाड्यां पुरग्रहः ।
<>क्रूरा गर्भे पुरं हन्ति प्राकारे खण्डिकारकाः ॥
<>वहिःस्था वेष्टके सैन्ये भङ्गदा नात्र संशयः ।
<>क्रूरा गर्भे शुभा वाह्ये गृह्यते निञ्चितं पुरम् ॥
<>सौम्या मध्ये वहिः क्रूरा असाध्यं दुर्गमुच्यते ।
<>क्रूरचतुष्ठयं मध्ये प्राकारे सौम्यखेचराः ॥
<>भेदाद्भङ्गो भवेद्दुर्गे विना युद्धेन गृह्यते ।
<>प्राकारे संस्थिताः क्रूरा मध्ये सौम्यग्रहा यदि ॥
<>दुर्गभङ्गे समुत्पन्ने भङ्गमायान्ति वेष्टकाः ।
<>मध्यनाडीस्थिताः सौम्याः क्रूरा वहिरवस्थिताः ॥
<>सैन्यावर्त्तो वहिः शत्रोर्विना युद्धेन जायते ।
<>प्राकारे पुरमध्ये च यदा क्रूरा व्यवस्थिताः ॥
<>सौम्या वाह्ये तदा दुर्गमयत्नेनापि सिध्यति ।
<>सौम्या मध्ये च कोटे च वाह्ये पापग्रहा यदि ॥
<>देवैर्ब्रह्मादिभिः कोटो गृह्यते न कदाचन ।
<>प्राकारवाह्यगाः क्रूराः सौम्या मध्यगता यदि ॥
<>युद्धं प्राकारखण्डिश्च पुरभेदो न जायते ।
<>स्तम्भान्तरगता यस्य ग्रहाः सौम्याः शुभान्विताः ॥
<>भवेयुस्तस्य कोटस्य न नाशो विद्यते क्वचित् ।
<>स्तम्भान्तरगता यस्य रविराहुशनैश्चराः ॥
<>भूमिपुत्त्रश्च तस्याशु नाशः कोटस्य निश्चितम् ।
<>सौम्या वाह्ये तथा कोटेमध्ये क्रूरग्रहाः स्थिताः ॥
<>स्वयं दुर्गं प्रयच्छन्ति वेष्टकाय गडाधिपाः ।
<>वाह्याभ्यन्तरगाः क्रूराः प्राकारे शोभनग्रहाः ॥
<>रिपुद्वयं क्षयं याति विना युद्धेन निश्चितम् ।
<>प्रकारस्था ग्रहाः क्रूरा वहिर्मध्येशुभाः स्थिताः ॥
<>समयुद्धं भवेत्तत्र खण्डिपातो दिने दिने ।
<>सौम्याः क्रूरास्तथा चाष्टौ प्राकारमध्यवाह्यगाः ॥
<>एकस्था यत्र कुर्व्वन्ति संग्रामस्तत्र दारुणम् ।
<>गजाश्वरथभूपालाः सामन्ता मण्डलेश्वराः ॥
<>कुर्व्वन्ति च भटा युद्धमुभयोरपि सैन्ययोः ।
<>विचार्य्य कुरुते युद्धं कोटचक्रं स्वरोदयी ॥
<>प्रवेशधिष्ण्यगे चन्द्रे जीवपक्षर्क्षसंस्थिते ।
<>निशीथे कविरणं दुर्गे कर्त्तव्यं वेष्टकैर्नृपैः ॥
<>कर्त्तव्यं कवियुद्धञ्च रात्रौ सुप्ते वहिर्जने ।
<>प्रवेशनिर्गमावुक्तौ सेनयोरुभयोरपि ॥
<>कवौ कोटे जयो युद्धे विपरीते पराजयः ।
<>विहाय प्रकृतं चारं वक्रं गच्छति चेद्गुरुः ॥
<>तदा प्राग्दिशिभङ्गः स्यात् रुद्धयोः पूर्व्वसैन्ययोः ।
<>भौमे च वक्रिते भङ्गो भवेत् दक्षिणतोऽत्र च ॥
<>भवेत् पश्चिमतो भङ्गो भार्गवे वक्रगामिनि ।
<>बुधे वक्रगतौ चैव भङ्गश्चोत्तरतो भवेत् ॥
<>यदि तत्र स्थितौ स्यातां न जात्वर्कशनैश्चरौ ॥
<>क्रूरो वक्री प्रवेशर्क्षे पुरमध्ये स्थितो यदा ।
<>तदा कोटविनाशाय कोटस्थो वाह्यभूपतेः ॥
[Page2-412-c+ 52]
<>प्रवेशवाह्यगे क्रूरे वक्रे स्वसैन्यविग्रहः ।
<>दुर्भिक्षं मृत्युभङ्गौ च वहिः सैन्यस्य जायते ॥
<>निर्गमर्क्षे वहिःस्थे च क्रूरो वक्रं करोति चेत् ।
<>प्राकारस्य भवेद्भङ्गः प्राकारस्थे पुरस्य च ॥
<>पुरभे निर्गमे वक्राः कथञ्चित् क्रूरखेचराः ।
<>दुर्गं त्यक्त्वा तदा काले दुर्गस्थः प्रपलायते ॥
<>यथा क्रूरैस्तथा सौम्यैः फलं ग्राह्यं विपर्य्ययात् ।
<>मिश्रैर्मिश्रं विजानीयात् कोटचक्रे न संशयः ॥
<>दुर्गसैन्यं तथैवोच्चं प्राकारे मध्यभागगम् ।
<>नीचस्थं वेष्टकं सैन्यं ज्ञातव्यं स्वरवेदिभिः ॥
<>कोटे कोटाधिपे नीचौ विघ्नदौ भौमभास्करौ ।
<>समस्थौ च पुरे सर्व्वे उच्चस्थौ निष्फलौ च तौ ॥
<>प्राकारं वेष्टकं हन्ति उच्चस्थौ राहुसूर्य्यजौ ।
<>प्राकारस्थौ वहिःसैन्यं नीचस्थौ तौ च निष्फलौ ॥
<>सितेऽर्कपुत्त्रे तु रवौ गुरावज्ञसितेऽपि च ।
<>वक्रिता नैव शक्ताः स्युर्विधातुं कोटभेदनम् ॥
<>समदृष्ट्या गुरुश्चन्द्रः पश्यतः सर्व्वतः सदा ।
<>तिर्य्यक्स्थितौ बुधशुक्रौ फलदौ नात्र संशयः ॥
<>ऊर्द्ध्वदृष्टिग्रहे कुर्य्यात् टिङ्गनीयन्त्रवाहनम् ।
<>समे च साधयेत् खण्डिं रन्ध्रपातमधोमुखे ॥
<>कोटभं मुखपुच्छस्थं राहोर्यदि गलादिके ।
<>कोटश्च भज्यते क्षिप्रं पूर्व्वोक्तविधिना चिरात् ॥
<>दुर्गमध्यगते सूर्य्ये जलशोषः प्रजायते ।
<>चन्द्रे भङ्गः कुजे दाहो बुधे बुद्धिबला नराः ॥
<>वाक्पतौ दुर्गमध्यस्थे सुभिक्षं प्रचुरं जलम् ।
<>चलचित्ता नराः शुक्रे मृत्युरोगौ शनैश्चरे ॥
<>राहौ मध्यगते दुर्गे भङ्गो भेदो महद्भयम् ।
<>केतौ मध्यगते तत्र विषादः स्याद्गडाधिपे ॥
<>सौरिश्च वाक्पतिश्चैव भवेतां दिशि संस्थितौ ।
<>यस्यां तया स कोटस्तु भज्यते नात्र संशयः ॥
<>इत्येवोक्तं फलं मध्ये एवं वाह्यगते ग्रहे ।
<>उपग्रहसमायोगादत्यन्तं प्राणसंशयः ॥
<>अकारादिस्वराः पञ्च पूर्व्वाशादिचतुष्टये ।
<>मध्यान्ताः सव्यमालेख्या अन्तस्थाः खण्डि-
<>कारकाः ॥
<>दुर्गनाम्नः स्वरो यस्य बालो वास्तमितोऽपि वा ।
<>तद्दिने प्रारभेत् युद्धं दुर्गं सिध्यति नान्यथा ॥”
<>इति कोटचक्रम् ॥
<>इति समयामृतम् ॥ * ॥ चक्रान्तराणि तत्तच्छब्दे
<>द्रष्टव्यानि ॥ (चित्रकाव्यविशेषः । शब्दालङ्कार-
<>भेदः । अस्य च तथाविधलिपिसन्निवेशवशेन
<>चमत्कारिविधायिनामपि वर्णानां तथाविध-
<>श्रोत्राकाशसमवायविशेषवशेन चमत्कारि-
<>विधायिभिर्वर्णैरभेदेन उपचारत्वात् शब्दा-
<>लङ्कारत्वम् । उदाहरणं यथा, काव्यालङ्कारे ।
<>५ । ६ -- १३ ।
<>“मारारिशक्ररामेभमुखैरासाररंहसा ।
<>सारारब्धस्तवा नित्यं तदर्तिहरणक्षमा ॥
<>माता नतानां संघट्टः श्रियां बाधितसम्भ्रमा ।
<>मान्याथ सीमारामाणां शं मेदिश्यादुमादिजा ॥
<>मायाविनं महाहावा रसायातं लसद्भुजा ।
<>जातलीला यथा सारवाचं महिषमावधीः ॥
[Page2-413-a+ 37]
<>मामभीदा शरण्यामुत्सदैवारुक्प्रदा च धीः ।
<>धीरा पवित्रा सन्त्रासात्त्रासीष्ठा मातरारम ॥
<>माननापरुषं लोकदेव्ॐ सद्रस सन्नम ।
<>मनसा सादरं गत्वा सर्वदा दास्यमङ्ग ताम् ॥
<>मा मुषो राजस स्वासूंल्लोककूटेशदेवताम् ।
<>तां शिवावाशितां सिद्ध्याध्यासितां हि स्तुतां
<>स्तुहि ॥
<>माहिषाख्ये रणेऽन्या नु सा नु नानेयमत्र हि ।
<>हिमातङ्कादिवामुं च कं कम्पिनमुपप्लुतम् ॥
<>मातङ्गानङ्गविधिनामुना पादं तमुद्यतम् ।
<>तङ्गयित्वा शिरस्यस्य निपात्याहन्ति रंहसा ॥”
<>अथ चक्रे वर्णविन्यासक्रमः ।
<LEND>
