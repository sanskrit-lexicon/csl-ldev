<L>36512<pc>5-153<k1>श्योनाकः<k2>श्यो(णा)नाकः
श्यो(णा)नाकः¦, पुं, (श्यायते इति । श्यै ङगतौ +
पिणाकादश्चेति निपातनात् साधुः ।) वृक्ष-
विशेषः । शोनागाछ इति भाषा । तत्पर्य्यायः ।
मण्डूकपर्णः २ पत्रोर्णः ३ नटः ४ कट्वङ्गः ५
टुण्टुकः ६ शुकनासः ७ ऋक्षः ८ दीर्घवृन्तः ९
कुटन्नटः १० शोणकः ११ अरलुः १२ । इत्य-
मरः ॥ स्योनाकः १३ । इति भरतः ॥ शोणः
१४ अवटुः १५ दीर्घवृन्दकः १६ । इति शब्द-
रत्नावली ॥ पृथुशिम्बिः १७ शल्लकः १८ ।
[Page5-153-c+ 52]
इति जटाधरः ॥ कटम्भरः १९ मयूरजङ्घः २०
अरलुकः २१ प्रियजीवः २२ । तद्भेदा यथा, --
“श्योनाकः पृथुशिम्बोऽन्यो भल्लूको दीर्घवृन्तकः
टेन्द्रकः पीतवृक्षश्च भूतसारो मुनिद्रुमः ॥
निःसारः फलवृन्ताकः पूतिपत्रो वसन्तकः ।
मण्डूकवर्णः पीताङ्गो जम्बुकः पीतपादकः ॥
वातारिः पीतकः शोणः कुलटश्च विरोचनः ।
भ्रमरेष्टो वह्निजङ्घो नेत्रनेत्रमिताभिधः ॥”
पुस्तकान्तरे टेन्द्रकस्थाने टुण्टकः फलवृन्ताक-
स्थाने फल्गुवृन्ताकः पीतपादकस्थाने पीत-
पादपः कुलटस्थाने कुनटः वह्निजङ्घस्थाने वर्हि-
जङ्घ इति च पाठः ॥ तयोर्गुणाः ।
“श्योनाकयुगलं तिक्तं शीतलञ्च त्रिदोषजित् ।
पित्तश्लेष्मातिसारघ्नं सन्निपातज्वरापहम् ॥”
इति राजनिर्घण्टः ॥ * ॥
अपिच ।
“श्योनाकः शोषणश्च स्यान्नटकट्वङ्गटुण्टुकाः ।
मण्डूकपर्णपत्रोर्णशुकनासकुटन्नटाः ॥
दीर्घवृन्तोऽरलुश्चापि पृथुशिम्बः कटम्भरः ।
श्योनाको दीपनः पाके कटुकस्तुवरो हिमः ॥
ग्राही तिक्तोऽनिलश्ले ष्मपित्तक्राशामनाशनः ।
कटुकस्य फलं बालं रूक्षं वातकफायहम् ॥
हृद्यं कषायं मधुरं रोचनं लघु दीपनम् ।
गुल्मार्शः कृमिहृत् प्रोक्तं गुरु वातप्रकोपणम्” ॥
इति भावप्रकाशः ॥
<LEND>
