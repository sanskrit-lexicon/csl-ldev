<L>35412<pc>5-064<k1>शालग्रामगिरिः<k2>शालग्रामगिरिः
शालग्रामगिरिः¦, पुं, (शालग्रामस्य गिरिः ।)
<>शालग्रामोत्पादकपर्व्वतः । यथा, --
<>वाराह उवाच ।
<>“कथयिष्यामि ते गुह्यं शालग्राममिति श्रुतम् ।
<>तस्मिन् क्षेत्रे हरो देवो मत्स्वरूपेण संयुतः ॥
<>शालग्रामे गिरौ तस्मिन् शिलारूपेण तिष्ठति ।
<>अहं तिष्ठामि तत्रैव गिरिरूपेण नित्यदा ॥
<>तस्मिन् शिलाः समग्रास्तु मत्स्वरूपा न संशयः ।
<>पूजनीयाः प्रयत्नेन किं पुनश्चक्रलाञ्छिताः ॥
<>लिङ्गरूपेण तु हरस्तत्र देवालये गिरौ ।
<>शिवनाभाः शिलास्तत्र चक्रनाभास्तथा शिलाः ॥
<>सोमेश्वराधिष्ठितस्तु शिवरूपो गिरिः स्मृतः ।
<>शालग्रामगिरिर्विष्णुरहं सोमेश्वराधिपः ॥
<>तयोः पर्व्वतयोर्यो वै शिला विष्णुशिलाभिधाः ॥
<>रेवया च कृतं पूर्व्वं तपः शिवसुतुष्टिदम् ।
<>मम त्वत्सदृशः पुत्त्रो भूयादभिहितो तया ॥
<>अहं कस्यापि न सुतः किं करिष्यामि चिन्त-
<>यन् ।
<>रेवायाखु वरो देयस्त्ववश्यं मृगलाञ्छन ।
<>निश्चित्यैवं तदा प्रोक्तं प्रसन्नेनान्तरात्मना ॥
<>लिङ्गरूपेण ते देवि गजाननपुरस्कृतः ।
<>गर्भे तव वसिष्यामि पुत्त्रो भूत्वा शिवप्रिये ॥
<>मम त्वमपरा मूर्त्तिः ख्याता जलमयी शिवा ।
<>शिवशक्तिविभेदेन आवामेकत्र संस्थितौ ॥
<>एवं दत्तवरा रेवा मत्सान्निध्यमिहागता ।
<>रेवाखण्डमिति ख्यातं ततः प्रभृति गोपते ॥ * ॥
<>गण्डक्यापि पुरा तप्तं वर्षाणामयुतं विधे ।
<>शीर्णपर्णाशनं कृत्वा वायुभक्षाप्यनन्तरम् ॥
<>दिव्यं वर्षशतं तेपे विष्णुं चिन्तयती तदा ।
<>ततः साक्षाज्जगन्नाथो हरिर्भक्तजनप्रियः ॥
<>उवाच मधुरं वाक्यं प्रीतः प्रणतवत्सलः ।
<>गण्डकि ! त्वां प्रसन्नोऽस्मि तपसा विस्मितेऽनघे ॥
<>अनवच्छिन्नया शक्त्या वरं वरय सुव्रते ।
<>किं देयं तद्बदस्वाशु प्रीतोऽस्मि वरवर्णिनि ॥
<>गण्डक्यपि पुरो दृष्ट्वा शङ्खचक्रगदाधरम् ।
<>दण्डवत् प्रणता भूत्वा ततः स्तोत्रं प्रचक्रमे ॥
<>अहो देव मया दृष्टो दुर्दर्शो योगिनामपि ।
<>त्वया सर्व्वमिदं सृष्टं जगत् स्थावरजङ्गमम् ॥
<>ततो हिमांशे सा देवी गण्डकी लोकतारिणी ।
<>प्राञ्जलिः प्रणता भूत्वा मधुरं वाक्यमब्रवीत् ॥
<>यदि देव प्रसन्नोऽसि देयो मे वाञ्छितो वरः ।
<>मम गर्भगतो भूत्वा विष्णो मत्पुत्त्रतां व्रज ॥
<>ततः प्रसन्नो भगवान् चिन्तयामास गोपते ।
<>किं याचितं निम्नगया नित्यं मत्सङ्गलुब्धया ॥
<>दास्यामि याचितं येन लोकानां भवमोक्षणम् ।
<>इत्येवं कृपया देवो निश्चित्य मनसा स्वयम् ॥
<>गण्डकीं कथयामास शृणु देवि वचो मम ।
<>शालग्रामशिलारूपी तव गर्भगतः सदा ॥
<>तिष्ठामि तव पुत्त्रत्वे भक्तानुग्रहकारणात् ।
<>मत्सान्निध्यान्नदीनां त्वमतिश्रेष्ठा भविष्यसि ॥
<>दर्शनात् स्पर्शनात् स्नानात् पानाच्चैवावगा-
<>हनात् ।
[Page5-065-a+ 52]
<>हरिष्यसि महापापं वाङ्मनःकायसम्भवम् ॥”
<>इति वाराहे सोमेश्वरादिलिङ्गमहिमावमुक्ति-
<>क्षेत्रत्रिवेण्यादिमहिमानामाध्यायः ॥
<LEND>
