<L>34763<pc>5-012<k1>शङ्खद्रावकः<k2>शङ्खद्रावकः
शङ्खद्रावकः¦, पुं, (शङ्खं द्रावयतीति । द्रु + णिच् +
<>ण्वुल् ।) औषधविशेषः । यथा, --
<>“अर्कस्नुही तथा चिञ्चा तिलारग्वधचित्रकम् ।
<>अपामार्गभस्मसमं वस्त्रपूतं जलं हरेत् ॥
<>मृद्वग्निना पचेत्तत्तु यावल्लवणतां गतम् ।
<>लवणेन समौ ग्राह्यौ द्बौ क्षारौ टङ्गणं तथा ॥
<>समुद्रफेनगोदन्ताकाशीशं सोरका तथा ।
[Page5-012-b+ 52]
<>द्बिगुणं पञ्चलवणं मातुलुङ्गरसेन च ॥
<>काचकुप्यान्तु सप्ताहं वासयेदम्लयोगतः ।
<>शङ्खचूर्णपलं दत्त्वा वारुणीयन्त्रमुद्धरेत् ॥
<>सर्व्वधातून् हरेच्छीघ्रं वराटीशङ्खकादिकान् ।
<>उदरादिसर्व्वरोगाणां सद्यो हि नाशकः परः ॥”
<>इति शङ्खद्रावकः ॥ * ॥
<>अपि च ।
<>“योगिनीभैरवाभ्याञ्च बलिमादौ प्रदापयेत् ।
<>पश्चाद्यन्त्रञ्च कर्त्तव्यमेवाह परमेश्वरी ॥
<>रसः शङ्खद्रवो नाम शम्भुदेवेन भाषितः ।
<>गुह्याद्गुह्यतमं गुह्यमिदानीं कथ्यते मया ॥
<>शङ्खचूर्णं यवक्षारं सर्ज्जिकाक्षारटङ्गणम् ।
<>समञ्च पञ्चलवणं स्फटिकारी नृशादरः ॥
<>काचकुप्यां ततः क्षिप्त्वा वारुणीयन्त्रमुद्धरेत् ।
<>यामार्द्धं द्रावयत्येष शङ्खशुक्तिवराटकान् ॥
<>अर्शांसि नाशयेत् षट् च मूत्रकृच्छ्राश्मरीं तथा ।
<>उदराष्टविधं हन्ति गुल्मप्लीहोदराणि च ॥
<>अजीर्णं नाशयेच्छीघ्रं ग्रहणीञ्च विसूचिकाम् ।
<>भुक्तशेषे च भोक्तव्यो माषमात्रो रसोत्तमः ॥
<>क्षणमात्राद्भवेद्भस्म पुनर्भोजनमिच्छति ।
<>प्रत्यहं भोजनान्ते च संसेव्योऽयं रसोत्तमः ॥
<>न रुजायां भयं क्वापि सत्यं सत्यं वदाम्यहम् ।
<>न देयं यस्य कस्यापि सदा गोप्यञ्च कारयेत् ।
<>रसः शङ्खद्रवो नाम वैद्यानामुपकारकः ॥”
<>शङ्खद्रावको रसः । इति भैषज्यरत्नावली ॥
<LEND>
