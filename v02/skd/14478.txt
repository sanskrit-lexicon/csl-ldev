<L>14478<pc>2-592<k1>तरम्बुजं<k2>तरम्बुजं
तरम्बुजं¦, क्ली, (तरं तरलं अम्बुवत् जायतेऽत्र ।
जन + बहुलवचनात् डः ।) फलविशेषः । तर-
मूज इति ख्यातः । यथा, उत्तरकामाख्यातन्त्रे ।
“ज्यैष्ठे मासि महेशानि ! पौर्णमास्यां निशार्द्धके ।
तृष्णातुरा महाकाली भ्रमन्ती पितृकानने ॥
तज्ज्ञात्वा ब्रह्मणा तस्यै फलं दत्तं तरम्बुजम् ।
तत्फलभक्षणात्तृप्ता वरदा सा हरप्रिया ॥
यो मे दद्यात् फलं रम्यं स चिरायुश्चतुर्युगम् ॥”
<LEND>
