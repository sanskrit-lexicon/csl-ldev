<L>5600<pc>1-300<k1>ऐन्द्रं<k2>ऐन्द्रं
ऐन्द्रं¦, क्ली, (इन्द्रो देवता यस्य । इन्द्र + अण् ।) ज्येष्ठा-
<>नक्षत्रम् । इति जटाधरः ॥ मूलविशेषः । वन
<>आदा इति भाषा । तत्पर्य्यायः । वनार्द्रका २
<>वनजा ३ अरण्यजार्द्रका ४ । अस्य गुणाः । कटु-
<>त्वम् । अम्लत्वम् । रुचिबलाग्निकारित्वञ्च । इति
<>राजनिर्घण्टः ॥ (इन्द्रस्य इदम् ।) इन्द्रसम्बन्धिनि
<>त्रि । (यथा मनुः ५ । ९३ ।
<>“न राज्ञामघदोषोऽस्ति व्रतिनां न च सत्रिणाम् ।
<>ऐन्द्रं स्थानमुपासीना ब्रह्मभूता हि ते सदा” ॥
<>“ऐन्द्रंस्थानं राज्याभिषेकाख्यं आधिपत्यकारणम्”
<>इति तट्टीकायां कुल्लूकभट्टः ॥ तथा रघुः २ । ५० ।
<>“महीतलस्पर्शनमात्रभिन्न-
<>मृद्धं हि राज्यं पदमैन्द्रमाहुः” ॥
<>“ऐन्द्रमम्बु सुपात्रस्थमविपन्नं सदा पिबेत्” ॥
<>इति वाभटे सूत्रे । ५ अ ॥)
<>(इन्द्रस्यापत्यं पुमान् ।) बालिवानरे (अर्ज्जुने जयन्ते
<>च पुं ॥ जलविशेषः ।)
<LEND>
