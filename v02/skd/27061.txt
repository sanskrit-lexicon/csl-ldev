<L>27061<pc>3-693<k1>मातुलुङ्गः<k2>मातुलुङ्गः
मातुलुङ्गः¦, पुं, (मा न तुलं गच्छतीति । गम +
<>डः । पृषोदरादित्वात् अकारस्योकारः मुम्च ।)
<>बीजपूरः । इत्यमरटीकायां भरतः ॥ (यथा,
<>सुश्रुते उत्तरतन्त्रे ३९ अध्याये ।
<>“केशरं मातुलुङ्गस्य मधुसैन्धवसंयुतम् ।
<>शर्करादाडिमाभ्यां वा द्राक्षाखज्जूरयोस्तथा ॥”
<>(तथास्य पर्य्यायः ।
<>“बीजपूरो मातुलुङ्गः सुफलः फलपूरकः ।
<>लुङ्गुषः पूरकः पूरो बीजपूर्णोऽम्बुकेशरः ॥”
<>इति वैद्यकरत्नमालायाम् ।
<>तथास्य गुणाः ।
<>स्यान्मातुलुङ्गः कफवातहन्ता
<>हन्ता कृमीणां जठरामयघ्नः ।
<>स दोषरक्तादिविकारपित्त-
<>सन्दीपनः शूलविकारहारी ॥
<>श्वासकासारुचिहरं तृष्णाघ्नं कण्ठशोधनम् ।
<>दीपनं लघु रुच्यञ्च मातुलुङ्गमुदाहृतम् ॥
<>त्वक्तिक्ता दुर्ज्जराति स्यात् कृमिवातकफा-
<>पहा ।
<>स्वादु शीता गुरुः स्रिग्धा त्वङ्मांसं वात-
<>पित्तजित् ॥
<>मेध्यं शूलानिलच्छर्द्दिकफारोचकनाशनम् ।
<>दीपनं लघु संग्राहि गुल्मार्शोघ्नन्तु केशरम् ॥
<>हृद्यं वर्णकरं रुच्यं रक्तमांसबलप्रदम् ।
<>शूला जीर्णादिरोगेषु मन्दाग्नौ कफमारुते ॥
<>अरुचिश्वासकासेषु स्वरसोऽस्योपदिश्यते ।
<>रसोऽतिमधुरो हृद्यो वीर्य्यपित्तानिलापहा ॥
<>कफकृद्दुर्ज्जरः पाके मातुलुङ्गस्य कल्ककः ।
<>तिक्तं पुष्पन्तु बीजञ्च गुल्मनुत्स्यात्तथाषरम् ॥”
<>इति हारीते प्रथमे स्थाने दशमेऽध्याये ॥
<>“त्वक्तिक्ता कटुका स्निग्धा मातुलुङ्गस्य
<>वातजित् ।
<>वृंहणं मधुरं मांसं वातपित्तहरं गुरु ॥
<>लघु तत्केसरं श्वासकासहिक्कामदात्ययान् ।
<>आस्यशोषानिलश्लेष्मविबन्धच्छर्द्यरोचकान् ॥
<>गुल्मोदरार्शः शूलानि मन्दाग्नित्वञ्च नाशयेत् ॥”
<>इति च वाभटे सूत्रस्थाने षष्ठेऽध्याये ॥)
<LEND>
