<L>40314<pc>5-425<k1>सौमनस्यं<k2>सौमनस्यं
सौमनस्यं¦, क्ली, (सुमनसो भावः । ष्यञ् ।) श्राद्धे
<>पिण्डदानानन्तरब्राह्मणहस्ते पुष्पदानमन्त्रः ।
<>यथा शातातपः ।
<>“पिण्डनिर्व्वापरहितं यत्तु श्राद्धं विधीयते ।
<>स्वधावाचनलोपोऽत्र विकिरस्तु न लुप्यते ॥
<>अक्षय्यदक्षिणास्वस्तिसौमनस्यमथास्त्विति ॥”
<>छन्दोगपरिशिष्टम् ।
<>“अथाग्रभूमिमासिञ्चेत् सुसुप्रोक्षितमस्त्विति ।
<>शिवा आपः सन्त्विति च युग्मानेवोदकेन च ॥
<>सौमनस्यमस्त्विति च पुष्पदानमनन्तरम् ।
<>अक्षतञ्चारिष्टञ्चास्त्विति च अक्षतानपि दाप-
<>येत् ॥”
<>अथ प्रकृतब्राह्मणाचमनान्तरम् । ब्राह्मणाग्र-
<>भूमिं सुसुप्रोक्षितमस्त्विति प्रोक्षयेत् । शिवा
<>आप इत्यादिना उदकेन हस्ते सिञ्चेत् ॥ सीम-
<>नस्यमस्त्वित्यनेन हस्ते पुष्पदानं कुर्य्यात् । इति
<>श्राद्धतत्त्वम् ॥ सुमनसो भावः सौमनस्यं तदत्र
<>श्राद्धे दत्तं पुष्पं सौमनस्यं मनसः प्रसादजनकं
<>भवतु । इति गुणविष्णुः ॥ (सन्तुष्टचित्तता ।
<>यथा माघे । ७ । २८ ।
<>“रथचरणवराङ्गनाकराब्ज-
<>व्यतिकरसम्पदुपात्तसौमनस्याः ॥”
<>प्रसन्नचित्तार्हे, त्रि । यथा, भागवते । ४ । १२ । ४४ ।
<>“धन्यं यशस्यमायुष्यं पुण्यं स्वस्त्ययनं महत् ।
<>स्वर्ग्यं ध्रौव्यं सौमनस्यं प्रशस्यमघमर्षणम् ॥”)
<LEND>
