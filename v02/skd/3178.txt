<L>3178<pc>1-162<k1>आकालिकप्रलयः<k2>आकालिकप्रलयः
आकालिकप्रलयः¦, पुं, (आकालिकः प्रलयः ।) प्रलय-
<>विशेषः । स्वायम्भुवमन्वन्तरे कपिलशापेन अकाले
<>जगत्प्लावनं । तद्विवरणं यथा --
<>श्रीमार्कण्डेय उवाच ।
<>“आकालिकोऽयं प्रलयो यतो भगवता कृतः ।
<>तत् शृण्वन्तु महाभागा वाराहं लोकसंक्षयं ॥
<>यथा वा मत्स्यरूपेण वेदास्त्राताश्च शार्ङ्गिणा ।
<>तदहं संप्रवक्ष्यामि सर्व्वपापप्रणाशनं” ॥
<>श्रीकपिल उवाच ।
<>“स्वायम्भुव मनुश्रेष्ठ ब्रह्मरूप महामते ।
<>ममैकमीप्सितार्थं त्वं देहि प्रार्थयतोऽधुना ॥
<>जगत् सर्व्वं तवैवेदं त्वया च परिपालितं ।
<>त्वया सर्व्वं जगत् सृष्टं त्वमेव जगतां पतिः ॥
<>तन्मे देहि रहःस्थानं त्रिषु लोकेषु दुर्लभं
<>पुण्यं पापहरं रम्यं ज्ञानप्रभवमुत्तमं ॥
<>अहं हि सर्व्वभूतानां भूत्वा प्रत्यक्षदर्शिवान् ।
<>उद्धरिष्ये जगज्जातान् निर्माय ज्ञानदीपिकाम् ॥
<>अज्ञानसागरे मग्नमधुना सकलं जगत् ।
<>ज्ञानदीपं प्रदायाहं तारयिष्ये जगत्प्लवं” ॥
<>श्रीमनुरुवाच ।
<>“यदि त्वयाखिलजगद्धितार्थं ज्ञानदीपिकां ।
<>चिकीर्षुणा तपः कार्य्यं किं स्थानार्थनया तव ॥
<>देवागाराणि तीर्थानि क्षेत्राणि सरितस्तथा ।
<>बहूनि पुण्यभाञ्ज्यत्र तिष्ठन्ति कपिल ! क्षितौ ॥
<>तेषामेकतमं त्वञ्चेदासाद्य कुरुषे तपः ।
<>स्थानं ब्रह्मन् तपःसिद्धौ न भविष्यति तत्र किं” ॥
<>कपिल उवाच ।
<>“त्वयि विश्रम्भमाधाय तपसः सिद्धयेऽचिरात् ।
<>स्थानं मया प्रार्थितं ते त्वं मां क्षिपसि हेतुभिः ॥
<>अक्षाम्यन्ते वचो मेऽद्य प्रार्थनायां विकत्थनं ।
<>यत्त्वं वदसि तस्मात्त्वं फलमेतदवाप्नुहि ॥
<>इदं त्रिभुवनं सर्व्वं सदेवासुरमानुषं ।
<>हतप्रहतविध्वस्तमचिरेण भविष्यति ॥
<>न चिरात् द्रक्ष्यसि मनो ! जलपूर्णं जगत्त्रयं ।
<>हतप्रहतविध्वस्तं तव गर्व्वविशातनं ॥
<>एवमुक्त्वा मुनीन्द्रोऽसौ कपिलस्तपसां निधिः ।
<>अन्तर्दधे जगामापि तदा ब्रह्मसदो मुनिः ॥
<>कपिलम्य वचः श्रुत्वा विषण्णवदनो मनुः ।
<>भावीति प्रतिपद्याशु मनुर्नोवाच किञ्चन ॥
<>विशालां वदरीं यातो गङ्गाद्वारान्तिकं मनुः ।
<>प्रविश्य तपसे यत्नमकरोल्लोकभावनः ।
<>आराधयामास हरिं जगत्कारणकारणं ॥
<>ओँ नमो भगवते वामुदेवाय शुद्धज्ञानस्वभाविने ।
<>इति जप्यं प्रजपतो मनोः स्वायम्भुवस्य तु ॥
<>प्रसनाद जगन्नायः केशवो न चिरादथ ।
<>ततः क्षद्रझसो भूत्वा दूर्व्वादलममप्रभः ॥
<>कर्परकलिकायुग्भतुल्यनेत्रयगोज्यलः ।
[Page1-162-b+ 52]
<>तपस्यन्तं महात्मानं मनुं स्वायम्भुवं मुनिं ॥
<>आससाद तदा क्षुद्रमत्स्यरूपी जनार्दनः ।
<>उवाच च महात्मानं मनुं स्वायम्भुवं तदा ॥
<>तपोनिधे महाभाग भीतं मां त्रातुमर्हसि ।
<>नित्यं युद्धे जितं मत्स्यैर्विशालैर्भक्षितुं प्रति ॥
<>अथ प्रभूतैर्विपुलैर्द्रावितः पृथुरोमभिः ।
<>प्राणाकाङ्क्षी महात्मानं भवन्तं शरणं मुनिं ॥
<>प्राप्तोऽहं यद्यनुक्रोशो मयि मां परिपालय ।
<>इति तस्य वचः श्रुत्वा मनुः स्वायम्भुवस्ततः ॥
<>अलिञ्जरे तोयपूर्णे न्यधाद्विपुलभोगिनि ।
<>स तस्मिन् मलिके मत्स्यो वर्द्धमानो दिने दिने ॥
<>सामान्यरोहितप्रायदेहोऽभून्नचिरादथ ।
<>दशघटजलपूर्णं प्रत्यहं स महात्मा
<>मलिकमसति कुर्व्वन् वर्द्धयामास मत्स्यं ।
<>स च सुविषदनेत्रो मत्स्यराजोऽचिरेण
<>मलिकसलिलमध्ये लोमशः पीनदेहः” ॥
<>इति कालिकापुराणे ३१ अध्यायः ॥ * ॥
<>श्रीमार्कण्डेय उवाच ।
<>“ततस्तथा पीनतनुं दृष्ट्वा मत्स्यं मनुः स्वयं ।
<>गृहीत्वा पाणिना फुल्लनलिनीं सरसीं ययौ ॥
<>तत्सरस्तत्र विपुलं पुण्ये नारायणाश्रमे ।
<>एकयोजनविस्तीर्णं सार्द्धयोजनमायतं ॥
<>नानामीनगणोपेतं शीतामलजलोत्करं ।
<>तदासाद्य सरो मत्स्यं विनिधाय मनुस्तदा ॥
<>पालयामास सुतवत् कृपया परया युतः ।
<>सोऽचिरेणैव कालेन पीनो वैसारिणोऽभवत् ॥
<>न समस्तत्र सरसि वृहत्काये द्विजोत्तमाः ।
<>स एकदा महामत्स्यः पूर्व्वापरतटद्वये ॥
<>शिरःपुच्छे निधायाशु तुङ्गदेहः समुच्छ्रितः ।
<>स्वायम्भुवं महात्मानं चुक्रोश त्राहि मामिति ॥
<>तं तथा स मनुर्ज्ञात्वा क्रोशन्तं मीनपुङ्गवं ।
<>आससाद तदा मत्स्यं जग्राह च करेण तं ॥
<>न शक्रोम्यहमुद्धर्त्तुं पृथुरोमाणमद्भुतं ।
<>इति सञ्चिन्तयन्नेवं प्रोद्दधार करेण तं ॥
<>भगवानपि विश्वात्मा मत्स्यरूपी जनार्द्द्वनः ।
<>स्वायम्भुवकरं प्राप्य लघिमानमुपाश्रयत् ॥
<>ततः कराभ्यामुद्धृत्य स्कन्धे धृत्वाण्डजं मनुः ।
<>निनाय सागरं तत्र तोये च निदधे ततः ॥
<>यथेच्छमत्र वर्द्धस्व न कोऽपि त्वां हनिष्यति ।
<>अचिरेणैव सम्पूर्णदेहत्वं समवाप्नुहि ॥
<>इत्युक्त्वा स महाभागः सर्व्वप्राणभृतांवरः ।
<>लघुत्वं चिन्तयंस्तस्य विस्मयं परमं गतः ॥
<>मत्स्योऽपि न चिरादेव पूर्णकायस्तदा महान् ।
<>सर्व्वतः पूरयामास देहभोगेन सागरं ॥
<>तं पूर्णकायमालोक्य व्यतीत्याम्भः समुच्छ्रितं ।
<>शल्कैः शिराभीरचितं मानसाचलसन्निभं ॥
<>रुन्धन्तं सागरं सर्व्वं देहाभोगाचलीकृतं ।
<>स्वायम्भुवो मनुर्धीमान् मेने मत्स्यं न तं तदा ॥
<>ततः पप्रच्छ तं साम्ना मत्स्यं स्वायम्भुवो मनुः ।
<>विचिन्त्य लघिमानञ्च पश्यन्मूर्त्तिं तदाद्भुतां” ॥
<>श्रीमनुरुवाच ।
<>“न त्वां मत्स्यमहं मन्ये कस्त्वं मे वद सत्तम ! ।
[Page1-162-c+ 52]
<>महत्त्वं लघिमानन्ते चिन्तयन् सुमहत्तम ॥
<>त्वं ब्रह्मा ह्यथवा विष्णुः शम्भुर्व्वा मीनरूपधृक् ।
<>न चेद्गुह्यं महाभाग तन्मे वद महामते” ॥
<>श्रीमत्स्य उवाच ।
<>“आराध्योऽहंत्वया नित्यं यो हरिः स सनातनः ।
<>तवेष्टकामसिद्ध्यर्थं प्रादुर्भूतः समाहितः ॥
<>यत्त्वमिच्छसि देवेश मत्तः शान्तेन मूर्त्तिना ।
<>तत्करिष्येऽद्य तां मूर्त्तिमिमां विद्धि मनो मम” ॥
<>श्रीमार्कण्डेय उवाच ।
<>“इति तस्य वचः श्रुत्वा विष्णोरमिततेजसः ।
<>ज्ञात्वा प्रत्यक्षतो विष्णुं मनुस्तुष्टाव केशवं” ॥
<>श्रीमनुरुवाच ।
<>“नमस्ते जगदब्यक्तपरावरपते हरे ।
<>पावकादित्यशीतांशुनेत्रत्रयधराव्यय ॥
<>जगत्कारण सर्व्वज्ञ जगद्धाम हरे पर ।
<>सुरौघ परमेशान नारायण सुरेश्वर” ॥
<>इत्यादिस्तोत्रं ।
<>श्रीमार्कण्डेय उवाच ।
<>“स्वायम्भुवेन मनुना संस्तुतो मत्स्यरूपधृक् ।
<>वासुदेवस्तदा प्राह मेघगम्भीरनिस्वनः” ॥
<>श्रीभगवानुवाच ।
<>“तुष्टोऽस्मि तपसा तेऽद्य भक्त्या चापि स्तुतो मुहुः ॥
<>सपर्य्यया तथानेन वरं वरय सुव्रत ।
<>इष्टार्थं संप्रदास्यामि तुभ्यं नात्र विचारणा ॥
<>वरयाभीप्सितान्कामान् लोकानां वा हितञ्च यत्”
<>मनुरुवाच ।
<>“यदि देयो वरो मेऽद्य लोकानां यो हितो भवेत् ।
<>तन्मे देहि वरं विष्णो तं वक्ष्याभि शृणुष्व मे ॥
<>शशाप कपिलः पूर्व्वं मदर्थे भुवनत्रयं ।
<>हतप्रहतविध्वस्तं सकलं ते भविष्यति ॥
<>येनेयमुद्धृता पृथ्वी येनेयं परिपालिता ।
<>संहरिष्यति यस्त्वेनां तेऽधुना प्लावयन्त्विमां ॥
<>ततोऽहं दीनहृदयस्त्वामेव शरणं गतः ।
<>न यथेदं त्रिभुवनं जलप्लुतं भविष्यति ॥
<>हतप्रहतविध्वस्तं तथा त्वं देहि मे वरं” ।
<>श्रीभगवानुवाच ।
<>“न मत्तः कपिलो भिन्नस्तथा न कपिलादहं ।
<>यदुक्तं मुनिना तेन मयोक्तं विहितं मनो ॥
<>तस्माद्यदुदितं तेन तत् सत्यं नान्यथा भवेत् ।
<>करिष्ये तत्र साहाय्यं स्वायम्भुव निबोध तत् ॥
<>हतप्रहतविध्वस्ते तोयमग्ने जगत्त्रये ।
<>न चिरादेव तत्तोयं शोषयिष्यामि वै मनो ॥
<>यावज्जलप्लवस्तावत् यथा कार्य्यं त्वया मनो ।
<>तन्मे निगदितं तथ्यं शृणुष्वावहितोऽधुना ॥
<>सर्व्वयज्ञियकाष्ठौघैरेका नौका विधीयतां ।
<>तामहं द्रढयिष्यामि यथा नो भिद्यते जलैः ॥
<>दशयोजनविस्तीर्णां त्रिंशद्योजनमायतां ।
<>धारिणीं सर्व्ववीजानां भुवनत्रयवर्द्धिनीं ॥
<>सर्व्ववाज्ञिकवृक्षाणां भूरिवल्कलतन्तुभिः ।
<>नवयोजनदीर्घान्तु व्यामत्रयसुविस्तृतां ॥
<>कुरु स्वयं मनो तूर्णं वृहतीमीरिकां वटीं ।
<>जगद्धात्री जगन्माया लोकमाता जगन्मयी ॥
[Page1-163-a+ 52]
<>द्रढयिष्यति तां रज्जुं न त्रुव्यति यथा तथा ।
<>सर्व्वाणि वीजान्यादाय सवेदान् सप्त वै ऋषीन् ॥
<>तस्यां नावि निसन्नस्त्वं वर्त्तमाने जलप्लवे ।
<>दक्षेण सह संगम्य स्मरिष्यसि मनो मम ॥
<>स्मृतोऽहं तूर्णमायास्ये भवतो निकटं प्रति ।
<>श्यामलेनाथ शृङ्गेण त्वं मां ज्ञास्यसि वै तदा ॥
<>यावत् प्रहतविध्वस्तं हतं स्याद्भुवनत्रयं ।
<>तावत् पृष्ठेन तां नावं वोढाहं नात्र संशयः ॥
<>जलप्लवे तु संपूर्णे शृङ्गे मम च तां हरिं ।
<>त्वं तया वटिकया तुर्णं सदा नेष्यसि वै दृढं ॥
<>बद्धायां नावि मे शृङ्गे दैवमानेन वत्सरान् ।
<>सहस्रं प्रेरयिष्यामि तां नावं शोषयन् जलं ॥
<>ततः शुष्केषु तोयेषु प्रोन्मग्ने शिखरे गिरेः ।
<>हिमाचलस्य बद्ध्वा तां तस्मिन्नावमहं मनो ॥
<>त्वां वै गोपयिता नित्यं तावत्तु शोषये जलं ।
<>चिन्तितोऽहं त्वया यास्ये यदाहं निकटं तव ॥
<>शृङ्गेण श्यामलेनैव त्वं मां ज्ञास्यसि पुष्करे ।
<>पुनः सृष्टिं ततः कृत्वा मत्प्रसादान्महामते ॥
<>त्रैलोक्यदुर्ल्लभामृद्धिमवाप्ससि सनातनीं ।
<>अहमाराधितो येन जप्येन भवता मनो ॥
<>सर्व्वसिद्धिर्भवेत्तस्य यस्तोषयति तेन मां” ।
<>श्रीमार्कण्डेय उवाच ।
<>“इति दत्त्वा वरं तस्मै मत्स्यस्तेन नमस्कृतः ।
<>अन्तर्द्दधे जगन्नाथो लोकानुग्रहकारकः ॥
<>स्वायम्भुवोऽपि भगवानन्तर्द्धानं गते हरौ ।
<>यथोक्तं हरिणा पूर्व्वं नावं रज्जुं तथाकरोत् ॥
<>सर्व्वयाज्ञियवृक्षौघान् छित्त्वा स्वायम्भुवस्तदा ।
<>उद्घेन कारयामास नावं दृढतरां ततः ॥
<>तेषां वल्कसमुद्भूतसूत्रसंघैर्वटीरिकां ।
<>पूर्व्वोक्तेन प्रमाणेन कारयामास वै मनुः ॥
<>ततः कालेन महता वृत्तं युद्धं महाद्भुतं ।
<>विष्णोर्यज्ञवराहस्य सरभस्य हरस्य च ॥
<>ततो जलप्लवे भूते विध्वस्ते भुवनत्रये ।
<>तया रज्ज्वा तरिं बद्ध्वा वीजान्यादाय सर्व्वशः ॥
<>वेदानृषीन् तथा सप्त दक्षं चादाय वै मनुः ।
<>तस्यां नावि समाधाय तोयमग्ने चराचरे ॥
<>स्वायम्भुवस्तदा मत्स्यं हरिं सस्मार वै ततः ।
<>ततो जलानामुपरि सशृङ्ग इव पर्ब्बतः ॥
<>उद्दीप्तश्चैकशृङ्गेण विष्णुर्मत्स्यस्वरूपधृक् ।
<>आगतस्तत्र न चिराद्यत्रास्ते स मनुर्हरिः ॥
<>तरिमारुह्य विपुले तोयराशौ भयङ्करे ।
<>यावच्चलाचलं तोयं तावत् पृष्ठे तरिं न्यधात् ॥
<>जले प्रकृतिमापन्ने शृङ्गे बद्ध्वा तरिं तदा ।
<>तां नावं चोदयामास सहस्रं दैववत्सरान् ॥
<>स्वयं नावमवष्टभ्य दधार परमेश्वरः ।
<>योगनिद्रा जगद्धात्री समासीदद्वटीरिकां ॥
<>ततः शनैः शनैस्तोये शोषं गच्छति वै चिरात् ।
<>पश्चिमं हिमवत् शृङ्गमुन्मग्रं तोयमध्यतः ॥
<>द्विसाहस्रैर्योजनानामुच्छ्रितस्य हिमप्रभोः ।
<>पञ्चाशत्तु सहस्राणि शृङ्गं तत्तस्य चोच्छ्रितं ॥
<>तस्मिन् शृङ्गे ततो नावं बद्ध्वा मत्स्यात्मधृक् हरिः ।
<>जगाम शोषणायाशु जलानां जगतां पतिः ॥
[Page1-163-b+ 52]
<>एवं हि मत्स्यरूपेण वेदास्त्राताश्च शार्ङ्गिणा ।
<>कपिलस्य तु शापेन कृतोऽथाकालिको लयः ॥
<>आकालिकोऽयं प्रलयो यतो भगवता कृतः ।
<>इति वः कथितं सर्व्वं यथावत् द्विजसत्तमाः” ॥
<>इति कालिकापुराणे ३२ अध्यायः ॥
<LEND>
