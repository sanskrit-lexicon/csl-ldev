<L>21506<pc>3-140<k1>पिण्डः<k2>पिण्डः
पिण्डः¦, पुं, (पिडि संहतौ + अच् ।) वोलः ।
<>(अस्य पर्य्यायो यथा, वद्यकरत्नमालायाम् ।
<>“विद्वान् गोलः पिण्डकश्च पिण्डो वोलो रसोरसः ॥)
<>बलम् । सान्द्रम् । देहैकदेशः । (यथा, महा-
<>भारते । ३ । ११२ । ३ ।
[Page3-140-c+ 52]
<>“द्वौ चास्य पिण्डावधरेण कण्ठा-
<>दजातरोमौ सुमनोहरौ च ॥”)
<>अगारैकदेशः । देहमात्रम् । (यथा, रघुः ।
<>२ । ५७ ।
<>“एकान्तविध्वंसिषु मद्विधानां
<>पिण्डेष्वनास्था खलु भौतिकेषु ॥”)
<>निवापः । (यथा, मनुः । ३ । २१५ ।
<>“त्र्ॐस्तु तस्माद्धविःशेषात् पिण्डान् कृत्वा समा-
<>हितः ।
<>औदकेनैव विधिना निर्व्वपेद्दक्षिणामुखः ॥”)
<>गोलः । सिह्लकः । ओड्रपुष्पम् । इति मेदिनी ।
<>डे, १९ ॥ बृन्दम् । कवलः । इति हेमचन्द्रः ॥
<>(यथा, मनुः । ११ । २१७ ।
<>“एकैकं ह्नासयेत् पिण्डं कृष्णे शुक्ले च वर्द्धयेत् ॥”)
<>गजकुम्भः । इत्यमरः । २ । ८ । ३७ ॥ मदनवृक्षः ।
<>इति राजनिर्घण्टः ॥ (यथा, भावप्रकाशे पूर्व्व-
<>खण्डे प्रथमे भागे ।
<>“मदनश्छर्द्दनः पिण्डो नटः पिण्डीतकस्तथा ।
<>करहाटो मरुवकः शल्यको विषपुष्पकः ॥”
<>किलाटः । यथा, वैद्यकरत्नमालायाम् ।
<>“किलाटः कुर्च्चिका पिण्डः -- ॥”)
<>निवापस्य पितृदेयस्य विधिर्यथा, --
<>“यावदन्नमुपादाय हविषोऽर्भकमर्भकम् ।
<>चरुणा सह सन्नीय पिण्डदानमुपक्रमेत् ॥
<>श्राद्धार्थाद्धविषोऽन्नादेः सकाशात् यावद्भक्ष्य-
<>मोदनव्यञ्जनादि ततोऽल्पाल्पं गृहीत्वा यदग्नौ
<>करणशेषेण सह सन्नीय मिश्रीकृत्य पिण्डदान-
<>मारभेतेत्यर्थः ।
<>मध्वाज्यतिलसंयुक्तं सर्व्वव्यञ्जनसंयुतम् ।
<>उष्णमादाय पिण्डन्तु कृत्वा विल्वफलोपमम् ।
<>दद्यात् पितामहादिभ्यो दर्भमूलाद्यथाक्रमम् ॥
<>अत्र पितामहपदं पितृपरं वचनान्तरैकवाक्य-
<>त्वात् ।
<>सपित्रे प्रथमं पिण्डं दद्यादुच्छिष्टसन्निधौ ।
<>पितामहाय चैवाथ तत्पित्रे च ततः परम् ॥
<>दर्भमूले लेपभुजस्तर्पयेल्लेपघर्षणैः ।
<>पिण्डैर्मातामहांस्तद्वद्गन्धमाल्यादिसंयुतैः ॥
<>प्रीणयित्वा द्विजाग्र्याणां दद्यादाचमनन्ततः ॥”
<>इति श्राद्धतत्त्वम् ॥ * ॥
<>अन्नाद्यभावे फलादिनापि तस्य कर्त्तव्यत्वं
<>यथा, --
<>“ऐङ्गुदं वदरोन्मिश्रं पिण्याकं दर्भसंस्तरे ।
<>न्यूप्य पिण्डं सतो राम इदं वचनमब्रवीत् ॥
<>इदं भुङ्क्ष्व महाराज ! प्रीतो यदशना वयम् ।
<>यदन्नाः पुरुषा राजंस्तदन्नाः पितृदेवताः ॥”
<>इत्ययोध्याकाण्डम् ॥ * ॥
<>पूरकपिण्डविधिर्यथा, --
<>“ततश्चोत्तरपूर्व्वस्यामग्निं प्रज्वालयेद्दिशि ।
<>तण्डुलप्रसूतिं तत्र प्रक्षाल्य द्बिः पचेत् स्वयम् ॥
<>सपवित्रैस्तिलैर्म्मिश्रां केशकीटविवर्जिताम् ।
<>द्वारोपान्ते ततः क्षिप्त्वा शुद्धां वा गौरमृत्तिकाम् ॥
<>तत्पृष्ठे प्रस्तरेद्दर्भान् याम्याग्रान् देशसम्भवान् ।
[Page3-141-a+ 52]
<>ततोऽवनेजनन्दद्यात् संस्मरन् गोत्रनामनी ॥
<>तिलसर्पिर्मधुक्षीरैः सञ्चितं तप्तमेव हि ।
<>दद्यात् प्रेताय पिण्डन्तु दक्षिणाभिमुखस्थितः ॥
<>फलमूलगुडक्षीरतिलमिश्रन्तु कुत्रचित् ।
<>अर्घ्यैः पुष्पैस्तथा दीपैर्धूपैस्तोयैः सुशीतलैः ॥
<>ऊर्णातन्तुमयैः शुद्धैर्वासोभिः पिण्डमर्च्चयेत् ।
<>प्रयाति यावदाकाशं पिण्डाद्वास्पमयी शिखा ॥
<>तावत्तु संमुखस्तिष्ठेत् सर्व्वं तोये ततः क्षिपेत् ।
<>दिवसे दिवसे देयः पिण्ड एवं क्रमेण तु ॥
<>सद्यःशौचेऽपि दातव्याः सर्व्वेऽपि युगपत्तथा ।
<>त्र्यहाशौचे प्रदातव्याः प्रथमे त्वेक एव हि ॥
<>द्वितीयेऽहनि चत्वारस्तृतीये पञ्च चैव हि ।
<>एकस्तोयाञ्जलिस्त्वेवं पात्रमेकञ्च दीयते ॥
<>द्वितीये द्वौ तृतीये त्रीन् चतुर्थे चतुरस्तथा ।
<>पञ्चमे पञ्च षष्ठे षट् सप्तमे सप्त एव च ॥
<>अष्टमेऽष्टौ च नवमे नवैव दशमे दश ।
<>येन स्युः पञ्चपञ्चाशत्तोयस्याञ्जलयः क्रमात् ॥
<>तोयपात्राणि तावन्ति संयुक्तानि जलादिभिः ॥”
<>इति शुद्धितत्त्वम् ॥ * ॥
<>गयायामात्मपिण्डदानप्रमाणं यथा, --
<>“स्वकर्म्मधर्म्मयोगेन धनमुच्चावचं बहु ।
<>उपार्जयित्वा प्रययौ गयातीर्थमनुत्तमम् ॥
<>पिण्डनिर्व्वपणं तत्र प्रेतानामनुपूर्व्वशः ।
<>चकार स्वपितॄणाञ्च दायादानामनन्तरम् ॥
<>आत्मनश्च महाबुद्धिर्महावेद्यां तिलैर्विना ।
<>पिण्डनिर्व्वपणं चक्रे तथान्येषाञ्च गोत्रिणाम् ॥
<>एवं प्रदत्तेष्वथ वै पिण्डेषुं प्रेतभावतः ।
<>विमुक्तास्ते द्विज प्रेता ब्रह्मलोकं ततो गताः ॥”
<>इति वामने ७६ अध्यायः ॥
<LEND>
