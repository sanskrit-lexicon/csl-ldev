<L>27192<pc>3-706<k1>मारिषा<k2>मारिषा
मारिषा¦, स्त्री, (मारिष + टाप् ।) दक्षमाता ।
<>इति मेदिनी । षे, ४४ ॥ (यथा, मत्स्यपुराणे ।
<>४ । ४९ ।
<>“सोमकन्याभवत् पत्नी मारिषा नाम विश्रुता ।
<>तेभ्यस्तु दक्षमेकं सा पुत्त्रमग्र्यमजीजनत् ॥”
<>अस्या जन्मवृत्तान्तो यथा, विष्णुपुराणे ।
<>प्रथमांशे १५ अध्याये ।
<>“कण्डुर्नाम मुनिः पूर्व्वमासीद्वेदविदांवरः ।
<>सुरम्ये गोमतीतीरे स तेपे परमं तपः ॥
<>तत्क्षोभाय सुरेन्द्रेण प्रम्लोचाख्या वराप्सराः ।
<>प्रयुक्ता क्षोभयामास तमृषिं सा शुचिस्मिता ॥”
<>इत्यारभ्य --
<>“यावदित्थं स विप्रर्षिस्तां ब्रवीति सुमध्यमाम् ।
<>तावद्गलत्स्वेदजला सा बभूवातिवेपथुः ॥
<>प्रवेपमाणां सततं स्विन्नगात्रलतां सतीम् ।
<>गच्छ गच्छेति सक्रोधमुवाच मुनिसत्तमः ॥
<>सा तु निर्भर्त्सिता तेन विनिष्क्रम्य तदाश्रमात् ।
<>आकाशगामिनी स्वेदं ममार्ज्ज तरुपल्लवैः ॥
<>वृक्षाद्वृक्षं ययौ बाला तदग्रारुणपल्लवैः ।
<>निर्मार्ज्जमाणा गात्राणि गलत्स्वेदजलानि वै ॥
<>ऋषिणा यस्तदा गर्भस्तस्या देहे समाहितः ।
<>निर्ज्जगाम स रोमाच्च स्वेदरूपी तदङ्गतः ॥
<>तं वृक्षा जगृहुर्गर्भं एकं चक्रे तु मारुतः ।
<>मया चाप्यायितो गोभिः स तदा ववृधे शनैः ॥
<>वृक्षाग्रगर्भसंभूता मारिषाख्या वरानना ।
<>तां प्रदास्यन्ति वो वृक्षाः कोप एष प्रशाम्यताम् ॥
<>कण्डोरपत्यमेवं सा वृक्षेभ्यश्च समुद्गता ।
<>ममापत्यं तथा वायोः प्रम्लोचातनया च सा ॥”
<>शूरस्य पत्नी । यथा, भागवते । ९ । २४ । २७ ।
<>“देवमीढस्य शूरस्य मारिषा नाम पत्न्य-
<>भूत् ॥”)
<LEND>
