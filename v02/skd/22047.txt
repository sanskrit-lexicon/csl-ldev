<L>22047<pc>3-206<k1>पुष्पकासीसं<k2>पुष्पकासीसं
पुष्पकासीसं¦, क्ली, (पुष्पमिव कासीसम् ।) पीत-
वर्णकासीसम् । यथा, भावप्रकाशे ।
“अथ कासीसं भस्मवन्मृत्तिकाम्लम् ।
कासीसं धातुकासीसं पांशुकासीसमित्यपि ।
तदेव किञ्चित् पीतन्तु पुष्पकासीसमुच्यते ॥
कासीसमम्लमुष्णञ्च तिक्तञ्च तुवरं तथा ।
वातश्लेष्महरं केश्यं नेत्र्यं कण्डूविषप्रणुत् ।
मूत्रकृच्छ्राश्मरीश्वित्रनाशनं परिकीर्त्तितम् ॥”
तत्पर्य्यायः । कंसकम् २ नेत्रौषधम् ३ । इति
हेमचन्द्रः ॥ वत्सकम् ४ मलीमसम् ५ ह्रस्वम् ६
विषदम् ७ नीलमृत्तिका ८ । अस्य गुणाः ।
तिक्तत्वम् । शीतत्वम् । नेत्रामयापहत्वम् ।
लेपेन पामाकुष्ठादिनानात्वग्दोषनाशित्वञ्च ।
इति राजनिर्घण्टः ॥
<LEND>
