<L>24342<pc>3-430<k1>बाहुयुद्धं<k2>बाहुयुद्धं
बाहुयुद्धं¦, क्ली, (बाह्वो र्बाहुभ्यां वा युद्धम् ।)
<>भुजाभ्यां संग्रामः । मल्लयुद्धम् । तत्पर्य्यायः ।
<>नियुद्धम् २ ॥ तस्य क्रमो यथा, --
[Page3-430-b+ 52]
<>“कृतप्रतिकृतैश्चित्रैर्बाहुभिश्च सकङ्कटैः ।
<>सन्निपातावधूतैश्च प्रमाथोन्मथनैस्तथा ॥
<>क्षेपणैर्मुष्टिभिश्चैव वराहोद्धूतनिस्वनैः ।
<>तलैर्वज्रनिपातैश्च प्रसृष्टाभिस्तथैव च ॥
<>शलाकानखपातैश्च पादोद्धूतैश्च दारुणैः ।
<>जानुभिश्चाश्मनिर्घोषैः शिरोभिश्चावघट्टनैः ॥
<>तद्युद्धमभवद्घोरमशस्त्रं बाहुतेजसा ।
<>बलप्राणेन शूराणां समाजोत्सवसन्निधौ ॥”
<>इति विराटपर्व्वणि १२ अध्यायः ॥
<>सकङ्कटः कङ्कटः करघर्षणजः किणस्तत्सहि-
<>तैरित्यर्थः । कृतप्रतिकृतैः परप्रयुक्तिप्रतिकृतैः ।
<>चित्रैर्विचित्रैर्बन्धैरिति शेषः । सन्निपातेत्यादि ।
<>एते मल्लानां शिक्षाविशेषाः । सन्निपातैः
<>परस्परसङ्घघातैः । अवधूतैर्बद्धमुष्टिभुजाघातैः ।
<>प्रमाथैः पातयित्वा पेषणैः । उन्मथनैः अन्त-
<>रीक्षे भुजाभ्यां मथनैः । क्षेपणैः स्थानात्
<>प्रच्यावनैः । बद्धाङ्गुलिकरो मुष्टिः ।
<>“अवाङ्मुखं स्कन्धगतं भ्रामयित्वा तथैव यः ।
<>क्षिप्तस्य शब्दः स भवेद्बराहोद्धूतनिस्वनः ॥
<>तर्जन्यङ्गुष्ठमध्यन प्रसारितकरो हि यः ।
<>सम्प्रहारस्तलाख्यस्तु संग्रहो वज्रमिष्यते ॥”
<>अद्धचन्द्रतुल्यमल्लमुष्टिर्वज्रमित्यर्थः ।
<>“प्रसृताङ्गुलिहस्तेन प्रसृष्टिः प्रहृतिः स्मृता ।
<>द्बिगुणीकृतबाहुर्यस्तदीयार्थं यथाबलम् ॥
<>प्रहारः स शलाका स्यात् पादोद्धूतः पदा-
<>हतम् ॥”
<>जानुभिश्चाश्मनिघोषैः पाषाणघोरसदृशध्व-
<>निभिः करणैर्यान्यवघट्टनानि तैः । बलप्राणेन
<>बलोत्कर्षेण । इति तट्टीका ॥ (यथा, मार्क-
<>ण्डेयपुराणे । ८३ । १३ ।
<>“ततः सिंहः समुत्पत्य गजकुम्भान्तरस्थितः ।
<>बाहुयुद्धेन युयुधे तेनोच्चैस्त्रिदशारिणा ॥”)
<LEND>
