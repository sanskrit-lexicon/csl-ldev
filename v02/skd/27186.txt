<L>27186<pc>3-705<k1>मारणं<k2>मारणं
मारणं¦, क्ली, (मार्य्यते इति । मृ + णिच् + भावे
<>ल्युट् ।) वधः । इत्यमरः । २ । ८ । ११४ ॥
<>(यथा, मनौ । ५ । ३८ ।
<>“यावन्ति पशुरोमाणि तावत्कृत्वो ह मारणम् ।
<>वृथापशुघ्नः प्राप्नोति प्रेत्य जन्मनि जन्मनि ॥”)
<>अभिचारविशेषः । यथा, --
<>“एवन्तु मारणं देवि ! विशेषात् कथयामि
<>ते ।
<>सान्तं वह्निसमायुक्तं वामनेत्रविभूषितम् ॥
<>कूर्च्चयुग्मं ततो देवि ! अमुकं मारय मारय ।
<>चतुर्दशाक्षरो मन्त्रो स्वाहान्तः शत्रुनाशकः ॥
<>खदिराङ्गारमादाय कुजाष्टम्यां विशेषतः ।
<>लेखयेत् पुत्तलीं शत्रुस्वरूपां लौहपत्रके ॥
<>निशायां मस्तके नेत्रे ललाटे हृदये करे ।
<>नाभौ गुह्ये कटौ पृष्ठे क्रमोक्तेन पदद्वये ॥
<>मन्त्रवर्णान् समालिख्य प्रतिष्ठां तत्र कारयेत् ।
<>संहारमुद्रां बद्ध्वा तु ध्यायेद्देवीं जयप्रदाम् ॥
<>दीर्घाकारां कृष्णवर्णां सदार्द्धस्तनमस्तकाम् ।
<>नृमुण्डयुगलं हस्तं चर्व्वयन्तीं दिगम्बरीम् ॥
<>शत्रुनाशकरीं देवीं ध्यायेत् शत्रुक्षयाय च ।
<>एवं ध्यात्वेष्टिकाचूर्णैर्व्वामहस्तेन शङ्करि ! ॥
<>ओँशत्रुनाशकर्य्यै नमः इति दत्त्वा महेश्वरि ! ।
<>हरिद्राचूर्णसहितां धारां दद्यादनेन तु ॥
<>अमुकस्य शोणितं पिब पिबेति तत्परम् ।
<>मांसं खादय खादय ह्रीँ नम इति मन्त्रम् ॥
<>मध्याह्ने मध्यरात्रौ तु पूजयित्वा शताष्टकम् ।
<>जपेदेकादशाहे च रोगः स्यान्नात्र संशयः ॥
<>दण्डाधिकैकविंशाहे मृत्युरेव रिपोर्भवेत् ॥ * ॥
<>अथवान्यप्रकारेण शत्रुक्षयमहं वदे ।
<>पुंगोशकृत् समादाय पूजयेदुष्णवारिणा ॥
<>विपरीतक्रमेणैव जपपूजादिकं चरेत् ।
<>महादेवाय नम इति पुंगोशकृत् समाहरेत् ॥
<>शिवाय नम इति मन्त्रेण घटनञ्च समाचरेत् ।
<>पशुपतये नम इति प्राणान् संस्थापयेत्ततः ॥
<>लौहपात्र महेशानि ! खदिराङ्गारयोगतः ।
<>शत्रुप्रतिकृतिं लिख्य तत्र संस्थापयेत् शिवम् ॥
<>ततो ध्यायेन्महारुद्रं ध्यानन्तु सुसमाहितः ।
<>शत्रोर्व्वक्षःस्थितं रुद्रं ज्वलदग्निसमप्रभम् ॥
<>वामहस्तधरं केशं दक्षिणं प्राणकर्षणम् ।
<>नरचर्म्माम्बरं देवं महाव्यालादिवेष्टितम् ॥
[Page3-705-c+ 52]
<>पिनाकधृक् इहागच्छागच्छ इत्यादिनावाह्य
<>यत्नतः ।
<>शूलपाणये नम इति स्नापयेत् साधकोत्तमः ॥
<>महेश्वराय नम इति पाद्यादिना प्रपूजयेत् ।
<>ईशानादिस्तथा मूर्त्तिर्व्युत्क्रमेण प्रपूजयेत् ॥
<>अग्निकोणादिपर्य्यन्तं पूर्व्वरीत्या महेश्वरि ! ।
<>नमः शिवायेति मूलमष्टाविंशति संजपेत् ।
<>हुँ क्षमस्वेति वामेन करेण तु विसर्ज्जयेत् ॥
<>अजित केशव विष्णो हरे सत्य जनार्द्दन ।
<>हंस नारायण स्वाहा मन्त्रमेव सकृज्जपेत् ॥
<>हुँ नमो भगवते वासुदेवाय स्वाहा नम इत्यपि
<>सकृज्जपेत् ।
<>एवमेकादशाहेन शत्रूच्छेदनमञ्जसा ।
<>अवश्यं जायते देवि ! सत्यं सत्यं त्रिलोचने ! ॥”
<>इति योगिनीतन्त्रे पूर्व्वखण्डे ४ पटलः ॥
<>अपि च ।
<>“गृध्रास्थिञ्च गवास्थिञ्च मूत्रनिर्म्माल्यमेव च ।
<>अरेर्यो निखनेत् द्वारे पञ्चत्वमुपयाति सः ॥”
<>इति गारुडे १८६ अध्यायः ॥
<LEND>
