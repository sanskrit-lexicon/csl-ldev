<L>23075<pc>3-287<k1>प्रयागः<k2>प्रयागः
प्रयागः¦, पुं, (प्रकृष्टो यागो यत्र । यत्र यज्ञः प्रकर्षेण
<>भवतीत्यर्थः ।) तीर्थभेदः । (प्रकृष्टो यागः ।)
<>यज्ञः । (प्रकृष्टा यागाः यज्ञा यस्य यस्माद्बा ।)
<>इन्द्रः । अश्वः । इति मेदिनी । गे, ४१ ॥ * ॥
<>अथ प्रयागमाहात्म्यम् ।
<>“ततो गच्छेत धर्म्मज्ञ ! प्रयागमृषिसम्मतम् ।
<>यत्र ब्रह्मादयो देवा दिशश्च सदिगीश्वराः ॥
<>लोकपालाश्च सिद्धाश्च निरताः पितरस्तथा ।
<>सनत्कुमारप्रमुखास्तथैव च महर्षयः ॥
<>तथा नागाः सुपर्णाश्च सिद्धाश्च क्रतवस्तथा ।
<>गन्धर्व्वाप्सरसश्चैव सरितः सागरास्तथा ॥
<>हरिश्च भगवानास्ते प्रजापतिभिरावृतः ।
<>तत्र त्रीण्यग्निकुण्डानि तयोर्मध्ये तु जाह्रवी ॥
<>प्रयागात् समतिक्रान्ता सर्व्वतीर्थपुरस्कृता ।
<>तपनस्य सुता तत्र त्रिषु लोकेषु विश्रुता ॥
<>यमुना गङ्गया सार्द्धं सङ्गता लोकभाविनी ।
<>गङ्गायमुनयोर्म्मध्ये पृथिव्या जघनं स्मृतम् ॥
<>प्रयागं जघनस्यान्तमुपस्थमृषयो विदुः ।
<>प्रयागं सप्रतिष्ठानं कम्बलाश्वतराबुभौ ॥
<>तीर्थं भोगवती चैव वेदी प्रोक्ता प्रजापतेः ! ।
<>तत्र वेदाश्च यज्ञाश्च मूर्त्तिमन्तो महामते !
<>प्रजापतिमुपासन्ते ऋषयश्च महाव्रताः ।
<>यजन्ते क्रतुभिर्द्देवास्तथा चक्रधराः सदा ॥
<>ततः पुण्यतमं नास्ति त्रिषु लोकेषु सूतज ! ।
<>प्रयागं सर्व्वतीर्थेभ्यः प्रवदन्त्यधिकं द्विजाः ॥
<>श्रवणात् तस्य तीर्थस्य नामसङ्कीर्त्तनादपि ।
<>मृत्तिकालभनाद्वापि सर्व्वपापैः प्रमुच्यते ॥
<>तत्राभिषेकं यः कुर्य्यात् सङ्गमे संशितव्रतः ।
<>पुण्यं स महदाप्नोति राजसूयाश्वमेधयोः ॥
<>एषा यजनभूमिर्हि देवानामपि सतकृता ।
<>दत्तं तत्र स्वल्पमपि महद्भवति सूतज ! ॥
<>न वेदवचनात्तात ! न लोकवचनादपि ।
<>मतिरुत्क्रमणं याति प्रयागमरणं प्रति ॥
[Page3-288-a+ 52]
<>दशतीर्थसहस्राणि षष्टिकोट्यस्तथापराः ।
<>तेषां सान्निध्यमत्रैव कीर्त्तितं सूतनन्दन ! ॥
<>यत् पुण्यं त्रिषु लोकेषु वेदविद्यासु यत् फलम् ।
<>स्नातमात्रस्य तत् पुण्यं गङ्गायमुनसङ्गमे ॥”
<>इति पाद्मे भूमिखण्डे १२७ अध्यायः ॥ * ॥
<>अपि च ।
<>“पुत्त्रकामः प्रयागे हि स्रायात् पुण्ये सितासिते ॥
<>धनकामः पुरा शक्रः स्नातो ह्यत्र द्बिजोत्तम ! ॥
<>धनदस्य निधीन् सर्व्वान् तस्माज्जहार मायया ।
<>नारायणो नरेणैव वर्षाणामयुतं पुरा ॥
<>अनाहारः प्रयागेऽस्मिन् कृतवान् पुण्यमुत्तमम् ।
<>सिद्धिञ्च साधका यान्ति प्रयागेऽस्मिन् द्विजो-
<>त्तम ! ॥”
<>इति पाद्मोत्तरखण्डे २३ अध्यायः ॥ * ॥
<>अपि त्त ।
<>युधिष्ठिर उवाच ।
<>“भगवन् ! श्रोतुमिच्छामि प्रयागगमनं फलम् ।
<>मृतानां का गतिस्तत्र स्नातानामपि किं फलम् ॥
<>ये वसन्ति प्रयागे तु ब्रूहि तेषान्तु किं फलम् ।
<>भवता विदितं ह्येतत् तन्मे ब्रूहि नमोऽस्तु ते ॥
<>मार्कण्डेय उवाच ।
<>कथयिष्यामि ते वत्स ! या चेष्टा यच्च तत्
<>फलम् ।
<>पृष्ट्वा महर्षिभिः सम्यक् कथ्यमानं मया श्रुतम् ॥
<>यत्र स्नात्वा दिवं यान्ति ये मृतास्तेऽपुनर्भवाः ।
<>यत्र ब्रह्मादयो देवा रक्षां कुर्व्वन्ति सङ्गताः ॥
<>बहून्यन्यानि तीर्थानि सर्व्वपापहराणि च ।
<>कथितुं नेह शक्नोमि बहुवर्षशतैरपि ॥
<>संक्षेपेण प्रवक्ष्यामि प्रयागस्येह कीर्त्तनम् ।
<>षष्टिर्धन्विसहस्राणि यक्षा रक्षन्ति जाह्नवीम् ॥
<>यमुनां रक्षति सदा सविता सप्तिवाहनः ।
<>प्रयागन्तु विशेषेण स्वयं रक्षति वासवः ॥
<>मण्डलं रक्षति हरिः सर्व्वदेवैश्च सम्मितम् ।
<>न्यग्रोधं रक्षते नित्यं शूलपाणिर्महेश्वरः ॥
<>स्थानं रक्षन्ति वै देवाः सर्व्वे पापहरं शुभम् ।
<>स्वकर्म्मणावृता लोका नैव गच्छन्ति तत्पदम् ॥
<>स्वल्पमल्पतरं पापं यदा तस्य नराधिप ! ।
<>प्रयागं स्मरमाणस्य सर्व्वमायाति संक्षयम् ॥
<>दर्शनात्तस्य तीर्थस्य नामसंकीर्त्तनादपि ।
<>मृत्तिकालभनाद्वापि नरः पापात् प्रमुच्यते ॥
<>पञ्चकुण्डानि राजेन्द्र ! येषां मध्ये तु जाह्नवी ।
<>प्रयागं विशतः पुंसः पापं नश्यति तत्क्षणात् ॥
<>योजनानां सहस्रेषु गङ्गां यः स्मरते नरः ।
<>अपि दुष्कृतकर्म्मासौ लभते परमां गतिम् ॥
<>कीर्त्तनाम्मुच्यते पापात् दृष्ट्वा भद्राणि पश्यति ॥
<>व्याधितो यदि वा हीनः क्रुद्धो वापि भवेन्नरः ।
<>गङ्गायमुनमासाद्य त्यजेत् प्राणान् प्रयत्नतः ॥
<>दीप्तकाञ्चनवर्णाभैर्विमानैर्भानुवर्णिभिः ।
<>ईप्सितान् लभते कामान् वदन्ति मुनिपुङ्गवाः ॥
<>सर्व्वरत्नमयैर्द्दिव्यैर्नानाध्वजसमाकुलैः ।
<>वराङ्गनासमाकीर्णैर्मोदन्ते शुभलक्षणैः ॥
<>गीतवादित्रनिर्घोषैः प्रसुप्तः प्रतिबुध्यते ।
[Page3-288-b+ 52]
<>यावन्न स्मरते जन्म तावत् स्वर्गे महीयते ॥
<>तस्मात् स्वर्गात् परिभ्रष्टः क्षीणकर्म्मा नरोत्तमः ।
<>हिरण्यरत्नसंपूर्णे समृद्धे जायते कुले ॥
<>तदेव स्मरते तीर्थं स्मरणात्तत्र गच्छति ।
<>देशस्थो यदि वारण्ये विदेशे यदि वा गृहे ॥
<>प्रयागं स्मरमाणस्तु यस्तु प्राणान् परित्यजेत् ।
<>ब्रह्मलोकमवाप्नोति वदन्ति मुनिपुङ्गवाः ॥
<>सर्व्वकामफला वृक्षा मही यत्र हिरण्मयी ।
<>ऋषयो मुनयः सिद्धास्तत्र लोके स गच्छति ॥
<>स्त्रीसहस्राकुले रम्ये मन्दाकिन्यास्तटे शुभे ।
<>मोदते मुनिभिः सार्द्धं स्वकृतेनेह कर्म्मणा ॥
<>सिद्धचारणगन्धर्व्वैः पूज्यते दिवि दैवतैः ।
<>अथ स्वर्गात् परिभ्रष्टो जम्बुद्वीपपतिर्भवेत् ॥
<>अतः शुभानि कर्म्माणि चिन्त्यमानः पुनः पुनः ।
<>गुणवान् वित्तसम्पन्नो भवतीह न संशयः ॥
<>कर्म्मणा मनसा वाचा सत्यधर्म्मप्रतिष्ठितः ॥
<>गङ्गायमुनयोर्मध्ये यस्तु ग्रामं प्रयच्छति ।
<>सुवर्णमणिमुक्तां वा तथैवान्यत् प्रतिग्रहम् ॥
<>स्वकार्य्ये पितृकार्य्ये वा देवताभ्यर्च्चनेऽपि वा ।
<>निष्फलं तस्य तत्तीर्थं यावत् तद्धनमश्नुते ॥
<>अतस्तीर्थे न गृह्णीयात् पुण्येष्वायतनेषु च ॥
<>कपिलां पाटलाभान्तु यस्तु घेनुं प्रयच्छति ।
<>यावद्रोमाणि तस्या वै सन्ति गात्रेषु सत्तम ! ।
<>तावद्वर्षसहस्राणि रुद्रलोके महीयते ॥”
<>इति कौर्म्मे प्रयागमाहात्म्ये ३३ अध्यायः ॥ * ॥
<>तत्र मुण्डनविधिर्यथा, --
<>“गङ्गायां भास्करक्षेत्रे मातापित्रोर्गुरौ मृते ।
<>आधाने सोमपाने च वपनं सप्तसु स्मृतम् ॥”
<>इति स्मृतिसमुच्चयलिखितवचनं प्रयागावच्छिन्न-
<>गङ्गायां विधायकम् । भास्करक्षेत्रं प्रयागः ।
<>अपि च । प्रयागमधिकृत्य ।
<>“केशानां यावती संख्या छिन्नानां जाह्रवीजले ।
<>तावद्वर्षसहस्राणि स्वर्गलोके महीयते ॥”
<>प्रयागे स्त्रीणामपि मुण्डनं न तु केशानां द्व्यङ्गुल-
<>च्छेदनमात्रम् । यथा, --
<>“केशमूलमुपाश्रित्य सर्व्वपापानि देहिनाम् ।
<>तिष्ठन्ति तीर्थस्नानेन तस्मात्तान्यत्र वापयेत् ॥”
<>प्रयागे मुण्डनाकरणे दोषोऽपि ।
<>“गङ्गायां भास्करक्षेत्रे मुण्डनं यो न कारयेत् ।
<>स कोटिकुलसंयुक्त आकल्पं रौरवे वसेत् ॥”
<>इति प्रायश्चित्ततत्त्वम् ॥
<LEND>
