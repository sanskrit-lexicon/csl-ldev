<L>5559<pc>1-298<k1>एरण्डः<k2>एरण्डः
एरण्डः¦ पुं, (एरयति वायुम् । आ + ईर गतौ कम्पने
<>च + बाहुलकात् अण्डच् ।) वृक्षविशेषः । भेरेण्डा
<>इति भाषा । तत्पर्य्यायः । व्याघ्रपुच्छः २ गन्धर्व्व-
<>हस्तकः ३ उरुवूकः ४ रुवूकः ५ चित्रकः ६ चञ्चुः
<>७ पञ्चाङ्गुलः ८ मण्डः ९ वर्द्धमानः १० व्यडम्बकः
<>११ । इत्यमरः ॥ उरुवुकः १२ रुवुकः १३ रूवुकः
<>१४ रुवकः १५ वुकः १६ अमण्डः १७ आमण्डः
<>१८ व्यडम्बनः १९ । इति तट्टीकायां भरतः ॥
<>कान्तः २० तरुणः २१ शुक्लः २२ वातारिः २३
<>दीर्घपत्रकः २४ । इति राजनिर्घण्टः ॥ अस्य
<>तैलस्य गुणाः । मधुरत्वम् । गुरुत्वम् । अतिश्लेष्म-
<>वर्द्धनत्वम् । वातरक्तगुल्महृद्रोगजीर्णज्वरनाशि-
<>त्वञ्च । इति राजवल्लभः ॥ अपि च । कृमिदोष-
<>सकलाङ्गशूलकुष्ठनाशित्वम् । स्वादुत्वम् । रसाय-
<>नोत्तमत्वम् । पित्तप्रकोपनत्वम् । अतिदीपनत्वम् ।
[Page1-298-c+ 52]
<>आमवातनाशित्वञ्च । इति राजनिर्घण्टः ॥ अस्य
<>भेदकत्वगुणोऽप्यस्ति ॥ श्वेतैरण्डगुणाः । कटुत्वम् ।
<>तिक्तत्वम् । उष्णत्वम् । कफार्त्तिज्वरवायुकासना-
<>शित्वम् । रसार्हत्वञ्च । इति राजनिर्घण्टः ॥ अस्य
<>मूलगुणाः । शूलवायुकफनाशित्वम् । शुक्रकारित्वञ्च ।
<>इति राजवल्लभः ॥
<>(शुक्लरक्तैरण्डयोः पर्य्यायगुणा यथा, --
<>“शुक्ल एरण्ड आमण्डुश्चित्रो गन्धर्व्वहस्तकः ।
<>पञ्चाङ्गुलो वर्द्धमानो दीर्घदण्डोऽप्यदण्डकः ।
<>वातारिस्तरुणश्चापि रुवूकश्च निगद्यते ॥
<>रक्तोऽपरो रुवुकः स्यादुरुवूको रुवूस्तथा ।
<>व्याघ्रपुच्छश्च वातारिश्चञ्चुरुत्तानपत्रकः ॥
<>एरण्डयुग्मं मधुरमुष्णं गुरु विनाशयेत् ।
<>शूलशोथकटीवस्तिशिरःपीडोदरज्वरान् ॥
<>व्रध्नश्वासकफानाहकासकुष्ठाममारुतान् ।
<>एरण्डपत्रं वातघ्नं कफक्रिमिविनाशनम् ॥
<>मूत्रकृच्छ्रहरञ्चापि पित्तरक्तप्रकोपनम् ।
<>वातार्य्यग्रदलं गुल्मं वस्तिशूलहरं परम् ॥
<>कफवातक्रिमीन् हन्ति वृद्धिं सप्तविधामपि ।
<>एरण्डफलमत्युष्णं गुल्मशूलानिलापहम् ॥
<>यकृत्प्लीहोदरार्शोघ्नं कटुकं दीपनं परम् ।
<>तद्वन्मज्जा च विड्भेदी वातश्लेष्मोदरापहः” ॥
<>इति भावप्रकाशस्य पूर्व्वखण्डे प्रथमे भागे ॥
<>“सतिक्तोषणमेरण्डतैलं स्वादु सरं गुरु ।
<>व्रध्नगुल्मानिलकफानुदरं विषमज्वरम् ॥
<>रुक्शोफौ च कटीगुह्यकुष्ठपृष्ठाश्रयाञ्जयेत् ।
<>तीक्ष्णोष्णं पिच्छिलं विस्रं रक्तैरण्डोद्भवन्त्विति” ॥
<>इति शार्ङ्गधरस्य पूर्व्वखण्डे चतुर्थेऽध्याये ॥
<>“एरण्डतैलं मधुरमुष्णं तीक्ष्णं दीपनं कटुकषा-
<>यानुरसं सूक्ष्मं स्रोतोविशोधनं त्वच्यं वृष्यं मधुर-
<>विपाकं वयःस्थापनं योनिशुक्रविशोधनमारो-
<>ग्यमेधाकान्तिस्मृतिबलकरं वातकफहरमधोमाग-
<>दोषहरञ्च” ॥
<>इति सुश्रुते सूत्रस्थाने पञ्चचत्वारिंशत्तमेऽध्याये ॥)
<LEND>
