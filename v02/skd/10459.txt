<L>10459<pc>2-299<k1>गदाधरः<k2>गदाधरः
गदाधरः¦, पुं, (गदां धरति धारयति वा । धृ + अच् ।
<>यद्बा धरति इति धरः गदायाः धरः । धृ +
<>अन्तर्णिजन्तात् अजित्येके ।) विष्णुः । इति
<>हलायुधः ॥ (यथा, भागवते । १ । ८ । ३९ ।
<>“नेयं शोभिष्यते तत्र यथेदानीं गदाधर ! ।
<>त्वत्पदैरङ्किता भाति स्वलक्षणविलक्षितैः ॥”
<>अस्य गदाधारणकथा यथा, वायुपुराणे गया-
<>माहात्म्ये ५ अध्याये ।
<>“अथ कालेन महता मनौ स्वायम्भुवेऽन्तरे ।
<>हेतिरक्षो ब्रह्मपुत्त्रस्तपस्तेपे सुदारुणम् ॥
<>दिव्यवर्षसहस्राणां शतं वायुमभक्षयत् ।
<>उम्मुखश्चाद्ध्वबाहुश्च पादाङ्गुष्ठभरेण हि ॥
<>एकेनातिष्ठदव्यग्रः शीर्णपर्णानिलाशनः ।
<>ब्रह्मादींस्तपसा तुष्टान् वरं वव्रे वरप्रदान् ॥
<>देवैर्दैत्यैश्च शस्त्रास्त्रैर्विविधैर्मनुजादिभिः ।
<>कृष्णेशानस्य चक्राद्यैरवध्यः स्यां महाबलः ॥
<>तथेत्युक्त्वान्तर्हितास्ते हेतिर्देवानथाऽजयत् ।
<>इन्द्रत्वमकरोद्धेतिर्भीता ब्रह्महरादयः ॥
<>हरिन्त शरणं जग्मुरूचुर्हेतिं जहीति तान् ।
<>ऊचे हरिरवध्योऽयं हेतिर्देवासुरैः सुराः ॥
<>महास्त्रं मे प्रयच्छध्वं हेतिं हन्मि हि येन तम् ।
<>इत्युक्तास्ते ततो देवा गदान्तां हरये ददुः ॥
<>दधार तां गदामादौ देवैरुक्तो गदाधरः ।
<>गदया हेतिमाहत्य देवेभ्यस्त्रिदिवं ददौ ॥”
[Page2-300-a+ 52]
<>बुद्धितत्त्वात्मिकैव भगवतो विष्णोः कौमुदीनाम
<>गदेति अध्यात्मशास्त्रेषु परिदृश्यते । तथाच
<>विष्णुसहस्रनामभाष्ये ।
<>“मनस्तत्त्वात्मकं चक्रं बुद्धितत्त्वात्मिकां गदाम् ।
<>धारयन् लोकरक्षार्थमुक्तश्चक्रगदाधरः ॥”
<>महादेवः । स तु गयातीर्थे वर्त्तते । यथा,
<>महालिङ्गेश्वरतन्त्रे शिवशतनामस्तोत्रे ।
<>“भोजपुरे भोजनाथो गयायाञ्च गदाधरः ॥”
<>गदाधारिणि त्रि ॥)
<LEND>
