<L>33606<pc>4-469<k1>वीजसञ्चयः<k2>वीजसञ्चयः
वीजसञ्चयः¦, पुं, (वीजानां सञ्चयः ।) वीजसंग्रहः ।
<>तच्छुभाशुभदिनादिर्यथा, --
<>“हस्ताचित्रादितिस्वातीरेवत्यां श्रवणद्वये ।
<>स्थिरे लग्ने गुरौ शुक्रे वीजं धार्य्यं ज्ञवासरे ॥
<>माघे वा फाल्गुने वापि सर्व्ववीजानि संग्रहेत् ।
<>शोषयेत्तापयेद्रौद्रे रात्रौ चोपनिधापयेत् ॥
<>ततश्च पुटिकां बद्ध्वा शोषयेच्च पुनः पुनः ।
<>स्थापयेच्च प्रयत्नेन यथा भूमिञ्च न स्पृशेत् ॥
<>दीपाग्निना च संस्पृष्टं वृष्ट्या चोपहतञ्च यत् ।
<>वर्ज्रनीयं तथा बीजं यत् स्यात् कीटसमन्वि-
<>तम् ॥ * ॥
<>याम्याहिरुद्राग्निविशाखपूर्व्वा-
<>माहेन्द्रपित्र्येतरभैः शुभाहे ।
<>धान्यादिसंस्थापनमेषु शस्तं
<>मृगस्थिरद्व्यङ्गगृहोदयेषु ॥
<>सौम्यादितिमघाज्येष्ठात्र्युत्तरेषु च कारयेत् ।
<>मीने लग्ने शुभे चन्द्रे निधनक्रूरवर्ज्जिते ॥
<>क्षेप्तव्यं कोष्ठके धान्यं गर्गो वदति सर्व्वदा ।
<>धनदाय सर्व्वलोकहिताय देहि मे धान्यं
<>स्वाहा ।
<>नम ईहायै ईहादेवी सर्व्वलोकविवर्द्धनी काम-
<>रूपिणि धान्यं देहि स्वाहा ।
<>लेखयित्वा इमं मन्त्रं धान्यागारे विनिक्षिपेत् ॥”
<>पुराणसर्व्वस्वे ।
<>“मन्त्रं लिखित्वा पत्रे च मध्ये धान्यस्य धारयेत् ।
<>पत्रञ्च धान्यराशेस्तु मूषिकादिनिवृत्तये ॥
<>दक्षिणदिङ्मुखगमनं स्यादभिनवासु नारीषु ।
<>व्ययमपि शस्यफलानां न बुधो बुधवासरे
<>कुर्य्यात् ॥
<>त्रिषूत्तरेषु रेवत्यां धनिष्ठावारुणेषु च ।
<>एतेषु षट्षु विज्ञेयं धान्यनिष्क्रयणं बुधैः ॥
<>श्रवणात्रयं विशाखाध्रुवपौष्णपुनर्व्वसूनि पुष्यश्च ।
<>अश्विन्यथ ज्येष्ठा धनधान्यविवर्द्धिनी कथिता ॥”
<>इति ज्योतिस्तत्तम् ॥
<LEND>
