<L>9698<pc>2-247<k1>क्षुद्रान्त्रं<k2>क्षुद्रान्त्रं
क्षुद्रान्त्रं¦, क्ली, (क्षुद्रं अन्त्रं उदरस्थनाडीभेदः ।)
<>हृदयस्थितसूक्ष्मान्त्रम् । यथा, -- समाननाम्नः पव-
<>नस्य सकलाङ्गचारित्वेऽपि नाभ्यादिस्थानविशेषा
<>वाचो युक्तिप्राचुर्य्याभिप्रायेण प्राणायतनानि प्रप-
<>ञ्चयितुमाह ।
<>“वपा वसावहननं नाभिः क्लोम यकृत् प्लिहा ।
<>क्षुद्रान्त्रं वृक्ककौ वस्तिः पुरीषाधानमेव च ॥
<>प्राणाशयोऽथ हृदयं स्थूलान्त्रं गुद एव च ।
<>उदरञ्च गुदौ कौद्व्यौ विस्तारोऽयमुदाहृतः” ॥
<>वपा प्रसिद्धा । वसा मांसस्नेहः । नाभिः प्रसिद्धा ।
<>अवहननं पुष्फुसः । प्लीहा आयुर्व्वेदप्रसिद्धः ।
<>ते च मांसपिण्डाकारे सव्यकुक्षिगते । यकृत्
<>कालिका । क्लोम मांसपिण्डः । ते च दक्षिण-
<>कुक्षिगते । क्षुद्रान्त्रं हृत्स्थान्त्रम् । वृक्ककौ
<>हृदयसमीपस्थौ मांसपिण्डौ । वस्तिर्मूत्राशयः ।
<>पुरीषाधानं पुरीषाशयः । आमाशयोऽपक्वान्न-
<>स्थानम् । हृदयं हृत्पुण्डरीकम् । स्थूलान्त्रगुदो-
<>दराणि प्रसिद्धानि । वाह्याद्गुदवलयादन्तर्गुद-
<>वलये द्वे । तौ च गुदौ कौष्ठ्यौ कोष्ठे नाभेरधः
<>प्रदेशे भवौ । अयञ्च प्राणायतनस्य विस्तार-
<>उक्तः । पूर्व्वश्लोके तु सङ्क्षेपः । अतएव पूर्व्वश्लोको-
<>क्तानां केषाञ्चिदिह पाठः । इति मिताक्षरायां
<>प्रायश्चित्ताध्यायः ॥ (“पञ्चदशकोष्ठाङ्गानि तद्यथा, --
<>“नाभिश्च हृदयञ्च क्लोम च यकृच्च प्लीहा च वुक्कौ
<>च वस्तिश्च पुरीषाधाराश्चामाशयश्चेति पक्वा-
<>शयश्चोत्तरगुदञ्चाधरगुदञ्च क्षुद्रान्त्रञ्च स्थूलान्त्रञ्च
<>वपावहञ्चेति” । इति चरके शारीरस्थाने ७
<>अध्याये ॥)
<LEND>
