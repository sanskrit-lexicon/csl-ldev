<L>36127<pc>5-125<k1>शूकः<k2>शूकः
शूकः¦, पुं, क्ली, (शो तनूकरणे + “उलूकादयश्च ।”
इति ऊकप्रत्ययेन साधुः ।) श्लक्ष्णतीक्ष्णाग्रम् ।
शुँया इति भाषा । तत्पर्य्यायः । किंशारुः २ ।
इत्यमरः ॥ शुङ्गा ३ कोशी ४ । इति हेमचन्द्रः ॥
दया । इति मेदिनी ॥ सविषाल्पडुण्डुभादिजल-
मलोद्भवजन्तुः । शूकप्रधानलिङ्गवृद्धिकरयोगः ।
तद्विवरणं यथा । अथ शूकदोषाधिकारः । तत्र
शूकदोषस्य निदानमाह ।
“अक्रमाच्छेफसो वृद्धिं योऽभिवाञ्छति मूढधीः
व्याधयस्तस्य जायन्ते दश चाष्टौ च शूकजाः ॥”
अक्रमात् अनुचितवृद्धिक्रमात् । अनुचिता च
वृद्धिः भूरिविकारजनकस्य शूकस्य योगेन ।
शूकजाः । शूको जलशूकः सविषो जलजन्तु
विशेषः । स तु जलमलोद्भवः । अल्पडुण्डुभ
इत्यादिकः । तथा शूकप्रधानो लिङ्गवृद्धिकरो
वात्स्यायनाद्युक्तो योगः शूक उच्यते । यथा,
“भल्लातकास्थिजलशूकमथाब्जपत्र-
मन्तर्विदह्य मतिमान् सह सैन्धवेन ।
एतद्विरूढबृहतीफलतोयपिष्ट-
मालेपितं महिषविड्विमलीकृतेऽङ्गे ॥
स्थूलं महद्वरतुरङ्गमलिङ्गतुल्यं
शेफः करोत्यभिमतं न हि संशयोऽस्ति ।”
इत्यादि । यत्तु जलशूकरहितमश्वगन्धादितैलं
तदुचितमेव लिङ्गवर्द्धनम् ।
[Page5-125-c+ 52]
“अश्वगन्धा वरी कुष्ठं मांसी सिंहीफलान्वितम्
चतुर्गुणेन दुग्धेन तिलतैलं विपाचयेत् ।
तत्तैलं मेढ्रवक्षोजकर्णपाणिविवर्द्धनम् ॥”
ते च शूकदोषा दश चाष्टौ च भवन्ति ॥ * ॥
तेष्वादौ सर्षपिकामाह ।
“गौरसर्षपसंस्थाना शूकदुर्भगहेतुका ।
पिडिका श्लेष्मवाताभ्यां ज्ञेया सर्षपिका तु सा ॥”
शूकदुभगहेतुका शूकनिमित्ता दुष्टयोनि-
निमित्ता च ॥ * ॥ अष्ठीलिकामाह ।
“कठिना विषमेर्भुग्नैर्व्वायुनाष्ठीलिका भवेत् ।”
अष्ठीला लाहकारस्य भाण्डविशेषः । निहाइ
इति लोके । तद्वत् कठिना इत्यष्ठीलिका ।
विषमैर्भुग्नैरिति वक्ष्यमाणशूकविशेषणम् । विष
मैर्ह्र स्वदीर्घैः । भुग्नैः वक्रैः ॥ * ॥ ग्रथितमाह ।
“शूकेर्यत् पूरितं शश्वत् ग्रथितं नाम तत् कफात्
यल्लिङ्गं सदा शूकैः पूरितं तद्ग्रथितत्वाद्ग्रथि
तम् ॥ * ॥ कुम्भिकामाह ॥
“कुम्भिका रक्तपित्तोत्था जम्बुकास्थिनिभा
सिता ॥”
कुम्भिका कुम्भतुल्यफलत्वात् ॥ * ॥ अलजीमाह
“अलजी स्यात्तथा यादृक् प्रमेहपिडिकालजी ।
सा च रक्ता सिता स्फोटदारुणा कथिता च
सा ॥”
एषा रक्तपित्तनिमित्ता ज्ञेया ॥ * ॥ मृदिता-
माह ।
“मृदितं पीडितं यत्तु संरब्धं वातकोपतः ।
पाणिभ्यां भृशसंभूढे संमूढपिडिका भवेत् ॥”
शूकदोषे जाते पाणिभ्यां भृशसंमूढे पिच्चिते
लिङ्गे अत्रापि वातकोपत इत्यनुवर्त्तते ॥ * ॥
अवमन्थमाह ।
“दीर्घा वाह्यश्च पिडिका दीर्य्यते मध्यमस्तु याम्
सोऽवमन्थः कफाशृग्भ्यां वेदना लोमहर्षकृत् ॥”
दीर्घा दीर्घाङ्कुराः ॥ * ॥ पुष्करिकामाह ।
“पिडिका पिडिकाव्याप्ता पित्तशोणितसम्भवा ।
पद्मकर्णिकसंस्थाना ज्ञेया पुष्करिकेति सा ॥”
पिडिकाव्याप्ता क्षुद्रपिडिकाव्याप्ता । अतएव
पद्मकर्णिकसंस्थाना ॥ * ॥ स्पर्शहानिमाह ।
“स्पर्शहानिञ्च जनयेच्छोणितं शूकदूषितम् ।”
अत्र स्पर्शासहत्वमेव लक्षणम् ॥ * ॥ उत्तमा-
माह ।
“मुद्गमासोपमा रक्ता रक्तपित्तोद्भवा च सा ।
एषोत्तमाख्या पिडिका शूके जीर्णसमुद्भवा” * ॥
शतयोनकमाह ।
“च्छिद्रैरनुमुखैर्लिङ्गंचिरं यस्य समन्ततः ।
वातशोणितजो व्याधिर्विज्ञेयः शतयोनकः ॥”
शतयोनकं चालनी तत्तुल्यत्वाच्छतयोनकः ॥ * ॥
त्वक्पाकमाह ।
“वातपित्तकृते ज्ञेयस्त्वक्पाको ज्वरदाहकृत् ।”
एतस्य लिङ्गं त्वक्पाकलक्षणम् ॥ * ॥ शोणिता-
र्व्वुदमाह ।
“कृष्णैः स्फोटैः सरक्ताभिः पिडकाभिः प्रपी-
डितम् ।
[Page5-126-a+ 52]
लिङ्गं वासरुजश्चोग्रा ज्ञेयं तत् शोणितार्व्वुदम् ॥”
वासरुजः स्फोटकाधिस्थाने वेदना ॥ * ॥ मांसा-
र्वुदमाह ।
“मांसदुष्ट्या विजानीयादर्वुदं मांससम्भवम् ।”
मांसपाकमाह ।
“शीर्य्यन्ते यस्य मांसानि यस्य सर्व्वाश्च वेदनाः
विद्यात्तं मांसपाकन्तु सर्व्वदोषकृतं भिषक् ॥”
शीर्य्यन्तेगलन्ति । सर्व्ववेदनाः वातपित्तकफजाः
विद्रधिमाह ।
“विद्रधिं सन्निपातेन यथोक्तमभिनिर्दिशेत् ।
उक्तं सान्निपातिकविद्रधितुल्यं कथयेत् ॥ * ॥
तिलकालकमाह ।
“कृष्णानि चित्राण्यथवा शूकाणि सविषाणि तु
पतितानि पचन्त्याशु मेढ्रं निरवशेषतः ॥
कलानि भूत्वा मांसानि शीर्य्यन्ते यस्य देहिनः ।
सन्निपातसमुत्थांश्च विद्यात्तां तिलकालकान् ॥”
चित्राणि नानावर्णानि । शूकानि शूकव्रणानि ।
मञ्चाः क्रोशन्तीतिवत् । सविषाणि सविष-
शूकाख्यजन्तुविशेषकृतानि । शीर्य्यन्ते गलन्ति
कृष्णतिलतुल्यत्वात् तिलकालकाः ॥ * ॥ असाध्य
माह ।
“तत्र मांसार्वुदं यच्च मांसपाकश्च यः स्मृतः ।
विद्रधिश्च न सिध्यन्ति ये च स्युस्तिलकालकाः ॥”
अथ शूकदोषस्य चिकित्सा ।
“शूकदोषेषु सर्व्वेषु विषघ्नीं कारयेत् क्रियाम् ।
जलोकाभिर्हरेद्रक्तं रेचयेल्लघु भोजयेत् ॥
गुग्गुलुं पाचयेच्चापि त्रिफलाक्वाथसंयुताम् ।
क्षीरेण लेपसेकाच्च शीतानेव हि कारयेत् ॥
दार्व्वीसुरसयष्ट्याह्वैर्गृहधूमनिशायुतैः ।
सम्पक्वं तैलमभ्यङ्गान्मेद्ररोगं विनाशयेत् ॥”
सुरसं तुलसी । दार्व्वीतैलम् ।
“रसाञ्जनं साह्वयमेकमेव
प्रलेपमात्रेण नयेत् प्रशान्तिम् ।
सपूतिपूयव्रणशोथकण्डू-
शूलान्वितं सर्व्वमनङ्गरोगम् ॥”
साह्वयमित्यनङ्गरोगस्य विशेषणम् । अनङ्ग-
रोगस्य नामापि दूरीकरोति । इति शूक-
दोपाधिकारः । इति भावप्रकाशः ॥
<LEND>
