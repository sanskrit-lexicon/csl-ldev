<L>11277<pc>2-354<k1>गोचर्म्म<k2>गोचर्म्म
गोचर्म्म¦, [न्] क्ली, (गोश्चर्म्म ।) गवां त्वक् ।
<>कर्म्मविशेषे तदासनविधिर्यथा, --
<>“मेषासनन्तु वश्यार्थमाकृष्टौ व्याघ्रचर्म्म च ।
<>शान्तौ मृगाजिनं शस्तं मोक्षार्थं व्याघ्रचर्म्म च ॥”
<>गोचर्म्मस्तम्भने देवि । सम्भवे वाजिचर्म्म च ॥”
<>इति समयाचारतन्त्रे २ पटलः ॥ * ॥
<>परिमाणविशेषः । यथा, --
[Page2-354-c+ 52]
<>“यत् किञ्चित् कुरुते पापं ज्ञानतोऽज्ञानतोऽपि वा ।
<>अपि गोचर्म्ममात्रेण भूमिदानेन शुध्यति ॥”
<>गोचर्म्मलक्षणञ्च वृहस्पतिना दर्शितम् । यथा, --
<>“सप्तहस्तेन दण्डेन त्रिंशद्दण्डैर्निवर्त्तनम् ।
<>दश तान्येव गोचर्म्म दत्त्वा स्वर्गे महीयते ॥”
<>इति मिताक्षरायां आचाराध्यायः ॥
<LEND>
