<L>26896<pc>3-677<k1>महिषः<k2>महिषः
महिषः¦, पुं, (मंहति पूजयति देवाननेनेति ।
<>महि + “अधिमह्योष्टिषच् । “उणा० । १ । ४६ ।
<>इति टिषच् ।) स्वनामख्यातपशुविशेषः । तत्-
<>पर्य्यायः । लुलापः २ वाहद्विषन् ३ कासरः ४
<>सैरिभः ५ । इत्यमरः । २ । ५ । ४ । यम-
<>वाहनः ६ विषज्वरन् ७ वंशभीरुः ८ रज-
<>स्वलः ९ । इति शब्दरत्नावली ॥ आनूपः १०
<>रक्ताक्षः ११ अश्वारिः १२ । इति जटाधरः ॥
<>क्रोधी १३ कलुषः १४ मत्तः १५ विषाणी १६
<>गवली १७ बली १८ । तस्य परीक्षा यथा, --
<>“विपक्षे हयसन्त्रासं कुरुते येन हेतुना ।
<>भारं वहति वा दूरं महिषोऽस्मान्निरूप्यते ॥
<>ब्रह्मक्षत्त्रियविट्शूद्रान्त्यजभेदेन पञ्चधा ॥”
<>तद्यथा ।
<>‘भृशं कृष्णाः पवित्राश्च बृहद्वृषणधोणकाः ।
<>बह्वाशिनो मारकाश्च महिषा ब्रह्मजातयः ॥ १ ॥
<>केकराः कामलाः स्थूला भृशं क्रुद्धाश्च मारकाः ।
<>बह्वाशिनो बहुबला महिषाः क्षत्त्रजातयः ॥ २ ॥
<>श्लथाङ्गाः क्षीणशृङ्गाश्च सुक्रुद्धा भारवाहिनः ।
<>अमारका बहुबला महिषा वैश्यजातयः ॥ ३ ॥
<>क्षीणाः क्षीणबलाः क्षीणशृङ्गघोणारुषश्चे ये ।
<>अल्पाशिनो भारसहा महिषाः शूद्रजातयः ॥ ४ ॥
<>सर्व्वदा जलमिच्छन्ति येऽल्पसत्त्वा महौजसः ।
<>भारसहाः कुशृङ्गाश्च तेऽन्त्यजा महिषा
<>मताः ॥ ५ ॥
<>एषां दोषा गुणा वापि वृषवल्लक्षयेद्बुधः ।
<>पोषणञ्चापि संस्थानं वृषतुल्यं तथा मतम् ॥”
<>इति युक्तिकल्पतरुः ॥
<>वनमहिषमांसगुणाः । दोषकारित्वम् । लघु-
<>त्वम् । दीपनत्वम् । बलदायित्वञ्च ॥ ग्रामीण-
<>महिषमांसगुणाः । स्निग्धत्वम् । मलिन-
<>करत्वम् । पित्तहरत्वञ्च । इति राजनिर्घण्टः ॥
<>तर्पणत्वम् । स्निग्धत्वम् । उष्णत्वम् । मधु-
<>रत्वम् । गुरुत्वम् । निद्रापुंस्त्वस्तन्यवर्द्धनत्वम् ।
<>मांसदार्ठ्यकृत्त्वञ्च । इति राजवल्लभः ॥ अपि च ।
<>“महिषो घोटकारिः स्यात् कासरश्च रजस्वलः ।
<>पीनस्कन्धः कृष्णकायो लुलापो यमवाहनः ॥
<>महिषस्यामिषं स्वादु स्निग्धोष्णं वातनाशनम् ।
<>निद्राशुक्रबलस्तन्यतनुदीर्घकरं गुरु ॥
<>वृष्यञ्च सृष्टविण्मूत्रं वातपित्तास्रनाशनम् ।”
<>इति भावप्रकाशः ॥
<>श्मश्रुधारिम्लेच्छजातिविशेषः ॥ स च पुरा क्षत्त्रिय
<>आसीत् सगरराजेनास्य वेदयागादावनधिकारो
<>वेशान्यत्वं धर्म्मनाशश्च कृतः । यथा, हरिवंशे ।
<>“सगरस्तां प्रतिज्ञाञ्च गुरोर्व्वाक्यं निशम्य च ।
<>धर्म्मं जघान तेषां वै वेशान्यत्वं चकार ह ॥
<>अर्द्धं शकानां शिरसो मुण्डयित्वा व्यसर्ज्जयत् ।
<>जवनानां शिरः सर्व्वं काम्बोजानां तथैव च ॥
<>पारदा मुक्तकेशाश्च पह्रवाः श्मश्रुधारिणः ।
[Page3-678-a+ 52]
<>निःस्वाध्यायवषट्काराः कृतास्तेन महात्मना ॥
<>शका जवनकाम्बोजाः पारदाः पह्रवास्तथा ।
<>कोलिसर्पाः समहिषा दार्व्वाश्चोलाः सकेरलाः ।
<>वशिष्ठवचनाद्राजन् ! सगरेण महात्मना ॥”
<>इति प्रायश्चित्ततत्त्वम् ॥ * ॥
<>अर्हद्ध्वजविशेषः । इति हेमचन्द्रः । ४ । ३४७ ॥
<>महिषामुरः । यथा, मार्कण्डेये । ८२ । १-२ ।
<>“महिषेऽसुराणामधिपे देवानाञ्च पुरन्दरे ।
<>तत्रासुरैर्म्महारीर्य्यैर्देवसैन्यं पराजितम् ॥
<>जित्वा च सकलान् देवानिन्द्रोऽभून्महिषासुरः ॥”
<>(देवगणभेदः । यथा, निरुक्ते । ७ । २६ । “अपा-
<>मुपस्थे महिषा अगृभणत् विशो राजानमुपतस्थु-
<>रृग्मियम् ।” महिषाः माध्यमिका देवगणाः ।
<>अथवा महिषाः त एव “भहान्तः ।” इति
<>तट्टीकायाम् दुर्गाचार्य्यः ॥ कुशद्वीपस्थपर्व्वत-
<>विशेषः । यथा, मात्स्ये । १२१ । ५९ ।
<>“षष्ठस्तु पर्व्वतस्तत्र महिषो मेघसन्निभः ॥”
<>अग्निविशेषः । यथा, तत्रैव । १२१ । ६० ।
<>“तस्मिन् सोऽग्निर्निवसति महिषो नाम योऽप्-
<>सुजः ।”
<>कुशद्बीपस्य वर्षविशेषः । यथा, तत्रैव । १२१ ।
<>६८ ।
<>“महिषं महिषस्यापि पुनश्चापि प्रभाकरम् ॥”
<>कृताभिषेकः भूपालः ।
<>‘कृताभिषेके भूपाले लुलापे महिषः स्मृतः ॥’
<>इत्यमरटीकायां रुद्रः ॥ देशभेदः । यथा, बृहत्-
<>संहितायाम् । ९ । १० ।
<>“भरणीपूर्व्वं मण्डलमृक्षचतुष्कं मुभिक्षकर-
<>माद्यम् ।
<>वङ्गाङ्गमहिषवाह्लिककलिङ्गदेशेषु भयजन-
<>नम् ॥”
<>अनुह्लादस्य पुत्रभेदः । यथा भागवते । ६ ।
<>१८ । १६ ।
<>“अनुह्लादस्य सूर्य्यायां वास्कलो महिषस्तथा ॥”
<>साध्यापुत्त्रः । यथा, हरिवंशे । १९६ । ४५ ।
<>“महिषञ्च तनूजञ्च विज्ञातमनसावपि ॥”)
<LEND>
