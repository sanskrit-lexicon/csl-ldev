<L>20886<pc>3-086<k1>पशुपतिः<k2>पशुपतिः
पशुपतिः¦, पुं, (पशूनां स्थावरजङ्गमानां पतिः ।)
शिवः । इत्यमरः । १ । १ । २२ ॥ (यथा,
महाभारते । १३ । १७ । १३४ ।
“ऊर्द्ध्वगात्मा पशुपतिर्व्वातरंहा मनोजवः ॥”
तस्य निरुक्तिर्यथा चिन्तामणिधृतवचने, --
“ब्रह्माद्याः स्थावरान्ताश्च पशवः परिकीर्त्तिताः ।
तेषां पतिर्महादेवः स्मृतः पशुपतिः श्रुतौ ॥”)
अपरा निरुक्तिर्यथा, वराहपुराणे ।
“अहञ्च सर्व्वविद्यानां पतिराद्यः सनातनः ।
अहं वै पतिभावेन पशुमध्ये व्यवस्थितः ।
अतः पशुपतिर्नाम त्वं लोके ख्यातिमेष्यसि ॥”
अयं यजमानमूर्त्तिः । यथा । पशुपतये यज-
मानमूर्त्तये नमः । इत्यष्टमूर्त्तिपूजायां भविष्य-
पुराणम् ॥ (महादेवो हि नेपाले पीठस्थाने पशु-
पतिरित्याख्यया विराजते । यदुक्तं महालिङ्गे-
श्वरतन्त्रे शिवस्य शतनामस्तोत्रे, --
“नेपाले च पशुपतिः केदारे परमेश्वरः ॥”)
<LEND>
