<L>26775<pc>3-669<k1>महाराजोपचारः<k2>महाराजोपचारः
महाराजोपचारः¦, पुं, (महाराजार्थ उपचारः ।
महाराजानामुपचारो वा ।) राजार्हपूजोप-
करणम् । तद्यथा, --
“ततश्च चामरच्छत्रपादुकादीन् परानपि ।
महाराजोपचारांश्च दत्त्वादर्शं प्रदर्शयेत् ॥”
विष्णुधर्म्मोत्तरे ।
“यथादेशं यथाकालं राजलिङ्गं सुरालये ।
दत्त्वा भवति राजैव नात्र कार्य्या विचारणा ॥”
तत्र चामरमाहात्म्यं विष्णुधर्म्मोत्तरे ।
‘तथा चामरदानेन श्रीमान् भवति भूतले ।
मुच्यते च तथा पापैः स्वर्गलोकञ्च गच्छति ॥’
छत्रस्य तत्रैव ।
‘छत्रं बहुशलाकञ्च झल्लरीवस्त्रसंयुतम् ।
दिव्यवस्त्रैश्च संयुक्तं हेमदण्डसमन्वितम् ॥
यः प्रयच्छति कृष्णस्य छत्रलक्षायुतैर्वृतः ।
प्रार्थ्यते सोऽमरैः सर्व्वैः क्रीडते पितृभिः सह ॥’
तत्रैवान्यत्र ।
‘राजा भवति लोकेऽस्मिन् छत्रं दत्त्वा द्बिजो-
त्तमाः ।
नाप्नोति रिपुजं दुःखं संग्रामे रिपुजिद्भवेत् ॥’
‘उपानत्संप्रदानेन विमानमधिरोहति ।
यथेष्टं तेन लोकेषु विचरत्यमरप्रभः ॥’
ध्वजस्य तत्रैव ।
‘लोकेषु ध्वजभूतः स्याद्दत्त्वा विष्णोर्वरं ध्वजम् ।
शक्रलोकमवाप्नोति बहूनब्दगणान्नरः ॥’
किञ्च ।
‘युक्तं पीतपताकाभिर्निवेद्य गरुडध्वजम् ।
केशवाय द्बिजश्रेष्ठाः शक्रलोके महीयते ॥
यत्प्रासादे ध्वजारोपमाहात्म्यं लिखितं पुरा ।
तदत्राप्यखिलं ज्ञेयं तत्रात्रत्यमिदन्तथा ॥’
किञ्च । भविष्ये ।
‘विष्णोर्ध्वजे तु सौवर्णदण्डं कुर्य्याद्विचक्षणः ।
पताका चापि पीता स्यात् गरुडस्य समीपगा ॥
व्यजनस्य । विष्णुधर्म्मोत्तरे ।
‘तालवृन्तप्रदानेन निर्वृतिं प्राप्नुयात् पराम् ॥’
वितानस्य तत्रैव ।
‘वितानकप्रदानेन सर्व्वपापैः प्रमुच्यते ।
परां निर्वृतिमाप्नोति यत्र यत्राभिजायते ॥’
खड्गादीनाम् ।
‘दत्त्वा निस्त्रिंशकान् मुख्यान् शत्रुभिर्नाभि-
भूयते ।
दत्त्वा तद्वन्धनं मुख्यमग्न्याधेयफलं लभेत् ॥’
किञ्च ।
‘पतद्ग्रहं तथा दत्त्वा शुभगस्त्वभिजायते ।
पादपीठप्रदानेन स्थानं सर्व्वत्र विन्दति ॥’
‘दर्पणस्य प्रदानेन रूपवान् दर्पवान् भवेत् ।
मार्ज्जयित्वा तथा तञ्च सुभगस्त्वभिजायते ॥
यत्किञ्चिद्देवदेवाय दद्याद्भक्तिसमन्वितः ।
तदेवाक्षयमाप्नोति स्वर्गलोकं स गच्छति ॥’
किञ्च । वामनपुराणे श्रीबलिं प्रति प्रह्लादोक्तौ ।
‘श्रद्दधानैर्भक्तिपरैर्यान्युद्दिश्य जनार्द्दनम् ।
वलिदानानि दीयन्ते अक्षयाणि विद्रुर्बुधाः ॥
[Page3-670-a+ 52]
अत्रापि केचिदिच्छन्ति दत्त्वा पुष्पाञ्जलित्रयम् ।
पूर्व्वोक्ता दश शङ्खाद्या मुद्राः सन्दर्शयेदिति ॥”
इति श्रीहरिभक्तिविलासे ८ विलासः ॥
<LEND>
