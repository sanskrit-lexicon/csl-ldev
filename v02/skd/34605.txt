<L>34605<pc>4-564<k1>व्रीहिः<k2>व्रीहिः
व्रीहिः¦, पुं, (वर्हति वृद्धिं गच्छतीति । वृह वृद्धौ
<>+ “इगुपधात् कित् ।” उणा० ४ । ११९ । इति
<>इन् । पृषोदरादित्वात् साधुः ।) धान्यमात्रम् ।
<>आशुधान्यम् । इत्यमरः ॥ अस्य सामान्यनाम-
<>गणना गुणाश्च यथा, --
<>“धान्यं भोग्यञ्च भोगार्हमन्नाद्यं जीवसाधनम् ।
<>तच्च तावत्त्रिधा ज्ञेयं शूकशिम्बीतृणाह्वयम् ॥
<>व्रीह्यादिकं यदि ह शूकसमन्वितं स्यात्
<>यत् शूकधान्यमयमुद्गमकुष्टकादि ।
<>शिम्बीनिगूढमिति तत्प्रवदन्ति शिम्बी-
<>धान्यं तृणोद्भवतया तृणधान्यमन्यत् ।
<>तत्र त्रिदोषशमनं लघु शूकधान्यं
<>तेजोबलातिशयवीर्य्यविवृद्धिदायि ।
<>शिम्बीभवं गुरु हिमञ्च विबन्धदायि
<>वातालकन्तु शिशिरं तृणधान्यमाहुः ॥
[Page4-565-a+ 41]
<>देशे देशे शूकधान्येषु संख्या
<>ज्ञातुं शक्या नैव तैर्द्दैवतैर्व्वा ।
<>अस्मादेषां येषु भोगोपभोगा-
<>स्तान्यस्माभिर्व्याक्रियन्ते कियन्ति ॥
<>शालयः कलमा रुच्या व्रीहिश्रेष्ठा नृपप्रियाः ।
<>धान्योत्तमाश्च विज्ञेयाः कैदाराः सुकुमारकाः ॥
<>राजान्नषष्टिकसितेतररक्तमुण्ड-
<>स्थूलाणुगन्धतिरियादिकशालिसंज्ञाः ।
<>व्रीहिस्तथेति दशधा भुवि शायनाः स्यु-
<>स्तेषां क्रमेण गुणनामगणं ब्रवीमि ॥
<>व्रीहिर्गौरो मधुरशिशिरः पित्तहारी कषायः
<>स्निग्धो वृष्यः कृमिकफहरस्तापरक्तापहश्च ।
<>पुष्टिं दत्ते श्रमशमनकृद्वीर्य्यवृद्धिं विधत्ते
<>रुच्योऽत्यन्तं जनयति मुदं वातकृन्मेचकोऽन्यः ॥”
<>इति राजनिर्घण्टः ॥
<>अपि च ।
<>“वार्षिकाः काण्डिताः शुक्ला व्रीहयश्चिर-
<>पाकिनः ।
<>कृष्णव्रीहिः पाटलश्च कुक्कुटाण्डक इत्यपि ॥
<>शालमुखो जतुमुख इत्याद्या व्रीहयः स्मृताः ।
<>कृष्णव्रीहिः स विज्ञेयो यत्कृष्णतुषतण्डुलाः ॥
<>पाटलः पाटलापुष्पवर्णको व्रीहिरुच्यते ।
<>कुक्कुटाण्डाकृतिर्व्रीहिः कुक्कुटाण्डक उच्यते ॥
<>शालमुखः कृष्णशूकः कृष्णतण्डुल उच्यते ।
<>लाक्षावर्णमुखं तस्य ज्ञेयो जतुमुखस्तु सः ॥
<>व्रीहयः कथिताः पाके मधुरा वीर्य्यतो हिमाः ।
<>अल्पाभिष्यन्दिनो बद्धवर्च्चस्काः षष्टिकैः समाः ॥
<>कृष्णव्रीहिर्व्वरस्तेषां तस्मादल्पगुणाः परे ॥”
<>इति भावप्रकाशः ॥
<>तस्य यज्ञीयत्वं यथा, --
<>“यज्ञार्थं तन्तु भूतानां भक्ष्यमित्येव वै श्रुतिः ।
<>दिव्यो भौमस्तथा पैत्रो मानुषो ब्राह्म एव च ॥
<>एते पञ्च महायज्ञा ब्रह्मणा निर्म्मिताः पुरा ।
<>ब्राह्मणानां हितार्थाय इतरेषां च तन्मुखाः ॥
<>इतरेषां तु वर्णानां ब्राह्मणैः कारिताः शुभाः ।
<>एवं कृत्वा नरो भुक्त्वास्माद्धरित्रि ! विशुध्यति ॥
<>अन्यथा व्रीहयोऽप्येते एकैके मृगपक्षिणः ।
<>मन्तव्या दातृभोक्तॄणां महामांसं तु तत्
<>स्मृतम् ॥”
<>इति वाराहे आदिकृतवृत्तान्ताध्यायः ॥
<>तेन पितृतृप्तिर्यथा । मनुः ।
[Page4-565-b+ 41]
<>“तिलैर्वीहियवैर्माषैरद्भिर्मूलफलेन वा ।
<>दत्तेन मासं प्रीयन्ते विधिवत् पितरो नृणाम् ॥”
<>व्रीहिः शरत्पक्वधान्यम् । याज्ञवल्क्यः ।
<>“हविष्यान्नेन वै मासं पायसेन च वत्सरम् ।
<>मात्स्यहारिणकौरभ्रशाकुनिच्छागपार्षतैः ॥
<>ऐणरौरववाराहशाशैर्मांसैर्यथाक्रमम् ।
<>मासवृद्ध्याभितृप्यन्ति दत्तेनेह पितामहाः ॥”
<>हरिष्यान्नेन शालिव्रीह्यन्नेन । इति । अमा-
<>वास्यास्त्रिस्रोऽष्टका माघी प्रौष्ठपद्यूर्द्ध्वं कृष्णत्रयो-
<>दशी व्रीहियवपाकौ च ।
<>“एतांस्तु श्राद्धकालान् वै नित्यानाह प्रजा-
<>पतिः ।
<>श्राद्धमेतेष्वकुर्व्वाणो नरकं प्रतिपद्यते ॥”
<>इति विष्णुवचनं नवान्नागमश्राद्धस्यैव व्रीहि-
<>यवोभयप्राप्तिविषयकत्वेन विधायकं ग्रैष्मादि-
<>धान्यव्युदासाय । शालिधान्यस्य तु प्राप्तिः ।
<>“शरद्वसन्तयोः केचित् नवयज्ञं प्रचक्षते ।
<>धान्यपाकवशादन्ये श्यामाको वनिनः स्मृतः ॥”
<>इति छन्दोगपरिशिष्टे व्रीह्यप्राप्त्या नवशस्येऽष्टौ-
<>शालिविधानात् यज्ञतुल्यन्यायात् श्राद्धेऽपि तथा
<>कल्पनात् । इति च श्राद्धतत्त्वम् ॥ * ॥ नवान्न-
<>श्राद्धकालो यथा । विष्णुः । अमावस्यास्तिस्रो-
<>ऽष्टकास्तिस्रोऽन्वष्टका माघी प्रौष्टपद्यूर्द्ध्वं कृष्ण-
<>त्रयोदशी व्रीहियवपाकौ च ।
<>“एतांस्तु श्राद्धकालान् वै नित्यानाह प्रजापतिः ।
<>श्राद्धमेतेष्वकुर्व्वाणो नरकं प्रतिपद्यते ॥
<>व्रीहिपाके च कर्त्तव्यं यवपाके च पार्थिव ।
<>न तावाद्यौ महाराज विना श्राद्धं कथञ्चन ॥”
<>इति मलमासतत्त्वम् ॥
<>तेन यागकरणं यथा, --
<>व्रीहिभिर्यजेत यवैर्यजेत इति श्रूयते ॥ तत्र
<>“व्रीहिप्रयोगे प्रतीतयवप्रामाण्यपरित्यागः ।
<>अप्रतीतयवाप्रामाण्यकल्पनम् ।” इत्येकादशी-
<>तत्त्वम् ॥ * ॥ व्रीह्यप्राप्तौ शालिधान्येन कर्म्म-
<>करणं यथा, --
<>“यथोक्तवस्त्वसम्पत्तौ ग्राह्यं तदनुकारि यत् ।
<>यवानामिव गोधूमा व्रीहीणामिव शालयः ॥”
<>इति तिथ्यादितत्त्वम् ॥
<LEND>
