<L>37369<pc>5-212<k1>सङ्कीर्त्तनं<k2>सङ्कीर्त्तनं
सङ्कीर्त्तनं¦, क्ली, स्त्री, (सं + कीर्त्त + ल्युट् ।) सम्यक्-
<>प्रकारेण देवतानामोच्चारणम् । गुणादि-
<>कथनम् । यथा, --
<>“कृष्णवर्णं त्विषा कृष्णं साङ्गोपाङ्गास्त्रपार्षदम्
<>यज्ञैः सङ्कीर्त्तनप्रायैर्यजन्ति हि सुमेधसः ॥”
<>इति श्रीमद्भागवते ११ स्कन्धे ५ अध्यायः ॥
<>“रूक्षतां व्यावर्त्तयति । त्विषा कान्त्या कृष्णं
<>इन्द्रनीलमणिवदुज्ज्वलम् । यद्वा त्विषा कृष्णं
<>कृष्णावतारं अनेन कलौ कृष्णावतारस्य प्राधान्यं
<>दर्शयति । अङ्गानि हृदयादीनि । उपाङ्गानि
<>कौस्तुभादीनि । अस्त्राणि सुदर्शनादीनि ।
<>पार्षदाः सुनन्दादयः । तत्सहितं यज्ञैरर्च्चनैः ।
<>सङ्कीर्त्तनं नामोच्चारणं स्तुतिश्च तत्प्रधानैः ।
<>सुमेधसो विवेकिनः ।” इति तट्टीकायां श्रीधर-
<>स्वामी ॥ * ॥ तन्माहात्म्य यथा, --
<>“सङ्कीर्त्तनध्वनिं श्रुत्वा ये चनृत्यन्ति मानवाः ।
<>तेषां पादरजःस्पर्शात् सद्यः पूता वसुन्धरा ॥”
<>इति बृहन्नारदीयपुराणम् ॥
<>अपि च ।
<>“नामसङ्कीर्त्तनं यत्र कृष्णस्य परमात्मनः ।
<>स्थानं तत्तु पवित्रं स्यान्मृतानां तत्तु मुक्तिदम् ॥”
<>इति पद्मपुराणम् ॥ * ॥
[Page5-212-c+ 52]
<>प्रथमसङ्कीर्त्तनारम्भप्रमाणं यथा । पुष्करतीर्थे
<>नारदं प्रति ब्रह्मवाक्यम् ।
<>“श्रीकृष्णरससङ्गीतं वीणाध्वनिसमन्वितम् ।
<>कुरु वत्साधुनात्रैव शृण्वन्तु मुनयः सुराः ॥
<>गोपीनां वस्त्रहरणं परं रासमहोत्सवम् ।
<>ताभिः सार्द्धं जलक्रीडां हरेरुत्कीर्त्तनं कुरु ॥
<>कृष्णसङ्कीर्त्तनं तूर्णं पुनाति श्रुतिमात्रतः ।
<>श्रोतारञ्च प्रवक्तारं पुरुषैः सप्तभिः सह ॥
<>यत्रैव प्रभवेद्वत्स ! तम्नामगुणकीर्त्तणम् ।
<>तत्र सर्व्वाणि तीर्थानि पुण्यानि मङ्गलानि च ॥
<>तत्कीर्त्तनध्वनिं श्रुत्वा सर्व्वाणि पातकानि च ॥
<>दूरादेव पलायन्ते वैतनेयमिवोरगाः ॥
<>तद्दिनं सफलं धन्यं यशस्यं सर्व्वमङ्गलम् ।
<>श्रीकृष्णकीर्त्तनं यत्र तत्र वै नायुषोऽव्ययः ॥
<>कृष्णसंकीर्त्तनस्थाने ये च नृत्यन्ति वैष्णवाः ।
<>तेषां पादरजःस्पर्शात् सद्यः पूता वसुन्धरा ॥
<>उत्कीर्त्तनं भवेद्यत्र कृष्णस्य परमात्मनः ।
<>स्थानं तच्च भवेत्तीर्थं मृतानां तत्र मुक्तिदम् ॥
<>नात्र पापानि तिष्ठन्ति पुण्यानि सुस्थिराणि
<>च ।
<>तपस्विनाञ्च व्रतिनां व्रतानां तपसां स्थलम् ॥
<>वर्त्तन्ते पापिनां देहे पापानि त्रिविधानि च ।
<>महापापोपपापातिपापान्येव स्मृतानि च ॥
<>कृष्णसंकीर्त्तनाद्ध्यानात्तन्मन्त्रग्रहणादहो ।
<>मुच्यन्ते पातकैस्तैश्च पापिनस्त्रिविधा जनाः ॥”
<>इति नारदपञ्चरात्रे ज्ञानामृतसारे प्रथमैक-
<>रात्रे महोत्सवारम्भो नाम १० अध्यायः ॥
<LEND>
