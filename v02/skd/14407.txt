<L>14407<pc>2-588<k1>तप्तमाषकं<k2>तप्तमाषकं
तप्तमाषकं¦, क्ली, (तप्तं माषमितं सुवर्णादिकं
<>यत्र कप् ।) परीक्षाविशेषः । तद्विधिर्यथा ।
<>पितामहः ।
<>“कारयेदायसं पात्रं ताम्रं वा षोडशाङ्गुलम् ।
<>चतुरङ्गुलखातन्तु मृण्मयं वाथ मण्डलम् ॥
<>मण्डलं सूर्य्यमण्डलाकारं वर्त्तुलमिति यावत् ।
<>पूरयेद्घृततैलाभ्यां विंशत्या तु पलैस्तु तत् ।
<>सुवर्णमाषकं तस्मिन् सुतप्ते निःक्षिपेत्ततः ॥
[Page2-589-a+ 52]
<>अङ्गुष्ठाङ्गुलियोगेन उद्धरेत्तप्तमाषकम् ।
<>कराग्रं यो न धुनुयात् विस्फोटो वा न जायते ।
<>शुद्धो भवति धर्म्मेण पितामहवचो यथा ॥
<>कल्पान्तरमाह ।
<>सौवर्णे राजते ताम्रे आयसे मृण्मयेऽपि वा ।
<>गव्यं घृतमुपादाय तदग्नौ तापयेच्छुचिः ॥
<>सौवर्णीं राजतीं ताम्रीमायसीञ्च सुशोधिताम् ।
<>सलिलेन सकृद्धौतां प्रक्षिपेत्तत्र मुद्रिकाम् ॥
<>भ्रमद्वीचितरङ्गाढ्ये न नस्वस्पर्शगोचरे ।
<>परीक्षेतार्द्रपर्णेन चुचुकारं सघोषकम् ॥
<>ततश्चानेन मन्त्रेण सकृत्तदभिमन्त्रयेत् ।
<>परं पवित्रममृतं घृत ! त्वं यज्ञकर्म्मसु ॥
<>दह पावक ! पापं त्वं हिमशीतः शुचौ भव ।
<>उपोषितं ततः स्नातमार्द्रवाससमागतम् ॥
<>ग्राहयेन्मुद्रिकां तान्तु घृतमध्यगतान्तथा ।
<>प्रदेशिनीञ्च तस्याथ परीक्षेयुः परीक्षकाः ॥
<>यस्य विस्फोटका न स्युः शुद्धोऽसावन्यथाशुचिः ॥
<>प्रयोगस्तु । मध्यविधाष्टयवतण्डुलमध्यमिता-
<>ङ्गुलिषोडशाङ्गुलमितप्रस्तारे तथाविधाङ्गुलि-
<>चतुष्टयखाते ताम्रादिघटितेऽशक्तौ मृण्मये वा
<>चक्राकारे वर्त्तुले पात्रे लौकिकाष्टरत्तिकाधिक-
<>माषद्बयाधिकत्रयस्त्रिंशत्तोलकरूप- ३३ । २ । ८ ।
<>वैदिकपलदशकमितं घृतं एवं तैलञ्च
<>निक्षिप्य लौकिकचतुरत्तिकाधिकपञ्चमाषक-
<>षट्षष्टितोलकरूप- ६६ । ५ । ४ । वैदिकविंशति-
<>पलपरिमितं केवलं गव्यं घृतं वा निक्षिप्य
<>तस्मिन् सुतप्ते सकृद्धौतां पञ्चरत्तिकामितां
<>काञ्चनमुद्रिकां रजतादिकां वा निक्षिपेत् ।
<>धर्म्मावाहनादिहवनान्तं तुलोक्तं सदक्षिणं
<>कर्म्म कृत्वा, --
<>ओम् परं पवित्रममृतं ! घृत त्वं यज्ञकर्म्मसु ।
<>दह पावक ! पापं त्वं हिमशीतः शुचौ भव ॥
<>इत्यनेनाभिमन्त्रयेत् प्राड्विवाकः । ततः कृतोप-
<>वासः स्नातार्द्रवासाः शोध्यशिरसि प्रतिज्ञापत्रं
<>निधाय, --
<>ओम् त्वमग्ने ! सर्व्वभूतानामन्तश्चरसि पावक ! ।
<>साक्षिवत् पुण्यपापेभ्यो ब्रूहि सत्यं करे मम ॥
<>इत्यनेनाभिमन्त्र्य आर्द्रपत्रनिक्षेपकृतचुचुक-
<>शब्दात् घृतात् मुद्रिकां तर्ज्जन्यङ्गुष्ठाभ्यां उत्तो-
<>लयेत् । घृततैलाभ्यां वा तप्तमाषकमुत्तोलयेत् ।
<>अदग्धञ्चेत्तदा शुद्ध इति । ततो दक्षिणां दद्यात् ॥”
<>इति दिव्यतत्त्वम् ॥
<LEND>
