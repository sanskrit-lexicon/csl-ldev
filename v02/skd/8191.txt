<L>8191<pc>2-151<k1>कुरुक्षेत्रं<k2>कुरुक्षेत्रं
कुरुक्षेत्रं¦, क्ली, (कुरुणा चन्द्रवंशोद्भवेन राजविशेषेण
<>भूरितपसोपार्ज्जितं धर्म्मक्षेत्रनाम्ना प्रसिद्धं
<>कुरुदेशान्तर्गतं क्षेत्रम् । शाकपार्थिवादित्वात्
<>मध्यपदलोपः ।) देशविशेषः । तत्तु धर्म्मक्षेत्रम् ।
<>(किञ्चास्मिन्नेव क्षेत्रे क्षत्त्रियकुलारण्यकुठारेण भृ-
<>गुवंशधुरन्धरेण भगवता जामदग्र्यरामेण क्षत्त्रि-
<>यशोणितैः पञ्च ह्रदाः कृताः तदारभ्य च क्षेत्रमेतत्
<>समन्तपञ्चकनाम्नोच्यते । नितरामेवात्र युध्यतां
<>क्षत्त्रियाणां शरीरविसर्ज्जनेन पुण्यप्राचुर्य्यात्
<>वैकुण्ठप्राप्तिः । तत एवात्र कुरुपाण्डवानां सुमह-
<>द्युद्धं निर्वृत्तम् । एतद्विवरणं महाभारतीये १२ ।
<>४८ अध्याये श्रीकृष्णयुधिष्ठिरसंवादे द्रष्टव्यम् ॥
<>यथा भगवद्गीतायाम् १ । १ ।
<>“धर्म्मक्षेत्रे कुरुक्षेत्रे समवेता युयुत्सवः ।
<>मामकाः पाण्डवाश्चैव किमकुर्व्वत सञ्जय !” ॥
<>एतत्क्षेत्रस्य सीमानिर्द्देशे बहूनि मतानि लक्ष्यन्ते
<>दिङ्मात्रमुदाहृतमत्र । यथा, हेमचन्द्रः ।
<>“धर्म्मक्षेत्रं कुरुक्षेत्रं द्वादशयोजनावधि” ॥
<>तथा त्रिकाण्डशेषेऽपि ।
<>“कुरुक्षेत्रं प्रयागञ्च हिमाद्रिं विन्ध्यमन्तरा” ॥
<>एष हि ब्रह्मर्षिदेशः । यथा, मनौ । २ । १९ ।
<>“कुरुक्षेत्रं च मत्स्याश्च पञ्चालाः शूरसेनकाः ।
<>एष ब्रह्मर्षिदेशो वै ब्रह्मावर्त्तादनन्तरः” ॥)
<LEND>
