<L>11061<pc>2-339<k1>गुप्तं<k2>गुप्तं
गुप्तं¦, त्रि, (गुप्यते स्म । गुप् + कर्म्मणि क्तः ।)
<>कृतरक्षणम् । तत्पर्य्यायः । त्रातम् २ त्राणम् ३
<>रक्षितम् ४ अवितम् ५ गोपायितम् ६ । (यथा,
<>महाभारते । १ । १ । १८८ ।
<>“यदाश्रौषं व्यूहमभेद्यमन्यै-
<>र्भारद्वाजेनात्तशस्त्रेण गुप्तम् ॥”)
<>कृतगोपनम् । तत्पर्य्यायः । गूढम् २ । इत्यमरः ।
<>३ । १ । १०६ । (यथाह वशिष्ठः ।
<>“आहारनिर्हारविहारयोगाः
<>सुसंवृता धर्म्मविदा तु कार्य्याः ।
<>वाग्गुप्तिकार्य्याणि तपस्तथैव
<>धनायुषी गुप्ततमे तु कार्य्ये ॥”
<>“हेम्नो भस्मकमभ्रकं द्विगुणितं लौहास्त्रयः पारदा-
<>श्चत्वारो नियतन्तु वङ्गयुगलञ्चैकीकृतं मर्द्दयेत् ।
<>मुक्ता विद्रुमयो रसेन समता गोक्षुरवासेक्षुणा
<>सर्व्वं वन्यकरीषकेण सुदृढं गुप्तं पचेत् सप्तधा ॥”
<>इति वैद्यकरसेन्द्रसारसंग्रहे रसायनाधिकारे ॥)
<>सङ्गतम् । इति शब्दरत्नावली ॥ वैश्यशूद्राणां
<>पद्धतिविशेषे पुं । यथा, इत्युद्वाहतत्त्वम् ॥
<>“गुप्तदासात्मकं नाम प्रशस्तं वैश्यशूद्रयोः ।”
<LEND>
