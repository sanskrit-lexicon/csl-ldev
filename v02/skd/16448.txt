<L>16448<pc>2-714<k1>दीक्षा<k2>दीक्षा
दीक्षा¦, स्त्री, (दीक्ष + भावे अ । स्त्रियां टाप् ।)
<>यजनम् । पूजनम् । इत्यजयपालः ॥ व्रतसंग्रहः ।
<>इति हेमचन्द्रः । ३ । ४८७ ॥ गुरुमुखात् स्वेष्टदेव-
<>मन्त्रग्रहणम् । (एतन्निरुक्तिर्यथा, गौतमीय-
<>तन्त्रे । ७ । २ ।
<>“ददाति दिव्यतां तावत् क्षिणुयात् पापसन्ततिः ।
<>तेन दीक्षेति विख्याता मुनिभिस्तन्त्रपारगैः ॥”)
<>यथाच, --
<>“दीयते ज्ञानमत्यन्तं क्षीयते पापसञ्चयः ।
<>तस्माद्दीक्षेति सा प्रोक्ता मुनिभिस्तत्त्वदर्शिभिः ॥
<>दिव्यं ज्ञानं यतो दद्यात् कुर्य्यात् पापस्य संक्षयम् ।
<>तस्माद्दीक्षेति सा प्रोक्ता मुनिभिस्तन्त्रवेदिभिः ॥
<>उच्यते प्रथमं तत्र लक्षणं गुरुशिष्ययोः ॥”
<>इत्यत्र गुरुशिष्ययोर्लक्षणं तत्तच्छब्दे द्रष्टव्यम् ॥
<>योगिनीतन्त्रे ।
<>“पितुर्म्मन्त्रं न गृह्णीयात् तथा मातामहस्य च ।
<>सोदरस्य कनिष्ठस्य वैरिपक्षाश्रितस्य च ॥”
<>रुद्रयामले ।
<>“न पत्नीं दीक्षयेद्भर्त्ता न पिता दीक्षयेत् सुताम् ।
<>न पुत्त्रञ्च तथा भ्राता भ्रातरं न च दीक्षयेत् ॥
<>सिद्धमन्त्रो यदि पतिस्तदा पत्नीं स दीक्षयेत् ।
<>शक्तित्वेन वरारोहे ! न च सा कन्यका भवेत् ॥”
<>तथा गणेशविमर्षिण्याम् ।
<>“यतेर्दीक्षा पितुर्दीक्षा दीक्षा च वनवासिनः ।
<>विविक्त्राश्रमिणां दीक्षा न सा कल्याणदायिका ॥”
<>इत्यादिनिषेधवचनादेभ्यो मन्त्रं न गृह्णीयादि-
<>त्यर्थः । इति तु सिद्धेतरविषयम् । सिद्धमन्त्रो न
<>दुष्यतीति वचनात् ॥ * ॥ शक्तियामले ।
<>“तीर्थाचारव्रतो मन्त्री ज्ञानवान् सुसमाहितः ।
<>नित्यनिष्ठो यतिः ख्यातो गुरुः स्याद्भौतिको-
<>ऽपि च ॥”
<>सिद्धयामले ।
<>“यदि भाग्यवशेनैव सिद्धविद्यां लभेत् प्रिये ! ।
<>तदेव तान्तु दीक्षेत त्यक्त्वा गुरुविचारणम् ॥”
<>गणेशविमर्षिण्याम् ।
<>“प्रमादाच्च तथाज्ञानात् पितुर्द्दीक्षां समाचरन् ।
<>प्रायःश्चित्तं ततः कृत्वा पुनर्द्दीक्षां समाचरेत् ॥”
[Page2-714-b+ 52]
<>पितुरित्युपलक्षणम् । मातामहादीनामपि ।
<>प्रायश्चित्तन्तु अयुतसावित्रीजपः । सर्व्वत्र तथा
<>दर्शनात् । तथा च शङ्खः ।
<>“दशसाहस्रजप्तेन सर्व्वकल्मषनाशिनी ।”
<>श्रीक्रमेऽपि ।
<>“मनुर्विमृष्य दातव्यो ज्येष्ठपुत्त्राय धीमते ॥”
<>मत्स्यसूक्ते ।
<>निर्वीर्य्यञ्च पितुर्म्मन्त्रं शैवे शाक्ते न दुष्यति ॥”
<>इति कौलिकमन्त्रदीक्षापरम् । योगिनीतन्त्रे
<>शक्त्यादिविद्यामधिकृत्य दीक्षानिषेधात् । यद्बा
<>शाक्ते तारादिविद्यायां मत्स्यसूक्ते तथा प्रति-
<>पादनात् । तथा च ।
<>“कृतसुकृतसहस्रानेकजन्मप्रभावै-
<>र्भवति यदि मनुष्यो गुर्व्वधीनश्चिराय ।
<>कथमपि मनुमेनं प्राप्य शिष्यः परस्मै
<>निजकुलतिलकाय ज्येष्ठपुत्त्राय दद्यात् ॥” इति ॥
<>महातीर्थे उपरागे सति सर्व्वत्र न दोषः । तथा
<>च विष्णुमन्त्रमधिकृत्य ।
<>“साधु पृष्टं त्वया ब्रह्मन् ! वक्ष्यामि सकलं तव ।
<>ब्रह्मणा कथितं पूर्व्वं वशिष्ठाय महात्मने ॥
<>वशिष्ठोऽपि स्वपौत्त्राय मत्पित्रे दत्तवान् स्वयम् ।
<>प्रसन्नहृदयः स्वच्छः पिता मे करुणानिधिः ॥
<>कुरुक्षेत्रे महातीर्थे सूर्य्यपर्व्वणि दत्तवान् ॥”
<>इत्यादि वैशम्पायनसंहितायां शौनकं प्रति
<>व्यासवाक्यम् ॥ * ॥ योगिनीतन्त्रे ।
<>“निर्वीर्य्यञ्च पितुर्म्मन्त्रं तथा मातामहस्य च ।
<>स्वप्नलब्धं स्त्रिया दत्तं संस्कारेणैव शुध्यति ॥”
<>यत्तु ।
<>“साध्वी चैव सदाचारा गुरुभक्ता जितेन्द्रिया ।
<>सर्व्वमन्त्रार्थतत्त्वज्ञा सुशीला पूजने रता ॥
<>गुरुयोग्या भवेत् सा हि विधवापरिवर्ज्जिता ।
<>स्त्रिया दीक्षा शुभा प्रोक्ता मातुश्चाष्टगुणा
<>स्मृता ॥”
<>इदन्तु गुरोरुपासितमन्त्रपरम् । तथा च भैरवी-
<>तन्त्रे ।
<>“स्वीयमन्त्रोपदेशे तु न कुर्य्याद्गुरुचिन्तनम् ।”
<>मातुरित्युपासितेऽष्टगुणं अनुपासिते शुभफलद-
<>मित्यर्थः । सिद्धमन्त्रविषयं वा । वस्तुतस्तु योगिनी-
<>तन्त्रे स्त्रीपदं विधवापरम् । एकवाक्यताबलात् ॥
<>दीक्षायां विधवादीनामधिकारं विशेषयति
<>कुलार्णवे ।
<>“विधवायाः सुतादेशात् कन्यायाः पितुराज्ञया ।
<>नाधिकारः स्वतो नार्य्या भार्य्याया भर्त्तुराज्ञया ॥”
<>योगिनीतन्त्रे ।
<>“स्वप्नलब्धे तु कलसे गुरोः प्राणं निवेशयेत् ।
<>वटपत्रे कुङ्कुमेन लिखित्वा ग्रहणं शुभम् ॥
<>ततः शुद्बिमवाप्नोति चान्यथा विफलं भवेत् ॥”
<>इदन्तु सद्गुरोरभावे तत्सत्ते तस्मादेव गृह्णीयात्
<>स्वप्ने तु नियमो न हीति नारदवचनात् ॥ * ॥
<>तथा विद्याधराचार्य्यधृतजावालवचनम् ।
<>“मध्यदेशकुरुक्षेत्रनाटकोङ्कणसम्भवाः ।
<>अन्तर्व्वेदिप्रतिष्ठाना आवान्त्याश्च गुरूत्तमाः ॥
[Page2-714-c+ 52]
<>गौडाः शाल्वोद्भवाः सौरा मागधाः केरला-
<>स्तथा ।
<>कोषलाश्च दशार्णाश्च गुरवः सप्त मध्यमाः ॥
<>कर्णाटनर्म्मदारेवाकच्छातीरोद्भवास्तथा ।
<>कालिङ्गाश्च कलम्बाश्च काम्बोजाश्चाधमा
<>मताः ॥” * ॥
<>तथा ।
<>“वैष्णवे वैष्णवो ग्राह्यः शैवे शैवश्च शाक्तिके ।
<>शैवः शाक्तोऽपि सर्व्वत्र दीक्षास्वामी न संशयः ॥”
<>दीक्षां विना जपस्य दुष्टत्वात् प्रथमं सा
<>निरूप्यते ।
<>“दिव्यं ज्ञानं यतो दद्यात् कुर्य्यात् पापस्य सङ्-
<>क्षयम् ।
<>तस्माद्दीक्षेति सा प्रोक्ता मुनिभिस्तन्त्रवेदिभिः ॥”
<>मन्त्रलक्षणमाह । पिङ्गलामते ।
<>“मननं विश्वविज्ञानं त्राणं संसारबन्धनात् ।
<>यतः करोति संसिद्ध्यै मन्त्र इत्यच्यते ततः ॥”
<>अन्यच्च ।
<>“मननात्त्रायते यस्मात्तस्मान्मन्त्रः प्रकीर्त्तितः ॥”
<>सर्व्वाश्रमेषु दीक्षाया आवश्यकत्वम् । तथा च ।
<>“दीक्षामूलं जपं सर्व्वं दीक्षामूलं परं तपः ।
<>दीक्षामाश्रित्य निवसेत् यत्र कुत्राश्रमे वसन् ॥
<>अदीक्षिता ये कुर्व्वन्ति जपपूजादिकाः क्रियाः ।
<>न भवन्ति प्रिये ! तेषां शिलायामुप्तबीजवत् ॥
<>देवि ! दीक्षाविहीनस्य न सिद्धिर्न च सद्गतिः ।
<>तस्मात् सर्व्वप्रयत्नेन गुरुणा दीक्षितो भवेत् ॥
<>अदीक्षितोऽपि मरणे रौरवं नरकं व्रजेत् ।
<>तस्माद्दीक्षां प्रयत्नेन सदा कुर्य्याच्च तान्त्रिकात् ॥
<>ग्रन्थे दृष्ट्वा तु मन्त्रं वै यो गृह्णाति नराधमः ।
<>मन्वन्तरसहसेषु निष्कृतिर्नैव जायते ॥
<>नादीक्षितस्य कार्य्यं स्यात्तपोभिर्नियमव्रतैः ।
<>न तीर्थगमनेनापि न च शारीरयन्त्रणैः ॥”
<>मत्स्यसूक्ते ।
<>“अदीक्षितानां मर्त्यानां दोषं शृणु वरानने ! ।
<>अन्नं विष्ठासमं तस्य जलं मूत्रसमं स्मृतम् ॥
<>तत्कृतं तस्य वा श्राद्धं सर्व्वं याति ह्यधोगतिम् ॥”
<>शूद्रस्य मन्त्रविशेषनिषेधमाह ।
<>“प्रणवाद्यं न दातव्यं मन्त्रं शूद्राय सर्व्वथा ।
<>आत्ममन्त्रं गुरोर्म्मन्त्रं मन्त्रं चाजपसंज्ञकम् ॥
<>स्वाहाप्रणवसंयुक्तं शूद्रे मन्त्रं ददद्द्विजः ।
<>शूद्रो निरयमाप्नोति ब्राह्मणो यात्यधोगतिम् ॥”
<>श्रुतिरपि । “सावित्रीं प्रणवं यजुर्लक्ष्मीं स्त्रीशूद्रो
<>यदि जानीयात् स मृतोऽधो गच्छति ।” इति ॥ * ॥
<>विशेषमाह वाराहीये ।
<>“गोपालस्य मनुर्देयो महेशस्यापि पादजे ।
<>तत्पत्न्याश्चापि सूर्य्यस्य गणेशस्य मनुस्तथा ॥
<>एषां दीक्षाधिकारी स्यादन्यथा पापभाग्भवेत् ॥”
<>इति ॥ * ॥ गोविन्दवृन्दावने ।
<>“अदीक्षितस्य मरणे प्रेतत्वं न च मुञ्चति ॥”
<>नवरत्नेश्वरे ।
<>“सर्व्वासामपि दीक्षाणां मुक्तिः फलमखण्डितम् ।
<>अविरोधात् भवन्त्येव प्रासङ्गिक्यस्तु भक्तयः ॥”
[Page2-715-a+ 52]
<>तथा ।
<>“उपपातकलक्षाणि महापातककोटयः ।
<>क्षणात् दहति देवेशि दीक्षा हि विधिना कृता ॥”
<>यामले ।
<>“आगमोक्तविधानेन कलौ देवान् यजेत् सुधीः ।
<>न हि देवाः प्रसीदन्ति कलौ चान्यविधानतः ॥”
<>अतः सद्गुरोराहितदीक्षः सर्व्वकर्म्माणि
<>साधयेत् । * । तत्राप्यनुकूलमन्त्रं दीक्षेत । तथा च
<>सारदायाम् ।
<>“स्वतारराशिकोष्ठानामनुकूलान् भजेन्मनून् ॥”
<>तथा वाराहीये ।
<>“ताराचक्रं राशिचक्रं नामचक्रं तथैव च ।
<>अत्र चेत् सगुणो मन्त्रो नान्यच्चक्रं विचारयेत् ॥”
<>इति तु प्रघानतया बोद्धव्यम् । तथा च ।
<>“धनिमन्त्रं न गृह्णीयात् अकुलञ्च तथैव च ।”
<>इत्यादिदर्शनात् तत्तच्चक्रविचारस्य आवश्यक-
<>त्वात् प्रथमं तन्निरूप्यते ॥ * ॥ तत्र सिद्धसार-
<>स्वते ।
<>“नृसिंहार्कवराहाणां प्रासादप्रणवस्य च ।
<>संपिण्डाक्षरमन्त्राणां सिद्धादीन्नैव शोधयेत् ॥
<>स्वप्नलब्धे स्त्रिया दत्ते मालामन्त्रे च त्र्यक्षरे ।
<>वैदिकेषु च मन्त्रेषु सिद्धादीन्नैव शोधयेत् ॥” * ॥
<>मालामन्त्रस्तु वाराहीये ।
<>“विंशत्यर्णाधिका मन्त्रा मालामन्त्राः प्रकीर्त्तिताः ।
<>नपुंसकस्य मन्त्रस्य सिद्धादीन्नैव शोधयेत् ॥
<>हंसस्याष्टाक्षरस्यापि तथा पञ्चाक्षरस्य च ।
<>एकद्वित्र्यादिबीजस्य सिद्धादीन्नैव शोधयेत् ॥
<>तथा एकाक्षरस्य मन्त्रस्य मालामन्त्रस्य पार्व्वति ! ।
<>वैदिकस्य च मन्त्रस्य सिद्धादीन्नैव शोधयेत् ॥” * ॥
<>तथा मुण्डमालातन्त्रे ।
<>“काली तारा महाविद्या षोडशी भुवनेश्वरी ।
<>भैरवी छिन्नमस्ता च विद्या धूमावती तथा ॥
<>वगला सिद्धविद्या च मातङ्गी कमलात्मिका ।
<>एता दश महाविद्याः सिद्धविद्याः प्रकीर्त्तिताः ॥”
<>मालिनीविजये ।
<>“अथ वक्ष्याम्यहं या या महाविद्या महीतले ।
<>दोषजालैरसंस्पृष्टास्ताः सर्व्वा हि फलैः सह ॥
<>काली नीला महादुर्गा त्वरिता छिन्नमस्तका ।
<>वाग्वादिनी चान्नपूर्णा तथा प्रत्यङ्गिरा पुनः ॥
<>कामाख्यावासिनी बाला मातङ्गी शैलवासिनी ।
<>इत्याद्याः सकला विद्याः कलौ पूर्णफलप्रदाः ॥
<>सिद्धमन्त्रतया नात्र युगसेवापरिश्रमः ।
<>तथा चैता महाविद्याः कलिदोषान्न वाधिताः ॥”
<>चामुण्डातन्त्रे ।
<>“कलौ काली तथा तारा भैरवी छिन्नमस्तका ।
<>त्रिकूटा त्रिपुटा दुर्गा तथा महिषमर्द्दिनी ॥
<>कात्यायनी च चामुण्डा महाविद्याः प्रकी-
<>र्त्तिताः ।
<>नात्र सिद्धाद्यपेक्षास्ति न नक्षत्रविचारणा ॥
<>कालादिशोधनं नास्ति न चामित्रादिदूषणम् ।
<>सिद्धविद्यातया नात्र युगसेवापरिश्रमः ॥
<>नास्ति किञ्चिन्महादेवि ! दुःखसाध्यं कथञ्चन ॥”
[Page2-715-b+ 52]
<>इत्यादिवचनादेषु विचारो नास्ति । वस्तुतस्तु
<>इदं प्रशंसापरम् । सर्व्वत्र विचारस्यावश्यक-
<>त्वम् । दुरदृष्टवशात् कदाचिद्वैरिमन्त्रस्य स्वप्नादौ
<>प्राप्त्या तत्तद्दोषस्य दृष्टत्वात् ।” इति तु साम्प्र-
<>दायिकाः ॥ * ॥ अत्र कुलाकुलचक्रम् । राशि-
<>चक्रम् । नक्षत्रचक्रम् । अकथहचक्रम् । अक-
<>डमचक्रम् । ऋणिधनिचक्रम् । एतानि चक्रशब्दे
<>तत्तच्छब्दे च द्रष्टव्यानि ॥ * ॥
<>अथ दीक्षाकालनियमः ।
<>“मन्त्रारम्भस्तु चैत्रे स्यात् समस्तपुरुषार्थदः ।
<>वैशाखे रत्नलाभः स्यात् ज्यैष्ठे तु मरणं भवेत् ।
<>आषाढे बन्धुनाशः स्यात् पूर्णार्थः श्रावणे भवेत् ।
<>प्रजानाशो भवेद्भाद्रे आश्विने रत्नसञ्चयः ॥
<>कार्त्तिके मन्त्रसिद्धिः स्यात् मार्गशीर्षे तु तद्भवेत् ।
<>पौषे तु शत्रुपीडा स्यात् माघे मेधाविवर्द्धनम् ॥
<>फाल्गुने सर्व्वकामाः स्युर्म्मलमासं विवर्ज्जयेत् ॥”
<>चैत्र इति गोपालविषयम् । गौतम्युक्तत्वात् ।
<>मधुमासे भवेद्दीक्षा दुःखाय मरणाय चेति-
<>वचनान्नान्यत्र । तथा, --
<>“ज्यैष्ठे मृत्युप्रदा विद्या आषाढे सुखसम्पदः ।”
<>इति योगिनीहृदयादाषाढे श्रीविद्यायां न दोषः ।
<>अत्र च मासः सौर एव । सौरे मासि शुभा
<>दीक्षा न चान्द्रे न च तारके । इति गौत-
<>मीयात् ५ अध्यायात् ॥
<>वैशम्पायनसंहितायाम् ।
<>“मन्त्रस्यारम्भणं मेषे धनधान्यप्रदं भवेत् ।
<>वृषे मरणमाप्नोति मिथुनेऽपत्यनाशनम् ॥
<>कर्क्कटे सर्व्वसिद्धिः स्यात् सिंहे मेधाविनाशनम् ।
<>कन्यालक्ष्मीप्रदा नित्यं तुलायां सर्व्वसिद्धयः ॥
<>वृश्चिके स्वर्णलाभः स्यात् धनुर्मानविनाशनम् ।
<>मकरः पुण्यदः प्रोक्तः कुम्भो धनसमृद्धिदः ॥
<>मीनो दुःखप्रदो नित्यं एवं मासविधिक्रमः ॥”
<>प्रतिप्रसवमाह । रुद्रयामले ।
<>“कार्त्तिकाश्विनवैशाखमाघेऽथ मार्गशीर्षके ।
<>फाल्गुने श्रावणे दीक्षा पुरश्चर्य्या प्रशस्यते ॥”
<>अथ वारनियमः ।
<>“रविवारे भवेद्वित्तं सोमे शान्तिर्भवेत् किल ।
<>आयुरङ्गारके हन्ति तत्र दीक्षां विवर्ज्जयेत् ॥
<>बुधे सौन्दर्य्यमाप्नोति ज्ञानं स्यात्तु बृहस्पतौ ।
<>शुक्रे सौभाग्यमाप्नोति यशोहानिः शनैश्चरे ॥”
<>अथ तिथिनिर्णयः ।
<>आगमकल्पद्रुमे ।
<>“प्रतिपदि कृता दीक्षा ज्ञाननाशकरी मता ।
<>द्बितीयायां भवेज्ज्ञानं तृतीयायां शुचिर्भवेत् ॥
<>चतुर्थ्यां वित्तनाशः स्यात् पञ्चम्यां बुद्धिवर्द्धनम् ॥
<>षष्ठ्यां ज्ञानक्षयं सौख्यं लभते सप्तमीदिने ॥
<>अष्टम्यां बुद्धिनाशः स्यात् नवम्यां वपुषः क्षयः ।
<>दशम्यां राजसौभाग्यमेकादश्यां शुचिर्भवेत् ॥
<>द्वादश्यां सर्व्वसिद्धिः स्यात् त्रयोदश्यां दरिद्रता ।
<>तिर्य्यग्योनिश्चतुर्द्दश्यां हानिर्मासावसानके ॥
<>पक्षान्ते धर्म्मवृद्धिः स्यात् अस्वाध्यायं विव-
<>र्ज्जयेत् ।
[Page2-715-c+ 52]
<>सन्ध्यागर्ज्जितनिर्घोषभूकम्पोल्कानिपातने ॥
<>एतान्यन्यांश्च दिवसान् श्रुत्युक्तान् परिवर्ज्जयेत् ।
<>द्वितीया पञ्चमी चैव षष्टी चैव विशेषतः ॥
<>द्वादश्यामपि कर्त्तव्यं त्रयोदश्यामथापि वा ॥”
<>इति यत् त्रयोदशी विधानं तद्बिष्णुविषयं
<>रामार्च्चनचन्द्रिकाधृतत्वात् ।
<>“पञ्चमी सप्तमी षष्ठी द्बितीया पूर्णिमा सिता ।
<>त्रयोदशी तु दशमी प्रशस्ता सर्व्वकामदा ॥”
<>इति सनत्कुमारवचनाच्च ॥ * ॥
<>शिवविषये सप्तम्योर्निषेधमाह ।
<>“शुक्लपक्षस्य दशमी सप्तमी च विशेषतः ।
<>निन्द्या सदैव षष्ठी स्यादिति शैवागमान्तरे ॥”
<>अथ नक्षत्रनिर्णयः ।
<>“अश्विन्यां सुखमाप्नोति भरण्यां मरणं ध्रुवम् ।
<>कृत्तिकायां भवेद्दुःखी रोहिण्यां वाक्पति-
<>र्भवेत् ॥
<>मृगशीर्षे सुखावाप्तिरार्द्रायां बन्धुनाशनम् ।
<>पुनर्व्वसौ धनाढ्यः स्यात् पुष्ये शत्रुविनाशनम् ॥
<>अश्लेषायां भवेन्मृत्युर्मघायां दुःखमोचनम् ।
<>सौन्दर्य्यं पूर्व्वफल्गुन्यां प्राप्नोति च न संशयः ॥
<>ज्ञानञ्चोत्तरफल्गुन्यां हस्तायाञ्च धनी भवेत् ।
<>चित्रायां ज्ञानसिद्धिः स्यात् स्वात्यां शत्रुविना-
<>शनम् ॥
<>विशाखायां सुखञ्चानुराधायां बन्धुवर्द्धनम् ।
<>ज्येष्ठायां सुतहानिः स्यात् मूलायां कीर्त्तिवद्धनम् ॥
<>पूर्व्वाषाढोत्तराषाढे भवेतां कीर्त्तिदायिके ।
<>श्रवणायां भवेद्दुःखी धनिष्ठायां दरिद्रता ॥
<>बुद्धिः शतभिषायां स्यात् पूर्व्वभाद्रे सुखी भवेत् ।
<>सौख्यं चोत्तरभाद्रे च रेवत्यां कीर्त्तिवर्द्धनम् ॥”
<>आर्द्राकृत्तिकयोर्निषेधस्तु शिववह्नीतरविषये ।
<>तथा च ।
<>“आर्द्रायां कृत्तिकायाञ्च मन्त्रारम्भः प्रशस्यते ।
<>यदीशस्य कृशानोर्वा मन्त्रारम्भो यथाक्रमम् ॥”
<>तन्त्रान्तरे ।
<>“अश्विनीभरणीस्वातीविशाखाहस्तभेषु च ।
<>ज्येष्ठोत्तरात्रयेष्वेवं कुर्य्यान्मन्त्राभिषेचनम् ॥”
<>इति ज्येष्ठाभरण्योर्यद्बिधानं तद्रामविषयं
<>अगस्त्यसंहितोक्तत्वात् ॥ * ॥
<>अथ योगादिनिर्णयो विश्वसारे ।
<>“शुभः सिद्धस्तथायुष्मान् ध्रुवयोगस्ततः परम् ।
<>प्रीतिः सौभाग्ययोगश्च वृद्धियोगस्ततः परम् ॥
<>हर्षणश्च तथा योगः सर्व्वमन्त्रशुभावहः ॥”
<>रत्नावल्याम् ।
<>“योगश्च प्रीतिरायुष्मान् सौभाग्यः शोभनो धृतिः ।
<>वृद्धिर्ध्रुवः सुकर्म्मा च साध्यः शुक्रश्च हर्षणः ॥
<>वरीयांश्च शिषः सिद्धो ब्रह्म इन्द्रश्च षोडश ॥”
<>अथ करणनिर्णयः ।
<>“वववालवकौलवतैतिलगरबणिजस्तदनन्तरम् ।
<>करणानि शुभान्येव सर्व्वतन्त्रेषु भाविनि ! ॥”
<>अथ लग्ननिर्णयः ।
<>“वृषे सिंहे च कन्यायां धनुर्मीनाख्यलग्नके ।
<>चन्द्रतारानुकूले च कुर्य्याद्दीक्षाप्रवर्त्तनम् ॥”
[Page2-716-a+ 52]
<>तथा, --
<>“स्थिरलग्नं विष्णुमन्त्रे शिवमन्त्रे चरं शुभम् ।
<>द्विःस्वभावगतं लग्नं शक्तिमन्त्रे प्रशस्यते ॥”
<>अगस्त्यसंहितायाम् ।
<>“त्रिषष्ठायगताः पापाः शुभाः केन्द्रत्रिकोणगाः ।
<>दीक्षायान्तु शुभाः सर्व्वे बन्धुस्थाः सर्व्वनाशकाः ॥”
<>अथ पक्षनियमः ।
<>“शुक्लपक्षे भवेद्दीक्षा कृष्णेऽप्यापञ्चमाद्दिनात् ।
<>निषिद्धेष्वपि मासेषु विशेषो मुनिभेदतः ॥”
<>रत्नावल्याम् ।
<>“षष्ठी भाद्रपदे इषे तथा कृष्णचतुर्द्दशी ।
<>कार्त्तिके नवमी शुक्ला मार्गे शुक्ला तृतीयिका ॥
<>पौषे तु नवमी शुक्ला माघे शुक्ला चतुर्थिका ।
<>फाल्गुने नवमी शुक्ला चैत्रे कामचतुर्द्दशी ॥
<>वैशाखे चाक्षया चैव ज्यैष्ठे दशहरा तिथिः ।
<>आषाढे पञ्चमी शुक्ला श्रावणे कृष्णपञ्चमी ॥
<>एतानि देवपर्व्वाणि तीथकोटिफलं लभेत् ।
<>अत्र दीक्षा प्रकर्त्तव्या न मासञ्च परीक्षयेत् ॥
<>न वारं न च नक्षत्रं न तिथ्यादिकटूषणम् ।
<>न योगकरणञ्चैव शङ्करेण च भाषितम् ॥”
<>अन्यच्च मतम् ।
<>“चैत्रे त्रयोदशी शुक्ला वैशाखैकादशी सिता ।
<>ज्यैष्ठे चतुर्द्दशी कृष्णा आषाढे नागपञ्चमी ॥
<>श्रावणैकादशी भाद्रे रोहिणीसहिताष्टमी ।
<>आश्विने च महापुण्या महाष्टम्यप्यभीष्टदा ॥
<>कार्त्तिके नवमी शुक्ला मार्गशीर्षे सिते तथा ।
<>षष्ठी चतुर्द्दशी पौषे माघेऽप्येकादशी सिता ॥
<>फाल्गुने च सिता षष्ठी चेति कालविनिर्णयः ॥”
<>योमिनीतन्त्रे ।
<>“अयने विषुवे चैव ग्रहणे चन्द्रसूर्य्ययाः ।
<>रविसंक्रान्तिदिवसे युगाद्यायां सुरेश्वरि ! ॥
<>मन्वन्तरासु सर्व्वासु महापूजादिने तथा ।
<>चतुर्थी पञ्चमी चैव चतुर्दश्यष्टमी तथा ॥
<>तिथयः शुभदाः प्रोक्ता दीक्षाग्रहणकर्म्मणि ॥”
<>इत्यादिवचनात् चतुर्द्दश्यष्टमीति शक्तिविषयम् ।
<>चतुर्थीति गणेशविषयम् । तत्तत्कल्पोक्तत्वात् ।
<>“निन्दितेष्वपि मासेषु दीक्षोक्ता ग्रहणे शुभा ।
<>सूर्य्यग्रहणकालस्य समानो नास्ति भूतले ॥
<>विशेषतो महादेवि ! दीक्षाग्रहणकर्म्मणि ।
<>तत्र यद्यत् कृतं सर्व्वमनन्तफलदं भवेत् ॥
<>रविसंक्रमणे चैव सूर्य्यस्य ग्रहणे तथा ।
<>तत्र लग्नादिकं किञ्चिन्न विचार्य्यं कथञ्चन ॥
<>रविसंक्रमणे चैव नान्यदन्वेषितं भवेत् ।
<>न वारतिथिमासादिशोधनं सूर्य्यपर्व्वणि ॥”
<>एवं चन्द्रग्रहणेऽपि । तथा रुद्रयामले ।
<>“न कुर्य्याच्छाक्तिकीं दीक्षामुपरक्ते विभावसौ ।
<>न कुर्य्याद्वैष्णवीं तान्तु यदि चन्द्रमसो ग्रहः ॥”
<>एतच्च गोपालश्रीविद्येतरविषयम् ।
<>“अन्येषु पुण्ययोगेषु ग्रहणे चन्द्रसूर्य्ययोः ।”
<>इति गोतमीयात् ।
<>“सूर्य्यग्रहणकाले च नान्यदन्येपितं भवेत् ।”
<>इति योगिनीहृदयाच्च ॥ * ॥
[Page2-716-b+ 52]
<>तारादौ तु विशेषो यथा, --
<>“दीक्षाकालं प्रवक्ष्यामि नीलतन्त्रानुसारतः ।
<>कृष्णपक्षस्य चाष्टम्यां शुभे लग्ने शुभे क्षणे ॥
<>पूर्व्वभाद्रपदा युक्ते मित्रतारादिसंयुते ।
<>अथवा अनुराधायां रेवत्यां वा प्रशस्यते ॥
<>जानीयाच्छोभनङ्कालं मन्त्रस्य ग्रहणं प्रति ।
<>इषे चैव विशेषेण कार्त्तिके च विशेषतः ॥”
<>यामले ।
<>“श्रीपरा कालीबीजानि लोपो दौर्गश्च यो मनुः ।
<>सूर्य्यस्योपग्रहे लब्धो नृणां मुक्तिफलप्रदः ॥
<>अमावास्या सोमवारे भौमवारे चतुर्द्दशी ।
<>सप्तमी रविवारे च सूर्य्यपर्व्वशतैः समा ॥”
<>कुलार्णवे ।
<>“सप्तमी रविवारे च सोमे दर्शस्तथैव च ।
<>चतुर्थी कुजवारे च अष्टमी च बृहस्पतौ ॥
<>देवपर्व्वसमा ज्ञेयास्तासु दीक्षां समाचरेत् ॥”
<>यामले ।
<>“पुण्यतीर्थे कुरुक्षेत्रे देवीपीठचतुष्टये ।
<>प्रयागे श्रीगिरौ काश्यां कालाकालं न शोधयेत् ॥”
<>विष्णुयामले ।
<>“देवीबोधं समारभ्य यावत् स्यान्नवमी तिथिः ।
<>कृता तासु बुधैर्द्दीक्षा सर्व्वाभीष्टफलप्रदा ॥
<>शुक्लपक्षे विशेषेण तत्रापि तिथिरष्टमी ।
<>तत्रापि शारदी दुर्गा यत्र देवी गृहे गृहे ॥
<>तत्र दीक्षा प्रकर्त्तव्या मासर्क्षादीन्न शोधयेत् ॥”
<>तथा ।
<>“बोधने चैव दुर्गायाः कालाकालं न शोधयेत् ॥
<>अशोकाख्याष्टमी यत्र रामाख्या नवमी तथा ।
<>लग्ने वाप्यथवालग्ने यत्र स्यात्तिथिरष्टमी ॥
<>गुरोराज्ञानुरूपेण दीक्षा कार्य्या विशेषतः ॥”
<>समयाचारतन्त्रे ।
<>“युगाद्यायां जन्मदिने विवाहदिवसे तथा ।
<>विषुवायनयोर्द्वन्द्बे नैव किञ्चिद्बिचारयेत् ॥”
<>तथा, --
<>“शिष्यानाहूय गुरुणा कृपया दीयते यदा ।
<>तदा लग्नादिकं किञ्चिन्न विचार्य्यं कथञ्चन ॥
<>सर्व्वे वारा ग्रहाः सर्व्वे नक्षत्राणि च राशयः ।
<>यस्मिन्नहनि सन्तुष्टो गुरुः सर्व्वे शुभावहाः ॥”
<>सारसंग्रहे योगिनीतन्त्रे च ।
<>“ग्रहणे च महातीर्थे नास्ति कालस्य निर्णयः ।
<>गयायां भास्करक्षेत्रे विरजे चन्द्रपर्व्वते ॥
<>चट्टले च मतङ्गे च तथा कन्याश्रमेषु च ।
<>न गृह्णीयात्ततो दीक्षां तीर्थेष्वेतेषु पार्व्वति ! ॥”
<>वाराहीतन्त्रे ।
<>“शुक्रोऽस्तो यदि वा वृद्धो गुर्व्वादित्या भवेद्यदि ।
<>मेषवृश्चिकसिंहेषु तदा दोषो न विद्यते ॥” * ॥
<>महाविद्यासु सर्व्वासु कालादिविचारो नास्ति ।
<>तदुक्तं मुण्डमालातन्त्रे ।
<>“कालादिशोधनं नास्ति न चामित्रादिदूषणम् ।”
<>अत्र मालानिर्णयो मालाशब्दे द्रष्टव्यः । पुर-
<>श्चरणं तच्छब्देद्रष्टव्यम् । कलावतीदीक्षा कला-
<>वतीशब्दे द्रष्टव्या ।
[Page2-716-c+ 52]
<>अथ पञ्चायतनीदीक्षा । यामले ।
<>“भवानीन्तु यदा मध्ये ऐशान्यामच्युतं यजेत् ।
<>आग्नेय्यां पार्व्वतीनाथं नैरृत्यां गणनायकम् ॥
<>वायव्यां तपनञ्चैव पूजाक्रम उदाहृतः ।
<>यदा तु मध्ये गोविन्दं ऐशान्यां शङ्करं यजेत् ॥
<>आग्नेय्यां गणनाथञ्च नैरृत्यां तपनं तथा ।
<>वायव्यामम्बिकाञ्चैव भोगमोक्षैकभूमिकाम् ॥
<>शङ्करञ्च यदा मध्ये ऐशान्यामच्युतं यजेत् ।
<>आग्नेय्यां तपनञ्चैव नैरृत्यां गणनायकम् ॥
<>वायव्यां पार्व्वतीञ्चैव स्वर्गमोक्षप्रदायिनीम् ।
<>आदित्यञ्च यदा मध्ये ऐशान्यां शङ्करं यजेत् ।
<>आग्नेय्यां गणनाथञ्च नैरृत्यां केशवं यजेत् ॥
<>वायव्यामम्बिकां देवीं स्वर्गसाधनभूमिकाम् ॥
<>गणनाथं यदा मध्ये ऐशान्यां केशवं यजेत् ।
<>आग्नेय्यामीश्वरञ्चैव नैरृत्यां तपनं तथा ॥
<>वायव्यामीश्वरीञ्चैव पूजयेन्मोक्षसाधनीम् ।
<>स्वस्थानवर्ज्जिता देवा दुःखशोकभयप्रदाः ॥”
<>तथा च गणेशविमर्षिण्याम् ।
<>“शम्मौ मध्यगते हरीनहरभूदेव्यो हरौ शङ्करे
<>भास्ये नागसुता रवौ हरगणेशाजाम्बिकाः
<>स्थापिताः ।
<>देव्यां विष्णुहरैकदन्तरवयो लम्बोदरेऽजेश्वरे
<>नार्य्याः शङ्करभागतोऽतिसुखदा व्यस्तास्तु ते
<>हानिदाः ॥”
<>रामार्च्चनचन्द्रिकायां गौतमीये च ।
<>“यदा तु मध्ये गोविन्दं आग्नेय्यां गणनायकम् ।
<>नैरृत्यां हंसमभ्यर्च्य वायव्यामर्च्चयेच्छिवाम् ॥
<>ऐशान्यां शङ्करं चैव भोगमोक्षफलाप्तये ॥” इति ।
<>यदङ्गदेवतायाः पूजने आग्नेय्यादौ गणेशादि-
<>पूजनमुक्तं तद्रामगोपालविषयमिति केचित् ।
<>वस्तुतो वैकल्पिकमिति सम्प्रदायः ॥ एतेषां
<>पूजनन्तु गौतमीये ।
<>“गन्धादिभिरथाभ्यर्च्च्य षडङ्गार्च्चनमेव च ।
<>विंशकृत्वो जपेन्मन्त्रं नमस्कृत्य समापयेत् ॥” * ॥
<>अङ्गदेवतापूजाकालस्तु पीठपूजानन्तरम् ।
<>तथा च सनत्कुमारतन्त्रे ।
<>“पीठस्यार्च्चनमङ्गदेवयजनं प्राणप्रतिष्ठा तथा
<>आह्वानं निजमुद्रिकाविरचनं ध्यानं प्रभोः
<>पूजनम् ।”
<>यत्तु देवे पुष्पाञ्जलिं दत्त्वा अङ्गदेवान् समर्च्चयेत् ।
<>तत्तु प्रतिष्ठितयन्त्रादिविषयम् ॥ * ॥
<>यन्त्रातिरिक्ताधारे पूजने तु कुलाबल्याम् ।
<>“एकपीठे पृथक्पूजां विना यन्त्रं करोति यः ।
<>अङ्गाङ्गित्वं परित्यज्य देवताशापमाप्नुयात् ॥”
<>एवञ्च ।
<>“आवाह्य देवतामन्यामर्च्चयंस्त्वन्यदेवताम् ।
<>उभाभ्यां लभते शापं मन्त्री तरलदुर्म्मतिः ॥”
<>तदेतदतिरिक्तविषयम् ॥ * ॥
<>सर्व्वेषामङ्गमन्त्राणां सिद्धादिविचारो नास्ति ।
<>तथा च,
<>“सिद्धादिशोधनं नैषां अङ्गत्ये सति राजवत् ॥”
<>श्यामादौ तु पञ्चायतनाभावः ।
[Page2-717-a+ 52]
<>तथा च रुद्रयामले ।
<>“श्यामायां भैरवीताराच्छिन्नमस्तासु भैरवे ।
<>मञ्जघोषे तथा रौद्रे पञ्चाङ्गं नेष्यते बुधैः ॥
<>उपविद्यासु सर्व्वासु षट्कर्म्मादिषु साधने ।
<>नात्र दीक्षाद्यपेक्षास्ति नात्राङ्गादिप्रपूजनम् ॥”
<>तत्त्वसारे ।
<>“उपविद्यासु सर्व्वासु तथा प्रयोगसाधने ।
<>दीक्षां विनैव कर्त्तव्य उपदेशः सदैव हि ॥” * ॥
<>अथ सङ्क्षेपदीक्षा ।
<>“मुहूर्त्ते सर्व्वतोभद्रे नवं कुम्भं निधाय च ।
<>सोदकं गन्धपुष्पाभ्यामर्च्चितं वस्त्रसंयुतम् ॥
<>सर्व्वौषधिनवरत्नपञ्चपल्लवसंयुतम् ।
<>ततो देवार्च्चनं कृत्वा हुनेदष्टोत्तरं शतम् ॥”
<>पञ्चपल्लवमिति । पनसाम्राश्वत्थवटवकुलानि ।
<>तथा च वाशिष्ठे ।
<>“पनसाम्रं तथाश्वत्थं वटं वकुलमेव च ।
<>पञ्चपल्लवमित्युक्तं सुनिभिस्तन्त्रवेदिभिः ॥” * ॥
<>नवरत्नमिति ।
<>“मुक्तामाणिक्यवैदूर्य्यं गोमेदान् वज्रविद्रुमौ ।
<>पद्मरागं मरकतं नीलञ्चेति यथाक्रमात् ॥” * ॥
<>निबन्धे ।
<>“शिष्यं स्वलङ्कृतं वेद्यामुपाग्निमुपवेशयेत् ।
<>मन्त्रितं प्रोक्षणीतोयैः शान्तिकुम्भजलैस्तथा ॥
<>मूलमन्त्रेणाष्टशतं मन्त्रितैरभिषेचयेत् ॥”
<>अष्टशतम् अष्टोत्तरशतम् ।
<>“अथ सम्पादयेन्मन्त्रं हस्तं शिरसि घारयन् ।
<>समोऽस्त्वित्यक्षतान् दद्यात् ततः शिष्योऽर्च्चयेद्-
<>गुरुम् ॥”
<>यद्वा दीक्षान्तरम् । शङ्खमभ्यर्च्च्य साक्षतं तदम्बु-
<>नादष्टवारं मूलेन शिरसि करं निधाय अष्टौ
<>वारान् कर्णे जपेत् । तथा च ।
<>“तत्राप्यशक्तः कश्चिच्चेदब्जमभ्यर्च्च्य साक्षतम् ।
<>तदम्बुनाभिषिच्याष्टवारं मूलेन केवलम् ॥
<>निधायाष्टौ जपेत् कर्णे उपदेशे त्वयं विधिः ॥”
<>इति सङ्क्षेपदीक्षा ॥
<>उपदेशान्तरमाह । विश्वसारे ।
<>“चन्द्रसूर्य्यग्रहे तीर्थे सिद्धक्षेत्रे शिवालये ।
<>मन्त्रमात्रप्रकथनमुपदेशः स उच्यते ॥”
<>विश्वसारे ।
<>“महादीक्षा तथा दीक्षा उपदेशस्ततः परम् ।
<>पुगे युगे च कर्त्तव्या उपदेशः कलौ युगे ॥”
<>इति कृष्णानन्दकृततन्त्रसारः ।
<LEND>
