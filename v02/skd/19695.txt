<L>19695<pc>2-928<k1>नौका<k2>नौका
नौका¦, स्त्री, (नौरेव । नौ + स्वार्थे कन् ।) नद्यादि-
<>सन्तरणार्थकाष्ठादिनिर्म्मितयानविशेषः । वारि-
<>रथः । इति त्रिकाण्डशेषः ॥ तत्पर्य्यायः । नौः २
<>तरिका ३ तरणिः ४ तरणी ५ तरिः ६ तरी ७
<>तरण्डी ८ तरण्डः ९ पादालिन्दा १० उत्प्लवा ११
<>होडः १२ वाधूः १२ वार्व्वटः १४ वहित्रम् १५
<>पोतः १६ । इति शब्दरत्नावली ॥ वहनम् १७ ।
<>इति जटाधरः ॥ * ॥
<>अथ निष्पदयानोद्देशः ।
<>“नौकाद्यं निष्पदं यानं तस्य लक्षणमुच्यते ।
<>अश्वादिकन्तु यद्यानं स्थले सर्व्वं प्रतिष्ठितम् ॥
<>जले नौकैव यानं स्यादतस्तां यत्नतो वहेत् ॥”
<>अथ कालः ।
<>“सुवारवेलातिथिचन्द्रयोगे
<>चरे विलग्ने मकरादिषट्के ।
<>ऋक्षेऽन्त्यसप्तष्वतिरेकतोऽन्ये
<>व्रदन्ति नौकाघटनादि कर्म्म ॥ * ॥
<>अश्विखरांशुसुधानिधिपूर्व्वा-
<>मित्रघनाच्युतभे शुभलग्ने ।
<>तारकयोगतिथीन्दुविशुद्धौ
<>नौगमनं शुभदं शुभवारे ॥” * ॥
<>“वृक्षायुर्व्वेदगदिता वृक्षजातिश्चतुर्व्विधा ।
<>समासेनैव गदितं तेषां काष्ठं चतुर्व्विघम् ॥”
<>तद्यथा, --
<>“लघु यत् कोमलं काष्ठं सुघटं ब्रह्मजाति तत् ।
<>दृढाङ्गं लधु यत् काष्ठमघटं क्षत्त्रजाति तत् ॥
<>कोमलं गुरु यत् काष्ठं वैश्यजाति तदुच्यते ।
<>दृढाङ्गं गुरु यत् काष्ठं शूद्रजाति तदुच्यते ॥
<>लक्षणद्बययोगेन द्विजातिः काष्ठसंग्रहः ॥
<>क्षत्त्रियकाष्ठैर्घटिता भोजमते सुखसम्पदं नौका
<>अन्ये लघुभिः सुदृढैर्व्विदधति जलदुष्पदे
<>नौकाम् ॥
<>विभिन्नजातिद्वयकाष्ठजाता
<>न श्रेयसे नापि सुखाय नौका ।
<>नैषा चिरं तिष्ठति पच्यते च
<>विभिद्यते वारिणि मज्जते च ॥
<>न सिन्धुगाद्यार्हति लौहबन्धं
<>तल्लोहकान्तैर्ह्रियते हि लौहम् ।
<>विपद्यते तेन जलेषु नौका
<>गुणेन बन्धं निजगाद भोजः ॥”
<>अथ लक्षणानि ।
<>“सामान्यञ्च विशेषश्च नौकाया लक्षणद्वयम् ॥”
[Page2-928-c+ 52]
<>अत्र सामान्यम् ।
<>“राजहस्तमितायामा तत्पादपरिणाहिनी ।
<>तावदेवोन्नता नौका क्षुद्रेति गदिता बुधैः ॥
<>अतः सार्द्धमितायामा तदर्द्धपरिणाहिनी ।
<>त्रिभागेणोत्थिता नौका मध्यमेति प्रचक्ष्यते ॥
<>क्षुद्राथ मध्यमा भीमा चपला पटलाभया ।
<>दीर्घा पत्रपुटा चैव गर्भरा मन्थरा तथा ॥
<>नौकादशकमित्यक्तं राजहस्तैरनुक्रमम् ।
<>एकैकवृद्धैः सार्द्धैश्च विजानीयात् द्वयं द्बयम् ॥
<>उन्नतिश्च प्रवीणा च हस्तादर्द्धांशसम्मिता ।
<>अत्र भीमाभया चैव गर्भरा चाशुभप्रदा ॥
<>मन्थरापरतो यास्तु तासामेवाम्बुधौ गतिः ।
<>तासां गुणस्तु संक्षेपात् दृढता च प्रकीर्णता ॥”
<>अथ विशेषः ।
<>“दीर्घा चैवोन्नता चेति विशेषे द्बिविधा भिदा ॥”
<>तत्र दीर्घा यथा, --
<>“राजहस्तद्बयायामा अष्टांशपरिणाहिनी ।
<>नौकेयं दीर्घिका नाम दशाङ्गेनोन्नतापि च ॥
<>दीर्घिका तरणिर्लोला गत्वरा गामिनी तरिः ।
<>जङ्घाला प्लाविनी चैव धारिणी वेगिनी तथा ॥
<>राजहस्तैकैकवृद्ध्या नौकानामानि वै दश ।
<>उन्नतिः परिणाहश्च दशाष्टांशमितौ क्रमात् ॥
<>अत्र लोला गामिनी च प्लाविनी दुःखदा भवेत् ।
<>लोलाया मानमारभ्य यावद्भवति गत्वरा ॥
<>लोलायाः फलमाधत्ते एवं सर्व्वासु निर्णयः ।
<>वेगिन्याः परतो या तु सा शिवायोत्तरा यथा ॥”
<>भोजोऽपि ।
<>“नौकादीर्घं यथेच्छं स्यात्तत्रतानि विवर्ज्जयेत् ।
<>हस्तसंख्या परित्याज्या वसुवेदग्रहोत्तरे ॥
<>षष्ट्युत्तरमिता नौका कुलं हन्ति बलं धनम् ।
<>नवतेरुत्तरे यापि या चत्वारिंशतेः परा ॥
<>एतेन चत्वारिंशतिषष्टिनवतिसंख्या तत्परतो-
<>ऽपि ।
<>यावदपरदशकं तावदेव तत्फलमिति ।”
<>इति दीर्घा ।
<>अथोन्नता ।
<>“राजहस्तद्बयमिता तावत् प्रसरणोन्नता ।
<>इयमूर्द्ध्वाभिधा नौका क्षेमाय पृथिवीभुजाम् ॥
<>ऊर्द्ध्वानूर्द्ध्वा स्वर्णमुखी गर्भिणी मन्थरा तथा ।
<>राजहस्तैकैकवृद्ध्या नाम पञ्चत्रयं भवेत् ॥
<>अत्रानूर्द्ध्वा गर्भिणी च निन्दितं नामयुग्मकम् ।
<>मन्थरायाः परा यास्तु ताः शुभाय यथोद्भवम् ॥”
<>भोजोऽपि ।
<>“बाणाग्न्युत्तरतो मानं नौकानामशुभं वहेत् ।
<>पञ्चाशदूर्द्धादुल्लासं धननाशं त्रयोर्द्ध्वतः ॥”
<>इत्युन्नता ॥ * ॥
<>“धात्वादीनामतो वक्ष्यं निर्णयं तरिसंश्रयम् ।
<>कनकं रजतं ताम्रं त्रितयं वा यथाक्रमम् ॥
<>ब्रह्मादिभिः परिन्यस्य नौकाचित्रणकर्म्मणि ।
<>चतुःशृङ्गा त्रिशृङ्गाभा द्बिशृङ्गा चैकशृङ्गिणी ॥
<>सितरक्तापीतनीलवर्णान्दद्याद्यथाक्रमम् ।
<>केशरी महिषो नागो द्बिरदो व्याघ्न एव च ॥
[Page2-929-a+ 52]
<>पक्षी भेको मनुष्यश्च एतेषां वदनाष्टकम् ।
<>नावां मुखे परिन्यस्य आदित्यादिदशा भुवाम् ॥
<>कलसो दर्पणश्चन्द्रस्त्रैदशानां महीभुजाम् ।
<>हंसः केकी शुकः सिंहो गजोऽहिर्व्याघ्रषट्-
<>पदौ ॥
<>आदित्यादिदशाजातनौकोपरि परिन्यसेत् ॥ * ॥
<>नौकासु मणिविन्यासो विज्ञेयो नवदण्डवत् ।
<>मुक्तास्तवकैर्युक्ता नौका स्यात् सर्व्वतो भद्रा ।
<>तत्संख्या चेदथ रसवेदद्वयसम्मिता क्रमशः ॥
<>कनकादीनां माला जयमालेति गद्यते सद्भिः ।
<>ब्रह्मक्षत्त्रे द्बितये एकैके वैश्यशूद्रयोनी ॥ * ॥
<>निर्गृहं सगृहं वाथ तत् सर्व्वं द्विविधं भवेत् ।
<>निर्गृहं पूर्व्वमुद्दिष्टं सगृहाणि यथा शृणु ॥
<>सगृहा त्रिविधा प्रोक्ता सर्व्वमध्याग्रमन्दिरा ।
<>सर्व्वतो मन्दिरं यत्र सा ज्ञेया सर्व्वमन्दिरा ॥
<>राज्ञां कोशाश्वनारीणां यानमत्र प्रशस्यते ।
<>मध्यतो मन्दिरं यत्र सा ज्ञेया मध्यमन्दिरा ॥
<>राज्ञां विलासयात्रादि वर्षासु च प्रशस्यते ।
<>अग्रतो मन्दिरं यत्र सा ज्ञेया त्वग्रमन्दिरा ॥
<>चिरप्रवासयात्रायां रणे काले घनात्यये ॥
<>मन्दिरमानं नौकाप्रसरत एवार्द्धभागतो न्यूनम् ।
<>भोजस्तु ।
<>दीर्घवृत्तवसुषट्दिवाकरा-
<>नेकदिङ्नवमिता यथाक्रमम् ।
<>राजपञ्चभुजसम्मितोन्नति-
<>र्मन्दिरे तरिगते महीभुजाम् ॥
<>भास्करादिकदशा भुवां पुनर्धातुनिर्णयनमत्र
<>नवदण्डवत् ॥
<>काष्ठजं धातुजञ्चेति मन्दिरं द्बिविधं भवेत् ।
<>काष्ठजं सुखसम्पत्त्यै विलासे धातुजं मतम् ॥
<>अत्र शय्यासनादीनां मन्थरोल्लोचयोरपि ।
<>अन्येषाञ्चैव मुनिभिनिर्णयः पूर्व्ववन्मतः ॥
<>दिङ्मात्रमिदमुदिष्टं नौकालक्षणमग्रजम् ।
<>प्रधानेष्वेव नियमः अप्रधाने न निर्णयः ॥
<>लघुता दृढता चैव गामिताच्छिद्रता तथा ।
<>समतेति गुणोद्देशो नौकानां संप्रकाशितः ॥
<>एवं विचिन्त्य यो राजा नौकायानं करोति च ।
<>स चिरं सुखमाप्नोति विजयं समरे श्रियम् ॥
<>योऽज्ञानादन्यथा यानं नौकावां कुरुते नृपः ।
<>तस्यैतानि विनश्यन्ति यशो वीर्य्यं बलं धनम् ॥”
<>इति निष्पदयानोद्देशे नौकायानम् ॥ * ॥
<>जघन्यजलयानानि यथा, --
<>“नौकान्यतो जले यानं जघन्यमिति गद्यते ।
<>तद्देहा बहवस्ते तु पाश्चात्यानां प्रकीर्त्तिताः ॥
<>द्रोणीरूपन्तु यद्यानं द्रोणीयानन्तदुच्यते ।
<>घटीभिर्घटितं यानं घटीनौकेति गद्यते ॥
<>तुम्ब्याद्यैस्तु फलैर्यानं फलयानं प्रचक्ष्यते ।
<>चर्म्मभिस्तूलपूर्णैर्यच्चर्म्मयानं तदुच्यते ॥
<>यानं यल्लघुभिर्वृक्षर्वृक्षयानन्तदुच्यते ।
<>जन्तुभिः सलिले यानं जन्तुयानं प्रचक्ष्यते ॥
<>बाहुभ्यां सन्तरेद्वारि जघन्येषु न निर्णयः ॥”
<>इति युक्तिकल्पतरौ निष्पदयानोद्देशः ॥
<LEND>
