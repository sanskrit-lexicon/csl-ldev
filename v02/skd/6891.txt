<L>6891<pc>2-063<k1>कल्किः<k2>कल्किः
कल्किः¦, पुं, (कल्कः पापं हार्य्यतया अस्ति अस्य ।
<>कल्क + इन् ।) विष्णोर्दशमावतारः । स तु
<>कलिशेषे पापात्मनां विनाशाय सम्मलग्रामे
[Page2-063-c+ 52]
<>भविष्यति । यथा, --
<>“सम्भलग्राममुख्यस्य ब्राह्मणस्य महात्मनः ।
<>भवने विष्णुयशसः कल्किः प्रादुर्भविष्यति” ॥
<>तस्य कर्म्म यथा, --
<>“अश्वमाशुगमारुह्य देवदत्तं जगत्पतिः ।
<>असिनाऽसाधुदमनमष्टैश्वर्य्यगुणान्वितः ॥
<>विचरन्नाशुना क्षौण्यां हयेनाप्रतिमद्युतिः ।
<>नृपलिङ्गच्छदो दस्यून् कोटिशो निहनिष्यति” ॥
<>इति श्रीभागवतम् ॥ तस्योत्पत्तिर्यथा, --
<>“स्तुत्वा प्राह पुरो ब्रह्मा देवानां हृदयेप्सितम् ।
<>तं श्रुत्वा पुण्डरीकाक्षो ब्रह्माणमिदमब्रवीत् ॥
<>सम्भले विष्णुयशसो गृहे प्रादुर्भवाम्यहम् ।
<>सुमत्यां मातरि विभो धन्यायां त्वन्निदेशतः ॥
<>चतुर्भिर्भ्रातृभिर्देव करिष्यामि कलिक्षयम् ।
<>भवन्तो बान्धवा देवाः स्वांशेनावतरिष्यथ ॥
<>इयं मम प्रिया लक्ष्मीः सिंहले संभविष्यति ।
<>वृहद्रथस्य भूपस्य कौमुद्यां कमलेक्षणा ।
<>भार्य्यायां मम भार्य्यैषा पद्मा नाम्नी जनिष्यति ॥
<>यात यूयं भुवं देवाः स्वांशावतरणे रताः ॥
<>राजानौ मरुदेवापी स्थापयिष्याम्यहं भुवि ।
<>पुनः कृतयुगं कृत्वा धर्म्मान् संस्थाप्य पूर्व्ववत् ।
<>कलिव्यालं संनिरस्य प्रयास्ये स्वालयं विभो ॥
<>इत्युदीरितमाकर्ण्य ब्रह्मा देवगणैर्वृतः ।
<>जगाम ब्रह्मसदनं देवाश्च त्रिदिवं ययुः ॥
<>महीमाश्वास्य भगवान् निजजन्मकृतोद्यमः ।
<>सम्भलग्रामविप्रर्षिमाविवेश परात्मकः ॥
<>सुमत्यां विष्णुयशसा गर्भमाधत्त वैष्णवम् ।
<>ग्रहनक्षत्रराश्यादिसेवितश्रीपदाम्बुजम् ॥
<>सरित् समुद्रा गिरयो लोकाः सस्थाणुजङ्गमाः ।
<>सहर्षा ऋषयो देवा जाते विष्णौ जगत्पतौ ॥
<>बभूव सर्व्वसत्वानामानन्दो विविधाश्रयः ।
<>नृत्यन्ति पितरो हृष्टास्तुष्टा देवा जगुयशः ॥
<>चक्रुर्व्वाद्यादि गन्धर्व्वा ननृतुश्चाप्सरोगणः ।
<>द्वादश्यां शुक्लपक्षस्य माधवे मासि माधवः ।
<>जातो ददृशतुः पुत्त्रं पितरौ हृष्टमानसौ ॥
<>धात्री माता महाषष्ठी नाडीच्छेत्त्री तदाम्बिका ।
<>गङ्गोदकक्लेदमोक्षा सावित्री मार्ज्जनोद्यता ॥
<>तस्य विष्णोरनन्तस्य वसुधाऽदात् पयः सुधाम् ।
<>मातृका माङ्गल्यवचः कृष्णजन्मदिनेऽभवन् ॥
<>व्रह्मा तदुपधार्य्याशु स्वाशुगं प्राह सेवकम् ।
<>याहीति सूतिकागारं गत्वा विष्णुं प्रबोधय ॥
<>चतुर्भुजमिदं रूपं देवानामपि दुर्ल्लभम् ।
<>त्यक्त्वा मानुषवद्रूपं कुरु नाथ विचारितम् ॥
<>इति व्रह्मवचः श्रुत्वा पवनः सुरभिः सुखम् ।
<>सुशीतः प्राह तरसा ब्रह्मणो वचनादृतः ।
<>तच्छ्रुत्वा पुण्डरीकाक्षस्तत्क्षणात् द्विभुजोऽभवत् ।
<>तदा तत्पितरौ दृष्ट्वा विस्मयापन्नमानसौ ॥
<>भ्रमसंस्कारवत्तत्र मेनाते तस्य मायया ।
<>ततस्तु सम्भलग्रामे सोत्सवा जीवजातयः ॥
<>मङ्गलाचारबहुलाः पापतापविवर्ज्जिताः ।
<>सुमतिस्तं सुतं लब्ध्वा विष्णुं जिष्णुं जगत्पतिम् ॥
<>पूर्णकामा विप्रमुख्यानाहूयादाद्गवां शतम् ।
[Page2-064-a+ 52]
<>हरेः कल्याणकृद्विष्णुयशाः शुद्धेन चेतसा ॥
<>सामर्ग्यजुर्व्विद्भिरग्र्यैस्तन्नामकरणे रतः ।
<>तदा रामः कृपो व्यासो द्रौणिर्भिक्षुः शरीरिणः ॥
<>समायाता हरिं द्रष्टुं बालकत्वमुपागतम् ।
<>तानागतान् समालोक्य चतुरः सूर्य्यसन्निभान् ।
<>हृष्टरोमा द्विजवरः पूजां चक्रे स ईश्वरान् ॥
<>पूजितास्ते स्वासनेषु संविष्टाः स्वसुखाश्रयाः ।
<>हरिं क्रोडगतं तस्य ददृशुः सत्त्वमूर्त्तयः ॥
<>तं बालकं नराकारं विष्णुं नत्वा मुनीश्वराः ।
<>कल्किं कल्कविनाशार्थमाविर्भूतं विदुर्ब्बुधाः ।
<>नामाकुर्व्वंस्ततस्तस्य कल्किरित्यभिविश्रुतम् ॥
<>कृत्वा संस्कारकर्म्माणि ययुस्ते हृष्टमानसाः ।
<>ततः स ववृधे तत्र सुमत्या परिपालितः ॥
<>कालेनाल्पेन कंसारिः शुक्लपक्षे यथा शशी ।
<>कल्केर्ज्ज्येष्ठास्त्रयः शूराः कविप्राज्ञसुमन्त्रकाः ॥
<>तातमातृप्रियकरा गुरुविप्रप्रतिष्ठिताः ।
<>कल्केरंशाः पुरो जाताः साधवो धर्म्मतत्पराः ॥
<>गार्ग्यभर्ग्यविशालाद्या ज्ञातयस्तदनुव्रताः ।
<>विशाखयूपभूपालपालितास्तापवर्ज्जिताः ।
<>ब्राह्मणाः कल्किमालोक्य परां प्रीतिमुपागताः ॥
<>ततो विष्णुयशाः पुत्रं धीरं सर्व्वगुणाकरम् ।
<>कल्किं कमलपत्राक्षं प्रोवाच पठनादृतम् ।
<>तात ते ब्रह्मसं स्कारं यज्ञसूत्रमनुत्तमम् ।
<>सावित्रीं वाचयिष्यामि ततो वेदान् पठिष्यसि ॥
<>इति श्रीकल्किपुराणेऽनुभागवते भविष्ये कल्कि-
<>जन्मोपनयनम् २ अध्यायः ॥
<LEND>
