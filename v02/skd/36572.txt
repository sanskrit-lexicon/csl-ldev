<L>36572<pc>5-164<k1>श्रावणः<k2>श्रावणः
श्रावणः¦, पुं, (श्रवणेनाचरति न तु कार्य्येणेति ।
<>श्रवण + अण् । पाषण्डः । इति मेदिनी ॥
<>(श्रवणेन गृह्यते इति । श्रवण + “शेषे ।” ४ ।
<>२ । ९२ । इत्यण् । शब्दः । इति काशिका ॥)
<>वैगाखादि-द्वादशमासान्तर्गत-चतुर्थ-मासः ।
<>श्रवणानक्षत्रयुक्ता पौर्णमासी श्रावणी सा यत्र
<>मासे सः । (श्रवणा + अण् ।) तत्पर्य्यायः ।
<>नभाः २ श्रावणिकः ३ । इत्यमरः ॥ नभः ४ ।
<>इति शब्दरत्नावली । स च द्विविधः सौर-
<>श्चान्द्रश्च । कर्क्कटस्थरविको मामः सौर-
<>श्रावणः । कर्कटस्थरविप्रारब्धशुक्लप्रतिपदादि-
<>दर्शान्तो मासश्चान्द्रश्रावणः । चान्द्रोऽपि
<>द्विविधो मुख्यो गौणश्च । तत्र मुख्यचान्द्रश्राव-
<>णोयकृष्णप्रतिपदादिपौर्णमास्यन्तो मासो गौण-
<>चान्द्रः श्रावणः । मुख्यलक्षर्ण प्रागेवोक्तम् ।
<>इति मलमासतत्त्वम् ॥ * ॥ तत्र जातफलम् ।
[Page5-164-b+ 52]
<>“लोकप्रमिद्धो धनवान् वदान्यः
<>सुहृत्कलत्रात्मजदासयुक्तः ।
<>आज्ञाकरा यस्य जनस्य सर्व्वे
<>स श्रावणाख्ये सुतरां प्रसूतः ॥”
<>अथ श्रावणकृत्यम् । तत्र देवीपुराणम् ।
<>“सुप्ते जनार्द्दने कृष्णे पञ्चम्यां भवनाङ्गने ।
<>पूजयेन्मनसा देवीं स्नुहीविटपसंस्थिताम् ॥”
<>स्नु ही सिजवृक्षः ।
<>“देवीं संपूज्य नत्वा च न सर्पभयमाप्नुयात् ।
<>पञ्चम्यां पूजयेन्नागाननन्ताद्यान् महोरगान् ।
<>क्षीरं सर्पिश्च नैवेद्यं देयं सर्पविषापहम् ॥”
<>गारुडे ।
<>“अनन्तं वासुकिं शङ्खं पद्मं कम्बलमेव च ।
<>तथा कर्कोटकं नागं धृतराष्ट्रञ्च शङ्खकम् ॥
<>कालीयं तक्षकञ्चापि पिङ्गलं मणिभद्रकम् ।
<>यजेत्तानसितान्नागान दष्टमुक्तो दिवं ब्रजेत् ॥”
<>पुराणान्तरेऽपि ।
<>अनन्तो वासुकिः पद्मो महापद्मोऽथ तक्षकः ।
<>कुलीरः कर्कटः शङ्खो ह्यष्टौ नागाः प्रकी-
<>र्त्तिताः ॥”
<>पाद्मे ।
<>शेषः पद्मो महापद्मः कुलीरः शङ्खपालकः ।
<>वासुकिस्तक्षकश्चैव कालीयो मणिभद्रकः ।
<>ऐरावतो धृतराष्ट्रः कर्कोटकधनञ्जयौ ॥”
<>रत्नाकरे ।
<>“पिचुमर्द्दस्य पत्राणि स्थापयेद्भवनोदरे ।
<>स्वयञ्चापि तदश्नीयात् ब्राह्लणानपि भोजयेत् ॥”
<>पिचुमर्द्दस्य निम्बस्य ॥ * ॥ तत्र प्रयोगः ।
<>हरिशयनानन्तरं गौणचान्द्रेण श्रावणकृष्ण-
<>नवम्यां कृतस्नानादिरुदङ्मुखः । अद्य श्रावणे
<>मासि कृष्णे पक्षे पञ्चम्यां तिथौ अमुकगोत्रः
<>श्रीअमुकदेवशर्म्मा सर्पभयाभावकामो मनसा-
<>देवीपूजामहं करिष्ये । इति सङ्कल्प्य स्नुही-
<>वृक्षे पूजयेत् । तदभावे घटे जले वा न्यासा-
<>दिकं कृत्वा देवीमम्बेति ध्यात्वा मनसादेवि
<>इहागच्छ इहावाह्य एतत् पाद्यं ओँ मनसा-
<>देव्यै नमः । इत्यनेन यथाशक्ति गन्धपुष्पधूप-
<>दीपनैवेद्यानि दद्यात् । ततोऽनन्तादीन्
<>नागान् पूजयेत् तत्र क्षीरसर्पिर्नैवेद्यं प्रधानम् ।
<>अनन्तादिकं पाद्यादिभिः संपूज्य ।
<>ओँ योऽसावनन्तरूपेण ब्रह्माण्डं सचराचरम् ।
<>पुष्पवद्धारयेन्मूध्नि तस्मै नित्यं नमो नमः ॥”
<>इत्यनेन त्रिः पूजयेत् । एवं प्रणवादिनमोऽन्तेन
<>स्वस्वनाम्ना पूजयेत् । ओँ वासुकय नमः । ओँ
<>शङ्णाय नमः । ओँ कम्बलाय नमः । ओँ कर्को-
<>टकाय नमः । ओँ शङ्खकाय नमः । ओँ काली-
<>याय नमः । ओँ तक्षकाय नमः । ओँ पिङ्गलाय
<>नमः । ओँ महापद्माय नमः । ओँ कुलिकाय
<>नमः । ओँ मणिभद्राय नमः । ओँ धनञ्जयाय
<>नमः । ओँ शेषाय नमः । ओँ ऐरावताय
<>नमः । अशक्तौ गन्धपुष्पाभ्यां पूजयेत् । निम्ब-
<>पत्राणि गृहे स्थापयेत् ब्राह्मणेभ्यो दद्यात्
[Page5-164-c+ 52]
<>स्वयं भक्षयेच्च । उभयदिने पूर्व्वाह्णे मुहूर्त्तान्यून-
<>पञ्चमीलाभे पूर्व्वदिने पूजा युग्मात् । श्रावण्यां
<>पौर्णमास्यां श्राद्धमावश्यकम् । इति कृत्यतत्त्वम् ॥
<>श्रवणानक्षत्रसम्बन्धिनि, त्रि ॥
<LEND>
