<L>39390<pc>5-368<k1>सुदर्शनः<k2>सुदर्शनः
सुदर्शनः¦, पुं, क्ली, (शोभनं दर्शनमस्येति ।) विष्णु-
<>चक्रम् । इत्यमरः । १ । १ । २९ । तस्योत्-
<>पत्तिर्यथा, --
<>“तस्मात् प्रसादं कुरु मे यद्यनुग्रहभागहम् ।
<>अपनेष्यामि ते तेजः कृत्वा यन्त्रे दिवाकर ॥
<>रूपं तव करिष्यामि लोकानन्दकरं प्रभो ।
<>तथेत्युक्तः स रविणा भ्रमौ कृत्वा दिवाकरम् ॥
<>पृथक् चकार तत्तेजश्चक्रं विष्णोरकल्पयत् ।
<>त्रिशूलञ्चापि रुद्रस्य वज्रमिन्द्रस्य चाधि-
<>कम् ।
<>दैत्यदानवसंहर्त्तुः सहस्रकिरणात्मकम् ॥”
<>इति मात्स्ये । ११ । २७-३० ॥ * ॥
<>अपि च पाद्मोत्तरखण्डे १४५ अध्याये ।
[Page5-368-b+ 52]
<>ईश्वर उवाच ।
<>“नायमेभिर्म्महातेजाः शस्त्रास्त्रैर्वध्यते मया ।
<>देवाश्च स्वस्वतेजांसि शस्त्रार्थं दीयतां मम ॥
<>नारद उवाच ।
<>अथ विष्णुमुखा देवाः स्वतेजांसि ददुस्तथा ।
<>तान्यैक्यं वै गतानीशो दृष्ट्वा स्वञ्चामुचन्महः ॥
<>तेनाकरोन्महादेवः सहसा शस्त्रमुत्तमम् ।
<>चक्रं सुदर्शनं नाम ज्वालामालातिभीषणम् ।
<>तेजःशेषेण च तथा वज्रञ्च कृतवान् हरः ॥”
<>तच्च शिवेन विष्णवे दत्तम् । यथा, --
<>“ततः प्रीतः प्रभु प्रादात् विष्णवे प्रवरं वरम् ।
<>प्रत्यक्षं तैजसं श्रीमान् दिव्यं चक्रं सुदर्शनम् ॥
<>तद्दत्त्वा देवदेवाय सर्व्वभूतभयप्रदम् ।
<>कालचक्रनिभं चक्रं शङ्करो विष्णुमव्रवीत् ॥
<>वरायुधोऽयं देवेश सर्व्वायुधनिवर्हणः ।
<>सुदर्शनो द्वादशारो यो मनःसदृशो जवी ॥
<>आरात् स्थिता अमी चात्र देवा मासाश्च
<>राशयः ।
<>शिष्टानां रक्षणार्थाय संस्थिता ऋतवस्तु षट् ॥
<>अग्निः सोमस्तथा मित्रो वरुणश्च प्रजापतिः ।
<>इन्द्राग्नी चाप्यथो विश्वे प्रजापतय एव च ॥
<>हनूमांश्चाथ बलवान् देवो धन्वन्तरिस्तथा ।
<>तपांस्येव तापसश्च द्वादशैते प्रतिष्ठिताः ॥
<>चैत्राद्याः फाल्गुनान्ताश्च मासास्तत्र प्रति-
<>ष्ठिताः ॥
<>त्वमेवमादाय विभो वरायुधं
<>शत्रुं सुराणां जहि मा विशङ्किथाः ।
<>अमोघ एषोऽमरराजपूजितो
<>धृतो मया देहगतस्तपोबलात् ॥”
<>इति वामने ७९ अध्यायः ॥ * ॥
<>वैष्णवाङ्गे तच्चिह्नधारणविधिः यथा । ब्रह्माण्डे ।
<>“कृत्वा धातुमयीं मुद्रां तापयित्वा स्वकां
<>तनुम् ।
<>चक्रादिचिह्नितां भूप धारयेद्वैष्णवो नरः ॥”
<>नारदीयपञ्चरात्रे ।
<>“द्वादशारन्तु षट्कोणं वलयत्रयसंयुतम् ।
<>हरेः सुदर्शनं तप्तं धारयेत्तद्विचक्षणः ॥”
<>इति श्रीहरिभक्तिविलासे १५ विलासः ॥
<>अन्यत् मुदाशब्दे द्रष्टव्यम् ॥ * ॥ श्रीमन्दिरोपरि
<>देयतच्चक्रप्रमाणं यथा, --
<>विम्बार्द्धमानं चक्रन्तु त्रिभागेणाथ कारयेत् ।
<>द्वात्रिंशदङ्गुलं ज्येष्ठं कनिष्ठं त्वष्टहानितः ॥
<>प्रतिमातूर्य्यभागेन कारयेद्वा सुदर्शनम् !
<>लोहजं शैलजं वापि कारयेच्चिह्नपूर्व्वकम् ॥
<>अष्टारं द्वादशारं वा मध्ये मूर्त्तिसमन्वितम् ।
<>नारसिंहेन रौद्रेण विश्वरूपेण वा पुनः ॥”
<>इत्यादि ॥ * ॥
<>“अधिवास्य विधानेन चक्रं दण्डं ध्वजं तथा ।
<>देववत् सकलं कृत्वा मण्डपस्नपनादिकम् ॥
<>नेत्रोन्मीलनकं कृत्वा पूर्व्वोक्तं सर्व्वमाचरेत् ।
<>अधिवासयेत विधिना शय्यायां प्राप्य देशिकः ॥
<>ततः सहस्रशीर्षेति सूक्तं चक्रे न्यसेद्वुधः ।
[Page5-368-c+ 52]
<>तथा सौदर्शनं मन्त्रं मनस्तत्त्वं निवेशयेत् ॥
<>मनोऽनुरूपेणास्यैव सजीवकरणं स्मृतम् ।
<>आरेषु मूर्त्तयो न्यस्याः केशवाद्याः सुरोत्तमाः ॥
<>नाभ्यक्षप्रतिनेमीषु न्यसेत्तत्त्वानि देशिकः ।
<>नारसिंहं विश्वरूपमक्षमध्ये निवेशयेत् ॥
<>सकलं विन्यसेद्दण्डे सूत्रात्मानं सजीवकम् ।
<>निष्कलं परमात्मानं ध्वजे ध्यायन् न्यसेद्धरिम् ॥
<>तच्छक्तिं व्यापिनीं ध्वायेत् ध्वजरूपाञ्चला-
<>ननाम् ।
<>ततो मण्डपमध्येतु स्नाप्य पुज्य यथाविधि ॥
<>पूर्व्वोक्ते न विधानेन होमं कुण्डेषु कारयेत् ॥
<>ततः प्रभातसमये मूर्त्तिपैः सह देशिकः ।
<>मूर्त्तिपः आचार्य्यः ।
<>कलसे स्वर्णशकलं न्यस्त्वा रत्नानि पञ्च च ।
<>स्थापयेच्चक्रमन्त्रेण स्वर्णचक्रमधस्ततः ॥
<>पारदेन तु संप्लाव्य नेत्रपट्टेन स्थापयेत् ।
<>ततो निवेशयेच्चक्रं द्वादशारं सुदर्शनम् ॥
<>दुर्निरोक्ष्यं सुरैर्द्दैत्यैर्भ्रमद्वह्निस्फुलिङ्गकम् ।
<>तन्मध्ये चिन्तयेद्देवं नृसिंहं दैत्यनिर्द्दलम् ॥
<>स्फुरत्सौदामिनीजिह्वं ज्वलज्ज्वलनकेशरम् ।
<>दीप्तार्कनयनं चन्द्रकोटिभास्वरदंष्ट्रिणम् ॥
<>तप्तस्य तपनीयस्य सदृज्ञं परुषाननम् ।
<>सर्व्वदुष्टहरं देवं दुष्प्रेक्ष्यं देवदानवैः ॥
<>सर्व्ववर्णान्तबीजेन चतुर्द्द शयुतेन च ।
<>बिन्दुनालङ्कृतेनादौ प्रणवेन प्लुतेन च ।
<>अन्ते प्रणतियुक्तेन स्थापयेद्दूष्टनाशनम् ॥”
<>इति श्रीहरिभक्तिविलासे १९ विलासः ॥ * ॥
<>चक्रमन्त्रो यथा । ओँ नमो भगवते सुदर्शनाय
<>निर्णाशितसकलरिपुध्वजाय भगवन्नारायण-
<>कराम्भोरुहस्पर्शदुर्ल्ललिताय ।
<>“एह्येहि त्वं सहस्रार चक्रराज सुदर्शन ।
<>यज्ञभागं प्रगृह्यस्व पूजाञ्चैव नमो नमः ॥”
<>इति च तत्रैव १५ विलासः ॥
<>सुमेरुः । जम्बूवृक्षः । इति मेदिनी ॥ (यथा,
<>मात्स्ये । ११३ । ७४ -- ७५ ।
<>“सुदर्शनो नाम महान् जम्बूवृक्षः सनातनः ।
<>नित्यपुष्पफलोपेतः सिद्धचारणसेवितः ॥
<>तस्य नाम्ना समाख्यातो जम्बूद्वीपो वनस्पतेः ।
<>योजनानां सहस्रञ्च शतधा च महान् पुनः ॥
<>उत्सेधो वृक्षराजस्य दिवमावृत्य तिष्ठति ॥”)
<>वृत्तार्हत्पिता । जिनानां बलदेवः । इति हेम-
<>चन्द्रः ॥ (मत्स्यः । तत्पर्य्यायो यथा, --
<>“मत्स्यो मीनो विसारश्च झषो वैसारिणोऽण्डजः
<>शकुली पृथुरोमा च स सुदर्शन इत्यपि ।
<>रोहिताद्यास्तु ये जीवास्तेमत्स्याःपरिकीर्त्तिताः ॥”
<>इति भावप्रकाशस्य पूर्वखण्डे द्वितीये भागे ॥)
<LEND>
