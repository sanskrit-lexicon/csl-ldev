<L>14955<pc>2-624<k1>तिल्वकः<k2>तिल्वकः
तिल्वकः¦, पुं, (तिल्व + स्वार्थे कन् ।) लोध्रः ।
<>इति राजनिर्घण्टः ॥ (अस्य पर्य्याया यथा, --
<>“तिल्वकस्तु मतो लोध्रो बृहत्पत्रस्तिरीटकः ॥”
<>अस्य विशिष्टव्यवहारो यथा, --
<>“तस्य मूलत्वचं शुष्कामन्तर्व्वल्कलवज्जिताम् ।
<>चूर्णयेत्तु त्रिधा कृत्वा द्बौ भागौ श्च्योतयेत्ततः ॥
<>लोध्रस्यैव कषायेण तृतीयं तेन भावयेत् ।
<>भागं तं दशमूलस्य पुनः क्वाथेन भावयेत् ॥
<>शुष्कं चूर्णं पुनः कृत्वा तत ऊर्द्ध्वं प्रयोजयेत् ।
<>दधितक्रसुरामण्डमूत्रैर्व्वदरसीधुना ॥
<>रसेनामलकानां वा ततः पाणितलं पिबेत् ॥”
<>“तिल्वकस्य कषायेण दशकृत्वः सुभाविताम् ।
<>मात्रां कम्पिल्लकस्यैव कषायेण पुनः पिबेत् ।
<>चतुरङ्गुलकल्पेन लेहोऽन्यः कार्य्य एव च ॥”
<>“तिल्वकस्य कषायेण कल्केन च सशर्करः ।
<>सघृतः साधितो लेहः स च श्रेष्ठं विरेचनम् ॥”
<>इति चरके कल्पस्थाने नवमेऽध्याये ॥)
<LEND>
