<L>40517<pc>5-440<k1>स्त्रीधनं<k2>स्त्रीधनं
स्त्रीधनं¦, क्ली, (स्त्रिया धनम् ।) स्त्रीस्वत्त्वास्पदी-
<>भूतधनम् । तत् षड्विधम् । यथा, --
<>“अध्यग्न्यध्यावाहनिकं भर्त्तृदायं तथैव च ।
<>भ्रातृदत्तं पितृभ्याञ्च षड्विधं स्त्रीधनं स्मृतम् ॥”
<>इति दायभागधृतनारदवचनम् ॥ * ॥
<>अथ स्त्रीधनम् । तत्र कात्यायनः ।
<>“प्राप्तं शिल्पैस्तु यद्वित्तं प्रीत्या चैव यदन्यतः ।
<>भर्त्तुः स्वाम्यं भवेत्तत्र शेषन्तु स्त्रीधनं स्मृतम् ॥”
<>अन्यतः पितृमातृभर्त्तृकुलव्यतिरिक्ताद्यल्लब्धं
<>शिल्पेन वा यदर्ज्जितं तत्र भर्त्तुः स्वातन्त्र्यं तेन
<>स्त्रिया अपि धनं न स्त्रीधनं अस्वातन्त्र्यात्
<>एतद्द्वयातिरिक्तधने स्वत्वं स्त्रिया एव दानाद्य-
<>धिकारात् । मनुविष्णू ।
<>“पत्यौ जीवति यः कश्चिदलङ्कारो धृतो भवेत्
<>न तं भजेरन् दायादा भजमानाः पतन्ति ते ॥”
<>पत्युरदत्तेऽपि तदनुज्ञया परिहितोऽलङ्कार-
<>स्तावता एव भार्य्यायाः स्वीयो भवतीति मेधा-
<>तिथिः ॥ कात्यायनः ।
<>“ऊढया कन्यया वापि पत्युः पितृगृहेऽथवा ।
<>भर्त्तुः सकाशात् पित्रोर्व्वा लब्धं सौदायिकं
<>स्मृतम् ॥
<>सौदायिकं धनं प्राप्य स्त्रीणां स्वातन्त्र्यमिष्यते
<>यस्मात्तदानृशंस्यार्थं तैर्दत्तं तत् प्रजीवनम् ॥
<>सौदायिके सदा स्त्रीणां स्वातन्त्र्यं परिकीर्त्तितम्
<>विक्रये चैव दाने च यथेष्टं स्थावरेष्वपि ॥”
<>सुदायेभ्यः पितृमातृभर्त्तृकुलसम्बन्धिभ्यो लब्धं
<>सौदायिकम् । आनृशंस्यमनैष्ठुर्य्यम् । नारदः ।
<>“भर्त्रा प्रीतेन यद्दत्तं स्त्रियै तस्मिन् मृतेऽपि तत्
<>सा यथाकाममश्नीयाद्दद्याद्वा स्थावरादृते ॥”
<>भर्त्तृदत्तविशेषणात् भर्त्तृदत्तस्थावरादृतेऽन्य-
<>स्थावरं देयमेव । अन्यथा यथेष्टं स्थावरेष्वपि
<>इति कात्यायनोक्तं विरुध्यते । कल्पतरुरत्ना-
<>करयोः कात्यायनः ।
<>अपकारक्रियायुक्ता निर्लज्जा चार्थनाशिनी ।
<>व्यभिचाररता या च स्त्रीधनं न च सार्हति ॥”
<>याज्ञवल्क्यः ।
<>“दुर्भिक्षे धर्म्मकार्य्ये वा व्याधौ संप्रतिरोधके ।
<>गृहीतं स्त्रीधनं भर्त्ता नाकामो दातुमर्हति ॥”
<>संप्रतिरोधके भोजनाद्यवरोधकारिण्युत्तमर्णा-
<>दिके । अन्यत्र तु कात्यायनः ।
<>“न भर्त्ता नैव च सुतो न पिता भ्रातरो न च ।
<>आदाने वा विसर्गे वा स्त्रोधने प्रभविष्णवः ॥” *
<>अथ स्तीधनाधिकारिणः । देवलः ।
<>“सामान्यं पुत्त्रकन्यानां मृतायां स्त्रीधनं विदुः ॥
<>अप्रजायां हरद्भर्त्ता माता भ्राता पितापिवा” ।
[Page5-440-c+ 52]
<>अत्र द्वन्द्वनिर्द्देशात् पुत्त्रकन्ययोस्तुल्याधिकारः ।
<>अन्यतराभावे अन्यतरस्य तद्धनम् । पतयो-
<>रभावे ऊढाया दुहितुः पुत्त्रवत्याः सम्भावित-
<>पुत्त्रायाश्च तुल्याधिकारः । स्वपुत्त्रद्वारेण
<>पार्व्वणे ।
<>“सपिण्डीकरणादूर्द्ध्वं यत् पितृभ्यः प्रदीयते ।
<>सर्व्वेष्वं शहरा माता इति धर्म्मेषु निश्चयः ॥”
<>इति शातातपोक्ततद्भोम्यपतिपिण्डदानसम्भ-
<>वात् । तथा च नारदः ।
<>“पुत्त्राभावे तु दुहिता तुल्यसन्तानदर्शनात् ॥”
<>अतएव एतादृशदुहित्रभावे पौत्त्राधिकारः ।
<>तदभावे दौहित्राधिकारः ।
<>“दौहित्रोऽपि ह्यमुत्रैनं सन्तारयति पौत्त्रवत् ॥”
<>इति मनुवचने दौहित्रे पौत्त्रधर्म्मातिदेशात् ।
<>पुत्त्रेण परिणीतदुतितुर्व्वाधाद्वाधकपुत्त्रेण वाध्य-
<>दुहितृपुत्त्रवाधस्य न्याय्यत्वात् । एवं तदभावे
<>प्रपौत्त्रः तद्भोग्यपिण्डदातृत्वात् । तदभावे बन्ध्या-
<>विधवयोर्म्मातृधनाधिकारः तयोरपि तत्प्रजा-
<>त्वात् । तदभावे तु भर्त्ता । तच्च न पितृमातृ-
<>दत्तधनविषयं तत्र भ्रातुरधिकारात् । तथा च
<>वृद्धकात्यायनः ।
<>“पितृभ्याञ्चैव यद्दत्तं दुहितुः स्थावरं धनम् ।
<>अप्रजायामतीतातां भ्रातृगामि तु सर्व्वदा ॥”
<>मातुः परिणयनकाललब्धन्तु पुत्त्रसत्त्वेऽपि क्रमे-
<>णानूढोढदुतित्रोरेवाधिकारः । मातुः पारि-
<>णाय्यं स्त्रियो भजेरन्निति वशिष्ठोक्तेः । स्त्रीधनं
<>दुहितॄणामप्रत्तानामप्रतिष्ठितानाञ्चेति गोतम-
<>वचनेन प्रथममप्रत्तानामवाग्दत्तानां तदभावे
<>त्वप्रतिष्ठितानां वाग्दत्तानां ईषदर्थे नञ् तद-
<>भावे चकारसमुच्चितानामूढानां स्त्रीधनं दुहि-
<>तॄणामिति सामान्यतः प्रागुक्तत्वात् अप्रत्ता-
<>नामित्यादेस्तु क्रमार्थत्वेनोपसंहारार्थत्वात् ।
<>व्यक्तमाह मनुः ।
<>“मातुश्च यौतुकं यत् स्यात् कुमारीभाग एव
<>सः ॥”
<>यौतुकपदं यु मिश्रणे इत्यस्मात् सिद्धं मिश्रता च
<>स्त्रीपुंसयोव्विवाहाद्भवति । यदेतत् हृदयन्तव
<>तदस्तु हृदयं मम यदिदं हृदयं मम तदस्तु
<>हृदयं तव इति मन्त्रलिङ्गात् । यौतुकं तदिति
<>वाचस्पतिमिश्ररायमुकुटधृतात् यौतुकं यौतक
<>मपि साधु । परिणयनकालः परिणयनपूर्व्वा-
<>परीभूतकालः स च वृद्ध्यारम्भपत्यभिवादनान्तो-
<>विवाहतत्त्वे विवृतः । यत्तु मनुवचनम् ।
<>“स्त्रियास्तु यद्भवेद्वित्तं पित्रा दत्तं कथञ्चन ।
<>ब्राह्मणी तद्धरेत् कन्या तदपत्यस्य वा भवेत् ॥”
<>इति तत् पित्रा दत्तमिति विशेषणाद्विवाह-
<>समयादन्यदपि पितृदत्तं कन्यायां एवेत्येत-
<>दर्थम् । ब्राह्मणीपदन्तु कन्यामात्रपरम् । यद्वा
<>क्षत्त्रियादिस्त्रीणामनपत्यानां पितृदत्तं धनं
<>सपत्नीदुद्विता ब्राह्मणीकन्या हरेत् न पुनरप्र-
<>जस्त्रीधनं भर्त्तुरिति वचनावकाशः । इति वच-
<>नार्थः । तभावे पुत्त्राधिकारः ।
[Page5-441-a+ 52]
<>“दुहितॄणामभावे तु रिक्थं पुत्त्रेषु तद्भवेत् ॥”
<>इति मनुवचनात् ॥
<>एवं पुत्त्राधिकारात् प्राक् दुहित्रधिकारविधा-
<>यकवचनान्तराण्येतद्विषयकाणि । पुत्त्राद्यभावे
<>तु ब्राह्म्यादिपञ्चकविवाहकालीनं स्त्रीधनं
<>भर्त्तुः । आसुरादित्रयविवाहकालीनन्तु मातुः
<>तदभावे पितुः । यथा मनुः ।
<>“ब्राह्म्यदैवार्षगान्धर्व्वप्राजापत्येषु यद्धनम् ।
<>अतीतायामप्रजायां भर्त्तुरेव तदिष्यते ॥
<>यत्तस्याः स्यात् धनं दत्तं विवाहेष्वासुरादिषु ।
<>अतीतायामप्रजायां मातापित्रोस्तदिष्यते ॥”
<>कन्याधनाधिकारे क्रममाह बौधायनः ।
<>“रिक्थं मृतायाः कन्याया गृह्णीयुः सोदराः
<>स्वयम् ।
<>तदभावे भवेन्मातुस्तदभावे भवेत् पितुः ॥
<>अत्रक्रमदर्शनात् पूर्व्ववचने मातापित्रोरित्यत्र
<>पाठक्रमेणाधिकारो न तु द्वन्द्वनिर्द्देशात् समु-
<>च्चितेन । बृहस्पतिः ।
<>“मातृस्वसा मातुलानी पितृव्यस्ती पितृस्वसा
<>श्वश्रूः पूर्व्वजपत्नी च मातृतुल्या प्रकीर्त्तिताः ॥
<>यदासामौरसो न स्यात् सुतो दौहित्र एव वा ।
<>तत्सुतो वा धनं तासां स्वस्रीयाद्याः समा-
<>प्नुयुः ॥”
<>औरसपदं कन्यापुत्त्रोभयपरम् । सुत इति
<>सपत्नीपुत्त्रपरम् ।
<>“सर्व्वासामेकपत्नीनामेका चेत् पुत्त्रिणी भवेत्
<>सर्व्वास्तास्तेन पुत्त्रेण प्राह पुत्रवतीर्म्मनुः ॥”
<>इति मनुस्मृतेः ।
<>एकपत्नीनामिति एकः पतिर्यासां ताः । न तु
<>सुतपदमौरसविशेषणं वैयर्थ्यात् । सपत्नीपुत्त्र-
<>सद्भावे स्वस्रीयाद्यधिकारापत्तेश्च । तत्सुत इति
<>पौत्त्रः सपत्नीपौत्त्रपरं न तु दौहित्रपुत्त्रपरं तस्य
<>स्वभोग्यभर्त्तृपिण्डदानानधिकारात् । अत्र प्रागु-
<>क्तानुसारात् दौहित्रपर्य्यन्तानन्तरमेव सपत्नी-
<>पुत्त्रतत्पुत्त्रयोरधिकारः । न तु प्रागुक्तभर्त्रादि-
<>पितृपर्य्यन्ताभावेऽपीति वाच्यं भर्त्रादीनां धनि-
<>भोग्यपार्व्वणपिण्डदानानधिकारात् । तस्मादे-
<>तेषां सपत्नीपौत्त्रान्तानां तत्सुतो वेति
<>बाशब्दसमुच्चितानाम् ।
<>“मामान्यं पुत्त्रकन्यानां मृतायां स्त्रीधनं
<>विदुः ।
<>अप्रजायां हरत् भर्त्ता माता भ्राता पितापि-
<>वा ॥”
<>इति देवलोक्तानां भर्त्त्रादिपितृपर्य्यन्तानाञ्चा-
<>भाव एव सत्स्वपि श्वशुरभ्रातृश्वशुरादिषु
<>स्वस्रायाद्या इत्यनेन भगिनीसुतभर्त्तृभागिनेय-
<>भर्त्तृ ज्येष्ठकनिष्ठोभयरूपभ्रातृसुत-स्वभ्रातृपुत्त्र-
<>जामातृ-देवराणां मातृस्वस्रादिधने अधिकारः ।
<>अनन्यगतेर्व्वचनात् । अत्र ।
<>“त्रयाणामुदकं कार्य्यं त्रिपु पिण्डः प्रवर्त्तते ।
<>चतुर्थः सम्प्रदातैषां पञ्चमो नोपपद्यते ॥”
<>इति दायभागप्रकणीयमनुस्मृतेः ।
[Page5-441-b+ 52]
<>पिण्डदोऽंशहर इति याज्ञवल्क्यीयात् । मातृ-
<>तुल्याः प्रकीर्त्तिता इत्यनेन स्वस्रीयादीनां पुत्त्र-
<>त्वज्ञापनेन एकप्रयोजनकत्वात् ।
<>“मातुलो भागिनेयस्य स्वस्रीयो मातुलस्य च ।
<>श्वशुरस्य गुरोश्चैव सख्युर्मातामहस्य च ॥
<>एतेषाञ्चैव भार्य्याभ्यः स्वसुर्मातुः पितुस्तथा ।
<>पिण्डदानन्तु कर्त्तव्यमिति वेदविदां स्थितिः ।
<>इति शातातपवनात् ।
<>पिण्डदानविशेषेणैव षण्णामेषामधिकारक्रमः
<>प्रतिपत्तव्यः । पाठक्रमादर्थक्रमस्य बलवत्त्वात् ।
<>अन्यथा सर्व्वशेषे देवराधिकारे महाजनविरोधः
<>स्यात् । तत्र प्रथमं देवरः तत्पिण्डतद्भर्त्तृपिण्ड-
<>तद्भर्त्तृदेयपुरुष-त्रय-पिण्डदत्वात् सपिण्डत्वाच्च-
<>भ्रातृस्त्रीधने अधिकारी । तदभावे भ्रातृश्वशुर-
<>देवरयोः सुतौ तत्पिण्डतद्भर्त्तृपिण्डतद्भर्त्तृदेय-
<>पुरुषद्वयपिण्डदत्वात् सपिण्डत्वाच्च । तयोरभावे
<>त्वसपिण्डोऽपि भगिनीपुत्त्रः तत्पिण्डतत्पुत्त्रदेय-
<>तत्पित्रादित्रयपिण्डदत्वात् । तदभावे भर्त्तृभा-
<>गिनेयः पुत्त्राद्भर्त्तुर्दुर्बलत्वेन तत्स्थानपातिनो-
<>रपि भगिनीपुत्त्रभत्तृभागिनेययोस्तथैव बला-
<>बलस्य न्याय्यत्वेन तद्भर्त्तृदेयपुरुषत्रयपिण्डद-
<>त्वात् तत्पिण्डदत्वात् तद्भर्त्तृपिण्डदत्वाच्च मातु-
<>लानीधने अधिकारी । तदभावे भ्रातृपुत्त्रः
<>तत्पिण्डतत्पुत्त्रदेयतत्पित्रादिपिण्डद्वयदत्वात्
<>पितृस्वसुर्धने अधिकारी । तदभावे श्वशुरयोः
<>पिण्डदानात् जामाता श्वश्रूधने अधिकारीति
<>क्रमः । स्वस्रीयाद्या इति अधिकारिमात्रपरं न
<>पाथिकक्रमपरं एषां षण्णां प्रातिस्विकोक्ताना-
<>मभावे सपिण्डानन्तर्य्येण श्वशुरादिवदधिकारी
<>न च सपिण्डाभावे मातृस्वसेति वचनं वाच्यं
<>अस्मिन्नधिकारिगणने देवरतत्सुतभ्रातृश्वशुर-
<>सुतानांअधिकारज्ञापनादासन्नतरश्वशुरभ्रातृश्व
<>शुरादेः परित्यागादिति । इति दायतत्त्वम् ॥
<LEND>
