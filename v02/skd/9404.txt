<L>9404<pc>2-224<k1>क्षतं<k2>क्षतं
क्षतं¦, क्ली, (क्षण्यते वध्यतेऽनेन । क्षण + करणे क्तः ।)
<>स्रवद्रक्तपूयादि । घा इति भाषा । तत्पर्य्यायः ।
<>व्रणः २ अरुः ३ ईर्म्मम् ४ क्षणनुः ५ । इति
<>हेमचन्द्रः ॥ तद्वति त्रि ॥ * ॥
<>क्षतेन मृतस्याशौचं यथा, व्याघ्रः ।
<>“क्षतेन म्रियते यस्तु तस्याशौचं भवेद्द्विधा ।
<>आसप्ताहात् त्रिरात्रं स्याद्दशरात्रमतः परम् ॥
<>शस्त्रघाते त्र्यहादूर्द्ध्वं यदि कश्चित् प्रमीयते ।
<>अशौचं प्राकृतं तत्र सर्व्ववर्णेषु नित्यशः ॥
<>अत्र अस्त्रघातपदं क्षतेतरशस्त्रघातपरं पारि-
<>भाषिकशस्त्राघातपरमपि । अन्यथा क्षतं विना
<>पतनादिभिर्विलम्बमृतानां दिनग्रहणेऽनध्यवसायः
<>स्यात्” । इति शुद्धितत्त्वम् ॥ * ॥ चन्द्रग्रहणादौ
<>क्षतदोषाभावो यथा, -- पुलस्त्यः ।
<>“चन्द्रसूर्य्यग्रहे चैव मृतानां पिण्डकर्म्मसु ।
<>महातीर्थे च संप्राप्ते क्षतदोषो न विद्यते” ॥
<>अन्यत्र तु देवलः ।
<>“सव्रणः सूतकी सूयी मत्तोन्मत्तरजस्वलाः ।
<>मृतबन्धुरवन्धुश्च वर्ज्यान्यष्टौ स्वकालतः” ॥
<>इत्यनेन वर्ज्यतामाह । अशुचित्वमप्याह ।
<>“दन्तलग्नमसंहार्य्यं लेपं मन्येत दन्तवत् ।
<>न तत्र बहुशः कुर्य्यात् यत्नमुद्धरणे पुनः ॥
<>भवेदशौचमत्यर्थं तृणवेधात् व्रणे कृते” ॥
<>इति प्रायश्चित्ततत्त्वम् ॥ (विदारणम् ।
<>यथा, कुमारे । ३ । २९ ।
<>“नखक्षतानीव वनस्थलीनाम्” ॥
<>विनाशः । यथा, रघुः । २ । ५३ ।
[Page2-224-c+ 52]
<>“क्षतात् किल त्रायत इत्युदग्रः
<>क्षत्त्रस्य शब्दो भुवनेषु रूढः” ॥
<>त्रि, ताडितः । विद्धः । यथा, रघुः । ३ । ५३ ।
<>“रघोरवष्टम्भमयेनं पत्रिणा
<>हृदि क्षतो गोत्रभिदोऽप्यमर्षणः” ॥
<>क्षतियुक्तः । यथा, कुमारे । २ । २६ ।
<>“रुद्राणामपि मूर्द्धानः क्षतहूङ्कारशंसिनः” ॥
<>(रोगविशेषः । तस्य सकारणसम्प्राप्तिलक्षणानि
<>चिकित्सितञ्च यथा, --
<>“धनुषायस्यतोऽत्यर्थं भारमुद्वहतो गुरुम् ।
<>पततो विषमोच्चेभ्यो युध्यमानस्य चाधिकैः ॥
<>वृषं हयं वा धावन्तं दम्यं वान्यं निगृह्लतः ।
<>शिलाकाष्ठाश्मनिर्धातान् क्षिपतो निघ्नतः परान् ॥
<>अधीयानस्य वात्युच्चैर्दूरं वा व्रजतो द्रुतम् ।
<>महानदीं वा तरतो गजैर्वा सह धावतः ॥
<>सहसोत्पततो दूरं तूर्णञ्चातिप्रणृत्यतः ।
<>तथान्यैः कर्म्मभिः क्रूरैर्भृशमभ्याहतस्य वा ॥
<>विक्षते वक्षसि व्याधिर्बलवान् समुदीर्य्यते ।
<>स्त्रीषु चातिप्रसक्तस्य रूक्षाल्पप्रमिताशिनः ॥
<>उरो विरुज्यते तस्य भिद्यतेऽर्थ बिदह्यते ।
<>प्रपीड्यते ततः पार्श्वे शुष्यत्यङ्गं प्रवेपते ॥
<>क्रमाद्वीर्य्यं बलं वर्णो रुचिरग्निश्च हीयते ।
<>ज्वरो व्यथा मनोदैन्यं विङ्भेदाग्निवधावपि ॥
<>दुष्टः श्यावः सदुर्गन्धः पीतो विग्रथितो बहुः
<>कासमानस्य च श्लेष्मा सरक्तः संप्रवर्त्तते ॥
<>सक्षतः क्षीयतेऽत्यर्थं तथाशुक्रौजसोः क्षयात्” ॥
<>पूर्व्वरूपं यथा, --
<>“अव्यक्तं लक्षणं तस्य पूर्व्वरूपमिति स्मृतम् ।
<>उरोरुक् शोणितच्छर्द्दिः कासो वैशेषिकः क्षते” ॥
<>अस्यासाध्यलक्षणादिकं यथा, --
<>“अल्पलिङ्गस्य दीप्ताग्नेः साध्यो बलवतो नवः ।
<>गते संवत्सरे याप्यः सर्व्वलिङ्गन्तु वर्ज्जयेत्” ॥
<>चिकित्सास्य यथा ।
<>“उरोमत्वाक्षतं लाक्षां पयसा मधुसंयुताम् ।
<>सद्य एव पिबेज्जीर्णे पयसाद्यात् सशर्कराम् ॥
<>पार्श्ववस्तिरुजश्वाल्पपित्ताग्निस्तां सुरायुताम् ।
<>भिन्नविट्कः समुस्तातिविधां पाठां सवत्सकाम् ॥
<>लाक्षां सर्पिर्मधूच्छिष्टं जीवनीयगणं सिताम् ।
<>त्वक्क्षीरी सम्मितं क्षीरे पक्त्वा दीप्तानलः पिबेत् ॥
<>इक्ष्वालिकविसग्रन्थिपद्मकेशरचन्दनैः ।
<>शृतं पयो मधुयुतं सन्धानार्थं पिबेत् क्षतो ॥
<>यवानां चूर्णमादाय क्षीरसिद्धं घृतप्लुतम् ।
<>ज्वरदाहे सिताक्षौद्रशक्तून् वा पयसा पिबेत् ॥
<>कासी पर्व्वास्थिशूली च लिह्यात्सघृतमाक्षिकाः ।
<>मधूकमधुकद्राक्षा त्वक्क्षीरापिप्पलीबलाः” ॥
<>“रक्तेऽतिवृत्ते दक्षान्तं यूषैस्तोयेन वा पिबेत्
<>चटकाण्डरसं वापि रक्तं वा छागजाङ्गलम् ॥
<>चूर्णं पौनर्नवं रक्तशालितण्डुलशार्करम् ॥
<>रक्तष्ठीवी पिबेत् सिद्धं द्राक्षारसपयोघृतैः ।
<>मधूकग्रधुकक्षीरसिद्धं वा तण्डुलीयकम् ॥
<>यष्ट्याह्वानागबलयोः क्वाथे क्षीरसमं घृतम् ।
<>पयसा पिप्पलीवांशीकल्कसिद्धं क्षते शुभम् ॥
[Page2-225-a+ 52]
<>कोललाक्षारसे तद्वत् क्षीराष्टगुणसाधितम् ।
<>कल्कैः कट्वम्लदार्व्वीत्वग्वत्सकत्वक्फलैर्घृतम् ॥
<>जीवकर्षभकौ वीरां जीवन्तीं नागरं शठीम् ।
<>चतस्रः पर्णिनीर्मेदे काकोल्यौ द्वे निदिग्धिके ॥
<>पुनर्नवे द्वे मधुकं आत्मगुप्तां शतावरीम् ।
<>ऋद्धिं परूषकं भार्गीं मृद्वीकां वृहतीन्तथा ॥
<>शृङ्गाटकीं तामलकीं पयस्यां पिप्पलीं बलाम् ।
<>वदराक्षोटखर्जूरवातामाभिषुकाण्यपि ॥
<>फलानि चैवमाद्यानि कल्कान् कूर्व्वीत कार्षिकान् ।
<>धात्रीरसविदारीक्षु छागमांसरसं पयः ॥
<>कुर्य्यात्प्रस्थोन्मितं तेन घृतप्रस्थं विपाचयेत् ।
<>प्रस्थार्द्धं मधुनः शीते शर्करार्द्धतुलान्तथा ॥
<>द्विकार्षिकाणि पत्रैला हेमत्वङ्मरिचानि च ।
<>चूर्णितानि विनीयास्माल्लिह्यान्मात्रां सदा नरः ॥
<>अमृतप्राशमित्येतन्नराणाममृतं घृतम् ।
<>सुधामृतरसं प्रास्य क्षीरमांसरसाशिना ॥
<>नष्टशुक्रक्षतक्षीणदुर्ब्बलव्याधिकर्षितान् ।
<>स्त्रीप्रसक्तान् कृशान् वर्णस्वरहीनांश्च वृंहयेत् ॥
<>कासहिक्काज्वरश्वासदाहतृष्णास्रपित्तनुत् ।
<>पुत्त्रदं वमिमूर्च्छाह्वयोनिमूत्रामयापहम्” ॥
<>इत्यमृतप्राशघृतम् ॥
<>“मधुकाष्टपलं द्राक्षा प्रस्थक्वाथे घृतं पचेत् ।
<>पिप्पल्यष्टपले कल्के प्रस्थं सिद्धे च शीतले ॥
<>पृथगष्टपलं क्षौद्रशर्कराभ्यां विमिश्रयेत् ।
<>समं शक्तुक्षतक्षीणे रक्तगुल्मेषु तद्धितम्” ॥
<>इति शक्तुप्रयोगः ॥
<>“शक्तूनां वस्त्रपूतानां मन्थं क्षौद्रघृतान्वितम् ।
<>यावान्नसात्म्यो दीप्ताग्निः क्षतः क्षीणः पिबेन्नरः” ॥
<>“एका षोडशिका धान्याद्धि द्वेऽजाज्यजमोदयोः ।
<>ताभ्यां दाडिमवृक्षाम्लद्विर्द्विः सौवर्च्चलात्पलम् ॥
<>शुण्ठ्याः कर्षं दधित्थस्य मेध्यात्पञ्च पलानि च ।
<>तच्चूर्णं षोडशपले शर्कराया विमिश्रयेत् ॥
<>षाडवोऽयं प्रदेयः स्यादन्नपानेषु पूर्व्ववत्” ॥
<>इति षाडवः ॥
<>“यच्चोक्तं यक्ष्मिणां पथ्यं कासिनां रक्तपित्तिनाम् ।
<>तच्च कुर्य्यादपेक्ष्याग्निं व्याधिं सात्म्यबलांस्तथा” ॥
<>इति चरके चिकित्सास्थाने १६ अध्याये ॥)
<LEND>
