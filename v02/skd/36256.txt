<L>36256<pc>5-134<k1>शृङ्गाटः<k2>शृङ्गाटः
शृङ्गाटः¦, पुं, (शृङ्गवत् कण्टकं अटतीति ।
अट् + अच् ।) जलकण्टकः । इति भूरि-
प्रयोगत्रिकाण्डशेषौ ॥ स्वादुकण्टकः । इति शब्द
रत्नावली ॥ कामाख्यादेशस्थपर्व्वतः । यथा, --
“दीपवत्याः पूर्व्वतस्तु शृङ्गाटो नाम पर्व्वतः ।
तत्र भर्गस्य देवस्य लिङ्गमेकं प्रतिष्ठितम् ॥
सरित्तु सिद्धा त्रिस्रोता दक्षिणोदधिगामिनी ।
शृङ्गाटकस्य सततं स्वनन्ती ग्राव्लिपादतः ।
दक्षिणं सागरं याति भर्गस्य प्रियकारिणी ॥
सलिले यो नरः स्नाति तिस्रोतायां नरोत्तमः ।
शृङ्गाटकं समारुह्य पूजयेल्लिङ्गशङ्करम् ॥
स दीप्तकायः शुद्धात्मा प्राप्य कामानिहातुलान् ।
अन्ते भर्गगृहं याति ततो मोक्षमवाप्नु यात् ॥”
इति कालिकापुराणे ८२ अध्यायः ॥
<LEND>
