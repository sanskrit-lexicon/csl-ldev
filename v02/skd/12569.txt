<L>12569<pc>2-450<k1>चित्रशिखण्डी<k2>चित्रशिखण्डी
चित्रशिखण्डी¦, [न्] पुं, (चित्रः शिखण्डः शिखा
अस्त्यस्य । “अत इनिठनौ ।” ५ । २ । ११५ ।
इति इनिः ।) सप्तर्षयः । इत्यमरः । १ । ३ । २७ ॥
यथाह भरतः ।
“मरीचिरङ्गिरा अत्रिः पुलस्त्यः पुलहः क्रतुः ।
वशिष्ठश्चेति सप्तैते ज्ञेयाश्चित्रशिखण्डिनः ॥”
(यथाच, महाभारते । १२ । ३३५ । २६ -- २८ ।
“ये हि ते ऋषयः ख्याताः सप्त चित्रशिखण्डिनः ।
तैरेकमतिभिर्भूत्वा यत् प्रोक्तं शास्त्रमुत्तमम् ॥
वेदैश्चतुर्भिः समितं कृतं मेरौ महागिरौ ।
आस्यैः सप्तभिरुद्गीर्णं लोकधर्म्ममनुत्तमम् ॥
मरीचिरत्र्यङ्गिरसौ पुलस्त्यः पुलहः क्रतुः ।
वशिष्ठश्च महातेजास्ते हि चित्रशिखण्डिनः ॥”)
<LEND>
