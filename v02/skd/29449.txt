<L>29449<pc>4-121<k1>राजमार्गः<k2>राजमार्गः
राजमार्गः¦, पुं, (राज्ञो मार्गः ।) राजपथः ।
<>तद्विवरणं यथा, --
<>“राजमार्गं सौधयुक्तं यः करोति पतिव्रते ।
<>वर्षाणामयुतं सोऽपि शक्रलोके महीयते ॥”
<>इति ब्रह्मवैवर्त्ते प्रकृतिखण्डे २४ अध्यायः ॥
<>अपि च ।
<>“त्रिंशद्धनूंषि विस्तीर्णो देषमार्गस्तु तैः कृतः ।
<>विंशं धनुर्ग्राममार्गः सीमामार्गो दशैव तु ॥
<>धनूंषि दश विस्तीर्णः श्रीमान्राजपथः कृतः ।
<>नृवाजिरथनागानामसम्बाधः सुसञ्चरः ॥
<>धनूंषि चैव चत्वारि शाखारथ्यास्तु निर्म्मिताः ।
<>त्रिकराश्चोपरथ्यास्तु द्विकराप्युपरथ्यका ॥
<>जङ्घापथश्चतुष्पादस्त्रिपादश्च गृहान्तरम् ।
<>वृतीपादस्त्वर्द्धपादः प्राग्वंशः पादकः स्मृतः ।
<>अवकरः परिवारः पादमात्रः समन्ततः ॥”
<>इति देवीपुराणे गोपुरद्वारलक्षणं नामाध्यायः ॥
<>(अत्रामेध्योत्सर्गे दण्डविधानं कर्त्तव्यम् । यथा,
<>मनुः । ९ । २८२ ।
<>“समुत्सृजेत् राजमार्गे यस्त्वमेध्यमनापदि ।
<>स द्वौ कार्षापणौ दद्यादमेध्याञ्चाशु शोघयेत् ॥”
<>नीतिः । यथा, हरिवंशे भविष्यपर्व्वणि ।
<>५४ । २ ।
[Page4-122-a+ 52]
<>“ज्ञानविज्ञानसम्पन्नौ राजमार्गविशारदौ ।
<>युयुधाते महारङ्गे राक्षसेन दुरात्मना ॥”)
<LEND>
