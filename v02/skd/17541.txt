<L>17541<pc>2-773<k1>द्वैमातुरः<k2>द्वैमातुरः
द्वैमातुरः¦, पुं, (द्वयोर्मात्रोरपत्यम् । द्विमातृ +
<>“मातुरुत्संख्यासंभद्रपूर्व्वायाः ।” ४ । १ । ११५ ।
<>इति अण् उत्त्वञ्च ।) गणेशः । इत्यमरः । १ ।
<>१ । ४० ॥ (अस्य द्विमातृत्वकथा स्कन्दपुराणे
<>गणेशखण्डे उक्ता यथा, --
<>“आविर्भविष्ये सदने वरेण्यस्य महीपतेः ।
<>त्रैलोक्यरक्षणार्थाय विघ्नस्यास्य प्रशान्तये ।
<>पालनाय स्वभक्तानां साधुत्राणाय भूसुराः ॥
<>शिव उवाच ।
<>इत्युक्त्रा पुष्पकागर्भं प्रविवेश तदैव सः ।
<>आगते नवमे मासि प्रासूत पुष्पका शिशुम् ॥
<>चतुर्बाहुमिभास्यञ्च दन्तुरं सुन्दरेक्षणम् ।
<>आयुधानि च चत्वारि बिभ्रतं तेजसान्वितम् ॥
<>दृष्ट्वा सा क्रन्दनं चक्रेऽरिष्टमेतत् किमागतम् ।
<>श्रुत्वा चाक्रन्दनं तस्या वरेण्यः सगणो ययौ ॥
<>ददर्श बालकं सोऽपि विस्मितः सह तैर्गणैः ।
<>उवाच सेवकान् राजा त्यजतैनं सरोवरे ॥
<>शिशुमादाय ते याताः पार्श्वस्यैवाश्रमे शुभे ।
<>कासारे तं शिशुं त्यक्त्रा ययुः सर्वे निजं पुरम् ॥
<>अपरस्मिन् दिने पार्श्वमुनिः स्नानाय चागतः ।
<>तदैव ददृशे तेन बालकोऽद्भुतदर्शनः ॥
<>आश्चर्यमकरोत्तत्र भयभीतस्तथाभवत् ।
<>आश्रमे केन मे त्यक्तमरिष्टसुखदायिनीम् ॥
<>तपसा नु फलं दातुमीदृशीं धृतवांस्तनुम् ।
<>रक्षितुं सर्व्वलोकानां परमात्मा निजेच्छया ॥
<>सुन्दरो बालकः केन त्यक्तोऽयमीदृशो बहिः ।
<>नीत्वा स्वमाश्रमं चैनं पालयिष्ये प्रयत्नतः ॥
<>इत्युक्त्रा जगृहे बालमालिलिङ्ग मुदा मुनिः ।
<>तमानीतं मुनेः पत्नी ददर्श दीपवत्सला ।
<>उवाच निजभर्त्तारं सुप्रसन्नाननाम्बुजा ॥
<>दीपवत्सलोवाच ।
<>किमानीतं महत् स्वामिन् भृशमाश्चर्यकारकम् ।
<>इदं वैनायकं रूपं ममाभाति द्विजर्षभ ! ॥
<>इदमेव श्रियः स्थानं इदमेव तपःफलम् ।
<>इदमेव परं ब्रह्म योगिध्येयं सनातनम् ।
<>इदमेव परं तेज आदित्ये यदधिष्ठितम् ।
<>इदमेव हि वेदान्ता नेति नेति प्रचक्षते ॥
<>शिव उवाच ।
<>इत्युक्त्रा हर्षसम्पन्ना भर्तुरादाय बालकम् ।
<>स्तनपानं ददौ तस्मै ततः सा दीपवत्सला ।
<>द्वितीयाचन्द्रवद्बालो वृद्धिं यातो दिने दिने ॥”)
<>जरासन्धः । इति मेदिनी । रे, २६८ ॥ (अस्य
<>द्विमातृत्वकारणं जरासन्धशब्दे द्रष्टव्यम् ॥)
<>द्विमातृजे, त्रि । इति हेमचन्द्रः । ३ । २१० ॥
<>(यथा, राजतरङ्गिण्याम् । ४ । ३५५ ।
<>“भिन्नशीला तयोर्भात्रोर्धीर्द्वैमातुरयोः पुनः ॥”)
<LEND>
