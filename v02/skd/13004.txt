<L>13004<pc>2-493<k1>छिन्नमस्ता<k2>छिन्नमस्ता
छिन्नमस्ता¦, स्त्री, (छिन्नं मस्तं शिरो यस्याः ।)
<>दशमहाविद्यान्तर्गतषष्ठमहाविद्या । सा च
<>प्रचण्डचण्डिका । यथा, --
<>“प्रचण्डचण्डिकां वक्ष्ये सर्व्वकामफलप्रदाम् ।
<>यस्याः प्रसादमात्रेण सदाशिवो भवेन्नरः ॥
<>अपुत्त्रो लभते पुत्त्रं अधनो धनवान् भवेत् ।
<>कवित्वञ्च सुपाण्डित्यं लभते नात्र संशयः ॥”
<>अथप्रचण्डचण्डिकामन्त्राः । विश्वसारे जामले च ।
<>“लक्ष्मीं लज्जां ततो मायां मात्रां द्बादशिका-
<>मपि ।
<>वज्रवैरोचनीये द्वे माये फट्स्वाहया युतः ॥
<>लक्ष्मीबीजं यदाद्यं स्यात् तदा श्रीः सर्व्वतोमुखी ।
<>लज्जाबीजेन चाद्येन वश्यतां यान्ति योषितः ॥
<>मायाबीजेन चाद्येन महापातकनाशनम् ।
<>मात्रां द्बादशिकां बीजमाद्यं स्यान्मुक्तिदायकम् ॥
<>भैरवोऽस्य ऋषिर्द्देवि ! सम्राट् छन्द उदीरितम् ।
<>छिन्नमस्ता स्मृता देवी बीजं कूर्च्चद्वयं पुनः ॥
<>स्वाहा शक्तिरभीष्टार्थे विनियोग उदाहृतः ॥”
<>“अत्र लज्जापदं कामबीजपरम् । तथा च ।
<>अत्र लज्जापदे देवि ! कामबीजं वितन्यते ।
<>महाकालमतं ज्ञेयं मन्त्रोद्धारं शुभावहम् ॥”
<>पूर्व्वमायापदे इति पाठे मायायाः पूर्व्वं लज्जा-
<>बीजं तस्मिन्नित्यर्थः । तथा च । पूर्व्वमायापदेन
<>लज्जाबीजमुच्यते । अन्यथा तापिन्यादिविरोधः ।
<>तथा च ।
<>“कामाद्यां वाग्भवाद्यां वा मायाद्यां वा जपेत्
<>सुधीः ।
<>लक्ष्म्याद्यां वा जपेद्विद्यां चतुर्व्वर्गफलप्रदाम् ॥
<>अन्येषाञ्च मुनीनां मते सर्व्वत्र मायापदं कूर्च्च-
<>परम् । तत्रैव ।
<>वान्तं वह्निसमायुक्तं रतिबिन्दुसमन्वितम् ।
<>लक्ष्मीबीजमिदं प्रोक्तं सर्व्वकामार्थसिद्धये ॥
<>वामाक्षिवह्निसंयुक्तं बिन्दुनादविभूषितम् ।
<>शिवबीजं महेशानि ! लज्जाबीजमुदाहृतम् ॥
<>ईशानमुद्धृत्य पुरारिबीजं
<>सबिन्दुकं नादविभूषितञ्च ।
<>सवामकर्णं परितः प्रकल्प्य
<>मायां वदन्तीह मनीषिणस्ताम् ॥
<>द्वादशस्वरवर्णं स्यात् नादबिन्दुविभूषितम् ।
<>वाग्भवं बीजमित्युक्तं सर्व्ववाक्यविशुद्धये ॥
<>इति मन्त्रे चतुर्ब्बीजव्याख्यानात् अयन्तु
[Page2-493-b+ 52]
<>समीचीनः । भैरवमते तु माया भुवनेश्वर्य्येव ॥
<>लक्ष्मीः प्रथमबीजेऽस्ति लज्जाबीजे मनोभवः ।
<>तृतीयेऽस्मिन् सदा देवी महापातकनाशिनी ॥
<>चतुर्थे तु गुणातीता मुक्तिविद्याप्रदायिका ।
<>बकारे बरुणः साक्षात् जकारे तु सुराधिपः ॥
<>रेफे हुताशनो देवो वकारे वसुधाधिपः ।
<>ऐकारे त्रिपुरा देवी रेफे त्रिपुरसुन्दरी ॥
<>त्रैलोक्यविजया देवी सदैवौकारसंस्थिता ।
<>चकारे चन्द्रमा देवो नकारे हि विनायकः ॥
<>ईकारे कमला साक्षात् यकारे च सरस्वती ।
<>मायायुग्मे सदा देवी प्रकृत्या सह सङ्गता ॥
<>वैखरीं चैव फट्कारे स्वाकारे कुसुमायुधः ।
<>हाकारे च रतिस्तिष्ठेदेवं मन्त्रसमुच्चयः ॥”
<>इति व्याख्यानाच्च ॥ * ॥
<>अस्याः पूजाप्रयोगः ।
<>प्रातःकृत्यादिकं कृत्वा मन्त्राचमनं कुर्य्यात् ।
<>यथा, --
<>“लक्ष्मीमायाकूर्च्चबीजैस्त्रिभिः पीत्वाम्बु साधकः ।
<>वाग्भवेनौष्ठौ संमृज्य मायाभ्यान्तु द्विरुन्मृजेत् ॥
<>कूर्च्चेन क्षालयेत् पाणी एभिर्म्मन्त्रैश्च विन्यसेत् ।
<>श्रीमायाकूर्च्चवाक्कामत्रिपुटाभगवर्णकैः ॥
<>कामकलाङ्कुशाभ्याञ्च वक्त्रनासाक्षिकर्णकान् ।
<>नाभिहृन्मस्तकं चांसौ स्पृष्ट्वा शम्भुर्भवेत् क्षणात् ॥
<>आचम्यैवं छिन्नमस्तां वत्सरात्तां प्रपश्यति ॥
<>ततः प्राणायामान्तं विधाय षोढान्यासं कुर्य्यात् ।
<>मन्त्रषोढां ततः कुर्य्यात् त्रैलोक्यवशकारिणीम् ।
<>श्रीबालात्रिपुटायोनिप्रासादप्रणवैस्तथा ॥
<>कालीबध्वङ्कुशैः कामकलाकूर्च्चास्त्रकैः क्रमात् ।
<>षोडशीमनुवर्णैश्च पृथगष्टादशाक्षरी ॥
<>एभिर्बीजैर्म्मातृकार्णान् स्वेषु स्थानेषु विन्यसेत् ।
<>एषा ब्रह्मस्वरूपा हि बीजषोढा प्रकीर्त्तिता ॥
<>अस्याः संन्यसनात् सर्व्वे वज्रदेहा भवन्ति हि ।
<>सर्व्वैश्वर्य्ययुतास्तेहि जीवन्मुक्ता दशाब्दतः ॥” * ॥
<>तत ऋष्यादिन्यासः ।
<>अस्य मन्त्रस्य भैरव ऋषिः सम्राट् छन्दः
<>छिन्नमस्ता देवता हुकारद्वयं बीजं स्वाहा
<>शक्तिरभीष्टार्थसिद्धये विनियोगः । यथा, शिरसि
<>भैरवऋषये नमः । मुखे सम्राट्छन्दसे नमः ।
<>हृदि छिन्नमस्तायै देवतायै नमः । गुह्ये हूँ
<>हूँ बीजाय नमः । पादयोः स्वाहाशक्तये
<>नमः ॥ ततः कराङ्गन्यासौ । ओम् आं
<>खड्गाय हृदयाय स्वाहा । इति कनीयसि ।
<>ओम् ईं सुखड्गाय शिरसे स्वाहा । इति
<>पवित्राङ्गुलयोः । ओम् ऊं सुवज्राय शिखायै
<>स्वाहा । इति मध्यमयोः । ओम् ऐं पाशाय
<>कवचाय स्वाहा । इति तर्ज्जन्योः । ओम् ओँ
<>अङ्कुशाय नेत्रत्रयाय स्वाहा । इत्यङ्गुष्ठयोः ।
<>ओम् अः सुरक्षारक्षासुरक्षायास्त्राय फट् । इति
<>करतलपृष्ठयोः । एवं हृदयादिषु । तदुक्तं भैरव-
<>तन्त्रे ।
<>“उच्चरेत् पूर्व्वमाकारं बिन्दुलाञ्छितमस्तकम् ।
<>खड्गाय हृदयायेति स्वाहायुक्तं कनीयसि ॥
[Page2-493-c+ 52]
<>ईंकारञ्च ततो देवि ! चन्द्रकोटिसमप्रभम् ।
<>सुखड्गाय ततो वाच्यं शिरसे तदनन्तरम् ॥
<>स्वाहायुक्तं ततो वाच्यं पवित्राङ्गुलिसंयुतम् ।
<>ऊकारञ्च ततो वाच्यं बिन्दुलाञ्छितमस्तकम् ॥
<>सुवज्राय ततो वाच्यं शिखायै तदनन्तरम् ।
<>स्वाहान्तं मध्यमायाञ्च विन्यसेत्तदनन्तरम् ॥
<>मात्रां द्वादशिकां देवीं विन्यसेच्च ततः परम् ।
<>पाशायेति समुच्चार्य्य प्रवदेत् कवचाय च ॥
<>स्वाहान्तं विन्यसेन्मन्त्रं तर्ज्जन्यां तदनन्तरम् ।
<>औङ्कारञ्च ततो देवि ! चाङ्कुशं तदनन्तरम् ॥
<>नेत्रत्रयाय स्वाहान्तमङ्गुष्ठे करयोर्द्बयोः ।
<>अकारञ्च विसर्गान्तं सुरक्षारक्षसंयुतम् ॥
<>असुरक्षायसंयुक्तं अस्त्रायेति ततः परम् ।
<>फडक्षरसमायुक्तं विन्यसेत् करयोर्द्वयोः ॥
<>हृदि मूर्द्ध्नि शिखायाञ्च कवचे नेत्रमण्डले ।
<>यावदस्त्रं चतुर्द्दिक्षु विदिक्षु च यथाक्रमम् ॥”
<>त्रिशक्तितन्त्रे भैरववाक्यम् ।
<>“उच्चरेत् प्रणवं पूर्व्वमाकारं बिन्दुसंयुतम् ।”
<>इत्यादिवाक्यात् कराङ्गेषु प्रणवसम्बलितो
<>न्यासः । ततो मूलेन मस्तकादिपादपर्य्यन
<>पादादिमस्तकपर्य्यन्तं वारत्रयं न्यसेत् ॥ * ॥
<>ततो ध्यानम् ।
<>“स्वनाभौ नीरजं ध्यायेदर्द्धं विकसितं सितम् ।
<>तत्पद्मकोषमध्ये तु मण्डलं चण्डरोचिषः ॥
<>जवाकुसुमसङ्काशं रक्तबन्धूकसन्निभम् ।
<>रजःसत्त्वतमोरेखायोनिमण्डलमण्डितम् ॥
<>मध्ये तु तां महादेवीं सूर्य्यकोटिसमप्रभाम् ।
<>छिन्नमस्तां करे वामे धारयन्तीं स्वमस्तकम् ॥
<>प्रसारितमुखीं देवीं लेलिहानाग्रजिह्विकाम् ।
<>पिबन्तीं रौधिरीं धारां निजकण्ठविनिर्गताम् ॥
<>विकीर्णकेशपाशाञ्च नानापुष्पसमन्विताम् ।
<>दक्षिणे च करे कत्रीं मुण्डमालाविभूषिताम् ॥
<>दिगम्बरीं महाघोरां प्रत्यालीढपदे स्थिताम् ।
<>अस्थिमालाधरां देवीं नागयज्ञोपवीतिनीम् ॥
<>रतिकामोपरिष्ठाञ्च सदा ध्यायन्ति मन्त्रिणः ।
<>सदा षोडशवर्षीयां पीनोन्नतपयोधराम् ॥
<>विपरीतरतासक्तौ ध्यायेद्रतिमनोभवौ ।
<>डाकिनीवर्णिनीयुक्तां वामदक्षिणयोगतः ॥
<>देवीगलोच्छलद्रक्तधारापानं प्रकुर्व्वतीम् ।
<>वर्णिनीं लोहितां सौम्यां मुक्तकेशीं दिगम्बरीम् ।
<>कपालकर्त्तृकाहस्तां वामदक्षिणयोगतः ।
<>नागयक्षोपवीताढ्यां ज्वलत्तेजोमयीमिव ॥
<>प्रत्यालीढपदां दिव्यां नानालङ्कारभूषिताम् ।
<>सदा द्वादशवर्षोयामस्थिमालाविभूषिताम् ॥
<>डाकिनीं वामपार्श्वे तु कल्पसूर्य्यानलोपमाम् ।
<>विद्युज्जटां त्रिनयनां दन्तपंक्तिवलाकिनीम् ॥
<>दंष्ट्राकरालवदनां पीनोन्नतपयोधराम् ।
<>महादेवीं महाघोरां मुक्तकेशीं दिगम्बरीम् ॥
<>लेलिहानमहाजिह्नां मुण्डमालाविभूषिताम् ।
<>कपालकर्त्तृकाहस्तां वामदक्षिणयोगतः ॥
<>देवीगलोच्छलद्रक्तधारापानं प्रकुर्व्वतीम् ।
<>करस्थितकपालेन भीषणेनातिभीषणाम् ॥
[Page2-494-a+ 52]
<>आभ्यां निषेव्यमानां तां ध्यायेद्दवीं विचक्षणः ॥”
<>ध्यानस्यावश्यकत्वमाह । तन्त्रे ।
<>“प्रचण्डचण्डिकामेवमध्यात्वा यस्तु पूजयेत् ।
<>सद्यस्तस्य शिरश्छित्वा देवी पिबति शोणितम् ॥”
<>पिबन्तीमिति तेन मुखेनेति शेषः ।
<>तथा च ।
<>“स्वमस्तकं सखर्परं रक्तधाराभिपूरितम् ।
<>ललज्जिह्वं महाभीमं धृतं वामभुजे तथा ॥”
<>इति भैरवतन्त्रे ।
<>तत्रैव ।
<>“सितं कुर्य्याद्दलं पूर्व्वमाग्नेयं रक्तवर्णकम् ।
<>याम्यं कृष्णमतः पीतं शुक्लं रक्तं सितासितम् ॥
<>ततः पीतां प्रकुर्व्वीत कर्णिकां तस्य मध्यगाम् ।
<>तन्मध्ये तु प्रकुर्व्वीत मण्डलं चण्डरोचिषः ॥
<>रजःसत्त्वतमोरेखा रक्ता शुक्लासिता क्रमात् ।
<>मायायुग्मं ततो न्यस्य षडक्षरसमन्वितम् ॥
<>वाह्यं तस्य च चक्रस्य कुर्य्यात् प्राकारवेष्टितम् ।
<>पूर्व्वं रक्तं ततः कृष्णं सितं पीतं यथाक्रमम् ॥
<>चतुर्द्वारसमायुक्तं क्षेत्रपालैरधिष्ठितम् ॥”
<>इत्यस्याः पूजायन्त्रम् ॥ * ॥
<>यथा वा ।
<>“त्रिकोणं विन्यसेदादौ तम्मध्ये मण्डलत्रयम् ।
<>तन्मध्ये विन्यसेद्योनिं द्वारत्रयसमन्विताम् ॥
<>वहिरष्टदलं पद्मं भूविम्बत्रितयं पुनः ।
<>कूर्च्चबीजं लिखेम्मध्ये त्रिकोणे फट् समन्वितम् ॥”
<>यद्बा एतद्ध्व्यानोक्तं यन्त्रम् ।
<>तथाच ।
<>“अपरञ्च प्रवक्ष्यामि शृणु देवि ! यथाक्रमम् ।
<>स्वनाभौ नीरजं ध्यायेद्भानुमण्डलसन्निभम् ॥
<>योनिचक्रसमायुक्तं गुणत्रितयसंज्ञितम् ।
<>तत्र मध्ये महादेवीं छिन्नमस्तां स्मरेद्यतिः ॥
<>प्रदीपकलिकाकारामद्वितीयव्यवस्थिताम् ।
<>योनिमुद्रासमायुक्तां हृदयस्थितलोचनाम् ॥
<>ध्येयमेतद्यतीनाञ्च गृहस्थानां निशामय ॥”
<>यथा, --
<>“अन्तरे स्वशरीरस्य नाभिनीरजसङ्गताम् ।
<>निर्लेपां निर्गुणां सूक्ष्मां बालचन्द्रसमप्रभाम् ॥
<>समाधिमात्रगम्यान्तु गुणत्रितयवेष्टिताम् ।
<>कलातीतां गुणातीतां मुक्तिमात्रप्रदायिनीम् ॥”
<>एवं ध्यात्वा मानसैः संपूज्य तारिणीवच्छङ्ख-
<>स्थापनं कुर्य्यात् । ततः पीठपूजा । आधारश-
<>क्तये । प्रकृतये । कूर्म्माय । अनन्ताय । पृथिव्यै ।
<>क्षीरसमुद्राय । रत्नद्बीपाय । कल्पवृक्षाय । तदधः
<>स्वणसिंहासनाय । आनन्दकन्दाय । सम्बि-
<>न्नालाय । सर्व्वतत्त्वात्मकपद्माय । सं सत्त्वाय ।
<>रं रजसे । तं तमसे । आं आत्मने । अं अन्त-
<>रात्मने । पं परमात्मने । ह्रीं ज्ञानात्मने नमः ।
<>पद्ममध्ये रतिकामाभ्याम् ॥ भैरवमते तु ।
<>“आधारशक्तिं कूर्म्मन्तु नागराजमतःपरम् ।
<>पद्मनालञ्च पद्मञ्च पूजयेन्मन्त्रविन्नरः ॥
<>मण्डलं चतुरस्रञ्च रजः सत्त्वं तमस्तथा ।
<>रतिकामौ च संपूज्य शक्तिपूजां समाचरेदिति ॥
[Page2-494-b+ 52]
<>रतिकामोपरि वज्रवैरोचनीये देहि देहि
<>एहि एहि गृह्ण गृह्ण मम सिद्धिं देहि देहि
<>मम शत्रून् मारय मारय करालिके हूँ फट्
<>स्वाहेति पीठमन्त्रः ॥ सर्व्वत्र प्रणवादिनमो-
<>ऽन्तन पूजयेत् । पुनर्ध्यात्वावाहयेत् । सर्व्व-
<>सिद्धिवर्णनीये सर्व्वसिद्धिडाकिनीये वज्रवैरोच-
<>नीये इहावह इहावह पुनस्तन्मन्त्रमुच्चार्य्य इह
<>तिष्ठ इह तिष्ठ इह सन्निधेहि इह सन्निरुध्यस्व
<>इत्यनेनावाह्य आं ह्रीँ क्रोँ हं सः इत्यनेन प्राण-
<>प्रतिष्ठां कृत्वा । ओम् आं खड्गाय हृदयाय
<>स्वाहा इत्यादिना षडङ्गं विन्यस्य यथाशक्ति
<>पूजां कृत्वा बलिं दद्यात् । यथा । वज्ववैरो-
<>चनीये देहि देहि एहि एहि गृह्ण गृह्ण इमं
<>बलिं मम सिद्धिं देहि देहि मम शत्रून् मारय
<>मारय करालिके हूं फट् स्वाहा इति मन्त्रेण ।
<>ततो देव्या दक्षिणे ओँ वर्णिन्यै नमः । वामे
<>ओँ डाकिन्यै नमः । ततो देव्यङ्गे षडङ्गं
<>संपूज्य दक्षिणे ओँ शङ्खनिधये नमः । वामे
<>ओँ पद्मनिधये नमः । पूर्व्वादिदिक्षु लक्ष्मीं
<>लज्जां मायां वाणीञ्च पूजयेत् । विदिक्षु ब्रह्म-
<>विष्णुरुद्रेश्वरान् मध्ये सदाशिवं सर्व्वत्र प्रणवादि
<>नमोऽन्तेन पूजयेत् । ततः पञ्च पुष्पाञ्जलिं
<>दत्त्वा आवरणान् पूजयेत् । अग्नीशासुरवायुषु
<>मध्ये दिक्षु च ओम् आं खड्गाय हृदयाय
<>स्वाहा इत्यादिना षडङ्गानि संपूज्य अष्टपत्रेषु
<>पूर्व्वादिक्रमेण ओम् ह्रीं काल्यै नमः एवं वर्णिन्यै
<>डाकिन्यै भैरव्यै महाभैरव्यै इन्द्राक्ष्यै पिङ्गाक्ष्यै
<>संहारिण्यै सर्व्वत्र प्रणवादिनमोऽन्तेन पूजयेत् ।
<>यथा, --
<>“एकां नामाभिधां कालीं वर्णिनीं डाकिनीं तथा ।
<>भैरवीञ्च महापूर्व्वां भैरवीं तदनन्तरम् ॥
<>इन्द्राक्षीञ्च सपिङ्गाक्षीं ततः संहारकारिणीम् ।
<>पूर्व्वादिके दले पूज्याः शक्तयश्च यथाक्रमम् ॥
<>प्रणवादिनमोऽन्तेन लज्जाबीजं समुच्चरन् ।”
<>पद्ममध्ये हूं हूं फट् नमः स्वाहा नमः ।
<>देव्या दक्षिणे सम्राट्छन्दसे नमः । देव्या
<>उत्तरे सर्व्ववर्णेभ्यो नमः । पुनर्द्दक्षिणे ॐ बीज-
<>शक्तिभ्यां नमः । पत्राग्नेषु पूर्व्वादिक्रमेण ब्राह्म्यै
<>माहेश्वर्य्यै कौमार्य्यै वैष्णव्यै वाराह्यै इन्द्राण्यै
<>चामुण्डायै महालक्ष्म्यै सर्व्वत्र प्रणवादिनमो-
<>ऽन्तेन पूजयेत् । ततश्चतुर्द्दिक्षु द्बारेषु ओम्
<>करालाय नमः । विकरालाय नमः । एवं अति-
<>करालाय महाकरालाय । यथा, भैरवीये ।
<>“पूर्व्वद्वारे करालञ्च विकरालञ्च दक्षिणे ।
<>पश्चिमेऽतिकरालञ्च महाकरालमुत्तरे ॥”
<>ततो धूपादिविसर्ज्जनान्तं कर्म्म समापयेत् ।
<>विसर्ज्जने त्वयं विशेषः । संहारमुद्रां प्रदर्श्य
<>अञ्जलावारोप्य वामनासापुटेन ।
<>योनिमुद्रासमारूढां प्रदीपकलिकोज्ज्वलाम् ।
<>कृष्णपक्षे विधुमिव क्रमेण क्षीणतां गताम् ॥
<>इमं मन्त्रं समुच्चार्य्य चण्डरश्मौ निवेशयेत् ।
<>उत्तरे शिखरे इत्यादि । अस्य पुरश्चरणं लक्ष-
[Page2-494-c+ 52]
<>जपः । सिद्धविद्यात्वात् ॥ * ॥ बलिदाने तु
<>भैरवीये ।
<>“रात्रौ बलिः प्रदातव्यो मत्स्यमांससुरादिभिः ।
<>अथवा मधुपानाद्यैर्म्मधुरैर्व्विभवक्रमैः ॥
<>मन्त्रस्तु ।
<>उच्चरेत् प्रणवं पूर्व्वं सर्व्वसिद्धिप्रदेऽन्वितम् ।
<>वर्णिनीये ततो वाच्यं सर्व्वसिद्धिप्रदे ततः ॥
<>डाकिनीये ततो वाच्यं देवीनाम ततः परम् ।
<>एह्येहीति ततो वाच्यं इमं बलिमनन्तरम् ॥
<>गृह्ण गृह्ण ततः प्रोक्त्वा मम सिद्धिमनन्तरम् ।
<>देहि देहीति माये च ततः फट्स्वाहया युतः ॥
<>बलिमन्त्रः समाख्यातः पूजितोऽयं सुरेश्वरीति ॥
<>मन्त्रान्तरम् ।
<>भुवनेशी कामबीजं कूर्च्चबीजञ्च वाग्भवम् ।
<>भुवनेशी कूर्च्चबीजं वाग्भवं तदनन्तरम् ॥
<>वज्रवैरोचनीये च हूं फट् स्वाहा ततः परम् ॥
<>अस्य पूजाप्रयोगन्यासपूजादिकं षोडशीवत्
<>कार्य्यम् ॥ * ॥
<>हृल्लेखा मादनं लक्ष्मीर्व्वाग्भवं कूर्च्चमेव च ।
<>अस्त्रान्ता छिन्नमस्ताया महाविद्या प्रकीर्त्तिता ॥
<>अस्यापि सदृशी विद्या जगत्स्वपि न विद्यते ।
<>षड्वर्णोऽयं मनुः साक्षान्मोक्षदो नात्र संशयः ॥
<>अस्या ध्यानमहं वक्ष्ये शृणुष्व कमलानने ! ।
<>प्रत्यालीढपदां रुदैव दधतीं छिन्नं शिरः
<>कर्त्तृकां
<>दिग्वस्त्रां स्वकबन्धशोणितसुधाधारां पिबन्तीं
<>मुदा ।
<>नागाबद्धशिरोमणिं त्रिनयनां हृद्युत्पलालङ्कृतां
<>रत्यासक्तमनोभवोपरिदृढां ध्यायेज्जवासन्नि-
<>भाम् ॥
<>दक्षे चातिसिता विमुक्तचिकुरा कत्रीं तथा
<>स्वर्परं
<>हस्ताभ्यां दधती रजोगुणभवा नाम्नापि सा
<>वर्णिनी ।
<>देव्याश्छिन्नकबन्धतः पतदसृग्धारां पिबन्ती मुदा
<>नागाबद्धशिरोमणिर्म्मनुविदा ध्येया सदा
<>सासुरैः ॥
<>वामे कृष्णतनुस्तथैव दधती खड्गं तथा खर्परं
<>प्रत्यालीढपदा कबन्धविगलद्रक्तं पिबन्ती मुदा ।
<>सैषा या प्रलये समस्तभुवनं भोक्तुं क्षमा तामसी
<>शक्तिः सापि परात्परा भगवती नाम्ना परा
<>डाकिनो ॥
<>इति ध्यानम् ।
<>अस्याः पूजादिकं सर्व्वं षोडशीवत् कार्य्यम् ॥ * ॥
<>मन्त्रान्तरम् ।
<>तारं लज्जाद्वयं वज्रवैरोचनीये हूं फट् स्वाहा ।
<>अस्यापि ध्यानपूजादिकं सर्व्वं षोडशीवत् ॥ * ॥
<>वियत्सूत्रयुतं बिन्दुनादयुक्तं ततः प्रिये ! ।
<>एकाक्षरी महाविद्या त्रैलोक्यवशकारिणी ॥
<>सूत्रं दीर्घ ऊकारः ॥
<>ठठान्तैषा महाविद्या त्रैलोक्यमोहकारिणी ।
<>ताराद्यन्ता भवत्येषा चतुर्व्वर्गफलप्रदा ॥ * ॥
[Page2-495-a+ 52]
<>मन्त्रान्तरं यथा, --
<>वज्रवैरोचनीये च कूर्च्चयुग्मं सफट्ठटः ।
<>ताराद्यैषा महाविद्या सर्व्वतेजोऽपहारिणी ॥
<>त्रैलोक्याकर्षिणी विद्या चतुर्व्वर्गफलप्रदा ।
<>ध्यानपूजादिकं सर्व्वं षोडशीवत् समाचरेत् ॥ * ॥
<>इदानीं षोडशीविद्याप्रशंसामाह ।
<>तथा सर्व्वप्रयत्नेन सर्व्वापास्या च षोडशी ।
<>लक्ष्मीबीजादिका सैव सर्व्वैश्वर्य्यप्रदायिनी ॥
<>लज्जाद्या स्वर्गभूनागयोषिदाकर्षिणी परा ।
<>कूर्च्चाद्या सर्व्वजन्तूनां महापातकनाशिनी ॥
<>वाग्भवाद्या यदा देबी वागीशत्वप्रदायिनी ।
<>एषा तु षोडशीविद्या वेद्या सप्तदशाक्षरी ॥
<>श्रीबीजपुटिता सा तु लक्ष्मीवृद्धिकरी सदा ।
<>लज्जया पुटिता विद्या त्रैलोक्याकर्षिणी परा ॥
<>कूर्च्चेन पुटिता सर्व्वपापिनां पापहारिणी ।
<>वाग्बीजपुटिता चैषा वागीशत्वप्रदायिनी ॥
<>चतुर्व्विधेति विद्यैषा प्रिये ! सप्तदशाक्षरी ।
<>ताराद्या षोडशी चान्या भवेत् सप्तदशाक्षरी ।
<>एषा विद्या महाविद्या भुक्तिमुक्तिकरी सदा ।
<>कमला भुवनेशानी कूर्च्चबीजं सरस्वती ॥
<>बज्रवैरोचनीये च पूर्व्वबीजानि चोच्चरेत् ।
<>फट् स्वाहा च महाविद्या वसुचन्द्राक्षरी परा ।
<>ताराद्येकोनविंशार्णा ब्रह्मविद्यास्वरूपिणी ।
<>एते विद्योत्तमे देवि ! भुक्तिमुक्तिप्रदे शुमे ॥ * ॥
<>लक्ष्म्यादिपुटिता पूर्व्वा रन्ध्रचन्द्राक्षरी भवेत् ।
<>चतुर्द्धा च महाविद्या चतुर्व्वर्गफलप्रदा ॥
<>प्रणवाद्या यदा चैषा भोगमोक्षकरी सदा । * ।
<>विद्यान्तरं प्रवक्ष्यामि सावधानावधारय ।
<>हृल्लेखाकूर्च्चवाग्बीजवज्रवैरोचनीये हूं ॥
<>अस्त्रं स्वाहा महाविद्या चतुर्द्दशाक्षरी मता ।
<>सर्व्वैश्वर्य्यप्रदा चैषा सर्व्वसंमोहकारिणी ॥ * ॥
<>भुवनेशी त्रितत्त्वञ्च वाग्बीजं प्रणवं ततः ।
<>वज्रवैरोचनीये च फट् स्वाहा च तथापरा ॥
<>चतुर्द्दशाक्षरी चैषा चतुर्व्वर्गफलप्रदा ।
<>एषा विद्या महाविद्या जन्ममृत्युविनाशिनी ॥ * ॥
<>तन्त्रान्तरे ।
<>रमाकामस्तथालज्जा वाग्भवं वज्र वै पदम् ।
<>रोचनीये लज्जाद्बन्द्बमन्त्रं स्वाहासमन्वितम् ॥
<>इयं सा षोडशी प्रोक्ता सर्व्वकामफलप्रदा ।
<>कथिताः सकला विद्याः सारात्सारतराः शुभाः ॥
<>आसां ऋषिर्भैरवोऽहं नाम्ना तु क्रोधभूपतिः ।
<>सम्राट् छन्दो देवता च छिन्नमस्ता प्रकीर्त्तिता ।
<>षड्दीर्घभाक्खरेणैव प्रणवाद्येन सुन्दरि ! ।
<>खड्गाद्येन ठठान्तानि षडङ्गानि प्रकल्पयेत् ॥
<>नारिदोषादिकञ्चासां ताः सुसिद्धाः सुरासुरैः ।
<>सकलेषु च वर्णेषु सकलेष्वाश्रमेषु च ॥
<>अन्तिमेषु च वर्णेषु भुक्तिमुक्तिप्रदायिका ।
<>प्रणवाद्याश्च या विद्या शूद्रादौ न समीरिताः ॥
<>अस्याञ्चैव विशेषोऽयं योषिच्चेत् समुपासयेत् ।
<>डाकिनी सा भवत्येव डाकिनीभिः प्रजायते ॥
<>पतिहीना पुत्त्रहीना यथा स्यात् सिद्धयोगिनी ।
<>इति ते कथितं तत्त्वं रहस्यमखिलं प्रिये ! ॥
[Page2-495-b+ 52]
<>अतिस्नेहतरङ्गेन भक्त्या दासोऽस्मि ते प्रिये ! ।
<>एतासांध्यानपूजादिकं षोडशीवत् कार्य्यम् ॥ * ॥
<>नाभौ शुद्धारविन्दं तदुपरि कमलं मण्डलं चण्ड-
<>रश्मेः
<>संसारस्यैकसारां त्रिभुवनजननीं धर्म्म-
<>कामोदयाढ्याम् ।
<>तस्मिन् मध्ये त्रिकोणे त्रितयतनुधरां छिन्नमस्तां
<>प्रशस्तां
<>तां वन्दे ज्ञानरूपां निखिलभयहरां योगिनीं
<>योगमुद्राम् ॥”
<>इति छिन्नमस्ताप्रकरणम् । इति तन्त्रसारः ॥
<LEND>
