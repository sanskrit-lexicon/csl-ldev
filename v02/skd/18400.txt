<L>18400<pc>2-833<k1>नरमेधः<k2>नरमेधः
नरमेधः¦, पुं, (मिध हिंसायाम् + भावे घञ् ।
<>नराणां पुरुषाणां मेधो हिंसनं यत्र ।) नर-
<>वधात्मकयज्ञविशेषः ॥ (यज्ञोऽयं वाजसनेय-
<>संहितायाम् ३० -- ३१ अध्याययोर्दर्शितः । तत्र
<>अधिकार्य्यादिकं ३० अध्याये वेददीपे उक्तम् ।
<>यथा, --
<>“ब्राह्मणराजन्ययोरतिष्ठाकामयोः पुरुषमेध-
<>संज्ञ्को यज्ञो भवति । सर्व्वभूतान्यतिक्रम्य
<>स्थानमतिष्ठा । चैत्रशुक्लदशम्यामारम्भः । अत्र
<>त्रयोविंशतिर्दीक्षा भवन्ति द्वादशोपसदः पञ्च
<>सुत्या इति चत्वारिंशद्दिनैः सिध्यति । अत्र
<>यूपैकादशिनी भवति एकादशाग्निषोमीयाः
<>पशवो भवन्ति तेषाञ्च प्रतियूपं मध्यमे वा यूपे
<>यथेच्छं नियोजनम् । आज्येन सकृद्गृहीतेन
<>देव सवितरिति प्रत्यृचं तिस्र आहुतीराहव-
<>नीये जुहोति ॥”) स तु कलौ वर्ज्जनीयः ।
<>यथा, --
<>“समुद्रयात्रास्वीकारः कमण्डलुविधारणम् ।
<>द्बिजानामसवर्णासु कन्यासूपयमस्तथा ॥
<>देवरेण सुतोत्पत्तिर्म्मधुपर्के पशोर्व्वधः ।
<>मांसादनं तथा श्राद्धे वानप्रस्थाश्रमस्तथा ॥
<>दत्तायाश्चैव कन्यायाः पुनर्दानं वरस्य च ।
<>दीर्घकालं ब्रह्मचर्य्यं नरमेधाश्वमेधकौ ॥
<>महाप्रस्थानगमनं गोमेधश्च तथा मखः ।
<>इमान् धर्म्मान् कलियुगे वर्ज्ज्यानाहुर्म्मनीषिणः ॥”
<>इत्युद्बाहतत्त्वे बृहन्नारदीयम् ॥
<LEND>
