<L>2980<pc>1-154<k1>असिपत्रवनं<k2>असिपत्रवनं
असिपत्रवनं¦, क्ली, (असिरिव तीक्ष्णं पत्रं यस्य
<>तादृशं वनं ।) नरकविशेषः । “पत्रैर्यत्र विदा-
<>र्य्यते” । इति मनुः ॥ (“यस्त्विह वै निजपथादना-
<>पद्यपगतः पाषण्डञ्चोपगतस्तमसिपत्रवनं प्रवेश्य
<>कषया प्रहरन्ति तत्रासावितस्ततो धावमानः
<>उभयतोधारै स्तालवनासिपत्रैश्छिद्यमानसर्व्वाङ्गो
<>हा हतोऽस्मीति परमया वेदनया मूर्च्छितः पदे
<>पदे निपतति स्वधर्म्महा पाषण्डानुगमनफलं
<>भुङ्क्ते” । इति श्रीभागवते ॥
<>“अशिपत्रवनं नाम नरकं शृणु चापरम् ।
<>योजनानां सहस्रं वै ज्वलदग्न्यास्तृतावनिः ॥
<>तप्ता सूर्य्यकरैश्चण्डैः कल्पकालाग्निदारुणैः ।
<>प्रपतन्ति सदा तत्र प्राणिनो नरकौकसः ॥
<>तन्मध्ये च वनं शीतं स्निग्धपत्रं विभाव्यते ।
<>पत्राणि यत्र खङ्गानि फलानि द्विजसत्तम” ॥
<>इति मार्कण्डेयपुराणे ।)
<LEND>
