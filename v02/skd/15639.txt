<L>15639<pc>2-663<k1>त्रिशिराः<k2>त्रिशिराः
त्रिशिराः¦, [स्] पुं, (त्रीणि शिरांसि मस्तकानि
यस्येति ।) कुवेरः । इति हेमचन्द्रः । २ । १०३ ॥
ज्वरः । यथा, --
“त्रिशिरास्ते प्रसन्नोऽहं व्येतु ते मज्ज्वराद्भयम् ।”
इति श्रीभागवतम् ॥
रावणपुत्त्रविशेषः । (यथा, रामायणे । ६ ।
१२५ । ९ ।
“अकम्पनश्च निहतो बलिनोऽन्ये च राक्षसाः ।
त्रिशिराश्चातिकायश्च देवान्तकनरान्तकौ ॥”)
खरसेनापतिः । इति रामायणम् ॥ (यथा,
रघुवंशे । १२ । ४७ ।
“तं शरैःप्रतिजग्राह खरत्रिशिरसौ च सः ॥”
स्वनामख्यातस्त्वष्टुः प्रजापतेः पुत्त्रः । यथा,
महाभारते । ५ । ९ । २ ।
“त्वष्टा प्रजापतिर्ह्यासीद्देवश्रेष्ठो महातपाः ।
सपुत्त्रं वै त्रिशिरसमिन्द्रद्रोहात् किलासृजत् ॥”
असुरविशेषः । यथा, तत्रैव । ९ । ३१ । १२ ।
“वातापिरिल्ललश्चैव त्रिशिराश्च तथा विभो ! ॥”
शिखात्रयविशिष्टे, त्रि । यथा, तत्रैव । २३ ।
१४७ । ५४ ।
“त्रिशिरास्तस्य देवस्य शातकुम्भमयो द्रुमः ।
ध्वजस्तृणेन्द्रो देवस्य भविष्यति रथाश्रितः ॥”)
<LEND>
