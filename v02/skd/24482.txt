<L>24482<pc>3-448<k1>ब्रह्मयोनी<k2>ब्रह्मयोनी
ब्रह्मयोनी¦, स्त्रो, (ब्रह्मा योनिरुत्पत्तिकारणं यस्याः ।
<>स्त्रियां पक्षे ङीप् ।) कुरुक्षेत्रे सरस्वतीतीरे
<>पृथूदकनिकटे तीर्थविशेषः । तत्र ब्रह्मणा
<>चत्वारो वर्णाः सृष्टाः । यथा, --
<>“सरस्वत्यास्तु तीरे यः संत्यजेदात्मनस्तनुम् ।
<>पृथूदके जप्यपरो नैनं श्वो मरणं लभेत् ॥
<>तत्रैव ब्रह्मयोन्यस्ति ब्रह्मणा यत्र निर्म्मिताः ।
<>पृथूदकं समाश्रित्य सरस्वत्यास्तटे स्थितः ॥
<>चतुर्व्वर्णस्य सृष्ट्यर्थमात्मज्ञानपरोऽभवत् ।
<>तस्याभिध्यायतः सृष्टिर्ब्रह्मणोऽव्यक्तजन्मनः ॥
[Page3-449-a+ 52]
<>मुखतो ब्राह्मणा जाता बाहुभ्यां क्षत्त्रिया-
<>स्तथा ।
<>ऊरुभ्यां वैश्यजातीयाः पद्भ्यां शूद्रास्ततोऽभवन् ॥
<>चातुर्व्वर्ण्यं ततो दृष्ट्वा आश्रमस्थान् सुतांस्ततः ।
<>एवं प्रतिष्ठितं तीर्थं ब्रह्मयोनीतिसंज्ञितम् ॥
<>तत्र स्नात्वा मुक्तिकामः पुनर्योनिं न पश्यति ।”
<>इति वामनपुराणे ३८ अध्यायः ॥
<LEND>
