<L>18538<pc>2-847<k1>नागः<k2>नागः
नागः¦, पुं, (नगे भवः । नग + अण् । यद्बा, दह-
<>त्यस्मात् विषाग्निनेति । दह + “दहेर्गो लोपो-
<>दश्च नः ।” उणां ५ । ६१ । गः । अन्तलोपः ।
<>दस्य नः । बाहुलकात् नकारस्य ना ।) पन्नगः ।
<>(यथा, विष्णुपुराणे । १ । ९ । ९६ ।
<>“जगृहुश्च विषं नागाः क्षीरोदाच्च समुत्थितम् ॥”)
<>हस्ती । (यथा, रघुः । ४ । ८३ ।
<>“भेजे भिन्नकटैर्नागैरन्यानुपरुरोध यैः ॥”)
<>क्रूरचारी । मेघः । नागकेशरः । पुन्नागः ।
<>नागदन्तकः । मुस्तकः । देहानिलप्रभेदः ।
<>“उद्गारे नाग इत्युक्तो नीलजीमूतसन्निभः ॥”
<>इति शारदातिलकटीका ॥
<>उत्तरपदस्थिते श्रेष्ठः । इति मेदिनी । गे, १० ॥
<>(सीसकम् । अस्योत्पत्तिर्नामानि गुणाश्च ।
<>यथा, भावप्रकाशस्य पूर्व्वखण्डे प्रथमे भागे ।
<>“दृष्ट्वा भोगिसुतां रम्यां वासुकिस्तु मुमोच यत् ।
<>वीर्य्यं जातस्ततो नागः सर्व्वरोगापहो नृणाम् ॥”
<>“नागस्तु नागशततुल्यबलं ददाति
<>व्याधिं विनाशयति जीवनमातनोति ।
<>वह्निं प्रदीपयति कामबलं करोति
<>मृत्युञ्च नाशयति सन्ततसेवितः सः ॥
<>पाकेन हीनौ किलवङ्गनागौ
<>कुष्ठानि गुल्मांश्च तथातिकष्टान् ।
<>कण्डूं प्रमेहानिलसादशोथः
<>भगन्दरादीन् कुरुतः प्रयुक्तौ ॥”)
<>ताम्बूली । देशभेदः । इति नानार्थटीकायां
<>भरतः ॥ पर्व्वतविशेषः । (यथा, विष्णुपुराणे ।
<>२ । २ । २८ ।
<>“शङ्खकूटोऽथ ऋषभो हंषो नागस्तथापरः ।
<>कालाञ्जराद्याश्च तथा उत्तरे केसराचलाः ॥”)
<>नगे गिरौ चन्दनादितरौ वा भवः । न गच्छ-
[Page2-847-b+ 52]
<>तीति अगः न अगः नागः इति वा । तक्षक-
<>कर्कोटप्रभृतिर्देवयोनिर्मनुष्याकारः फणालाङ्गुल-
<>युक्तः । इति भरतः ॥ तत्पर्य्यायः । काद्रवेयः ।
<>२ । इत्यमरः । १ । ८ । ४ ॥ नागोत्पत्तिर्यथा, --
<>“सृजता ब्रह्मणा सृष्टिं मरीचिः सूतिकारणम् ।
<>प्रथमं मनसा ध्यातस्तस्य पुत्त्रस्तु कश्यपः ॥
<>तस्य दाक्षायणी भार्य्या कद्रुर्नाम शुचिस्मिता ।
<>मारीचो जनयामास तस्यां पुत्त्रान्महाबलान् ॥
<>अनन्तं वासुकिञ्चैव कम्बलञ्च महाबलम् ।
<>कर्कोटकञ्च राजेन्द्र ! पद्मं चान्यं सरीसृपम् ॥
<>महापद्मं तथा शङ्खं कुलिकञ्चापराजितम् ।
<>एते कश्यपदायादाः प्रधानाः परिकीर्त्तिताः ।
<>एतेषान्तु प्रसूत्या तु इदमापूरितं जगत् ॥
<>कुटिला हीनकर्म्माणस्तीक्ष्णास्योत्थविषोल्वणाः ।
<>दृष्ट्या संदृश्य मनुजान् भस्म कुर्य्यः क्षणाद्ध्रुवम् ॥
<>शब्दगामी यथा स्पर्शो मनुष्याणां नराधिप ! ।
<>अहन्यहनि जायेत क्षयः परमदारुणः ॥
<>आत्मनस्तु क्षयं दृष्ट्वा प्रजाः सर्व्वाः समन्ततः ।
<>जग्मुः शरण्यं शरणं परन्तु परमेश्वरम् ॥
<>इमं सेवार्थमुद्दिश्य प्रजाः सर्व्वा महीपते ! ।
<>ऊचुः कमलजं देवं पुराणं ब्रह्मसंज्ञितम् ॥
<>देवा ऊचुः ।
<>देव देवेश लोकानां प्रसूतिः परमेश्वर ।
<>त्राहि नस्तीक्ष्णदंष्ट्रेभ्यो भुजङ्गानौ महात्मनाम् ॥
<>अहन्यहनि ये देव ! पश्येयुरुरगा दृशा ।
<>मनुष्यं मृगयूथं वा तत् सर्व्वं भस्मसाद्भवेत् ॥
<>त्वया सृष्टिः कृता देव नीयते सा भुजङ्गमैः ।
<>एतजज्ञात्वा तु दुर्वृत्तं तत् कुरुष्व महामते ॥
<>ब्रह्मोवाच ।
<>अहं रक्षां विधास्यामि भवतीनां न संशयः ।
<>व्रजध्वं स्वानि धिष्ट्यानि प्रजापालाः ससाध्वसाः ॥
<>एवमुक्ताः प्रजास्तेन ब्रह्मणाव्यक्तमूर्त्तिना ।
<>आगतासु प्रजास्वाद्यस्तानाहूय भुजङ्गमान् ॥
<>शशाप परमक्रुद्धो वासुकिप्रमुखांस्तथा ।
<>ब्रह्मोवाच ।
<>यतो मत्प्रभवान्नित्यं क्षयं नयत मानुषान् ॥
<>भवान्तरे तथान्यस्मिन्मातुः शापात् सुदारुणात् ।
<>भवितातिक्षयो घारो नूनं स्वायम्भुवान्तरे ॥
<>एवमुक्तास्तु वेपन्तो ब्रह्मणा भुजगोत्तमाः ।
<>निपत्य पादयोस्तस्य इदमूचुर्व्वचस्तदा ॥
<>नागा ऊचुः ।
<>भगवन् ! कुटिला जातिरस्माकं भवता कृता ।
<>विषोल्वणत्वं क्रूरत्वं दृक्शस्त्रत्वञ्च नस्तथा ॥
<>सम्पादितं त्वया देव इदानीं शमयाच्युत ! ॥
<>ब्रह्मोवाच ।
<>यदि नाम मया सृष्टा भवन्तः कुटिलाशयाः ।
<>ततः किं मनुजान्नित्यं भक्षयध्वं गतव्यथाः ॥
<>नागा ऊचुः ।
<>मर्य्यादां कुरु देवेश ! स्थानञ्चैव पृथक् पृथक् ।
<>नागानां वचनं श्रुत्वा देवो वचनमब्रवीत् ॥
<>अहं करोमि वो नागाः समयं मनुजैः सह ।
<>तदेकमनसः सर्व्वे शृणुध्वं मम शासनम् ॥
[Page2-847-c+ 52]
<>पातालं वितलञ्चैव सुतलाख्यं तृतीयकम् ।
<>दत्तं वै वस्तुकामानां गृहं तत्र गमिष्यथ ॥
<>तत्र भोगान् बहुविधान् भुञ्जध्वं मम शासनात् ।
<>तिष्ठध्वं सप्तमं यावद्रात्र्यन्तन्ते पुनः पुनः ॥
<>ततो वैवस्वतस्यादौ काश्यपेया भविष्यथ ।
<>दायादाः सर्व्वदेवानां सपर्णस्य च धीमतः ॥
<>तदा प्रसूतिर्व्वः सर्व्वा भोक्ष्यते चित्रभानुना ।
<>भवतां नैव दोषोऽयं भविष्मति न संशयः ॥
<>ये वै क्रूरा भोगिनो दुर्विनीता-
<>स्तेषामन्तो भविता नान्यथैतत् ।
<>कालं प्राप्तं भक्षयध्वं दशध्वं
<>तथा परान् चापकृतो मनुष्यान् ॥
<>मन्त्रौषधैर्गारुडमण्डलैश्च
<>बद्धैर्दृष्टा मानवा ये चरन्ति ।
<>तेषां भीतैर्व्वर्त्तितव्यं नचान्य-
<>च्चिन्त्यं कार्य्यं चान्यथा वो विनाशः ॥
<>इतीरिते ब्रह्मणा ते भुङ्गजा
<>जग्मुः स्थानं क्ष्मातलाख्यं हि सर्व्वे ।
<>तस्थुर्भोगान् भुञ्जमानाः समग्रान्
<>रसातले लीलया संस्थितास्ते ॥
<>एवं शापं ते तु लब्ध्वा प्रसादञ्च चतुर्मुखात् ।
<>तस्थुः पातालनिलये मुदितेनान्तरात्मना ॥
<>एतत् सर्व्वञ्च पञ्चम्यां तेषां जातं महात्मनाम् ।
<>अतस्त्वियं तिथिर्धन्या सर्व्वपापहरा शुभा ॥
<>एतस्यां संयतो यस्तु अम्लन्तु परिवर्ज्जयेत् ।
<>क्षीरेण स्नापयेन्नागांस्तस्य यास्यन्ति मित्रताम् ॥”
<>इति वराहपुराणम् ॥
<>एषां शिवभूषणप्रमाणं यथा, --
<>“वासुक्याद्याश्च ये सर्पा यथास्थानञ्च ते हरम् ।
<>भूषयाञ्चक्रुरुद्गम्य शिरोबाह्वादिषु द्रुतम् ॥”
<>इति कालिकापुराणे शिवविवाहे १८ अः ।
<>कम्बलाश्वतरनागयोः सरस्वत्या गानवरप्राप्ति-
<>विवरणं यथा, --
<>“एवं स्तुता तदा देवी विष्णोर्जिह्वा सरस्वती ।
<>प्रत्युवाच महात्मानं नागमश्वतरं ततः ॥
<>सरस्वत्युवाच ।
<>वरन्ते कम्बलभ्रातः ! प्रयच्छाम्युरगाधिप ! ।
<>तदुच्यतां प्रदास्यामि यत्ते मनसि वर्त्तते ॥
<>अश्वतर उवाच ।
<>सहायं देहि देवि ! त्वं पूर्व्वं कम्बलमेव मे ।
<>समस्तस्वरसम्बद्बमुभयोः संप्रयच्छ च ॥
<>सरस्वत्युवाच ।
<>सप्त स्वरा ग्रामरागाः सप्त पन्नगसत्तम ! ।
<>गीतकानि च सप्तैव तावत्यश्चापि मूर्च्छनाः ॥
<>तानाश्चैकोनपञ्चाशत्तथा ग्रामत्रयञ्च यत् ।
<>एतत् सर्व्वं भवान् गाता कम्बलश्चैव ते सखा ॥
<>ज्ञास्यते मत्प्रसादेन भुजङ्गेन्द्र परन्तथा ।
<>चतुर्व्विधं पदं तालं त्रिप्रकारं लयत्रयम् ॥
<>यतित्रयं तथा तोद्यं मया दत्तं चतुर्व्विधम् ॥
<>एतद्भवान् मत्प्रसादात् पन्नगेन्द्रापरञ्च यत् ।
<>अस्यान्तर्गतमापन्नं स्वरव्यञ्जनयोश्च यत् ॥
<>तदशेषं मया दत्तं भवतः कम्बलस्य च ।
[Page2-848-a+ 52]
<>यथा नान्यस्य भूर्लोके पाताले वापि पन्नग ! ॥
<>प्रणेतारौ भवन्तौ च सर्व्वस्यास्य भविष्यतः ।
<>पाताले देवलोके च भूर्लोके चैव पन्नगौ ॥
<>इत्युक्ता सा तदा देवी सर्व्वजिह्वा सरस्वती ।
<>जगामादर्शनं सद्यो नागस्य कमलेक्षणा ॥”
<>इति मार्कण्डेयपुराणम् ॥
<>कालियवंशनागहनने दोषो यथा, --
<>“तद्वंशजातान् सर्पांश्च हन्ति यो मानवाधमः ।
<>ब्रह्महत्यासमं पापं भविता तस्य निश्चितम् ॥
<>मत्पादपद्मचिह्ने यः करोति दण्डताडनम् ।
<>द्बिगुणं ब्रह्महत्याया भविता तस्य किल्विषम् ॥
<>लक्ष्मीर्यास्यति तद्गेहात् शापं दत्त्वा सुदारुणम् ।
<>वंशायुर्यशसां हानिर्भविता तस्य निश्चितम् ॥
<>ध्रवं वर्षशतं कालसूत्रं यास्यति मद्भिया ॥”
<>इति ब्रह्मवैवर्त्तपुराणे श्रीकृष्णजन्मखण्डे १९ अः ॥
<>वास्तुनागशुद्धिर्यथा, --
<>“वास्तुप्रमाणेन तु गात्रकेण
<>वामेन शेते खलु नित्यकालम् ।
<>त्रिभिस्तु मासैः परिवृत्य पार्श्वं
<>तं वास्तुनागं प्रवदन्ति सिद्धाः ॥
<>भाद्रादिके वासवदिक्शिराः स्या-
<>न्मार्गादिकेषु त्रिषु याम्यमूर्द्धा ।
<>प्रत्यक्शिराः स्यात् खलु फाल्गुनादौ
<>ज्यैष्टादिकौवेरशिराः स नागः ॥
<>मूर्द्ध्निं घाते भवेन्मृत्युः पृष्ठे स्यात् पुत्त्रभार्य्ययोः ।
<>जघनेऽर्थक्षयं विद्यात् सर्व्वसम्पत्तथोदरे ॥
<>एकं नागोडुसंशुद्धौ द्वे चेद्दक्षिणपश्चिमे ।
<>त्रिशालं पूर्व्वतो हीनं कुर्य्याद्बा सौम्यवर्ज्जितम् ॥
<>केचिद्दक्षिणभागे तु वदन्त्येकं गृहं बुधाः ।
<>न कोणेषु गृहं कुर्य्यान्नाप्यन्त्ये नापि मध्यतः ॥
<>कोणे च धनहानिः स्यादन्ते रिपुभयं भवेत् ।
<>मध्ये च सर्व्वनाशः स्यात्तस्मादेतद्विवर्ज्जयेत् ॥”
<>इति ज्योतिस्तत्त्वम् ॥
<LEND>
