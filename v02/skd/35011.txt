<L>35011<pc>5-028<k1>शरणागतः<k2>शरणागतः
शरणागतः¦, त्रि, (शरणमागतः प्राप्तः ।) शरणा-
पन्नः । तत्पर्य्यायः । शरणार्पकः २ अभिपन्नः ३
शरणार्थी ४ । इति त्रिकाण्डशेषः ॥ तद्रक्षणा-
रक्षणयोः गुणदौषौ यथा, --
“शस्त्रहीनञ्च भीतञ्च दीनञ्च शरणागतम् ।
यो न रक्षत्यधर्म्मिष्ठः कुम्भीपाके वसेद्युगम् ॥
राजसूयशतानाञ्च रक्षिता लभते फलम् ।
परमैश्वर्य्ययुक्तश्च धर्म्मेण स भवेदिह ॥”
इति ब्रह्मवैवर्त्ते प्रकृतिखण्डे ५५ अध्यायः ॥ * ॥
अपि च ।
“शरणागतरक्षां यः प्राणैरपि धनैरपि ।
कुरुते मानवो ज्ञानी तस्य पुण्यं निशामय ॥
सर्व्वपापविनिर्मुक्तो ब्रह्महत्यामुखैरपि ।
आयुषोऽन्ते व्रजेन्मोक्षं योगिनामपि दुर्लभम् ॥”
इति पाद्मे क्रियायोगसारे गङ्गामाहात्म्यं नाम
८ अध्यायः ॥ अन्यच्च ।
“लोभाद्द्वेषाद्भयाद्वापि यस्त्यजेत् शरणागतम् ।
ब्रह्महत्यासमं तस्य पापमाहुर्मनीषिणः ॥
शास्त्रेषु निष्कृतिर्दृष्टा महापातकिनामपि ।
शरणागतहातुस्तु न दृष्टा निष्कृतिः क्वचित् ॥”
इति वह्निपुराणे दानावस्थानिर्णयनामाध्यायः ॥
<LEND>
