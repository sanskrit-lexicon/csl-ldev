<L>2239<pc>1-106<k1>अर्दितं<k2>अर्दितं
अर्दितं¦, क्ली, (अर्द + क्तः ।) वायुव्याधिविशेषः । तस्य
<>(निदानपूर्व्वरूपसम्प्राप्तिपूर्व्वकं) लक्षणमाह (सुश्रुतः) ।
<>“उच्चैर्व्याहरतोऽत्यर्थं खादतः कठिनानि च ।
<>हसतो जृम्भतो भाराद्विषमाच्छयनादपि ॥
<>शिरोनासौष्ठचिवुकललाटेक्षणसन्धिजः ।
<>अर्द्दयित्वानिलो वक्त्रमर्द्दितं जनयत्यतः ॥
<>वक्रीभवति वक्त्रार्द्धं ग्रीवा चाप्यपवर्त्तते ।
<>शिरश्चलति वाक्सङ्गो नेत्रादीनाञ्च वैकृतम् ॥
<>ग्रीवाचिवुकदन्तानां तस्मिन् पार्श्वे तु वेदना ॥
<>(यस्याग्रजो रोमहर्षो वेपथुर्नेत्रमाविलं ।
<>वायरूर्द्ध्वं त्वचि स्वापस्तोदो मन्याहनुग्रहः ॥)
<>तमर्द्दितमिति प्राहुर्व्याधिं व्याधिविशारदाः” ॥
<>तस्यासाध्यलक्षणञ्चाह ॥
<>“क्षीणस्यानिमिषाक्षस्य प्रसक्ताव्यक्तभाषिणः ।
<>न सिध्यत्यर्द्दितं वाढं त्रिवर्षं वेपनस्य च ॥ * ॥
<>भावप्रकाशेऽप्येयं व्याख्या ॥ व्याहरतः वदतः ।
<>कठिनानि पूगफलादीनि । विषमाच्छयनासना-
<>दिति पाठान्तरे । विषमाच्छयनासनात् ग्रीवादि-
<>वैपरीत्येन शयनादासनाच्च । अर्द्दयति पीडयति ।
<>जनयेत्तत इति पाठान्तरे । ततस्तदनन्तरं अर्द्दितं
<>जनयेत् । अर्द्दिते जाते किं स्यात्तदाह । वक्री-
<>भवतीत्यादि । अपवर्त्तते वक्रीभवति । चलति
<>कम्पते । वाक्सङ्गः वाङ्निरोधः । नेत्रादीना-
<>मित्यादिशब्देन भ्रूगण्डनासिकादीनां ग्रहणं ।
<>वैकृतं वेदनास्फुरणवक्रत्वादि । ग्रीवेत्यादि यस्मिन्
<>पार्श्वे अर्द्दितं तस्मिन् पार्श्वे ग्रीवादीनां वेदना ॥
<>अनिमिषाक्षस्य निमेषासमर्थचक्षुषः । प्रसक्तं
<>प्रकर्षेण लग्नं अव्यक्तञ्च भाषितुं शीलं यस्य । तस्य
<>अर्द्दितं न सिध्यति त्रिवर्षं अतीतवर्षत्रयं । अथवा
<>त्रयाणां चक्षुर्नासामुखानां वर्षः स्रावो यत्र तत् ।
<>वेपनस्य कम्पनशीलस्य च । वाढमतिशयेन न
<>सिध्यति इत्यन्वयः । गाढमित्यर्थे च स एवार्थः ॥ * ॥
<>(चरकश्चाह ।
<>“अतिवृद्धः शरीरार्द्धमेकं वायुः प्रपद्यते ।
<>यदा तदोपशोष्यासृक् बाहुं पादञ्च जानु च ॥
<>तस्मिन् सङ्कोचयत्यर्द्धे मुखं जिह्मं करोति च ।
<>वक्रीकरोति नासाभ्रुललाटाक्षिहनुन्तथा ॥
<>ततो वक्रं व्रजत्यास्ये भोजनं वक्रनासिकं ।
<>स्तब्धं नेत्रं कथयतः क्षरथुश्च निगृह्यते ॥
<>दीना जिह्मा समुत्क्षिप्ता कला सज्जति चास्यवाक् ।
<>दन्ताश्चलन्ति बाध्येते श्रवणौ भिद्यते स्वरः ॥
<>पादहस्ताक्षिजङ्घोरुशङ्खश्रवणगण्डरुक् ।
<>अर्द्धे तस्मिन् मुखार्द्धे वा केवले स्यात्तदर्द्दितं” ॥ * ॥
<>वाभटस्वाह ।
<>“शिर सा भारहरणादतिहार्यप्रभाषणात् ।
<>उत्त्रासवक्त्रक्षरथुस्वरकार्मुककर्षणात् ॥
<>विषमादुपधानाच्च कठिनानाञ्च चर्ब्बणात् ।
<>वायुर्विवृद्धस्तैस्तैश्च वातलैरूर्द्ध्वमास्थितः ॥
[Page1-106-b+ 52]
<>वक्रीकरोति वक्त्रार्द्धमूर्द्ध्वं हसितमीक्षितं ।
<>ततोऽस्य कम्पते मूर्द्धा वाक्सङ्गस्तब्धनेत्रता ॥
<>दन्तचालः स्वरभ्रंशः श्रुतिहानिः क्षरग्रहः ।
<>गन्धाज्ञानं स्मृतेर्म्मोहस्त्रासः सुप्तस्य जायते ॥
<>निष्ठीवः पार्श्वतोयायादेकस्याक्ष्णोनिमीलनं ।
<>जत्रोरुर्द्ध्वं रुजा तीव्रा शरीरार्द्धेऽधरेपि वा ॥
<>तमाहुरर्दितं केचिदेकायामथ चापरे” ॥ * ॥
<>हारीतसंहितायामप्युक्तं ।
<>“सन्तापदाहशोषाश्च मूर्च्छापित्तान्वितोमरुत् ।
<>शैत्यं शोथोऽरुचिर्जाड्यं वातश्लेष्मसमन्वितं ॥
<>यो द्वन्द्वजाश्रितो धीरास्तं साध्यं मारुतं विदुः ।
<>केवलोऽपि समीरोऽपि सोऽपि साध्यतमः स्मृतः ॥
<>वक्त्रं भवति वक्रार्द्धं ग्रीवा चाप्यपवर्त्तते ।
<>वैकृत्यं नयनानाञ्च विसंज्ञो वेदनातुरः ॥
<>ग्रीवायां गण्डयोर्दन्तपार्श्वे यस्यातिवेदना ।
<>तमर्द्दितमिति प्राहुर्वातव्याधिविचक्षणाः ॥
<>लालास्रावोऽथ शोषश्च हनुग्राहो विरस्यता ।
<>दन्तशूलं भवेद्यस्य वातेनार्द्दितमेव च ॥
<>पीतार्द्धं सज्वरं तृष्णा पित्तजे मोह एवच ।
<>शोफस्तम्भोऽस्य भवति कफोद्भूतेऽथवार्द्दिते” ॥ * ॥)
<>“वातात्पित्तात्कफाच्च स्यात् त्रिविधं तत्समासतः ।
<>लालास्रावो व्यथा कम्पः स्फुरणं हनुवाग्ग्रहः ॥
<>ओष्ठयोः श्वयथुः शूलश्चार्दिते वातजे भवेत् ।
<>पीतमास्यं ज्वरस्तृष्णा पित्तजे मोहधूपने ॥
<>गण्डे शिरसि मन्यायां शोथः स्तम्भः कफात्मके” ॥ * ॥
<>(अथ तस्य चिकित्सामाह सुश्रुतः ॥ अर्द्दितातुरं
<>बलवन्तमुपकरणवन्तञ्च वातव्याधिविधानेनोपच-
<>रेद्वैशेषिकैश्च मस्तिष्कशिरोवस्तिनस्यधूपोपनाह-
<>स्नेहनाडीस्वेदादिभिः । ततः सतृणं महापञ्चमूलं
<>काकोल्यादिं विदारिगन्धादि सौदकानूपमांसं त-
<>थैवौदकन्दांश्च संहृत्य द्विगुणोदके क्षीरद्रीणे नि-
<>क्वाथ्य पादावशिष्टमवतार्य्य परिस्राव्य तैलप्रस्थे-
<>नोन्मिश्र्य पुनरग्नावधिश्रयेत् ततस्तैलं क्षीरानु-
<>गतमवतार्य्य शीतीभूतमभिमन्थीयात्तत्र यः स्नेहः
<>उत्तिष्ठेत्तमादाय मधुरौषधसहाक्षीरयुक्तं वि-
<>पचेदेतत् क्षीरतैलमर्द्दितातुराणां पानाभ्यङ्गादि-
<>धूपयोज्यं ॥ तैलहीनं वा क्षीरसर्पिरक्षितर्पण-
<>मिति ॥ * ॥ चरकस्तु ॥
<>“अर्द्दिते नावनं मूर्द्ध्नि तैलं तर्पणमेव च ॥
<>नाडीस्वेदोपनाहाश्च आनूपपिशितैर्हिताः” ॥ * ॥
<>वाभटश्च ॥
<>“अर्द्दिते नावनं मूर्द्ध्नि तैलं श्रोत्राक्षितर्पणं ।
<>सशोफे वमनं दाहरागयुक्ते शिराव्यधः” ॥ * ॥
<>हारीतसंहितायां ।
<>“अर्द्धं पलं रसोनञ्च हिङ्गुसैन्धवजीरकैः ।
<>सौवर्च्चलेन संयुक्तं तथैव कटुकत्रिकं ॥
<>घृतेन संयुतं भक्षेन्मासमेकं दिने दिने ।
<>निहन्ति वातरोगञ्च अर्द्दितञ्च प्रतानकं” ॥ * ॥
<>चक्रपाणिसंग्रहे ॥
<>“रसोनं नवनीतेन प्राश्य हन्त्यर्दितं द्रुतं ।
<>अर्द्दिते नवनीतेन खादेन्माषण्डरीं नरः ॥
<>क्षीरमांसरसैर्भुक्त्वा दशमूलीरसं पिबेत् ।
[Page1-106-c+ 52]
<>स्नैहाभ्यङ्गशिरोवस्तिपाननस्यपरायणः ।
<>अर्द्दितं स जयेत् सर्पिः पिबेदौत्तरभक्तिकं” ॥ * ॥
<>भावप्रकाशेऽप्येतदतिरिक्तं यत्संगृहीतं तच्चैतत् ॥)
<>“स्नेहपानानि नस्यञ्च भोज्यान्यनिलहृन्ति च ।
<>उपनाहाश्च शस्यन्ते स्वेदनं वस्तयोऽर्द्दिते” ॥
<>वस्तिरत्रशिरोवस्तिरेव ।
<>“दशमूलीकषायेण मातुलुङ्गरसेन वा ।
<>बलया पञ्चमूल्या वा क्षीरं वातात्मके हितं ॥
<>पिष्टं माषकृतं जग्ध्वा नवनीतेन सोऽर्द्दिती ।
<>क्षीरं मांसरसैर्भुक्त्वा दशमूलीरसं पिबेत् ॥
<>अर्दिते पित्तजे शीतान् स्नेहांश्चैव विनिर्द्दिशेत् ।
<>घृतवस्तिप्रसेकञ्च क्षीरसेकं तथैव च ॥
<>जिह्मीभूताननो मूको दाहवान् योऽर्द्दिती भवेत् ।
<>कुर्य्यात् प्रतिक्रियां तस्य वातपित्तविनाशिनीं ॥
<>श्लेष्मभागे क्षयं नीते वृंहणैः समुपाचरेत् ।
<>अर्दिते शोथसंयुक्ते वमनञ्च प्रशस्यते ॥
<>रसोनकल्कं तिलतैलमिश्रं
<>खादेन्नरो योऽर्द्दितरोगयुक्तः ।
<>तस्यार्द्दितं नाशमुपैति शीघ्रं
<>वृन्दं घनानामिव वायुवेगात्” ॥ इति ।
<LEND>
