<L>20067<pc>3-020<k1>पण्डितः<k2>पण्डितः
पण्डितः¦, पुं, (पण्डा वेदोज्ज्वला तत्त्वविषयिणी
वा बुद्धिः । सा जाता अस्य । “तदस्य संजातं
तारकादिभ्य इतच् ।” ५ । २ । ३६ । इति इतच् ।
यद्वा, पण्ड्यते तत्त्वज्ञानं प्राप्यतेऽस्मात् । गत्यर्थेति
क्तः ।) शास्त्रज्ञः । अस्य लक्षणं यथा, --
(“निषेवते प्रशस्तानि निन्दितानि न सेवते ।
अ-नास्तिकः श्रद्दधान एतत् पण्डितलक्षणम् ॥”
इति चिन्तामणिः ॥)
“पठकाः पाठकाश्चैव ये चान्य शास्त्रचिन्तकाः ।
सर्व्वे व्यसनिनो मूर्खा यः क्रियावान् स पण्डितः ॥”
इति महाभारते वनपर्व्व ॥
अपि च श्रीभगवद्गीतायाम् । ५ । १७ ।
“विद्याविनयसम्पन्ने ब्राह्मणे गवि हस्तिनि ।
शुनि चैव श्वपाके च पण्डिताः समदर्शिनः ॥”
तत्पर्य्यायः । विद्वान् २ विपश्चित् ३ दोषज्ञः ४ सन् ५
सुधीः ६ कोविदः ७ बुधः ८ धीरः ९ मनीषी १०
ज्ञः ११ प्राज्ञः १२ संख्यावान् १३ कविः १४ घीमान्
१५ सूरिः १६ कृती १७ कृष्टिः १८ लब्धवर्णः १९
विचक्षणः २० दूरदर्शी २१ दीर्घदर्शी २२ ।
इत्यमरः । २ । ७ । ५-६ ॥ विशारदः २३ ।
कवी २४ सूरी २५ । इति भरतः ॥ विदग्धः २६
दूरदृक् २७ वेदी २८ वृद्धः २९ बुद्धः ३० विधा-
नगः ३१ प्रज्ञिलः ३२ कृस्निः ३३ । इति
शब्दरत्नावली ॥ विज्ञः ३४ मेधावी ३५ ।
इति राजनिर्घण्टः ॥ सिह्लकः । इति मेदिनी ॥
(सर्व्वज्ञत्वात् महादेवः । यथा, महाभारते ।
१३ । १७ । १२४ ।
“न्यायनिर्व्वपणः पादः पण्डितो ह्यचलोपमः ॥”)
<LEND>
