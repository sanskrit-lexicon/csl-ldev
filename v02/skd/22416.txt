<L>22416<pc>3-234<k1>पैशाचः<k2>पैशाचः
पैशाचः¦, पुं, (पिशाचस्यायमिति । पिशाच +
अण् ।) अष्टप्रकारविवाहान्तर्गताष्टमविवाहः ।
यथा याज्ञवल्क्यः । “पैशाचः कन्यका छलात् ।”
छलमाह मनुः । ३ । ३४ ।
“सुप्तां मत्तां प्रमत्तां वा रहो यत्रोपगच्छति ।
स पापिष्ठो विवाहानां पैशाचः कथितोऽष्टमः ॥”
इत्युद्वाहतत्त्वम् ॥
पिशाचसम्बन्धिनि, त्रि ॥ (राजसकायान्तर्गत-
कायविशेषः । तल्लक्षणं यथा, --
“उच्छिष्टाहारता तैक्ष्ण्यं साहसप्रियता तथा ।
स्त्रीलोलुपत्वं नैर्लज्ज्यं पैशाचकायलक्षणम् ॥”
इति सुश्रुते शारीरस्थाने चतुर्थेऽध्याये ॥)
<LEND>
