<L>20372<pc>3-051<k1>परमाणुः<k2>परमाणुः
परमाणुः¦, पुं, (परमः सर्व्वचरमकोऽणुः ।)
पृथिव्यादिभूतचतुष्टयानां द्ब्यणुकानामवयवः ।
स च नित्यः निरवयवः ततः किमपिसूक्ष्मं नास्ति ।
यथा, --
“नित्यानित्या च सा द्वेधा नित्या स्यादणुलक्षणा ।
अनित्या तु तदत्या स्यात् सैवावयवयोगिनी ॥”
पारिमाण्डल्यनामकतत्परिमाणन्तु न कस्यापि
कारणम् । यथा,
“पारिमाण्डल्यभिन्नानां कारणत्वमुदाहृतम् ॥”
जलादिपरमाणुरूपस्य नित्यत्वम् । पार्थिवपर-
माणुरूपस्यानित्यत्वम् । पार्थिवपरमाणुरूप-
स्यानित्यत्वम् । यथा, भाषापरिच्छेदे ॥
“जलादिपरमाणौ तन्नित्यमन्यत् सहेतुकम् ।”
तैरेव परमाणुभिराद्युपादानैर्द्व्यणुकत्रसरेण्वादि-
क्रमेण स्थूलक्षितिजलतेजोमरुतः सृजति परमे-
श्वरः । यथा आयोजनं परमाणुकर्म्म तथा
च सर्गाद्यकालीनं द्ब्यणुकारम्भकपरमाणुकर्म्म
यत्नजन्यं प्रयत्नवदात्मसंयोगजन्यं वा कर्म्मत्वात्
अस्मदादिशरीरकर्म्मवत् इति कुसुमाञ्जलिः ॥
प्रलयेऽतिस्थूलस्थूलनाशानन्तरं परमाणुक्रिया-
विभागपूर्व्वसंयोगनाशादिक्रमेण द्व्यणुकनाशा-
त्तिष्ठन्ति परमाणव एवेति । यथा, --
“दोधूयमानास्तिष्ठन्ति प्रलये परमाणवः ।”
इति प्राचीनकारिका ॥
तस्य महत्त्वाभावादतीन्द्रियत्वम् । यथा । महत्त्वं
षड्विधे हेतुरिति भाषापरिच्छेदः ॥ * ॥
कालविशेषः । यथा, श्रीभागवते ३ । ११ । ४-५ ॥
“स कालः परमाणुर्वै यो भुङ्क्ते परमाणुताम् ।
सतो विशेषभुग् यस्तु कालः स परमो महान् ॥
अणुर्द्वौ परमाणू स्यात्त्रसरेणुस्त्रयः स्मृतः ।
जालार्करश्म्यवगतः खमेवानुपतन्नगात् ॥”
अस्यार्थः । एतदेव प्रपञ्चयति स इत्यादिना ।
सतः प्रपञ्चस्य परमाणुतां परमाण्ववस्थां यो
भुङ्क्ते स कालः परमाणुः तस्यैवाविशेषं
साकल्यं यो भुङ्क्ते स परममहान् । अयमर्थः
[Page3-051-b+ 52]
ग्रहर्क्षताराचक्रस्थ इत्यादिना यत् सूर्य्यपर्य्यटनं
वक्ष्यति तत्र सूर्य्यो यावता परमाणुदेशमति-
क्रामति तावान् कालः परमाणुः । यावता च
द्वादशराश्यात्मकं सर्व्वं भुवनकोषमतिक्रामति
स परममहान् संवत्सरात्मकः तस्यैवावृत्त्या
युगमन्वन्तरादिक्रमेण द्विपरार्द्धान्तत्वमिति । तथा
च पञ्चमे सूर्य्यगत्यैव कालादिविभागं वक्ष्यति । ५ ।
इदानीं द्व्यणुकादिलक्षणपूर्व्वकं मध्यमकालावस्थां
कथयति द्वौ परमाणू अणुः स्यात् त्रयोऽणव-
स्त्रसरेणुः स तु प्रत्यक्ष इत्याह जालार्केति
गवाक्षप्रविष्टेष्वर्करश्मिष्ववगतः कोऽसौ योऽति-
लघुत्वेन खमेवानुपतन् अगात् गतः । न
गामिति पाठे खमेवानुपतन्नवगतः न तु गां
पृथ्वीम् । इति श्रीधरस्वामी ॥
<LEND>
