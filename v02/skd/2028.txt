<L>2028<pc>1-091<k1>अयनांशः<k2>अयनांशः
अयनांशः¦, पुं, (अयनस्य अंशः भागः ।) सूर्य्यगतिवि-
शेषस्य भागः । अथायनांशलग्नसाधनं ।
“लग्नं लग्नान्तरं कृत्वा अयनांशैः प्रपूरयेत् ।
खानलैर्हरते भागं मिश्रयित्वा दिने दिने” ॥
अस्यार्थः । लग्नं रामोगवेदैरित्याद्युक्तं लग्नान्तरं
कृत्वा यथा मेषलग्नं ३ । ४७ लग्नान्तरं वृषलग्नं
४ । १७ अत्रान्तरेण द्वयोराधिक्येन ३० त्रिंशत्पलं
तञ्चायनांशैः पूरयेत् ॥ अयनांशस्तु जातकार्णवोक्तः ।
यथा, --
“शाकमेकाक्षिवेदोनं द्विः कृत्वा दशभिर्हरेत् ।
लब्धं हीनञ्च तत्रैव षष्ट्याप्ताश्चायनांशकाः” ॥
इति । लब्धस्थाने लब्धेन इति पाठः सिद्धान्त-
रहस्ये ॥ ते च इदानीं चैत्रस्यैकादशाहे सम्भवात्
ऊनविंशतिसंख्यकाः । ते च पुनःखानलैः ३० त्रिं-
शता हरेत् । भागलब्धिस्तु ऊनविंशतिः १९ ।
तञ्च मेषलग्ने मिश्रयित्वा ४ । ६ षट्पलाधिक-
दण्डचतुष्टयात्मकं मेषलग्नं भवति । एवं वृषादिक-
मूह्यं । किन्तु लग्नान्तरेण यत्राधिकं लभ्यते तत्रा-
धिकं लग्नं भवति । एवं यत्र लग्नान्तरेण हानि-
स्तत्र लग्नेऽपि हानिरिति निष्कर्षः ॥ * ॥ इदानीं
स्पष्टज्ञानार्थं पद्येन लिख्यते । बाणैवदो ४ । ५-
ऽष्टवैदैः श्रुति ४ । ४८-रिभनयनैरिन्द्रियं ५ । २८
-खाम्बुनेषु ५ । ४०-र्बाणो वेदानलैः ५ । ३४
-खाग्निमिरिषु ५ । ३०-रिषुरङ्गाग्निने ५ । ३६
षुःकुवेदै ५ । ४१-र्बाणोनागेन्दुभिस्तु ५ । १८
श्रुतिरपि रसरामै ४ । ३६-र्गुणाः सप्तबाणैः ३ । ५७
रामोऽश्वाद्भिस्तु ३ । ४७-सिद्धान्तजमतमयनांशा-
दिदं लग्नमानं ॥ एतञ्च तमोलिप्तादिदेशीयं
प्रागुक्तायनांशसाधितं ॥ * ॥ अङ्गेन वेदो ४ । ६
मेषः स्यात् वसुवेदैः सुखं ४ । ४८ वृषः । मुनियुग्मैः
शरो ५ । २७ द्वन्द्वः व्योमाब्धिबाण ५ । ४०-कर्कटः ॥
वेदरामैः शरः ५ । ३४ सिंहः कन्याङ्कयुम्मपञ्चकः
५ । २९ । तुला ऋषिरामपञ्च ५ । ३७-वृश्चिकः
खाब्धिपञ्चकः ५ । ४० ॥ नवचन्द्रबाण ५ । १९ --
धनुर्वेदरामैः सुखं ४ । ३४ मृगः । वसुपञ्च-
त्रयः ३ । ५८ कुम्भः ऋषिवेदत्रयो ३ । ४७ झषः
॥ * ॥ शत्रुर्वेदश्च ४ । ६ मेषो नवसुखसुख
४-४९ । -गौर्मृत्युयुम्मैः शिवास्यो ५ । २८ द्वन्द्यो-
ऽङ्काप्यित्तवाणो ५ । ३९ हिमकरभवनो राम-
रामैः कलम्बः ५ । ३३ । सिंहः कन्याब्जरामैरिषु
५ । ३१-रिषुजसुखाग्नीषु ५ । ३४-यूकोऽलिपृथ्वी
५ । ४१ वेदेशास्योऽष्टपृथ्वीस्मरहरमुख ५ । १८
कोदण्डमाहुर्वराहाः ॥ बन्धू रामश्च वेदो ४ । ३४
रविसुतभवनः पर्ब्बतः पञ्चरामः ३ । ५७ कुम्भो
मीनश्च भुङ्क्ते गिरिसुखदहनं ३ । ४७ प्रत्यहं
प्रक्रमेण । अस्तं यामित्रराशावनुदिनमवसाद्यञ्च
[Page1-091-c+ 52]
राजीवनाथो यद्यातिस्म द्रुतं स्यादुदयमनुदिवा-
रात्रमाहुर्वराहाः ॥ * ॥ लग्नं लग्नान्तरं कृत्वेति
प्रकारान्तरेण यदुक्तं तदपि पद्येन लिख्यते यथा ।
वेदोऽङ्गै ४ । ६-रिभवेदैः श्रुति ४ । ४८-रिषुरिभ-
पक्षैः ५ । २८ कुवेदैश्च बाणो ५ । ४१ बाणो
रामानलै ५ । ३३-रिन्द्रियमपि नवाक्षै ५ । २९
रिषुः सप्तरामैः ५ । ३७ बाणः शून्याब्धिने ५ । ४०
षुर्धृतिभि ५ । १८ -- रिषुगुणैरब्धि ४ । ३५-रष्टेष-
णाग्नी ३ । ५८ रामोऽश्वाद्भिस्तु ३ । ४७ सिद्धान्त-
जमतमयनांशादिदं लग्नमानं ॥
“चैत्रस्यैकादशाहे तु विषुवारम्भणं यदा ।
तदैतल्लग्नमानं हि ज्ञेयमन्यत्र साधनात्” ॥
इति ज्योतिषसंग्रहः ॥ (गतिः । गमनं । मार्गः ।
“अगस्त्यचिह्नादयनात् समीपं
दिगुत्तरा भास्वति सन्निवृत्ते” ।
इति रघुवंशे । स्थानं । भूमिः । समरसमार-
म्भकाले योधानां यथाप्रधानं यूद्धभूमौ पूर्व्वाप-
रादिदिग्विभागेनावस्थितिस्थानं । सेनासन्निवेश-
विशेषरूपव्यूहप्रवेशमार्गः ।
“अयनेषु च सर्व्वेषु यथाभागमवस्थिताः ।
भीष्ममेवाभिरक्षन्तु भवन्तः सर्व्व एव हि” ॥
इति भगवद्गीता । आश्रयः । विश्रामस्थानं ।
“आपो नारा इति प्रोक्ता आपो वै नरसूनवः ।
ता यदस्यायनं पूर्व्वं तेन नारायणः स्मृतः” ॥
इति मनुः । गृहं । वसतिः । वासस्थानं । शास्त्रं ।
भावसाधनो ग्रन्थः ।
“शिक्षा कल्पो व्याकरणं निरुक्तं छन्दसां चयः ।
ज्योतिषामयनञ्चैव वेदङ्गानि षडेव तु ॥
छन्दः पादौ तु वेदस्य हस्तः कल्पोऽथ कथ्यते ।
ज्योतिषामयनं नेत्रं निरुक्तं श्रोत्रमुच्यते” ॥
इति कूर्म्मपुराणे ।)
<LEND>
