<L>2766<pc>1-138<k1>अशौचं<k2>अशौचं
अशौचं¦, क्ली, (शुचेः पवित्रताया भावः शौचं ततो तञ्-
<>तत्पुरुषः ।) शुचित्वाभावः । स्मृतौ तु । वैदिककर्म्मा-
<>नर्हत्वप्रयोजकीभूतसंस्कारविशेषः । यथा । वैदि-
<>ककर्म्मानर्हत्वप्रयोजकसंस्कारविशेषरूपमशौचं ।
<>वैदिककर्म्मार्हत्वप्रयोजकसंस्काररूपं शौचं । न
<>चाशौचाभाव एव शुद्धिर्नसंस्कारविशेष इति
<>वाच्यं । अघानां यौगपद्येत्विति न वर्द्धयेदघानि
<>इत्येताभ्यामशौचे पापपर्य्यायाघपदप्रदर्शनात्
<>अशौचपदस्य यथांभावरूपत्वं । तथा, --
<>“देवाश्च पितरश्चैव पुत्त्रे जाते द्विजन्मनां ।
<>आयान्ति तस्मात्तदहः पुण्यं षष्ठञ्च सर्व्वदा” ॥
<>इत्यादित्यपुराणीयेन शौचे पुण्यपददर्शनात्
<>शौचस्यांपि भावरूपता प्रतीयते । इति शुद्धि-
<>तत्त्वं ॥ * ॥ मन्त्रदगुरुमरणे अशौचं यथा, --
<>“गृहीतो देवतामन्त्रः सावित्रीग्रहणं कृतं ।
<>यस्मात्तस्य त्रिरात्रन्तु ब्रह्मविद्याग्रहो यतः ॥
<>उपनीयाध्यापको यस्तस्मिन्नपि त्रिरात्रकं ।
<>वेदवेदाङ्गशास्त्राणां व्याख्यानं शिक्षितं यतः ॥
<>ज्ञानं प्रतिष्ठितं येन वेदाभ्यासो यतः कृतः ।
<>तस्मिन्मृते चैकरात्रं गुरौ शिष्ये तथैव च ॥”
<>इति मत्स्यसूक्ते महातन्त्रे ३५ पटलः ॥ अपि च ।
<>“गुरावुपरते चैव त्र्यहाणि शिष्यसन्ततौ” ।
<>इति विज्ञानतन्त्रं ॥ * ॥ अन्यत् पूर्व्वलिखितं ।
<>विहितकर्म्मविरोध्यदृष्टविशेषः । तदनेकविधं तत्र
<>शुद्धितत्त्वोक्ताशौचानि संगृह्यन्ते ॥
<>अथ सपिण्डाद्यशौचं १ ॥
<>जनने मरणे च सप्तमपुरुषपर्य्यन्तं सम्पूर्णाशौचं ।
<>तच्च विप्रस्य दशाहः क्षत्रियस्य द्वादशाहः ।
<>वैश्यस्य पञ्चदशाहः । शूद्रस्य मासः ॥ (यथाह
<>मनुः ।
<>“शुध्येद्विप्रो दशाहेन द्वादशाहेन भूमिपः ।
<>वैश्यः पञ्चदशाहेन शूद्रो मासेन शुध्यति” ॥)
<>जनने मरणे च दशमपुरुषपर्य्यन्तं सर्व्वेषां वर्णानां
<>त्र्यहः । चतुर्द्दशपुरुषपर्य्यन्तं पक्षिणी ॥
<>जनने मरणे च जन्मनामस्मृतिपर्य्यन्तं सर्व्ववर्णाना-
<>मेकाहः ॥ जन्मनामस्मृतेरभावे स्नानमात्रं ॥
<>अशौचं प्रति कन्यायास्त्रिपुरुषं सापिण्डं ॥ माता-
<>महमरणे सर्व्वेषां वर्णानां त्रिरात्रं ॥
<>मातृष्वस्रीय-पितृष्वस्रीय-मातुलपुत्त्र-भागिनेय-
<>मरणे सर्व्ववर्णानां पक्षिणी ॥
<>पितामहभगिनीपुत्त्र -- पितामहीभगिनीपुत्त्र -- पि-
<>तामहीभ्रातृपुत्त्ररूप-पितृबान्धवत्रयमरणे सर्व्वव-
<>र्णानां पक्षिणी ॥
<>मातामहभगिनीपुत्त्र-मातामहीभगिनीपुत्त्र-मा-
[Page1-138-c+ 52]
<>तामहीभ्रातृपुत्त्ररूप-मातृबान्धवत्रयमरणे सर्व्व-
<>वर्णानामहोरात्रं ॥
<>एकग्रामवासिस्वगोत्रजमरणे सर्व्ववर्णानामहो-
<>रात्रं ॥
<>औरसव्यतिरिक्तपुत्त्रजननमरणयोःपरपूर्व्वभार्य्या-
<>प्रसवमरणयोश्च सर्व्ववर्णानां त्रिरात्रं ॥
<>आचार्य्यमरणे ब्राह्मणादिवर्णत्रयाणां त्रिरात्रं ॥
<>समानजातीयोत्कृष्टजातीयपुरुषान्तर-संगृहीत-
<>स्वभार्य्यामरणे सर्व्वेषां त्रिरात्रं ॥ हीनवर्णोपभुक्ता-
<>मरणे तु नाशौचं ॥
<>भगिनीपुत्त्रगृहे मातृष्वसुर्भ्रातृपुत्त्रगृहे पितृ-
<>ष्वसुः पैतृष्वस्रीयगृहे मातुलपुत्त्रस्य जामातृगृहे
<>श्वश्रूश्वशुरयोम्मरणे भगिनीपुत्त्रादिचतुर्णां त्रि-
<>रात्रं ॥
<>श्वश्रूश्वशुरयोः सन्निधिमरणे सर्व्ववर्णानां त्रि-
<>रात्रं ॥ श्वश्रूश्वशुरयोरेकग्रामस्थितयोर्म्मरणे स-
<>र्व्वेषां पक्षिणी ॥
<>श्वश्रूश्वशुरयोर्भिन्नग्राममरणे सर्व्वेषामहोरात्रं ॥
<>भगिनी-मातुलानी-मातुल-पितृष्वसृ-मातृष्वसृ-
<>गुर्व्वङ्गना-मातामही-मरणे सर्व्वेषां पक्षिणी ॥
<>आचार्य्यपत्नीपुत्त्रयोरुपाध्यायस्य मातृवैमात्रेयस्य
<>श्यालकस्य सहाध्यायिनः शिष्यस्य च मरणे सर्व्व-
<>वर्णानामहोरात्रं ॥ मातृष्वसृपुत्त्र-पितृष्वसृपुत्त्र-
<>मातुलपुत्त्ररूपात्मबान्धवत्रयमरणे सर्व्ववर्णानां
<>पक्षिणी ॥
<>(तथा च मनुः --
<>“मातुले पक्षिणीं रात्रिं शिष्यर्त्विग्बान्धवेषु च” ।
<>प्रथममन्येनोढा तेनैव जनितपुत्त्रा पुत्त्रसहितै-
<>वान्यमाश्रिता पश्चात्तेनापि जनितपुत्रा तयोः
<>पुत्त्रयोर्यथासम्भवं प्रसवमरणयोर्द्वितीयपुत्रपितु-
<>स्त्रिरात्रं । तत्सपिण्डानामेकरात्रं । तद्द्वितीय-
<>पितुर्म्मरणे तथाविधपुत्त्रयोरपि त्रिरात्रं । तथा-
<>विधपुत्त्रयोः परस्परप्रसवमरणयोर्म्मातृजात्यु-
<>क्ताशौचं ॥
<>दौहित्रमरणे सर्व्वेषां वर्णानां पक्षिणी ॥
<>पितृमातृमरणे ऊढानां कन्यानां त्रिरात्रं ॥ यदि
<>मातुलमातृष्वसृपितृष्वसृप्रभृतीनां दहनवहनं
<>करोति तदा सर्व्वेषां वर्णानां त्रिरात्रं ॥
<>मातामहादीनां त्रिरात्राभ्यन्तरं मरणश्रवणे
<>तच्छेषेण शुद्धिः । तत्कालोत्तरश्रवणे तु नाशौचं ।
<>किन्त्वाचारात् स्नानमात्रं ॥
<>अथ बालाद्यशौचं ॥ २
<>नवमादिमासजातबालस्याशौचकालाभ्यन्तरे मर-
<>णे मातापित्रोरस्पृश्यत्वं युक्तं तदेव स्वजात्युक्त-
<>जननाशौचं ॥ ज्ञातीनान्त्वशौचं नास्ति ॥
<>नवमादिमासमृतजातयोः कन्यापुत्त्रयोः पित्रा-
<>दिसपिण्डानां मातुश्च जननाशौचं ॥ तच्च ब्राह्म-
<>णानां दशाहं शूद्राणां मासः ॥ पुत्त्रजन्मनि पितुः
<>सचेलं स्नानं । पुत्त्रमुखदर्शनात्परं पुनः सचेल-
<>स्नानं ॥
<>(तथाच संवर्त्तः, --
<>“जाते पुत्त्रे पितुः स्नानं सचेलं तु विधीयते ।
[Page1-139-a+ 52]
<>माता शुध्येद्दशाहेन स्नानात्तु स्पर्शनं पितुः” ॥)
<>पुत्त्रकन्याजनने ब्राह्मण्या दशाहानन्तरं लौकिक-
<>कर्म्माधिकारः ।
<>पुत्त्रजनने ब्राह्मण्या विंशतिरात्रोत्तरस्नानात्
<>वैदिककर्म्माधिकारः ।
<>कन्याजनने ब्राह्मण्या मासोत्तरस्नानात् वैदिक-
<>कर्म्माधिकारः ॥
<>शूद्रायाः कन्यापुत्त्रजनने त्रयोदशाहोत्तरं लौकिक-
<>कर्म्माधिकारः । वैदिककर्म्मणि तु मासोत्तर-
<>स्नानात् शुद्धिः ॥
<>एतत् सर्व्वं कन्यापुत्त्रयोर्विद्यमानत्वे बोध्यं ॥
<>जननाशौचोत्तरं षण्मासाभ्यन्तरमजातदन्तमरणे
<>मातापित्रोरेकाहः । सपिण्डानान्तु सद्यः शौचं ॥
<>षण्मासाभ्यन्तरेऽपि जातदन्तस्य मरणे माता-
<>पित्रोस्त्र्यहः । सपिण्डानामेकाहः ॥ षण्मासो-
<>परि द्विवर्षपर्य्यन्तं बालकमरणे मातापित्रोस्त्र्यहः ।
<>सपिण्डानामकृतचूडे एकाहः । कृतचूडे त्र्यहः ॥
<>(अत्र मनुः, --
<>“नॄणामकृतचूडानां विशुद्धिर्नैशिकी स्मृता ।
<>निर्वृत्तचूडकानां तु त्रिरात्राच्छुद्धिरिष्यते ॥
<>ऊनद्विवार्षिकं प्रेतं निदध्युर्बान्धवा वहिः ।
<>अलङ्कृत्य शुचौ भूमावस्थिसञ्चयनादृते ॥
<>नास्य कार्य्योऽग्निसंस्कारो न च कार्य्योदकक्रिया ।
<>अरण्ये काष्ठवत् त्यक्त्वा क्षपेयुस्त्र्यहमेव वा ॥”)
<>द्विवर्षोपरि मासत्रयाधिकषड्वर्षपर्य्यन्तमनुपनीत-
<>बालकस्य मरणे मातापित्रादिसपिण्डानां त्र्यहः ॥
<>तन्मध्येऽप्युपनीतस्य मरणे दशाहः । मास-
<>त्रयाधिकषड्वर्षोपरि मरणे पित्रादिसपिण्डानां
<>दशाहः ॥
<>शूद्रस्य षण्मासाभ्यन्तरे अनुत्पन्नदन्तस्य मरणे
<>त्रिरात्रं । उत्पन्नदन्तस्य पञ्चाहः ॥ षण्मासोपरि
<>द्विवर्षाभ्यन्तरे अकृतचूडमरणे पञ्चाहः । तत्रापि
<>कृतचूडमरणे द्वादशाहः ॥ द्विवर्षोपरि षड्वर्षा-
<>भ्यन्तरे मरणे द्वादशाहः । अत्रापि दैवात् कृतो-
<>द्वाहे मासो व्यवह्रियते ॥ षड्वर्षोपरि मासः ॥
<>अथ स्त्र्यशौचं ॥ ३
<>कन्याया जन्मावधिद्विवर्षाभ्यन्तरे मरणे सर्व्व-
<>वर्णानां पित्रादिसपिण्डानां सद्यः शौचं । द्विव-
<>र्षोपरि वाग्दानपर्य्यन्तमेकाहः ॥
<>वाग्दानोत्तरं विवाहपर्य्यन्तं कन्यामरणे भर्तृकुले
<>पितृकुले च त्रिरात्रं
<>(“स्त्रीणामसंस्कृतानां तु त्र्यहाच्छुध्यन्ति बान्धवाः” ।
<>इति मनुः ।)
<>विवाहोत्तरं मरणे भर्तृकुलएव सम्पूर्णाशौचं ॥
<>दन्तजन्मपर्य्यन्तं भगिनीमरणे सोदरभ्रातुः सद्यः
<>शौचं ॥
<>चूडापर्य्यन्तं भगिनीमरणे एकरात्रं । विवाह-
<>पर्य्यन्तं त्रिरात्रं ॥
<>दत्तकन्यायाः पितृगृहे प्रसवमरणयोः पित्रोः
<>शयनासनादिसंसर्गशून्ययोस्त्रिरात्रं । तथाविधब-
<>न्धुवर्गाणां एकरात्रं । तथाविधसंसर्गिणान्तु
<>सर्व्वेषां पूर्णाशौचं ॥ एतत्सर्व्वं सर्व्ववर्णसाधारणं ॥
[Page1-139-b+ 52]
<>अथ गर्भस्रावाशौचं ॥ ४
<>षण्मासाभ्यन्तरे गर्भस्रावे सर्व्ववर्णस्त्रीणामेवा-
<>शौचं । तच्च लौकिकवैदिककर्म्मणोर्गर्भमाससम-
<>सङ्ख्यदिनव्यापकं ॥
<>(“रात्रिभिर्मासतुल्याभिर्गर्भस्रावे विशुध्यति” ॥ इति मनुः ।)
<>द्वितीयमासावधिगर्भस्रावे माससमसङ्ख्यदिनाधि-
<>कादेकदिनात्परं ब्राह्मण्या वैदिककर्म्माधिकारः ॥
<>क्षत्रियाया गर्भमाससमसङ्ख्यदिनाधिकात् दिन-
<>द्वयात् । वैश्याया दिनत्रयात् । शूद्रायाः षड्-
<>दिनात् ॥
<>सप्तमाष्टममासयोर्गर्भपतने मातुः सम्पूर्णाशौचं ।
<>सगुणसपिण्डानां सद्यः शौचं । निर्गुणपित्रादि-
<>सपिण्डानामहोरात्रं । यथेष्टाचरणशीलानां सपि-
<>ण्डानां त्रिरात्रं तत्र जातस्य तद्दिनएव मरणे
<>एवं ज्ञेयं ॥ सप्तमाष्टममासजातबालस्य जन्मद्वि-
<>तीयदिनादौ मरणे नवमादिमासजातबालक-
<>मरणवदशौचं । तच्च बालाद्यशौचे विवृतं ॥
<>अथ मृत्युविशेषाशौचं ॥ ५
<>शास्त्राननुमतबुद्धिपूर्व्वकात्मघातिनो नाशौचदा-
<>हश्राद्धादि ॥
<>शास्त्रानुमत्या अनशनादिमृतस्य प्रमादादनशना-
<>शनि-वह्नि-जलोच्चदेशप्रपतन-संग्राम-शृङ्गि-दंष्ट्रि-
<>नखि-व्याल-विष-चण्डाल-चौर-हतस्य च त्रिरात्रं ॥
<>शृङ्ग्यादिभिः स्त्रिया च क्रीडां कुर्व्वतः प्रमदा-
<>प्रमादमृतस्य नाशौचादि ॥ नागविप्रियकारित्वेन
<>तद्धतस्य मरणोद्देशप्रवृत्तविद्युद्धतस्य चौर्य्यदो-
<>षेण राज्ञा हतस्य कलहं कृत्वा चाण्डालाद्यै-
<>रसमानवर्णैर्हतस्य विप्रादेर्व्याधिजनकौषधस्य
<>विषस्य वह्नेश्च वा दातुर्म्मरणे पाषण्डाश्रितस्य नित्य
<>परापकारिणः क्रोधात् स्वयं प्रायविषवह्न्यादि-
<>शस्त्रोद्बन्धन-जल-गिरि-वृक्षप्रपात-मृतस्य चर्म्मा-
<>स्थ्यादिमयपात्रनिर्म्मातृविप्रादेर्म्मनुष्यबधस्थानाधि-
<>कारिणः कण्ठदेशोत्पन्नभगरोगस्य पुंकर्म्माशक्त-
<>नपुंसकस्य ब्राह्मणविषयापराधकरणान्निहतस्य
<>बुद्धिपूर्व्वकब्राह्मणहतस्य च महापातकिनो गलत्-
<>कुष्ठिनश्च एवंविधपतितानां मरणे च न दाहा-
<>शौचादिकं कार्य्यं ॥ तत्कृत्वा तप्तकृच्छ्रद्वयं कुर्य्यात् ॥
<>(अत्र मनुः, --
<>“वृथासङ्करजातानां प्रव्रज्यासु च तिष्ठताम् ।
<>आत्मनस्त्यागिनाञ्चैव निवर्त्तेतोदकक्रिया ॥
<>पाषण्डमाश्रितानाञ्च चरन्तीनाञ्च कामतः ।
<>गर्भभर्तृद्रुहाञ्चैव सुरापीनाञ्च योषितां” ॥
<>इति ।) म्लेच्छतस्करादिभिर्युद्धे स्वाम्यर्थहतवि-
<>प्रादेर्दाहाशौचादिकमस्त्येव ॥
<>कृतप्रायश्चित्तगलत्कुष्ठिनो दाहाशौचादिकं कार्य्यं ॥
<>शस्त्रेणाभिमुखहतस्य तु सद्यःशौचं दाहादि च ॥
<>गवार्थे ब्राह्मणार्थे वा दण्डेन युद्धे हतस्याहोरात्र-
<>मशौचं ॥
<>मृपतिरहितयुद्धे लगुडादिहतस्य पराङ्मुख-
<>हतस्य च त्रिरात्राशौचं ॥
<>गोविप्रपालनेऽभिमुखयुद्धहतस्य सद्यः शौचं
<>पराङ्मुखहतस्य तु त्रिरात्रं ॥
[Page1-139-c+ 52]
<>लौकिकपारिभाषिकोभयशस्त्रघातेतरक्षतमरणे
<>सर्व्ववर्णानां सप्ताहमध्ये त्र्यहं सप्ताहादूर्द्धं सम्पूर्णा-
<>शौचं ॥
<>लौकिकपारिभाषिकशस्त्रघातमरणे त्र्यहमध्ये
<>त्र्यहं त्र्यहादूर्द्ध्वं प्रकृताशौचं ॥
<>लौकिकशस्त्रघातः खङ्गशरादिघातः ॥ पारि-
<>भाषिकशस्त्रघातस्तु ।
<>“पक्षिमत्स्यमृगैर्ये तु दंष्ट्रिशृङ्गिनखैर्हताः ।
<>पतनानशनप्रायैर्व्वज्राग्निविषबन्धनैः ॥
<>मृता जलप्रवेशेन ते वै शस्त्रहताः स्मृताः” ॥
<>इति देवीपुराणोक्तः ॥
<>अथ विदेशस्थाशौचं ॥ ६
<>अशौचकालाभ्यन्तरे विदेशस्थजननमरणाशौच-
<>श्रवणे शेषाहोभिः शुद्धिः ॥
<>(“विगतं तु विदेशस्थं शृणुयात् यो ह्यनिर्द्दशं ।
<>यच्छेशं दशरात्रस्य तावदेवाशुचिर्भवेत्” ॥
<>इति मनुः ।)
<>अशौचकालोत्तरं विदेशस्थज्ञातिजननश्रवणे-
<>ऽशौचं नास्त्येव । पुत्त्रजननश्रवणे तु सचेलस्नानात्
<>शुद्धिः ॥ (अत्र मनुराह ।
<>“निर्दशं ज्ञातिमरणं श्रुत्वा पुत्त्रस्य जन्म च ।
<>सवासा जलमाप्लुत्य शुद्धो भवति मानवः” ॥)
<>सम्पूर्णाशौचिमरणे वर्षाभ्यन्तरश्रवणे सपिण्डानां
<>त्रिरात्रेण शुद्धिः । सचेलस्नानादङ्गास्पृश्यत्व-
<>निवृत्तिः । वर्षोत्तरश्रवणे तु सपिण्डानां स्नानेन
<>शुद्धिः ॥ (अत्र मनुः ।
<>“अतिक्रान्ते दशाहे च त्रिरात्रमशुचिर्भवेत् ।
<>संवत्सरे ब्यतीते तु स्पृष्ट्वैवापो विशुध्यति” ॥)
<>मातृ-पितृ-भर्तृ-मरणे वर्षोत्तरश्रवणे पुत्त्रपत्न्यो-
<>रेकाहेन शुद्धिः ॥ द्विवर्षोत्तरश्रवणे स्नानमात्रं ॥
<>पूर्णाशौचातिक्रमएव विदेशस्थमरणाशौचश्रवणे
<>त्र्यहाशौचं । न खण्डाशौचातिक्रमे ॥ यत्र मरण-
<>मात्रं श्रुतं विशिष्य मासादिकमज्ञातं तत्र श्रवण-
<>दिनावधिस्वजात्युक्तमशौचं । खण्डाशौचेऽपि
<>महागुरुनिपाते एकरात्रं ॥
<>अथाशौचसङ्करः ॥ ७
<>जननाशौचमध्ये जननाशौचान्तरपाते मरणा-
<>शौचमध्ये मरणाशौचान्तरपाते च पूर्व्वाशौच-
<>कालेन सर्व्ववर्णानां शुद्धिः ॥ (यथाह मनुः --
<>“अन्तर्दशाहे स्याताञ्चेत् पुनर्मरणजन्मनी ।
<>तावत्स्यादशुचिर्विप्री यावत्तत्स्यादनिर्दशं” ॥)
<>पूर्णजननाशौचान्तदिने पूर्णजननाशौचान्तरपाते
<>पूर्णमरणाशौचान्तदिने पूर्णमरणाशौचान्तरपाते
<>च पूर्णाशौचान्तिमदिनोत्तरदिनद्वयेन शुद्धिः ॥
<>पूर्णजननाशौचान्तिमदिवसीयोत्तरप्रभाते सूर्य्यो-
<>दयात् पूर्व्वं तत्पाते सूर्य्योदयावधिदिनत्रयेण
<>शुद्धिः ॥
<>एवं मरणाशौचेऽपि ॥
<>पूर्व्वाक्तवर्द्धितदिनद्वयत्रयाभ्यन्तरेऽशौचान्तरपाते
<>पूर्व्वाशौचकालेन शुद्धिः ॥
<>अशौचत्रितयान्तदिनकृत्यं क्षौरादिकमेकदैव
<>तद्द्वितीयदिनकृत्यं श्राद्धादिकं तत्परदिने ॥
[Page1-140-a+ 52]
<>अत्र च अशौचान्तिमदिनतत्प्रभातयोः स्वपुत्त्र-
<>जनने पितृमातृभर्तृमरणे च न दिनद्वयत्रय-
<>वृद्धिः । किन्तु स्वपुत्त्रजननावधि पितृमातृभर्तृ-
<>मरणावधि च पूर्णाशौचं ॥ ज्ञातिजननाशौच-
<>पूर्व्वर्द्धे स्वपुत्त्रजनने ज्ञातिजननाशौचकालेन
<>शुद्धिः ॥ परार्द्धे चेत् स्वपुत्त्रजननाशौचकालेन
<>शुद्धिः ॥
<>ज्ञातिमरणाशौचकालमध्ये पितृमातृभर्तृमरणे
<>पूर्व्वार्द्धे पूर्व्वाशौचकालेन परार्द्धे पराशौचकालेन
<>शुद्धिः ॥
<>स्वपुत्त्रजननाशौचान्तिमदिनतत्प्रभातयोर्ज्ञाति-
<>जनने पितृमातृभर्तृमरणाशौचान्तिमदिनतत्प्रभा-
<>तयोर्ज्ञातिमरणेऽपि न दिनद्वयत्रयवृद्धिः । कि-
<>न्तु पूर्व्वाशौचकालेन शुद्धिः ॥
<>स्वपुत्त्रजननाशौचान्तिमदिनतत्प्रभातयोः स्वपुत्त्रा-
<>न्तरजनने एवं मातृमरणाशौचान्तिमदिनतत्प्रभा-
<>तयोः पितृमरणे पितृमरणाशौचान्तिमदिनतत्प्र-
<>भातयोर्म्मातृमरणे च क्रमेण दिनद्वयत्रयवृद्धिः ॥
<>जननाशौचद्वयसन्निपाते पूर्व्वजातो यदाशौचका-
<>लाभ्यन्तरे मृतस्तदा सपिण्डानां सद्यःशौचेन
<>पूर्व्वाशौचनाशः ॥ तन्नाशादेव परार्द्धजातबालस्य
<>मातृपितृव्यतिरिक्तसपिण्डानां पूर्व्वार्द्धजातबालस्य
<>मातापित्रादिसकलसपिण्डानां परजननाशौचस्य
<>निवृत्तिः ॥ पूर्व्वजातबालस्य मातापित्रोस्त्वस्पृ-
<>श्यत्वयुक्तस्वस्वजात्युक्तजननाशौचं ॥ जननाशौच-
<>द्वयसन्निपाते प्रथमजननाशौचपूर्व्वार्द्धजातबाल-
<>मरणे तन्मातापित्रोः पूर्व्वाशौचकालपर्य्यन्तं
<>अङ्गास्पृश्यत्वयुक्तमशौचं ॥ परार्द्धजातबालमरणे
<>तु तज्जननावधि तन्मातापित्रोरङ्गास्पृश्यत्वयुक्तस्व-
<>जात्युक्तजननाशौचं । विशेषातिरिक्तसमसंख्यदि-
<>वसीयजननमरणाशौचयोः सन्निपाते मरणाशौच-
<>कालेन शुद्धिः । असमसंख्यदिवसीयजननमरणा-
<>शौचयोः सन्निपाते तु दीर्घशौचकालेन शुद्धिः ॥
<>शूद्रेतरायाः पुत्त्रजननप्रयुक्तविंशतिरात्राशौचा-
<>भ्यन्तरे पत्युर्म्मरणेऽपि पुत्त्रजननाशौचकालेन
<>शुद्धिः ॥
<>पूर्व्वोक्तसपिण्डद्वयजननवर्द्धिताशौचमध्येपितृमातृ-
<>भर्तृमरणेऽपि वर्द्धितसपिण्डद्वयजननाशौचकालेन
<>शुद्धिः । एकाहे पूर्णाशौचिसपिण्डद्वयमरणे या-
<>वदशौचं तावत् सर्व्वसपिण्डानामस्पृश्यत्वं ॥
<>सकुल्यपर्य्यायसमानोदकमरणे विद्युदादिमरणे-
<>ऽपि अशौचं त्रिरात्रं । अङ्गास्पृश्यत्वमेकरात्रं ।
<>तेनैतत् त्रिरात्रद्वयं गुरु ॥ विदेशस्थमरणे अर्थात्
<>अशौचमध्ये अश्रुतसपिण्डमरणे त्रिरात्राशौचं
<>अङ्गान्स्पृश्यत्वस्नानापनेयं । अतस्तल्लघु । एषां स-
<>न्निपाते गुरुणैव शुद्धिः ॥
<>विदेशमृतज्ञातित्रिरात्राशौचस्य लघुनः विदेश-
<>मृतपितृमातृभर्तृत्रिरात्राशौचेन शुद्धिः ॥
<>तुल्यत्रिरात्राशौचसन्निपाते पूर्व्वेणैव शुद्धिः ॥
<>कन्यापुत्त्रयमजोत्पत्तौ सर्ववर्णाया मातुर्म्मासेन
<>शुद्धिः पित्रादिसपिण्डानां स्वजात्युक्ताशौचं ॥
<>तयोरशौचमध्ये एकतरमरणे शूद्राभिन्नमातुः
[Page1-140-b+ 52]
<>कन्यामरणात् सद्यः शुद्धिः । न तु पुत्त्रमरणात् ॥
<>पित्रादिसपिण्डानान्तु प्रथमजातमरणात् शुद्धिः ।
<>न तु परजातमरणात् ॥ शूद्राया यमजोत्पत्तौ
<>प्रथमजातमरणाशौचेन शुद्धिः । न तु परजात-
<>मरणात् ॥ पित्रादिसपिण्डानान्तु प्रथमजातमर-
<>णात् शुद्धिः न तु परजातमरणात् ॥ एवमन्य-
<>द्भाव्यं सुधीभिः ॥
<>अथ शवानुगमनाद्यशौचं ॥ ८
<>ब्राह्मणशवानुगमने ब्राह्मणस्य सचेलस्नानाग्नि-
<>स्पर्शघृतप्राशनैः शुद्धिः ॥
<>क्षत्त्रियशवानुगमने ब्राह्मणस्य एकाहेन शुद्धिः ॥
<>वैश्यशवानुगमने ब्राह्मणस्य द्व्यहेन शुद्धिः ॥ शूद्र-
<>शवानुगमने ब्राह्मणस्य प्राणायामशतेन दिन-
<>त्रयेण च शुद्धिः ॥
<>प्रमादात् शूद्रशवानुगमने ब्राह्मणस्य जलावगाह-
<>नाग्निस्पर्शघृतप्राशनैः शुद्धिः ॥
<>अनाथब्राह्मणस्य धर्म्मबुद्ध्या दहनवहनयोः स्नान-
<>घृतप्राशनाभ्यां सद्यः शौचं ॥
<>लोभेन सजातीयदाहे स्वस्वजात्युक्ताशौचं ॥
<>असजातीयशवदहनवहनस्पर्शैः शवजात्युक्ताशौचं ॥
<>स्नेहादसम्बन्धिदाहकविप्रादेस्तद्गृहवासे त्रिरात्रं ।
<>अशौचिकुलान्नभोजने तत्तुल्याशौचं ॥ अशौ-
<>चान्नभोजनं विना तद्गृहवासेऽहोरात्रं ॥
<>विशेषवचनाभावे सम्बन्धिनो मातुलादेरस्नेहे-
<>नापि दाहे त्रिरात्रं ॥
<>चिताधूमसेवने स्नानात् शुद्धिः ॥ (यथाह मनुः ।
<>“असपिण्डं द्विजं प्रेतं विप्रो निर्हृत्य बन्धुवत् ।
<>विशुध्यति त्रिरात्रेण मातुराप्तांश्च बान्धवान् ॥
<>यदन्नमत्ति तेषां तु दशाहेनैव शुध्यति ।
<>अनदन्नन्नमह्नैव स चेत् तस्मिन् गृहे वसेत् ॥
<>अनुगम्येच्छया प्रेतं ज्ञातिमज्ञातिमेव वा ।
<>स्नात्वा सचेलं स्पृष्ट्वाग्निं घृतं प्राश्य विशुध्यति” ॥)
<>शूद्रे मृतेऽस्थिसञ्चयनकालाभ्यन्तरे तद्गृहं गत्वा-
<>श्रुनिपातेन विप्रस्य त्रिरात्रं ॥ स्थानान्तरेऽश्रुपा-
<>तनेऽहोरात्रं ॥
<>शूद्रे मृतेऽस्थिसञ्चयनकालादूद्ध्वं मासाभ्यन्तरे तद्-
<>गृहेऽश्रुपातने विप्रस्याहोरात्रं सचेस्नानञ्च ॥
<>अस्थिसञ्चयनात् पूर्व्वं विप्रगृहे रोदने विप्रस्य
<>एकाहेन शुद्धिः ॥
<>क्षत्रवैश्ययोर्गृहे रोदने विप्रस्य द्व्यहेन शुद्धिः ॥
<>शूद्रस्तु सर्व्वत्र रोदने नक्तेन शुद्धः ॥
<>मृतशूद्रस्य बान्धवैः सह रोदनरहितविलापमात्रे
<>ब्राह्मणस्याहोरात्रं ॥
<>अस्थिसञ्चयनकालस्तु पूर्णाशौचे ब्राह्मणस्य चतु-
<>र्थाहः । क्षत्रियस्य षष्ठाहः । वैश्यस्य अष्टमाहः ।
<>शूद्रस्य दशमाहः ॥ त्र्यहाशौचे सर्व्वेषां द्विती-
<>याहः ॥
<>पूर्णाशौचिमरणे ब्राह्मणस्य चतुर्थाहेऽस्पृ श्यता-
<>निवृत्तिः ॥ क्षत्रियस्य षष्ठदिने । वैश्यस्य अष्टम-
<>दिने । शूद्रस्य दशमदिनेऽस्पृश्यतानिवृत्तिः ॥
<>सर्वस्य खण्डाशौचे त्रिभागकालेनास्पृश्यतानि-
<>वृत्तिः ।
[Page1-140-c+ 52]
<>अतीतेऽशौचे सचेलस्नानेनास्पृश्यतानिवृत्तिः ॥
<>जननाशौचे सपिण्डानां अस्पृश्यता नास्ति ॥
<>पुत्त्रोत्पत्तौ स्नानात् पूर्व्वं पितुर्विमातॄणाञ्चास्पृ-
<>श्यत्वं ॥
<>सूतिकास्पर्शे पितुर्विमातॄणाञ्च सूतिकातुल्य-
<>कालास्पृश्यत्वं । अन्येषां स्नानमात्रं ॥
<>कन्यापुत्रयोर्ज्जनने मातुर्दशरात्रमस्पृश्यत्वं ॥
<>कन्यापुत्रयोर्जनने शूद्रायास्त्रयोदशरात्रमस्पृश्यत्वं ॥
<>अथ क्षताशौचं ॥ ९
<>नाभेरूर्द्धमधोवा रुधिरस्रवे सन्ध्यावन्दनाद्यति-
<>रिक्त्वकर्म्मण्येकाहः ॥
<>दन्तरक्तस्रवे सर्वत्र कर्म्मण्येकाहः ॥
<>अथ रजस्वलाशौचं ॥ १०
<>तत्र प्रथमदिनावधि त्रिरात्रमशौचं ॥ त्रिरात्रात्
<>परं सप्तदशाहपर्य्यन्तं रजोदर्शनेऽशौचाभावः ॥
<>अष्टादशाहे रजोदर्शने एकाहमशौचं ॥
<>ऊनविंशदिने रजोदर्शने द्व्यहाशौचं ॥
<>ऊनविंशतिदिनात् परं रजोदर्शने त्रिरात्राशौचं ॥
<>रजस्वला चतुर्थेऽह्नि भर्तृसेवनादिलौकिककर्म्मणि
<>शुद्धा । पञ्चमेऽहनि दैवपैत्रकर्म्मणोः शुद्धा ॥
<>(“शुद्धाभर्त्तुश्चतुर्थेऽह्नि अशुद्धा दैवपैत्रयोः ।
<>दैवे कर्म्मणि पैत्रे च पञ्चमेऽहनि शुध्यति” ॥
<>इति शुद्धितत्त्वे ।)
<>रजस्वलाया अशौचमध्ये सूतिकास्पर्शे अन्त्यज-
<>जातिस्पर्शे च त्रिरात्रोपवासेन शुद्धिः ॥ उप-
<>वासस्तु अशौचात् परं करणीयः ॥
<>भर्तृपूरकपिण्डदानकाले यदि रजस्वला भवति
<>तदा वस्त्रं त्यक्त्वा पुनः स्नात्वा पूरकं दद्यात्
<>किन्तु शुद्ध्युत्तराशौचदिनासत्त्वएवायं विधिः ।
<>तत्सत्त्वे तु शुद्धया भूत्वा देयं ॥
<>आब्दिकश्राद्धकालेऽपुत्त्रभार्य्या यदि रजस्वला
<>भवति तदा पञ्चमेऽहनि तच्छ्राद्धं कुर्य्यात् ॥ * ॥
<>(अभिषिक्तक्षत्रियाणां चान्द्रायणादिव्रतकारिणां
<>गवामयनादियागप्रवृत्तानाञ्च सपिण्डमरणादाव-
<>शौचाभावएव । उक्तञ्च मनुना ।
<>“न राज्ञामघदोषोऽस्ति व्रतिनां न च सत्रिणाम् ।
<>ऐन्द्रं स्थानमुपासीना ब्रह्मभूता हि ते सदा” ॥
<>विष्णुणाप्युक्तम् । “अशौचं न राज्ञां राजकर्म्मणि,
<>न व्रतिनां व्रते, न सत्रिणां सत्रे” । इति ॥)
<>इत्यशौचव्यवस्था समाप्ता ॥
<LEND>
