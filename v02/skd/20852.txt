<L>20852<pc>3-082<k1>पवनः<k2>पवनः
पवनः¦, पुं, (पुनातीति । पू + बहुलमन्यत्रापीति
युच् ।) निष्पावः । वायुः । इति मेदिनी । ने,
८४ ॥ (यथा, गीतायाम् । १० । ३१ ।
“पवनः पवतामस्मि रामः शस्त्रभृतामहम् ॥”)
अष्टौ वाह्यपवना यथा, सिद्धान्तशिरोमणौ ।
“भूवायुरावह इह प्रवहस्तदूर्द्ध्वः
स्यादुद्वहस्तदनु संवहसंज्ञकश्च ।
अन्यः परोऽपि सुवहः परिपूर्व्वकोऽस्मा-
द्वाह्यः परावह इमे पवनाः प्रसिद्धाः ॥”
सप्त पवनाधिपा यथा, ज्योतिस्तत्त्वे ।
“शाकः शराब्धिसंयुक्तो मुनिभिर्भागहारितः ।
आवहादिक्रमेणैव सप्त वाताः प्रकीर्त्तिताः ॥
आवहः प्रवहश्चैव सम्बहो निवहस्तथा ।
उद्वहो विवहो वायुः सप्त वाताः प्रकीर्त्तिताः ॥”
अन्यद्वायुशब्दे द्रष्टव्यम् ॥ (प्राणवायुः । यथा,
हठयोगदीपिकायाम् । ३ । ७५ ।
“अनेनैव विधानेन प्रयाति पवनो लयम् ।
ततो न जायते मृत्युर्ज्जरारोगादिकं तथा ॥”
उत्तममनुपुत्त्रविशेषः । यथा, भागवते । ८ । १ । २३ ।
“तृतीय उत्तमो नाम प्रियव्रतसुतो मनुः ।
पवनः सृञ्जयो यज्ञहोत्राद्यास्तत्सुता नृप ! ॥”)
<LEND>
