<L>24485<pc>3-449<k1>ब्रह्मरात्रिः<k2>ब्रह्मरात्रिः
ब्रह्मरात्रिः¦, पुं, (याज्ञवल्क्यमुनिः । इति हेमचन्द्रः ॥
<>ब्रह्मज्ञानं राति ददाति यः । ब्रह्मशब्दात्
<>राधातोर्नाम्नीति त्रिप्रत्ययनिष्पन्नोऽयम् । इति
<>तट्टीका ॥ ब्रह्मणो निशायां स्त्री । सा दैव-
<>सहस्रयुगेन भवति । इति पुराणम् ॥ (मनुष्य-
<>कालपरिमाणतो ब्रह्मणो रात्रिपरिमाणमुच्यते ।
<>नेत्रपरिस्पन्दनकालो निमेषः । अष्टादशनिमे-
<>षास्तु काष्ठा । त्रिंशत् काष्ठास्तु कला । त्रिंशत्
<>कलास्तु क्षणः । क्षणास्तु द्वादश मिलित्वा एको
<>मुहूर्त्तः ।
<>“तास्तु त्रिंशत्क्षणस्ते तु मुहूर्त्तो द्वादशा-
<>स्त्रियाम् ॥”
<>इत्यमरः । १ । ४ । ११ ॥
<>मनुमते तु त्रिंशत्कला मिलित्वा एको मुहूर्त्तः
<>स्यात् यदुक्तं तत्रैव । १ । ६४ ।
<>“त्रिंशत्कला मुहूर्त्तः स्यादहोरात्रन्तु तावतः ॥”
<>ते त्रिंशन्मुहूर्त्ता एकोऽहोरात्रः । अहो-
<>रात्रास्तु पञ्चदशसंख्यका एकः पक्षः । पक्ष स्तु
<>शुक्लकृष्णभेदात् द्विविधः । ताभ्यामुभाभ्यां
<>पक्षाभ्यां मासः स्यात् । मासस्तु पित्र्ये रात्र्य-
<>हनी । कृष्णपक्षस्तु पितॄणामहः शुक्लपक्षस्तु
<>शर्व्वरी । षड्भिर्मासैरयनं भवेत् । अयनन्तु
<>दक्षिणोत्तरभेदात् द्बिविधम् । द्वाभ्यामयनाभ्यां
<>वत्मरः स्यात् । वत्सरस्तु दैवे रात्र्यहनी ।
<>उत्तरायणं देवानामहः दक्षिणायनन्तु रात्रिः ।
<>मानुषाणां यत्कृतादियुगचतुष्टयं तद्दैवं युगं
<>ज्ञेयम् । एवं दैवयुगसहस्रेण ब्रह्मणोऽहः
<>दैवयुगसहस्रेण च रात्रिर्भवति । तथा च
<>मनौ । १ ७१ । श्लोकस्य टीकायां कुल्लूकभट्टः ।
<>“विष्णुपुराणे मानुषचतुर्युगसहस्रेण ब्रह्माह-
[Page3-449-b+ 52]
<>कीर्त्तनान्मानुषचतुर्युगेनैव दिव्ययुगानुगमनात् ।
<>तथा च विष्णुपुराणम् ।
<>“कृतं त्रेताद्वापरञ्च कलिश्चेति चतुर्युगम् ।
<>प्रोच्यते तत्सहस्रन्तु ब्रह्मणो दिवसो मुने ! ॥”
<>तथा च मनुः । १ । ६८-७३ ।
<>“ब्राह्मस्य तु क्षपाहस्य यत्प्रमाणं समासतः ।
<>एकैकशो युगानान्तु क्रमशस्तन्निबोधत ॥
<>चत्वार्य्याहुः सहस्राणि वर्षाणान्तु कृतं युगम् ।
<>तस्य तावच्छती सन्ध्या सन्ध्यांशश्च तथाविधः ॥
<>इतरेषु ससन्ध्येषु ससन्ध्यांशेषु च त्रिषु ।
<>एकापायेन वर्त्तन्ते सहस्राणि शतानि च ॥
<>यदेतत्परिसंख्यातमादावेव चतुर्युगम् ।
<>एतद्द्वादशसाहस्रं देवानां युगमुच्यते ॥
<>दैविकानां युगानान्तु सहस्रं परिसंख्यया ।
<>ब्राह्ममेकमहर्ज्ञेयं तावती रात्रिरेव च ॥
<>तद्वै युगसहस्रान्तं ब्राह्मं पुण्यमहर्विदुः ।
<>रात्रिञ्च तावतीमेव तेऽहोरात्रविदो जनाः ॥”
<>“यदेतदिति । एतस्य श्लोकस्यादौ यदेतन्मानुषं
<>चतुर्युगं परिगणितं एतद्देवानां युगमुच्यते ।
<>चतुर्युगशब्देन सन्ध्यासन्ध्यांशयोरप्राप्तिशङ्काया-
<>माह एतद्द्वादशसाहस्रमिति स्वार्थेऽण् । चतु-
<>र्युगैरेव द्वादशसहस्रसंख्यैर्दिव्यं युगमिति तु
<>मेधातिथेर्भ्रमो नादर्त्तव्यः मनुनानन्तरं दिव्य-
<>युगसहस्रेण ब्रह्माहस्याप्यभिधानात् ॥” इति
<>तट्टीकायां कुल्लूकभट्टः ॥)
<LEND>
