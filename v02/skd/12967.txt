<L>12967<pc>2-490<k1>छान्दसः<k2>छान्दसः
छान्दसः¦, पुं, (छन्दो वेदं अधीते वेत्ति वा ।
छन्दस् + “तदधीते तद्वेद ।” ४ । २ । ५९ ।
इत्यण् ।) वेदाध्येता । इत्यमरः । २ । ७ । ६ ॥
(छन्द एवेति । स्वार्थे अण् । वेदः ।
“मन्ये त्वां विषये वाचां स्नातमन्यत्र छान्दसात् ॥”
इति भागवते । १ । ४ । १३ ॥
त्रि, छन्दसो व्याख्यानस्तत्र भवः । “छन्दसो
यदणौ ।” ४ । ३ । ७१ । इत्यण् । वेदभवः ॥
छन्दसोऽयम् । “तस्येदम् ।” इत्यण् । वेदसम्बन्धी ।
स्त्रियान्तु ङीप् । यथा, हरिवंशे । २१५ । ७ ।
“छान्दसीभिरुदाराभिः श्रुतिभिः समलङ्कृतः ॥”)
<LEND>
