<L>27694<pc>3-755<k1>मूत्रं<k2>मूत्रं
मूत्रं¦, क्ली, (मूत्र्यते इति । मूत्र + घञ् । लोका-
<>श्रयत्वात् क्लीवत्वम् । यद्बा, सुच्यते त्यज्यते इति ।
<>मूच + “सिविमुच्योष्टेरू च ।” उणा० ४ । १६२ ।
<>इति ष्ट्रन् किद्भवति । टेरूकारादेशः ।)
[Page3-755-c+ 52]
<>उपस्थनिर्गतजलम् । तत्पर्य्यायः । प्रस्रावः २ ।
<>इत्यमरः । २ । ६ । ६७ ॥ मेहनम् ३ । इति
<>जटाधरः ॥ गुह्यनिस्यन्दः ४ स्रवणम् ५ स्रवः
<>६ । इति राजनिर्घण्टः ॥ * ॥ (अस्योत्पत्ति-
<>विषयो यथा, --
<>“आहारस्य रसः सारः सारहीनो मलद्रवः ।
<>शिराभिस्तज्जलं नीतं वस्तौमूत्रत्वमाप्नुयात् ॥”
<>इति पूर्व्वखण्डे चतुर्थेऽध्याये शार्ङ्गधरेणोक्तम् ॥
<>“विस्तिपूरणविक्लेदकृन्मूत्रम् ।”
<>तथास्य क्षयवृद्धिलक्षणं यथा, --
<>“मूत्रक्षये वस्तितोदोऽल्पमूत्रता च ।”
<>“मूत्रं मुहुर्मुहुः प्रवृत्तिं वस्तितोदमाध्मानश्च ।”
<>इति सुश्रुते सूत्रस्थाने पञ्चदशेऽध्याये ॥
<>तथास्य दोषादि विकृतस्य परीक्षा लक्षणम् ॥
<>“वातेन पाण्डुरं मूत्रं रक्तनीलञ्च पित्ततः ।
<>रक्तमेव भवेद्रक्तात् धवलं फेनिलं कफात् ॥”
<>इति भावप्रकाशस्य पूर्व्वखण्डे द्बितीये भागे ॥)
<>तस्योत्सर्गविधिर्यथा, --
<>“दिवा सन्ध्यासु कर्णस्थब्रह्मसूत्र उदङ्मुखः ।
<>कुर्य्यान्मूत्रपुरीषे तु रात्रौ वै दक्षिणामुखः ॥”
<>इति गारुडे ९४ अध्यायः ॥
<>अपि च ।
<>“मूत्रोच्चारसमुत्सर्गं दिवा कुर्य्यादुदङ्मुखः ।
<>दक्षिणाभिमुखो रात्रौ सन्ध्ययोश्च यथा दिवा ॥
<>इति मनुः । ४ । ५० ॥
<>“कृत्वा यज्ञोपवीतन्तु पृष्ठतः कण्ठलम्बितम् ।
<>विण्मूत्रे च गृही कुर्य्याद् यद्बा कर्णे समा-
<>हितः ॥”
<>इति यमः ॥
<>यद्येकवस्त्रो यज्ञोपवीतं कर्णे कृत्वा अवगुण्ठित
<>इति । कर्णे दक्षिणकर्णे । इति सांख्यायनः ॥
<>“छायायामन्धकारे वा रात्रावहनि वा द्विजः ।
<>यथासुखमुखः कुर्य्यात् प्राणबाधभयेषु च ॥ * ॥
<>न मूत्रं पथि कुर्व्वीत न भस्मनि न गोव्रजे ।
<>न फालकृष्टे न जले न चित्यां न च पर्व्वते ॥
<>न जीर्णदेवायतने न वल्मीके कदाचन ।
<>न ससत्त्वेषु गर्त्तेषु न गच्छन्नापि संस्थितः ॥
<>न नदीतीरमासाद्य न च पर्व्वतमस्तके ।
<>वाय्वग्निविप्रानादित्यमपः पश्यंस्तथेव गाः ।
<>न कदाचन कुर्व्वीत विण्मूत्रस्य विसर्जनम् ॥”
<>इति मनुः । ४ । ४५ -- ४८ ॥ * ॥
<>“आहारनिर्हारविहारयोगाः
<>सुसंवृता धर्म्मविदा तु कार्य्याः ।
<>वाग्गुप्तिकार्य्याणि तपस्तथैव
<>धनायुषी गुप्ततमे तु कार्य्ये ॥”
<>इति वशिष्ठः ॥
<>निर्हारो मूत्रपुरीषोत्सर्गः ॥ * ॥
<>“सोमाग्न्यर्काम्बुवायूनां पूज्यानाञ्च न संमुखे ।
<>कुर्य्यात् ष्ठीवनविण्मूत्रसमुत्सर्गञ्च पण्डितः ॥”
<>इति विष्णुपुराणम् ॥
<>न च सोपानत्को मूत्रपुरीषे कुर्य्यादिति ।
<>इत्यापस्तम्बः ।
[Page3-756-a+ 52]
<>“करगृहीतपात्रेण कृत्वा मूत्रपुरीयके ।
<>मूत्रतुल्यन्तु पानीयं पीत्वा चान्द्रायणञ्चरेत् ॥”
<>इति बृहम्मनुः ॥ * ॥
<>गृहीतजलपात्रस्य मूत्रोत्मर्गे दोषो यथा, --
<>“वारिपात्रं करे धृत्वा मूत्रं त्यजति यो नरः ।
<>सुरापात्रसमं पात्रं तज्जलं मदिरासमम् ॥”
<>इति कर्म्मलोचनम् ॥ * ॥
<>सशब्दमूत्रस्य दोषो यथा, --
<>“निःस्वाः सशब्दमूत्राः स्युर्नृपा निःशब्दधारया ।
<>भोगाढ्याः समजठरा निःस्वाः स्युर्घट-
<>सन्निभाः ॥”
<>इति गारुडे ६३ अध्यायः ॥ * ॥
<>“विष्णुक्रान्ताजमूत्रेण चौरव्याव्रादिरक्षणम् ।”
<>इति तत्रैव १८८ अध्यायः ॥ * ॥ अथ गोमूत्र-
<>गुणाः । तीक्ष्णत्वम् । उष्णत्वम् । लवणत्वम् ।
<>पित्तकारित्वम् । कटुत्वम् । लघुत्वम् । रूक्ष-
<>त्वम् । कृम्युदरानाहशोथार्शोविषकुष्ठनाशि-
<>त्वञ्च । इति राजवल्लभः ॥
<LEND>
