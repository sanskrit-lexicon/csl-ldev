<L>8371<pc>2-161<k1>कुष्ठं<k2>कुष्ठं
कुष्ठं¦, क्ली, (कुष्णाति रोगम् । कुष् + “हनि कुषीति” ।
<>उणां २ । २ । इति क्थन् ।) विषभेदः । इति
<>हेमचन्द्रः ॥ औषधविशेषः । कुड् इति भाषा ।
<>तत्पर्य्यायः । व्याधिः २ पारिभव्यम् ३ वाप्यम् ४
<>पाकलम् ५ उत्पलम् ६ । इत्यमरः । २ । ४ ।
<>१२६ ॥ आप्यम् ७ । इति तट्टीका ॥ जरणम् ८ ।
<>इति रत्नमाला ॥ रुजा ९ गदः १० आमयः ११
<>पारिभद्रकम् १२ रामम् १३ वाणीरजम् १४
<>पावनम् १५ कुत्सितम् १६ पद्मकम् १७ गदा-
<>ह्वम् १८ गदाह्वयम् १९ कौवेरम् २० भासु-
<>रम् २१ । इति शब्दरत्नावली ॥ काकलम् २२
<>नीरुजम् २३ । इति जटाधरः ॥
<>“कुष्ठं रोगाह्वयं वाप्यं पारिभव्यं तथोत्पलम् ।
<>कुष्ठमुष्णं कटु स्वादु शुक्रलं तिक्तकं लघु ।
<>हन्ति वातास्रवीसर्पकासकुष्ठमरुत्कफान्” ॥ * ॥
<>अथ कुष्ठभेदपुष्करमूलम् ।
<>“उक्तं पुष्करमूलन्तु पुष्करं पौष्करञ्च तत् ।
<>पद्मपत्रञ्च काश्मीरं कुष्ठभेदमिदं जगुः ॥
<>पौष्करं कटुकं तिक्तमुष्णं वातकफज्वरान् ।
<>हन्तिशोथारुचिश्वासान् विशेषात् पार्श्वशूलनुत्” ॥
<>इति भावप्रकाशः ॥ अस्य गुणाः । कटुत्वम् ।
<>उष्णत्वम् । तिक्तत्वम् । कफवायुकुष्ठरोगविसर्प-
<>विषकण्डूखर्ज्जूदद्रुनाशित्वम् । कान्तिकारित्वञ्च ।
<>इति राजनिर्घण्टः ॥ श्वासकासज्ज्वरहिक्काना-
<>शित्वम् । इति राजवल्लभः ॥ * ॥
<>स्वनामख्यातरोगः । कुट् इति भाषा । तत्पर्य्यायः ।
[Page2-161-b+ 52]
<>श्वित्रम् २ । इत्यमरः । २ । ४ । ५४ ॥ श्वेतम् ३
<>श्वेत्रम् ४ । इति तट्टीका ।
<>तस्य निदानपूर्व्विका संप्राप्तिर्यथा ।
<>“विरोधीन्यन्नपानानि द्रवस्निग्धगुरूणि च ।
<>भजतामागतां छर्दिं वेगांश्चान्यान् प्रतिघ्नताम् ॥
<>व्यायाममतिसन्तापमतिभुक्त्वा निषेविणाम् ।
<>शीतोष्णलङ्घनाहारान् क्रमं मुक्त्वा निषेविणाम् ॥
<>घर्म्मश्रमभयार्त्तनां द्रुतं शीताम्बुसेविनाम् ।
<>अजीर्णाध्यशिनाञ्चैव पञ्चकर्म्मापचारिणाम् ॥
<>नवान्नदधिमत्स्यातिलवणाम्लनिषेविणाम् ।
<>मांसमूलकपिष्टान्नतिलक्षीरगुडाशिनाम् ॥
<>व्यायामञ्चाप्यजीर्णेऽन्ने निद्राञ्च भजतां दिवा ।
<>विप्रान् गुरून् धर्षयतां पापं कर्म्म च कुर्व्वताम् ॥
<>वातादयस्त्रयो दुष्टास्त्वग्रक्तं मांसमम्बु च ।
<>दूषयन्ति स कुष्ठानां सप्तको द्रव्यसंग्रहः ॥
<>अतः कुष्ठानि जायन्ते सप्त चैकादशैव तु ।
<>कुष्ठानिं सप्तधा दोषैः पृथग्द्वन्द्वैः समागतैः ॥
<>सर्व्वेष्वपि त्रिदोषेषु व्यपदेशोऽधिकत्वतः” ॥ * ॥
<>तस्य पूर्व्वरूपं यथा ।
<>“अतिश्लक्ष्णः खरः स्पर्शः स्वेदास्वेदौ विवर्णता ।
<>दाहः कण्डुस्त्वचि स्वापस्तोदः कोठोन्नतिर्भ्रमः ॥
<>व्रणाणामधिकं शूलं शीघ्रोत्पत्तिश्चिरस्थितिः ।
<>रूढानामतिरूक्षत्वं निभित्तेऽल्पेऽपि कोपणम् ॥
<>रोमहर्षोऽसृजः कार्ष्ण्यं कुष्ठलक्षणमग्रजम्” ॥ * ॥
<>तच्च वातादिभेदेन अष्टादशप्रकारम् ।
<>तत्र सप्तमहाकुष्ठानि यथा ।
<>“कृष्णारुणकपालाभं यद्रूक्षं परुषं तनु ।
<>कापालं तोदबहुलं तत्कुष्ठं विषमं स्मृतम् ॥ १ ॥
<>रुग्दाहरागकण्डूभिः परीतं रोमपिञ्जरम् ।
<>उडुम्बरफलाभासं कुष्ठमौडुम्बरं वदेत् ॥ २ ॥
<>श्वेतं रक्तं स्थिरं स्त्यानं स्निग्धमुत्सन्नमण्डलम् ।
<>कृच्छ्रमन्योन्यसंयुक्तं कुष्टं मण्डलमुच्यते ॥ ३ ॥
<>कर्कशं रक्तपर्य्यन्तमन्तःश्यावं सवेदनम् ।
<>यदृष्यजिह्वासंस्थानमृष्यजिह्वं तदुच्यते ॥ ४ ॥
<>सश्वेतं रक्तपर्य्यन्तं पुण्डरीकदलोपमम् ।
<>सोत्सेधञ्च सरागञ्च पुण्डरीकं प्रचक्षते ॥ ५ ॥
<>श्वेतं ताम्रं तनु च यद्रजो घृष्टं विमुञ्चति ।
<>प्रायश्चोरसि तत् सिध्ममलावुकुसुमोपमम् ॥ ६ ॥
<>यत् काकणन्तिकावर्णमपाकं तीव्रवेदनम् ।
<>त्रिदोषलिङ्गं तत्कुष्ठं काकणं नैव सिध्यति” ॥ ७ ॥
<>एकादशक्षुद्रकुष्ठानि यथा ।
<>“अस्वेदनं महाकास्तु यन्मत्स्यसकलोपमम् ।
<>तदेव कुष्ठं चर्म्माख्यं बहुलं हस्तिचर्म्मवत् ॥ १ ॥
<>श्यावं किणखरस्पर्शं परुषं किटिमं स्मृतम् ॥ २ ॥
<>वैपादिकं पाणिपादस्फुटितं तीव्रवेदनम् ॥ ३ ॥
<>कण्डुमद्भिः सरागैश्च गण्डैरलसकं चितम् ॥ ४ ॥
<>सकण्डुरागपिडकं दद्रुमण्डलमुद्गतम् ॥ ५ ॥
<>रक्तं सशूलं कण्डूमत् सस्फोटं यद्गलत्यपि ।
<>तच्चर्म्मदलमाख्यातं संस्पर्शासहमुच्यते ॥ ६ ॥
<>सूक्ष्मा बह्व्यः पिडकाः स्राववत्यः
<>पामेत्युक्ताः कण्डुमत्यः सदाहाः । ७ ॥
<>सैव स्फोटैस्तीव्रदाहैरुपेता
[Page2-161-c+ 52]
<>ज्ञेया पाण्योः कच्छुरुग्रास्फिचोश्च ॥ ८ ॥
<>स्फोटाः श्यावारुणा भासा विष्फोटाः स्युस्तनुत्वचः ॥ ९ ॥
<>रक्तं श्यावं सदाहार्त्ति शतारुः स्याद्बहुव्रणम् ॥ १० ॥
<>सकण्डुपिडका श्यावा बहुस्रावा विचर्च्चिका” ॥ ११ ॥
<>इति माधवकरः ॥
<LEND>
