<L>6207<pc>2-020<k1>कन्दः<k2>कन्दः
कन्दः¦, पुं, (कं जलं ददातीति । क + दा + कः ।
<>कन्दति कन्दयति कन्द्यते वा । कदि आह्वाने रो-
<>दने च । अच् घञ् वा ।) मेघः । इति मेदिनी ॥
<>योनिरोगविशेषः । तस्य निदानलक्षणे । यथा, --
<>“दिवास्वप्नादतिक्रोधाद्व्यायामादतिमैथुनात् ।
<>क्षताच्च नखदन्ताद्यैर्वाताद्याः कुपिता यदा ॥
<>पूयशोणितसङ्काशं लकुचाकृतिसन्निभम् ।
<>उत्पद्यते यदा योनौ नाम्ना कन्दस्तु योनिजः” ॥
<>स चतुर्विधः । वातिकः १ पैत्तिकः २ श्लैष्मिकः ३
<>सान्निपातिकश्च ४ । एषां यथाक्रमं लक्षणानि ।
<>“रूक्षं विवर्णं स्फुटितं वातिकं तं विनिर्द्दिशेत् ।
<>दाहरागज्वरयुतं विद्यात् पित्तात्मकन्तु तम् ॥
<>नीलपुष्पप्रतीकाशं कण्डूमन्तं कफात्मकम् ।
<>सर्व्वलिङ्गसमायुक्तं सन्निपातात्मकं विदुः ।
<>सन्निपातात्मकोऽसाध्यः शेषाः कृच्छ्रप्रसाधनाः” ॥
<>इति भाधवकरः ॥ (अस्य चिकित्सामाह भाव-
<>प्रकाशः ॥
<>“गौरिकाम्रास्थि जन्तुघ्रं रजन्यञ्जनकट्फलाः ।
[Page2-020-b+ 52]
<>पूरयेद्योनिमेतेषां चूर्णैः क्षौद्रसमन्वितैः ॥
<>त्रिफलायाः कषायेण सक्षौद्रेण च सेवयेत् ।
<>प्रमदा योनिकन्देन व्याधिना परिमुच्यते” ॥
<>अन्यत्सर्व्वं योनिशव्दे द्रष्टव्यम् ॥)
<LEND>
