<L>10612<pc>2-306<k1>गमकः<k2>गमकः
गमकः¦ पुं, (गमयति प्रापयति बोधयति वा मूर्च्छनादि-
लक्षणैर्य आत्मानमिति । गम् + णिच् + ण्वुल् ।)
स्वरविशेषः । यथा, सङ्गीतदामोदरे ।
“गमकः स्वश्रुतिस्थानच्छायां श्रुत्यन्तराश्रयाम् ।
स्वरो यो मूर्च्छ नामेति गमकः स इहोच्यते ॥
कम्पितः स्फुरितो नीलो भिन्नः स्थविर एव च ।
आहतान्दोलितो चेति गमकाः सप्त कीर्त्तिताः ॥
माघपौषनिशायान्तु शेषप्रहरमात्रके ।
साधकः सलिले स्थित्वा गमकान् सप्त साधयेत् ॥
दाक्षिणात्याहरिप्रीत्यै गायन्ति गमकानिमान् ॥”
(गमयति बोघयतीति । गम् + णिच् + ण्वुल् ।
बोधकमात्रे त्रि । यथा, मालतीमाधवे । ३ ।
“यत् प्रौढत्वमुदारता च वचसां यच्चार्थतो गौरवं
तच्चेदस्ति ततस्तदेव गमकं पाण्डित्य वैदग्ध्ययोः ॥”)
<LEND>
