<L>37547<pc>5-225<k1>सत्यः<k2>सत्यः
सत्यः¦, पुं, (सते हितः । सत् + यत् ।) श्रीरामः ।
यथा, --
“कौशल्यानन्दनः श्रीशः सत्यो दशमुस्त्रान्तकः ॥”
इति शब्दरत्नावली ॥
विष्णुः । यथा, --
“औत्तमेऽप्यन्तरे विष्णुः सत्यैः सह स्यधोत्तमैः ।
सत्यायामभवत् सत्यः सत्यरूपो जनार्द्दनः ॥”
इति कौर्न्मे ४८ अध्यायः ॥ * ॥
अन्यच्च ।
“सत्यव्रतं सत्यपरं त्रिसत्यं
सत्त्यस्य योनिं निहितञ्च सत्त्य ।
सत्त्यस्य सत्यमृतसत्यनेत्रं
सत्यात्मकं त्वां शरणं प्रपन्नाः ॥”
इति श्रीभागवते १० स्कन्धे १ अध्यायः ॥ * ॥
[Page5-226-a+ 52]
“प्रतिश्रुतं सत्यं कृतमिति हृष्टाः प्रथमं सत्यत्वेन
स्तुवन्ति सत्यव्रतमिति । सत्यं व्रतं सङ्कल्पो यस्य ।
सत्यं परं श्रेष्ठं प्राप्तिसाधनं यस्मिन् तम् ।
त्रिसत्यं त्रिष्वपि कालेषु सृष्टेः पूर्व्वं प्रलयानन्तरं
स्थितिसमये च सत्यं अव्यभिचारेण वर्त्तमानम् ।
तत एवाहुः । सत्त्यस्य योनिमिति । सच्छब्देन
पृथिव्यप्तेजांसि । त्यशब्देन वाय्वाकाशौ । एवं
सच्च त्यश्च सत्त्यं भूतपञ्चकम् । तं सत्त्यमित्या-
चक्षते इति श्रुतेः । तस्य योनिं कारणं अनेन
सृष्टेः पूर्व्वं वर्त्तमानातोक्ता । तथा सत्त्ये तस्मि-
न्नेव निहितं अन्तर्य्यामितया स्थितं अनेन स्थिति-
समये च सत्यत्वमुक्तम् । तथा सत्त्यस्य सत्यं
तस्यैव सत्त्यस्य सत्यं पारमार्थिकं नाशेऽपि
अवशिष्यमानं रूपं अनेन प्रलयेऽप्यवधित्वेन
सत्यत्वं दर्शितं एवं त्रिसत्यत्वमुपपादितम् । तथा
ऋतसत्यनेत्रम् । ऋतञ्च सूनृता वाणी सत्यञ्च
समदर्शनम् । तथा भगवता व्याख्यास्यमानत्वात्
सत्यञ्च समदर्शनमिति ऋतञ्च सूनृता वाणी
कविभिः परिकीर्त्तिता ॥ इति तयोर्नेत्रं नयन-
साधनं नेतारं प्रवर्त्तकमिति यावत् । एवं सर्व्व-
प्रकारेण सत्यात्मकं तां वयं शरणं प्रपन्ना
इत्यर्थः ।” इति श्रौधरस्वामी ॥ * ॥ अश्वत्थवृक्षः ।
इति राजनिर्घण्टः ॥ नान्दीमुखश्राद्धदेवः । यथा,
“इष्टिश्राद्धे क्रतुर्द्दक्षः सत्यो नान्दीमुखे वसुः ।
नैमित्तिके कालकामौ काम्येच धुरिलोचनौ ॥”
इति श्राद्धतत्त्वम् ॥ * ॥
(मुनिविशेषः । यथा, महाभारते । २ । ४ । १० ।
“असितो देवलः सत्यः सर्पमाली महाशिराः ॥”
देवगणविशेषः । यथा, मार्कण्डेये । ७१ । १ -- २
“मन्वन्तरे तृतीयेऽस्मिन् उत्तमस्य प्रजापतेः ।
देवानिन्द्रानृषीन् भूपान् निबोध गदतो मम ॥
स्वधामानस्तथा देवा यथानामानुकारिणः ।
सत्याख्यश्च द्वितीयोऽन्यस्त्रिदशानां तथा
गणः ॥”)
तपोलोकादूर्द्ध्वलोकः । इति विश्वः ॥ अस्य विव-
रणं सत्यलोकशब्दे द्रष्टव्यम् ॥
<LEND>
