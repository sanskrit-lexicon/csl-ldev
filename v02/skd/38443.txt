<L>38443<pc>5-309<k1>सर्षपः<k2>सर्षपः
सर्षपः¦, पुं, (सरतीति । सृ गतौ + “सर्त्तेरपः षुक्
<>च ।” उणा० ३ । १४१ । इति अपः षुगा-
<>गमश्च ।) शस्यविशेषः । सरिषा इति भाषा ॥
<>तत्पर्य्यायः । तन्तुभः १ कदम्बकः ३ । इत्यमरः ।
<>२ । ९ । १७ ॥ सरिषपः ४ । इति भरतः ॥ तन्तुकः
<>५ । इति रमानाथः ॥ कटुस्नेहः ६ । इति
<>जटाधरः ॥ शर्षपः ७ । इति शब्दरत्नावली ॥
<>राजक्षवकः ८ । इति राजनिर्घण्टः ॥ (यथा,
<>छान्द्योग्योपनिषदि । ३ । १४ । ३ ।
<>“एष म आत्मान्तर्हृदयेऽणीयान् व्रीहेर्वा
<>यवाद्वा सर्षपाद्वा श्यामाकाद्वा इति ॥”)
<>अस्य गुणाः । कफवातघ्नत्वम् । तीक्ष्णत्वम् ॥
<>उष्णत्वम् । रक्तपित्तकारित्वम् । कटुत्वम् ।
<>क्रमिकुष्ठनाशित्वञ्च । सिद्धार्थश्चापि तद्गुणः ।
<>इति राजवल्लभः ॥ * ॥ अपरञ्च ।
<>“आसुरी राजिका राजी रक्तिका रक्तसर्षपः ।
<>तीक्ष्णगन्धा मधुरिका क्षवकः क्षतकः क्षवः ॥
<>आसुरी कटुतिक्तोष्णा वातप्लीहार्त्तिशूलनुत् ।
<>दाहपित्तप्रदा हन्ति कफगुल्मकृमिव्रणान् ॥ * ॥
<>सर्षपो राजक्षवकः कृष्णा तीक्ष्णफला राजिका ।
<>राज्ञी सा कृष्णा सर्षपाख्या विज्ञेया राजसर्ष-
<>पाख्या च ॥
<>राजसर्षपकस्तिक्तः कटूष्णो वातशूलनुत् ।
<>पित्तदाहप्रदो गुल्मकण्डूकुष्ठव्रणापहः ॥”
<>इति कालेयसरिषपः ॥ * ॥
<>“सर्षपस्त्वनघो गौरः सिद्धार्थो भूतनाशनः ।
<>कटुस्नेहो ग्रहघ्नश्च कण्डूघ्नो राजिकाफलः ॥
<>तीक्ष्णकश्च दुराधर्षो रक्षोघ्नः कुष्ठनाशनः ।
<>सिद्धप्रयोजनः सिद्धः साधनः सितसर्षपः ॥
<>सिद्धार्थः कटुकोष्णश्च वातरक्तग्रहापहः ।
<>त्वद्गोषशमनो रुच्यो विषभूतव्रणापहः ॥”
<>इति सर्षपः ॥ * ॥
<>तत्तैलगुणाः ।
<>“सर्षपतैलं तिक्तं कटुकं वातकफविकारघ्नम् ।
<>पित्तास्रदोषदं कृमिकुष्ठघ्नं तिलजवच्चक्षुष्यम् ॥”
<>तत्पत्रशाकगुणाः ।
<>“सार्षपं पत्रमत्युष्णं रक्तपित्तप्रकोपणम् ।
<>विदाहि कटुकं स्वादु शुक्रहृत् रुचिदायकम् ॥”
<>इति राजनिर्घण्टः ॥ * ॥
<>अन्यच्च ।
<>“सर्षपः कटुकस्नेहस्तन्तुभश्च कदम्बकः ।
<>गौरस्तु सर्षपः प्राज्ञैः सिद्धार्थ इति कथ्यते ॥
<>सर्षपस्तु रसे पाके कटुर्हृद्यः सतिक्तकः ।
<>तीक्ष्णोष्णः कफवातघ्नो रक्तपित्ताग्निवर्द्धनः ॥
<>रक्षोहरो जयेत् कण्डूकुष्ठकोठकृमिग्रहान् ।
<>यथा रक्तस्तथा गौरः किन्तु गौरो वरो
<>मतः ॥”
<>अथ राइ । कृष्ण राइ ।
<>“राजी तु राजिका तीक्ष्णगन्धा क्षुज्जनिका
<>सुरी ।
<>क्षवः क्षुतामिजनकः कृमिकः कृष्णसर्षपः ॥
<>राजिका कफवातघ्नी तीक्ष्णोष्णा रक्तपित्तकृत् ।
[Page5-310-a+ 52]
<>किञ्चिद्रूक्षाग्निदा कण्डूकुष्ठकोठकृमीन् हरेत् ॥
<>अतितीक्ष्णा विशेषेण तद्वत् कृष्णापि राजिका ॥”
<>तत्तैलगुणाः ।
<>“दीपनं सार्षपं तैलं कटुपाकरसं लघु ।
<>लेखनं स्पर्शवीर्य्योष्णं तीक्ष्णं पित्तास्रदूषकम् ॥
<>कफमेदोऽनिलार्शोघ्नं शिरःकर्णामयापहम् ।
<>कण्डूकोठकृमिश्वित्रकुष्ठदुष्टव्रणप्रणुत् ॥
<>तद्वत् राजिकयोस्तैलं विशेषान्मूत्रकृच्छ्रकृत् ॥”
<>राजिकयोः कृष्ण राइ । आरक्त राइ ।
<>तयोः ॥ * ॥ तच्छाकगुणाः ।
<>“कटुकं सार्षपं शाकं बहुमूत्रमलं गुरुः ।
<>अम्लपाकं विदाहि स्यादुष्णं रूक्षं त्रिदोषकृत् ॥
<>सक्षारं लवणं तीक्ष्णं स्वादुशाकेषु निन्दितम् ।
<>तीक्ष्णोष्णं सार्षपं नालं वातश्लेष्मव्रणापहम् ।
<>कण्डूकृमिहरं दद्रुकुष्ठघ्नं रुचिकारकम् ॥”
<>इति भावप्रकाशः ॥ * ॥
<>स्थावरविषभेदः । इति हेमचन्द्रः ॥ षड्लिख्या-
<>परिमाणम् । यथा, --
<>“जालान्तरगते भानौ यच्चाणुर्दृश्यते रजः ।
<>तैश्चतुर्भिर्भवेल्लिख्या लिख्याषड्भिश्च सर्षपः ॥”
<>इति शब्दचन्द्रिका ॥
<LEND>
