<L>37782<pc>5-257<k1>सपिण्डीकरणं<k2>सपिण्डीकरणं
सपिण्डीकरणं¦, क्ली, (सपिण्ड + कृ + ल्युट् । अभूत-
<>तद्भावे च्विः ।) पूर्णसंवत्सरक्रियमाणपार्व्वणैको-
<>द्दिष्टेतिकर्त्तव्यताकश्राद्धम् । यत्र प्रेतपिण्डस्य
<>पितृपिण्डेन सह मिश्रीकरणम् । यथा, --
<>“सपिण्डीकरणं प्रोक्तं पूर्णे संवत्सरे पुनः ।
<>कुर्य्याच्चत्वारि पात्राणि प्रेतादीनांद्विजोत्तमाः ॥
<>प्रेतार्थं पितृपात्रेषु पात्रमासेचयेत्ततः ।
<>ये समाना इति द्वाभ्यां पिण्डानप्येवमेव हि ॥
<>सपिण्डीकरणश्राद्धं देवपूर्व्वं विधीयते ।
<>पितॄनावाहयेद्यत्र पृथक् पिण्डञ्च निर्द्दिशेत् ॥
<>ये सपिण्डीकृताः प्रेता न तेषां स्यात् पृथक्
<>क्रिया ।
<>यस्तु कुर्य्यात् पृथक् पिण्डं पितृहा सोऽपि
<>जायते ॥”
<>इति कूर्म्मपुराणे उपविभागे २२ अध्यायः ॥ * ॥
<>अन्यच्च ।
<>“ततः संवत्सरे पूर्णे सपिण्डीकरणं भवेत् ।
<>सपिण्डीकरणादूर्द्ध्वं प्रेतः पार्व्वणभुग्यतः ॥
<>वृद्धिपूर्त्तेषु योग्यश्च गृहस्थश्च भवेत्ततः ।
<>सपिण्डीकरणं श्राद्धं देवपूर्व्वं निजोजयेत् ॥
<>पितॄनेवाशयेत्तत्र पृथक् प्रेतं विनिर्द्दिशेत् ।
<>गन्धोदकतिलैर्युक्तं कुर्य्यात् पात्रचतुष्टयम् ।
<>अर्घ्यार्थं पितृपात्रेषु प्रेतपात्रं प्रसेचयेत् ॥
<>तद्वत् सङ्कल्प्य चतुरः पिण्डान् पिण्डप्रदस्तदा
<>ये समाना इति द्वाभ्यामाद्यन्तु विभजेत्त्रिधा ॥
<>चतुर्थस्य पुनः कार्य्यं न कदाचित् यतो भवेत्
<>ततः पितृत्वमापन्नः स चतुर्थस्तदा पुमान् ॥
<>अग्निस्वात्तादिमध्यन्तु प्राप्नोत्यमृतमुत्तमम् ।
<>सपिण्डीकरणादूर्द्ध्वं तस्मै तस्मान्न दीयते ॥”
<>इति मात्स्ये १८ अध्यायः ॥
[Page5-257-b+ 52]
<>अपरञ्च । अथ सपिण्डीकरणम् । तत्र गोभिलः ।
<>पूर्णे संवत्सरे षण्मासे त्रिपक्षे यदहर्व्वा वृद्धि-
<>रापद्येत तदहश्चत्वार्य्युदकपात्राणि सतिल-
<>गन्धपुष्पोदकानि पूरयित्वा त्रीणि पितॄणामेकं
<>प्रेतस्य प्रेतपात्रं पितृपात्रेष्वासिञ्चति । ये
<>समानाः समनसः पितरो यमराज्ये तेषां लोकः
<>स्वधा नमो यज्ञो देवेषु कल्पताम् ।
<>“ये समानाः समनसो जीवा जीवेषु मामकाः ।
<>तेषां श्रीर्मयि कल्पतामस्मिन् लोके शतं समाः ॥”
<>इति ॥
<>एतेनैव पिण्डो व्याख्यात इति । पूर्णे संवत्सरे
<>इति मुख्यकल्पः । तदशक्तौ नवमो मासः ।
<>संवत्सरान्ते विसर्ज्जनं नवममास्यमित्येके । इति
<>पैठीनसिवचनात् । तदशक्तौ षष्ठो मासः ।
<>तत्राप्यशक्तौ त्रिपक्षः तत्राप्यशक्तौ अशौचाप-
<>गमे प्रथममासस्य द्वादशभिर्दिनैर्द्वादशमासि-
<>कानि श्राद्धानि निर्व्वर्त्य त्रयोदशाहः सपिण्डी-
<>करणकालः । शूद्रस्य द्वादशाहो न तु त्रयो-
<>दशाह एव मासिकार्थवत् द्वादशाहश्राद्धं कृत्वा
<>त्रयोदशेऽह्नि वा तत् कुर्य्यान्मन्त्रवर्ज्ज्यं हि
<>शूद्राणां द्वादशेऽह्नीति विष्णुवचनात् । मासि-
<>कार्थवदिति मासिकार्थो मासि मासि क्रिय-
<>माणश्राद्धप्रयोजनंप्रेताप्यायनादितद्युक्तं द्वाद-
<>शाहक्रियमाणश्राद्धमित्यर्थः ॥ * ॥ यत्र त्वेका-
<>दशमासाभ्यन्तरेऽधिमासपातः तत्र त्रयोदशसु
<>दिनेषु त्रयोदश मासिकानि कृत्वा चतुर्द्दशेऽह्नि
<>सपिण्डनं कार्य्यमिति । संवत्सराभ्यन्तरे यद्यधि-
<>मासो भवति तदा मासिकार्थं दिनमेकं वर्द्धयेत् ।
<>इति विष्णुवाक्यात् । शूद्रस्य त्रयोदशदिनेषु
<>त्रयोदशमासिकानि त्रयोदशेऽह्नि सपिण्डनं
<>दृष्टपरिकल्पनान्यायात् । एवञ्च श्राद्धवृद्धिमात्रं
<>न दिनवृद्धिरिति मिश्रोक्तं हेयम् । तद्धृतविष्णु-
<>सूत्रे दिनमेकं वर्द्धयेदिति श्रूतेः । श्राद्धाधिक्य-
<>माह सत्यव्रतः ।
<>“संवत्सरस्य मध्ये तु यदि स्यादधिमासकः ।
<>तदा त्रयोदशे श्राद्धं कार्य्यन्तदधिकं भवेत् ॥”
<>तत्राप्यशक्तौ प्रथममासस्यैकाह एव द्वादश-
<>मासिकसहितसपिण्डीकरणकालः ।
<>“मुख्यं श्राद्धं मासि मासि अपर्य्याप्तावृतुं प्रति ।
<>द्वादशाहेन वा कुर्य्यादेकाहे द्वादशाथवा ॥”
<>इति मरीचिवचनात् । अपर्य्याप्तौ अशक्तौ
<>ऋतुर्म्मासद्वयम् । अत्र कल्पे षष्ठमासिकदिने
<>पञ्चममासिकं कृत्वा प्रथमषाण्मासिकं कृत्वा
<>षष्ठमासिकं कार्य्यं तदाद्युत्कर्षन्यायात् । न तु
<>तत्पूर्व्वं षाण्मासिकं व्युत्क्रमापत्तेर्न च पञ्चम-
<>मासिकमपि पूर्व्वदिने मृततिथ्यभावात् एव-
<>मेव वाचस्पतिमिश्रः ॥ * ॥ अपकर्षनिभित्त-
<>माह व्याघ्रः ।
<>“आनन्त्यात् कुलधर्म्माणां पुंसाञ्चैवायुषः
<>क्षयात् ।
<>अस्थितेश्च शरीरस्य द्वादशाहः प्रशस्यते ॥”
<>एतञ्च द्वादशाहपदं शावाशौचान्ततृतीयदिन-
[Page5-257-c+ 52]
<>मात्रपरमिति प्राचीनमैथिलाः अजहत्स्वार्थ-
<>लक्षणया स्वजात्युक्ताशौचान्ततृतीयदिनमात्रो-
<>पलक्षकं इति श्राद्धप्रदीपश्राद्धचिन्तामणी ।
<>तद्धयमप्ययुक्तम् । द्वादशाहेन वा कुर्य्यात् इति
<>मरीचिवचनद्वादशाहश्राद्धं कृत्वा त्रयोदशेऽह्नि
<>वा कुर्य्यात् इति विष्णुवचनाभ्यामेकवाक्यतया
<>द्वादशाहमित्यस्य द्वादशदिनपरत्वात् । कुल-
<>धर्म्माणामिति कुलधर्म्मज्योतिरागमादिसिद्धा-
<>नन्तरभाविनाशपरचक्रभयोत्पन्नम्लेच्छदेशगम-
<>नादिभिर्निमित्तैः अशौचापगमे द्वादशदिनानि
<>षोडशश्राद्धापकर्षकाल इति शूलपाण्युपाध्याय-
<>व्याख्यानात् । मरीचिनैव एकाहे द्वादशाथवेति
<>सामान्यत एव एकाहविधानाच्च । अतएव
<>एकाहापेक्षया प्राशस्त्याभिधानमपि सङ्गच्छते
<>अतएव प्रथममासस्य एकाह एव द्वादश-
<>मासिकसहितसपिण्डीकरणकालः इति श्राद्ध-
<>विवेकः । अत्र यानि एकाहकर्त्तव्यतया द्वादश-
<>मासिकश्राद्धान्युक्तानि तानि शूद्रेणापि आद्य-
<>मासिकदिन एव कार्य्याणि । न त्वाद्यमासिकं
<>कृत्वा तत्परदिने एकादशमासिकानीति ज्ञेयम्
<>एवञ्च तेषामपकर्षे तन्मध्यतदन्तकालकर्त्तव्यतया
<>षाण्माषिकद्वयसपिण्डीकरणापकर्षः सिध्यतीति
<>सुधीभिर्विभाव्यम् ॥ * ॥ यदहर्व्वा वृद्धिरिति
<>वृद्धिराशास्यमानं पुंसवनादि । आपद्येत
<>आसन्ना भवति तद्दिने सपिण्डीकरणम् । तथा
<>हि प्रागावर्त्तनादह्नः कालं विद्यात् । इति
<>गोभिलसूत्रेण पुंसवनादिरूपवृद्धेर्यामद्वयाभ्य-
<>न्तरे विधानात् सपिण्डीकरणस्य चापराह्णे
<>विधानात्तयोः कालयोरवाधाय वृद्धिपूर्व्वदिने
<>अपकर्षः ॥ * ॥ ननु सपिण्डीकरणस्यापराह्णि-
<>कत्वे किं प्रमाणमिति चेत् अपराह्णे तु पैतृक-
<>मित्युत्सर्गवचनम् ।
<>किञ्च “यद्यप्यदन्तकः पूषा पैष्टमत्ति सदा
<>चरुम् ।
<>अग्नीन्द्रेश्वरसामान्यात्तण्डुलोऽत्र विधीयते ।”
<>इति छन्दोगपरिशिष्टवचने यथा बहूनामनु-
<>रोधात्तण्डुलचरुर्नैकानुरोधात् पैष्टचरुः । विरुद्ध-
<>धर्म्मसमवाये भूयसां स्यात् सधर्म्मकत्वम् । इति
<>जैमिनिसूत्रात् । तद्वदत्रापि बहुदेवताक-
<>पार्व्वणानुरोधादेकोद्दिष्टकालवाध इति । एवञ्च
<>संवत्सरं अधिकृत्य ।
<>“सपिण्डीकरणं तस्मिन् काले राजेन्द्र तत् शृणु
<>एकोद्दिष्टविधानेन कार्य्यं तदपि पार्थिव ॥”
<>इति विष्णुपुराणीयमेकोद्दिष्टांशे तदितिकर्त्तव्य-
<>तापरं न तु तत्कालपरम् । तथा च परिशिष्ट-
<>प्रकाशधृतम् ।
<>“श्राद्धद्वयमुपक्रम्य कुर्व्वीत सहपिण्डताम् ।
<>तयोः पार्व्वणवत् पूर्व्वमेकोद्दिष्टमथापरम् ॥”
<>इति ॥ * ॥
<>एवञ्च शुद्धितत्त्वलिखित-स्यमन्तकोपाख्यानवत्
<>वृद्धिं निश्चित्य कृतं सपिण्डीकरणं तदानीं
<>विघ्नेन वृद्ध्यभावेऽपि वृद्ध्यारम्भकालान्तरं पूर्ण-
[Page5-258-a+ 52]
<>संवत्सरं वा प्राप्य पितृत्वप्रापकं इति न
<>सपिण्डनान्तरम् । अत्र श्वः कर्त्तास्मीति निश्चित्य
<>दाता विप्रान्निमन्त्रयेत् । इतिवन्निश्चित्येति उत्-
<>कटकोटिकसम्भावनोपलक्षणम् । भविष्यन्निमि-
<>त्तस्य कर्म्मणः प्रत्यूहार्हत्वात् । एवञ्च वृद्धि-
<>श्राद्धं यदर्थं कृतं तत्कर्म्म चेत् विघ्नात्तद्दिने न
<>क्रियते तदा दिनान्तरे तत्कर्म्मणि क्रियमाने
<>तदङ्गत्वात् पुनर्वृद्धिश्राद्धं कर्त्तव्यमेव ।
<>“प्रधानस्याक्रिया यत्र साङ्गं तत् क्रियते पुनः ।
<>तदङ्गस्याक्रियायान्तु नावृत्तिर्न च तत् क्रिया ॥”
<>इति छन्दोगपरिशिष्टेन साङ्गकरणाभिधानात्
<>हेमाद्रिधृतम् ।
<>पूर्णे संवत्सरे श्राद्धं षोडशं परिकीर्त्तितम् ।
<>तेनैव च सपिण्डत्वं तेनैवाब्दिकमिष्यते ॥”
<>अत्र पूर्णसंवत्सरक्रियमाणश्राद्धाद्यथोभय-
<>निर्व्वाहः । तथापकृष्टसपिण्डनादप्युभयनिर्व्वा-
<>हान्न पूर्णसंवत्सरे आब्दिकान्तरं कार्य्यम् ।
<>एवञ्च पञ्चदशश्राद्धे कृतेऽप्युन्नेयम् ॥ * ॥ उदक-
<>पात्राणि इति अर्घ्यार्थमुदकयुक्तपात्राणि । अत्र
<>त्रीणि पितॄणामेकं प्रेतस्येति पाठक्रमदर्श-
<>नात् सर्व्वत्र छन्दोगानां यजुर्वेदिनाञ्च गृह्यानु-
<>रोधात् सपिण्डीकरणे प्रेतकर्म्मकरणं पितृकर्म्म-
<>पूर्व्वकम् । तयोः पार्वणवत् पूर्व्वमेकोद्दिष्टमथा-
<>परम् । इति पूर्वलिखितवचने शाब्दक्रमदर्श-
<>नात् । देवकृत्यपितृकृत्ययोर्म्मध्ये प्रेतकृत्येन व्यव-
<>धानस्यायुक्तत्वाच्च । एतेन अथ सपिण्डीकरणं
<>संवत्सरमेकं पिण्डमुद्दिश्य संवत्सरान्ते चत्वार्य्यु-
<>दकपात्राणि प्रयुनक्ति तत्रैकं प्रेतस्य त्रीणि
<>इतरेभ्यः । इत्याश्वलायनदर्शनात् सर्व्वशाखिनां
<>सपिण्डीकरणे प्रेतादित्वं मैथिलोक्तं निरस्तम् ।
<>एतद्वचनस्य तच्छाखिमात्रपरत्वात् । किन्त्व-
<>र्घ्यदानमात्रे पाठक्रमाच्छाब्दक्रमस्य बलवत्त्वात्
<>ब्रह्मपुराणे प्रेतार्घ्यदानान्तरं ततः पितामहा-
<>दिभ्यः इति शब्दक्रमस्यावाधायार्घ्यपात्रेषु
<>गन्धपुष्पदानपर्य्यन्तं पितृपूर्व्वकता उत्सर्गे तु
<>प्रेतपूर्व्व कतेति । तथा ब्रह्मपुराणम् ।
<>“चतुर्भ्यश्चार्घ्यपात्रेभ्य एकं वामेन पाणिना ।
<>गृहीत्वा दक्षिणेनैव पाणिना च तिलोदकम् ॥
<>सम्मार्ज्जयित्वा पृथिवीं ये समाना इति स्मरन् ।
<>प्रेतविप्रस्य हस्ते तु चतुर्भागं जलं क्षिपेत् ॥
<>ततः पितामहादिभ्यस्तन्मन्त्रैश्च पृथक् पृथक् ।
<>ये समाना इति द्वाभ्यां तज्जलन्तु समर्पयेत् ॥
<>अर्घ्यं तेनैव विधिना प्रेतपात्राच्च पूर्व्ववत् ।
<>तेभ्यश्चार्घ्यं निवेद्येव पश्चाच्च स्वयमाचमेत् ॥”
<>एकं प्रेतपात्रं वामेन अनन्तरंदक्षिणेन गृहीत्वा
<>इति सम्बन्धः । ये समाना इति मन्त्रद्वयं पठन्
<>प्रेतपात्रस्थं उत्सृष्टजलं कुशरेखात्रयेण चतुर्धा
<>विभज्य भागमेकं प्रेतब्राह्मणहस्ते क्षिपेत्
<>दद्यात् । उत्सृष्टजलपिण्डयोर्व्विभागे मन्त्रस्य
<>करणत्वं व्यक्तमाह शातातपः ।
<>“निरूप्य चतुरः पिण्डान् पिण्डदः प्रतिनामतः ।
<>ये समाना इति द्वाभ्यामाद्यन्तु विभजेत् त्रिधा ।
[Page5-258-b+ 52]
<>एष एव विधिः पूर्व्वमर्घ्यपात्रचतुष्टये ॥”
<>ततस्तदनन्तरं तन्मन्त्रैः पितामहादिभेदेन त्रिरा-
<>वृत्तैर्या दिव्या इति मन्त्रैश्चकारात् पितामहा-
<>द्युत्सर्गवाक्यैरर्घ्यमुत्सृज्य ये समाना इति
<>द्वाभ्यां मन्त्राभ्यामर्घ्यं पुष्पोदक तज्जलं प्रेत-
<>पात्रस्थजलं तेनैव विधिना प्रत्येकेन पूर्व्ववत्
<>चतुर्भागरूपं प्रेतपात्रात् समर्पयेत् । तेभ्यः
<>पितामहादिभ्यस्त्रिभ्यस्तन्मिश्रितपुष्पतिलोदक-
<>रूपमर्घ्यं निवेद्य तत्तद्ब्राह्मणहस्ते प्रक्षिप्य
<>पश्चादाचमेदित्यर्थः । तेन प्रेतब्राह्मणहस्ते
<>उत्सृज्य दत्तस्यैवार्घ्यजलस्य तदवशिष्टजलस्य
<>भागत्रयं पितामहाद्युत्सृष्टार्घ्यजलेषु मिश्री-
<>कर्त्तव्यमिति प्रतीयते । अतएव दत्तस्यैव प्रेत
<>पिण्डस्य मिश्रीभाव इति श्राद्धविवेकः ॥ * ॥
<>यच्च न चात्र देवं भोजयेत् प्रागेव दैवे अर्घ्यं
<>मन्नाद्यञ्च दत्त्वा गन्धमाल्यैः पात्रमर्च्चयित्वा
<>हुतशेषं पितृभ्यः पात्रेषु दद्यात् इत्याश्वलायन-
<>वचने पितृपात्रे दैवं न मिश्रयेदिति कल्पतरु-
<>व्याख्यानुरोधेन मैथिलोक्तं सर्व्वशाखिनान्तथा-
<>चरणम् । तन्नयुक्तम् । आश्वलायनेन काण्डानु-
<>शयस्योक्तत्वात् बह्वृचानामेव तथा युक्तत्वात् ।
<>न सामगयजुर्व्वेदिनोः । तयोः पदार्थानुशय-
<>स्योक्तत्वात । अत्र सामयजुर्व्वेदिनोः श्राद्धसूत्रे
<>समन्वये मन्त्रदर्शनात्तत्रैव मन्त्रान्वयः पितृ-
<>दयितादावुक्तः । वस्तुतस्तु पौराणिकत्वात् देव-
<>ताभ्य इत्यस्य पाठवत् साधारणस्मृतिकार-
<>शातातपोक्तत्वाच्च विभागेऽपि मन्त्रान्वयो युक्तः
<>अतएव मैथिलैरपि तथा लिखितमिति ॥ * ॥
<>एवञ्च पार्व्वणे प्रागुक्तवचनेन शेषद्रव्येण पिण्ड-
<>दानविधानात् तद्विकृतावपि सपिण्डीकरणे
<>तन्नियमात् यद्यपि शेषाभावे पिण्डनिवृत्ति-
<>रायाति तथापि ।
<>“यथोक्तवस्त्वसंप्राप्तौ ग्राह्यं तदनुकारि यत् ।
<>यवानामिव गोधूमा ब्रीहीणामिव शालयः ॥”
<>इति छन्दोगपरिशिष्टवचनात् मुख्याभावे प्रति-
<>निधिः शास्त्रार्थ इति न्यायाच्च मध्वाद्यभावे
<>गुडादिग्रहणवत् द्रव्यान्तरेणापि पिण्डदानम्
<>शेषद्रव्यनियमस्तु तत्सम्भवे द्रव्यान्तरत्यागाय ।
<>अन्यथा तदङ्गाभावे कर्म्मवैगुण्यं स्यात् । सह-
<>पिण्डक्रियायां इति मनूक्तेः प्रेतपिण्डस्य सह-
<>मिश्रीकरणं यत्रेति सपिण्डीकरणसमाख्या-
<>सिद्ध्यर्थं सुतरां तत्र तथाचरणम् । प्रतिपत्ति-
<>रूपकर्म्माङ्ग एव प्रतिपाद्याभावे तन्निवृत्तिः ।
<>पशुयागे लोहितं निरस्यति सकृन्निरस्यति
<>इत्यादावुक्ता । अतएव यज्ञवास्तुरूपप्रतिपत्ति-
<>यागेऽपि यज्ञो यत्र वसति इति यज्ञवास्तुसमा-
<>ख्यानुरोधेनास्तृतकुशविनाशेऽपि कुशान्तरप्रति
<>निधिर्भट्टनारायणैः गोभिलभाष्ये उक्तः । प्राक्
<>स्विष्टिकृत आवापः इति गोभिलसूत्रस्य
<>व्याख्यानेऽपि आ उच्यते इत्यावापः प्रधानहोमः
<>स तु स्विष्टिकृद्धोमात् प्राक् न पश्चादित्यर्थः ।
<>एवञ्च मुख्यहोमे त्वकृते यदि चरुर्नष्टो दुष्टो वा
[Page5-258-c+ 52]
<>भवति तदान्यः पाच्यः मुख्ये कृते चेन्नाशदुष्टी
<>स्यातां तदाज्येनैव स्विष्टिकृद्धोम इति शरला ।
<>एतेन शेषनाशे पिण्डनिवृत्तिरिति वाचस्पति-
<>मिश्रोक्तं हेयम् ॥ * ॥ एतेन पिण्ड इति ।
<>एतेनार्घ्यदानविधानेन । पिण्डः पिण्डमिश्रण-
<>प्रकारो व्याख्यातः । तथा च ब्रह्मपुराणम् ।
<>“अथ तेनैव विधिना दर्भमूलेऽवनेजनम् ।
<>पितुर्द्दत्त्वा तु पिण्डन्तु दद्याद्भक्त्या तु पूर्व्ववत् ॥
<>दत्त्वापिण्डान् पितृभ्यस्तु पश्चात् प्रेताय पार्श्वतः
<>तन्तु पिण्डं त्रिधा कृत्वा आनुपूर्व्व्या च सन्त-
<>तम् ॥
<>निदध्यात्त्रिषु पिण्डेषु एवं संसर्ज्जने विधिः ॥”
<>पितृभ्यः पितृपितामहादिभ्यः पिण्डान् दत्त्वा
<>पश्चात् प्रेताय पार्श्वतः पूर्व्वदेशे पिण्डं दद्यादि-
<>त्यर्थः । तं प्रेताय दत्तपिण्डम् । आनुपूर्व्व्या
<>पितामहादिक्रमेण । संसर्ज्जने प्रेतपिण्ड-
<>मिश्रणे । भविष्यपुराणम् ।
<>“गन्धोदकतिलैर्युक्तं कुर्य्यात् पात्रचतुष्टयम् ।
<>अर्घ्यार्थं पितृपात्रेषु प्रेतपात्रं प्रसेचयेत् ॥”
<>ये समाना इति द्वाभ्यामेतज्ज्ञेयं सपिण्डनम् ।
<>नित्येन तुल्यं शेषं स्यादेकोद्दिष्टं स्त्रिया अपि ॥”
<>नित्येनावश्यकेन ततश्च पार्व्वणांशे पार्व्वणेन
<>एकोद्दिष्टांशे एकोद्दिष्टेन शेषं अङ्गजातं
<>तुल्यम् । एकोद्दिष्टमिति एकोद्दिष्टं तद्धर्म्म-
<>ग्राहित्वात् सपिण्डीकरणञ्चेत्युभयपरम् । एतत्
<>सपिण्डीकरणमेकोद्दिष्टं स्त्रिया अपि । इति
<>याज्ञवल्क्यवचनैकवाक्यत्वात् । तेन श्राद्धेषु
<>मध्ये एतच्छ्राद्धद्वयं स्त्रियाः कर्त्तव्यं न त्वाभ्यु-
<>दयिकश्राद्धादि । अत्र वा कर्त्तरि कृत्ये इति
<>कर्त्तरि षष्ठीति कर्त्तृत्वनियमः । वृद्धिश्राद्धादौ
<>स्त्रीणां भोजनदर्शनान्न भोक्तृत्वनियमः ॥ * ॥
<>पितरि पूर्व्वमृते तद्वर्षाभ्यन्तरे पितामहे
<>प्रपितामहे च मृते यथा कर्त्तव्यं तथाह छन्दोग-
<>परिशिष्टे कात्यायनः ।
<>“पितुः सपिण्डतां कृत्वा कुर्य्यान्मासानुमासिकम्
<>असंस्कृतौ न संस्कार्य्यौ पूर्व्वौ पौत्त्रप्रपौत्त्रकैः ।
<>पितरं तत्र संस्कुर्य्यादिति कात्यायनोऽब्रवीत् ॥
<>पापिष्ठमपि शुद्धेन शुद्धं पापकृतापि वा ।
<>पितामहेन पितरं संस्कुर्य्यादिति निश्चयः ॥”
<>पितुः सपिण्डतां कृत्वा प्रेतीभूतयोरपि पिता-
<>महप्रपितामहयोः सतोः प्रतिमासविहितं
<>पार्व्वणं पितृवृद्धप्रपितामहातिवृद्धप्रपिता-
<>महानां कर्त्तव्यं न तु तयोः सपिण्डीकरणापेक्षा
<>कार्य्या ॥ * ॥ नन् सपिण्डनेनासंस्कृताभ्यां
<>पितामहप्रपितामहाभ्यां सह पितुः कथं
<>सपिण्डनाख्यसंस्कारस्तस्मात् तदर्थं तयोः
<>सपिण्डीकरणमपकर्षणीयं पितुरेव वा सपिण्ड-
<>नमुत्कर्षणीयमित्यत आह असंस्कृताविति । उत्-
<>कर्षाप्रकर्षौ न कार्य्यावित्यनेन वचनेनोक्तम् ।
<>कथमसंस्कृतेन सह संस्कार इत्यत्र आह पापि-
<>ष्ठमपीति । पापिष्ठमकृतसपिण्डीकरणं शुद्धेन
<>कृतसपिण्डीकरणेन पितामहेन पापकृता वा
[Page5-259-a+ 52]
<>अकृतसपिण्डीकरणेनापि शुद्धं कुर्य्यादिति
<>शास्त्रनिश्चयः । अतो वचनबलाददोषः इति
<>तात्पर्य्यम् । अत्र तु प्रेतीभूतपितामहेन पितुः
<>संपिण्डने पितामहस्यैकोद्दिष्टमेव ।
<>“असपिण्डीकृतं प्रेतमेकोद्दिष्टेन तर्पयेत् ॥”
<>इति प्रागुक्तजावालवचनात् । एवमन्यत्रापि
<>बोध्यम् । वृद्धप्रपितामहस्य प्रेतत्वे तेन सह न
<>कार्य्यमिति तात्पर्य्यम् ॥ * ॥ अत्र मातुः सपिण्डने
<>श्वशुरार्य्यश्वशुरयोः पिण्डौ कुशैराच्छाद्यौ ।
<>तथा च गार्ग्यः ।
<>“पतिनैकेन कर्त्तव्यं सपिण्डीकरणं स्त्रियाः ।
<>सा गता हि मृतैकत्वं कुशैरन्तरयन् पितॄन् ॥
<>श्वशुरस्याग्रतो यस्माच्छिरःप्रच्छादनक्रिया ।
<>पुत्त्रैर्दर्भेण सा कार्य्या मातुरभ्युदयार्थिभिः ॥”
<>अन्तरयन्तीत्यर्थे अन्तरयन्निति लिङ्गव्यत्ययेन
<>पुंस्त्यमिति हलायुधः । परवचनं गोभिलश्राद्ध-
<>सूत्रभाष्यकृतापि लिखितम् । अतएव प्रव्रजिते
<>पतिते वा पितरि मृते न पितामहादिभिर्मातुः
<>सपिण्डीकरणं किन्तु पितामह्यादिभिरेव ।
<>“स्वेन भत्रा सहैवास्याः सपिण्डीकरणं स्त्रियाः
<>एकत्वं सा गता यस्माच्चरुमन्त्राहुतिव्रतैः ।
<>तस्मिन् सति सुताः कुर्य्युः पितामह्या सहैव तु ॥”
<>इत्यत तस्मिन् सतीति श्राद्धानर्हभर्त्तुरुपलक्ष-
<>णम् । अतएव ।
<>“तस्याञ्चैव तु जीवन्त्यां तस्याः श्वश्वेति
<>निश्चयः ।”
<>इति लषुहारितेन श्वश्रुजीवने तस्या श्वश्रे-
<>त्युक्तं न तु श्वशुरेणेति क्वचिदप्युक्तम् ॥ * ॥ एवं
<>पितामह्यादिभिर्म्मातुः सपिण्डीकरणेऽपि साम-
<>गेन ये चात्र त्वामनु यांश्च त्वमनु तस्मै ते स्वधा
<>इति मन्त्रो न पाठ्यः मन्त्रलिङ्गविरोधात् । अत-
<>एव आभ्यु दयिके मातृपक्षे श्रीदत्तादिभिर्मन्त्रां
<>न्तरं लिखितं न तु ये चात्र त्वामिति । वस्तु-
<>तस्तु आभ्यु दयिके छन्दोगानां मातृपक्ष एव
<>नास्तीति वक्ष्यते । एवञ्च ।
<>“अर्घ्यार्थं पितृपात्रेषु प्रेतपात्रं प्रसेचयेत् ।
<>ये समाना इति द्वाभ्यां शेषं पूर्व्व वदाचरेत् ॥”
<>एतत् सपिण्डीकरणमेकोद्दिष्टं स्त्रिया अपि ।
<>इति यात्तवल्क्येन पार्व्वणैकोद्दिष्टविकृतीभूत-
<>पुंसपिण्डनातिदेशात् तद्विकृतीभूतस्त्रीसपिण्डने
<>ऽपि ये समाना इति मन्त्रद्वयस्य पार्व्व णोक्तस्य
<>ये चात्र त्वामिति मन्त्रस्य च लिङ्गार्थासम-
<>वेतत्वेऽपि प्रकृत्यर्थस्य समवेतार्थत्वात् पाठः ।
<>“ततश्च मातामहानामप्येवं श्राद्धं कुर्य्याद्धिच-
<>क्षणः ।
<>मन्त्रोहेन यथान्यायं शेषाणां मन्त्रवर्ज्जितम् ॥”
<>इत्यनेन यच्छेषाणां मन्त्रवर्ज्जनमित्युक्तं तत्
<>शुन्धञ्चां पितरः शुन्धन्तां पितामहाः इत्यादि
<>प्रकृत्यूहयोग्यमन्त्रवर्ज्जनपरमिति प्रागुक्तम् ।
<>मार्कण्डेयपुराणम् ।
<>“सर्व्वाभावे स्त्रियः कुर्य्युः स्वभर्त्तॄणाममन्त्रकम्
<>तद्भावे च नृपतिः कारयेत् स्वकुटुम्बवत् ॥
[Page5-259-b+ 52]
<>स्त्रीणामप्ये वमेवैतदेकोद्दिष्टमुदाहृतम् ।
<>मृताहनि यथान्यायं नॄणां यद्वदिहोदितम् ॥”
<>स्त्रियोऽत्र असवर्णोढा अपरिणीता वेति
<>श्राद्धविवेकः । सवर्णोढायाः पुत्त्रपौत्त्रप्रपौत्त्रा-
<>भाव एव विधानात् । तथा शङ्खः ।
<>“पितुः पुत्त्रेण कर्त्तव्या पिण्डदानोदकक्रिया ।
<>तदभावे तु पत्नी स्यात्तदभावे सहोदरः ॥”
<>स्त्रीणामिति तु सम्प्रदानपरम् । स्त्रीकर्त्तृक-
<>त्वस्य पूर्व्वार्द्ध एवोक्तत्वात् । एकमेवामन्त्रकमि-
<>त्यर्थः । इति श्राद्धविवेकः ॥ अत्र स्त्रिय इत्य-
<>स्यासवर्णोढा अपरिणीतापरत्वव्याख्यानात्
<>स्त्रीणां मन्त्रनिषेधोऽपि तत्सम्प्रदानकश्राद्ध
<>एवावगम्यते । न तु स्त्रीसम्प्रदानकमात्रे ।
<>कल्पतरौ तु स्त्रीणामप्येवमिति यादृशेन सम्ब-
<>न्धेन पितृव्यत्वादिना पुरुषाणामेकादशाहादि-
<>श्राद्धं तादृशेन सम्बन्धेनैव स्त्रीणामेतत् कर्त्तव्य-
<>मिति । एतद्व्याख्याने स्त्रीसम्प्रदानकश्राद्धे
<>सुतरां मन्त्राः पाठ्याः । याज्ञवल्क्येनापि
<>समन्त्रकमेकोद्दिष्टं सपिण्डीकरणञ्चोक्त्वा एतत्
<>सपिण्डीकरणमेकोद्दिष्टं स्त्रिया अपीत्यनेन
<>स्त्रिया अपि तथैवोक्तम् ।
<>“मातुः सपिण्डीकरणं पितामह्या सहोदितम् ।
<>यथोक्तेनैव कल्पेन पुत्त्रिकाया न चेत् सुतः ॥”
<>इति छन्दोगपरिशिष्टेनापि यथोक्तेनैव कल्पेन
<>इत्यनेन मन्त्रादिकसर्व्वमतिद्दिष्टं व्यवहारोऽपि
<>तथेति । अमन्त्रकं स्त्रीकर्त्तृ कमन्त्रपाठरहितम्
<>अमन्त्रा हि स्त्रियो मताः । इति बौधायनेन
<>सामान्यतोऽभिधानात् । न तु ब्राह्मणकर्त्तृक-
<>मन्त्रपाठरहितम् । तथा च वराहपुराणम् ।
<>“अयमेव विधिः प्रोक्तः शूद्राणां मन्त्रवर्ज्जितः ।
<>अमन्त्रस्य तु शूद्रस्य विप्रो मन्त्रेण गृह्यते ॥”
<>अत्रामन्त्रस्येति विशेषणस्य यावदमन्त्रव्याप्त्यर्थ
<>त्वेन परिभाषारूपत्वान्न प्रेतश्राद्धमात्रविषयः
<>न वा शूद्रकर्त्तृ कश्राद्धमात्रविषयः । किन्तु स्त्रो-
<>कर्त्तृ कश्राद्धमप्यस्य विषयः । व्यक्तं ब्राह्मे ।
<>“स्त्रीभिश्चावरवर्णैश्च श्राद्धं विप्रानुशासनात् ।
<>मन्त्रवद्विधिपूर्व्वन्तु वह्निपाकविवर्ज्जितम् ॥”
<>विप्रानुशासनात् विप्रपाठनात् । मन्त्रवन्मन्त्र-
<>युक्तम् । वह्निपाकविवर्ज्जितमित्यसवर्णस्त्रीकर्त्तृक
<>श्राद्धपरम् । पतिकर्त्तृकश्राद्धेऽपि पत्न्याः पाका-
<>धिकारदर्शनात् । तथा च छन्दोगपरिशिष्टम् ।
<>शाकञ्च फाल्गुनाष्टम्यां स्वयं पत्न्यथवा पचेत् ।
<>पत्नीत्वञ्च सवर्णोढायाः । ज्येष्ठा पत्नीति वच-
<>नात् । ज्यैष्ठ्यमाह मनुः ।
<>“यदि स्वाश्च पराश्चैव विन्देरन् योषितो द्विजाः
<>तासां वर्णक्रमेणैव ज्यैष्ठ्यं पूजा च वेश्म च ॥”
<>कुबेरोपाध्यायधृतम् ।
<>“असंस्कृतप्रमीतानां पिता न श्रार्द्धमाचरेत् ।
<>यदि स्नेहेन कुर्व्वीत सपिण्डीकरणं विना ॥”
<>असंस्कृतप्रमीतानाम् अनुपनीतमृतानाम् ।
<>लघुहारीतः ।
<>“पुत्त्रेणैव तु कर्त्तव्यं सपिण्डीकरणं स्त्रियाः ।
[Page5-259-c+ 52]
<>पुरुषस्य पुनस्त्वन्ये भ्रातृपुत्त्रादयोऽपि ये ॥”
<>आदिशब्दग्राह्यानाह स एव ।
<>“भ्राता वा भ्रातृपुत्त्रो वा सपिण्डः शिष्य एव
<>वा ।
<>सहपिण्डक्रियां कृत्वा कुर्य्यादभ्यु दयं ततः ॥”
<>भ्राता वा इति वा शब्दात् भ्रात्रपेक्षया प्रधान-
<>त्वेन पूर्व्वाधिकारिणां दौहित्रान्तानां समुच्चयः
<>अतएव सपिण्डत्वेनैव भ्रातृतत्पुत्त्रयोरधिकार्-
<>सिद्धौ पृथगुपादानं प्राधान्यज्ञापनार्थम् ॥ * ॥
<>“महागुरौ प्रेतीभूते वृद्धिकर्म्म न युज्यते ॥”
<>इति शूलपाणिलिखितवचनेन ।
<>“प्रमीतौ पितरौ यस्य देहस्तस्याशुचिर्भवेत् ।
<>नापि दैवं न वा पैत्रं यावत् पूर्णो न वत्सरः ॥”
<>इति देवीपुराणवचनेन च प्रेतीभूतमातापितृ-
<>कस्य पितुः प्रेतीभूतमातापितृकस्य संस्कार्य्यस्य
<>प्रेतीभूतमातापितृकायाः अनूढायः कन्यायाश्च
<>वैदिककर्म्मकर्त्तृत्वकर्म्मत्वानर्हत्वेन तत्परीहा-
<>राय यदहर्व्वा वृद्धिरापद्येत इत्यनेन पूर्व्वदिने
<>सपिण्डनं कृत्वा पित्रादिः परदिने अभ्यु दयम्
<>नामकरणादिकं कुर्य्यात् । ऊढायास्तु पतिरेके
<>गुरुः स्त्रीणाम् । इति वचनोक्तैकपदेन पत्युरेव
<>महागुरुत्वाभिधानात् तत्प्रेतत्वमात्रे तस्याः
<>कर्म्मानधिकारः । एवञ्च पितृमात्रोर्म्महागुरुत्व-
<>व्यावृत्तेस्तयोर्म्मरणे ऊढाया न कर्म्मानधिकारः
<>अत्राभ्युदयसपिण्डनयोरानन्तर्य्यमात्रं क्त्वाप्रत्य-
<>यार्थः न त्वेककर्त्तृत्वमपि । अन्यथा सपिण्ड-
<>ताधिकारिण्याः पत्न्याः सत्त्वे अभुदयाधि-
<>कारिणो भ्रातुः सपिण्डनाधिकारापत्तेः ।
<>यथा, --
<>“नानिष्ट्वा तु पितॄन् श्राद्धैः कर्म्म वैदिक-
<>मारभेत् ॥”
<>इति शातातपवचने पितृकर्त्तृ कवृद्धिश्राद्धा-
<>नन्तरमेव पुत्त्रेण विवाहः क्रियते । न तु पुत्त्रेण
<>श्राद्धान्तरं क्रियते ॥ * ॥ अत्र पुरुषस्य पुनस्त्वन्ये
<>इत्यनेन पुत्त्रवत् शिष्यान्तस्य सपिण्डने सामान्य-
<>तोऽधिकारप्रतिपादनात् अभ्युदयं विनापि
<>पुरुषस्य सपिण्डनं प्रतीयते ।
<>“सह पिण्डक्रियां कृत्वा कुर्य्यादभ्युदयं ततः ।”
<>इति तु सपिण्डीकरणात् पूर्व्वमभ्युदयाभावार्थं
<>न त्वभ्युदयसत्त्व एव सपिण्डीकरणार्थमिति ॥ * ॥
<>यतु ।
<>“यानि पञ्चदशाद्यानि अपुत्त्रस्येतराण्यपि ।
<>एकस्यैव तु दातव्यमपुत्त्रायाश्च योषितः ॥”
<>इति छन्दोगपरिशिष्ठीयं सपिण्डीकरणेतरपञ्च-
<>दशश्राद्धविधायकं तच्छिष्यपर्य्यन्ताभावे पुरुषस्य
<>बोध्यम् । इतराणि एकोद्दिष्टविधानेनैव यानिं
<>प्राप्तानि प्रत्याब्दिकश्राद्धानि तान्येव दातव्यं
<>दातव्यानि इत्यर्थः । अपुत्त्रायाश्चेति चकारो-
<>ऽनुक्तसमुच्चायकः पतिरहिताया इति समु-
<>च्चिनोति ।
<>“अपुत्त्रायां मृतायान्तु पतिः कुर्य्यात् सपिण्ड-
<>ताम् ।
[Page5-260-a+ 52]
<>इति पैठीनसिवचनैकवाक्यत्वात् । अत्र छन्दोग-
<>परिशिष्टे अपुत्त्रायाः पञ्चदशश्राद्धविधानात् ।
<>“सपिण्डीकरणं तासां पुत्त्राभावे न विद्यते ।”
<>इति मार्कण्डेयपुराणाच्च बालकपुत्त्रसत्त्वे सपि-
<>ण्डीकरणं अन्येनापि कर्त्तव्यमिति प्रतीयते ।
<>एवं पतिः कुर्य्यादित्यत्राति पतिसत्त्वमात्रं विव-
<>ज्ञितम् । तेन ऊढया दुहित्रा सपिण्डनं
<>कार्य्यम् । अत्र ।
<>“सर्व्वासामेकपत्नीनामेका चेत् पुत्त्रिणी भवेत्
<>सर्व्वास्तास्तेन पुत्त्रेण प्राह पुत्त्रवतीर्म्मनुः ॥”
<>इति मनुवचने सपत्नीपुत्त्रस्य पुत्त्रत्वातिदेशात्
<>तत्सत्त्वेऽपि स्त्रीणां सपिण्डनं मैथिलैरुक्तम् ।
<>तन्न । प्रागुक्तलघुहारीतवचने पुत्त्रेणैवेत्येव-
<>कारेणातिदिष्टपुत्त्रनिषेधात् । अतएव तदुत्त-
<>रार्द्धे भ्रातृपुत्त्रोपादानं सङ्गच्छते । अन्यथा
<>भ्रातृपुत्त्रसत्त्वे ।
<>“यद्येकजाता बहवो भ्रातरश्च सहोदराः ।
<>एकस्यापि सुते जाते सर्व्वे ते पुत्त्रिणो मताः ॥”
<>इति बृहस्पतिवचनेन पुत्त्रत्वातिदेशात् भ्रातृ-
<>पुत्त्रस्य पितृव्यश्राद्धाधिकारे प्राप्ते भ्रातृपुत्तो-
<>पादानं व्यर्थं स्यात् । पुत्त्रातिदेशफलन्तु तत्सत्त्वे
<>पुत्त्रान्तराकरणं पुन्नामनरकत्राणञ्च ॥ * ॥ लघु-
<>हारीतः ।
<>“सपिण्डीकरणान्तानि यानि श्राद्धानि षोडश
<>पृथङ्नैव सुताःकुर्य्युः पृथग्द्रव्या अपि क्वचित् ॥
<>प्रेतसंस्कारकर्म्माणि यानि श्राद्धाणि षोडश ।
<>यथाकालन्तु कार्य्याणि नान्यथा मुच्यते ततः ॥”
<>पृथग्द्रव्या अपि विभक्तधना अपि पृथक् न
<>कुर्य्युः सुतरामपृथग्धनाः पृथक् न कुर्य्युः किन्त्व-
<>पृथक् कुर्य्युः । अत्र विशेषयति मरीचिः ।
<>“मृते पितरि पुत्त्रेण क्रिया कार्य्या विधानतः ।
<>बहवः स्युर्यदा पुत्त्राः पितुरेकत्र वासिनः ॥
<>सर्वेषान्तु मतं कृत्वा ज्येष्ठेनैव तु यत् कृतम् ।
<>द्रव्येण चाविभक्तेन सर्व्वैरेव कृतं भवेत् ॥”
<>पुत्त्रेणेत्यविशेषात् सर्वेषामधिकारे प्राप्ते ज्येष्ठस्य
<>साक्षात् कर्त्तव्यतामाह बहव इति । ज्येष्ठेनापि
<>सर्वेषां भ्रातॄणां मत्करणेनैव करणं भवतु इति
<>मतं ज्ञानं कृत्वाविभक्तत्वेन द्रव्यसंश्लेषेण च
<>कृतं कर्म्म सर्वैरेव कृतमेव भवेत् । तदानीं
<>द्रव्यासंश्लेषे च तस्मात् द्रव्यं प्राप्तव्यमिति कृत्वा
<>कर्त्तव्यम् । यदि तेन तन्न परिशुध्यते तदा स
<>ऋणी भवति प्रत्यवायी च भवति । न तु तेन
<>श्राद्धान्तरं कर्त्तव्यमिति श्राद्धविवेकोक्तं युक्तम् ।
<>पृथङ्नैव सुताः कुर्य्युरित्यनेन पृथक्करणस्य
<>पर्य्युदस्तत्वेनानधिकारात् । यथाकालमिति
<>अगौचान्तद्वितीयदिनद्वादशमासमृततिथ्येकाह-
<>न्यूनपण्मासद्वितयसंवत्सरेषु । न च विधानसाम-
<>र्थ्यादेव तत्तत्कालप्राप्तेरनर्थकमिदमिति वाच्यम्
<>तचत्कालानां द्वादशहाद्यपेक्षया प्राधान्यबोध-
<>नार्यत्वात् ॥ * ॥ अत्र ।
<>“आनन्त्यात् कुलधर्म्माणां पुंसाञ्चैवायुचः
<>क्षयात् ।
[Page5-260-b+ 52]
<>अस्थितेश्च शरीरस्य द्वादशाहः प्रशस्यते ॥”
<>इति व्याघ्रवचनोक्तप्रशस्यत इत्यनेन कुलाचार-
<>ज्योतिःशास्त्रादिज्ञानझटितिमरणराष्ट्रोपप्लवा-
<>दिम्लेच्छदेशादिगमनानुसारादेव सपिण्डीकर-
<>णापकर्षे द्वादशाहापेक्षया प्रागुक्तनवममासादि-
<>गौणकालपरिग्रहः । अथवा यथाकालमित्या-
<>देर्यदहर्व्वा वृद्धिरापद्येत इत्यनेनावश्यकनाम-
<>करणादिवृद्ध्यर्थमेवापकर्षो न त्वनावश्यक इष्टा
<>पूर्त्ताद्यर्थापकर्षः कार्य्य इति तात्पर्य्यम् । अतएव
<>लघुहारीतेन । तथैव काम्यं यत् कर्म्म वत्सरात्
<>प्रथमादृते इत्यनेन काम्यस्यापकर्षनिमित्तता
<>नास्तीत्युक्तम् । यदि त्वावश्यकवृद्धिनिमिक्षेनाप-
<>कर्षः कृतस्तदा इष्टापूर्त्तादिकाम्यं वत्सराभ्य-
<>न्तरेऽपि कर्त्तव्यमिति । श्राद्धयिवेकोऽप्येवम् ।
<>यद्यपि गोभिलसूत्रादौ सपिण्डीकरणस्यैवाप-
<>कर्षः प्रागुक्तस्तथापि सपिण्डीकरणापकर्षे तत्-
<>पूर्व्वकर्त्तव्यश्राद्धानामपि तदादितदन्तन्यायाद-
<>पकर्षा ।
<>“सपिण्डीकरणान्ता तु ज्ञेया प्रेतक्रिया बुधैः ।”
<>इति शातातपवचने प्रेतक्रियायाः सपिण्डीकर-
<>णान्तत्व प्रतीयते ॥ * ॥ अत्र कृद्धिनिनित्तं विनः
<>सपिण्डनापकर्षे कृते पूर्णसंवत्सरकालं प्राप्य
<>प्रेतत्वपरिहारमाह विष्णुधर्म्मोत्तरम् ।
<>“कृते सपिण्डीकरणे नरः सवत्सरात् परम् ।
<>प्रेतदेहं परित्यज्य भोगदेहं प्रपद्यते ॥”
<>वृद्धिनिमित्तकसपिण्डीकरणापकर्षे कृते तत्-
<>क्षणादेव प्रेतत्वपरीहारः । तदर्थ एवापकर्षात्
<>एवञ्चान्यनिमित्तकापकर्षेवृद्धिकालंप्राप्यप्रेतत्व-
<>परीहारः । तत्कालस्य पूर्णसंवत्सरकालतुल्य-
<>त्वात् ।
<>“अर्व्वाक् संवत्सराद्वृद्धौ पूर्णे संवत्सरेऽपि वा
<>ये सपिण्डीकृताः प्रेता न तेषान्तु पृथक्क्रिया ॥
<>इति शातातपवचनात् । इति श्राद्धतत्त्वम् ॥
<LEND>
