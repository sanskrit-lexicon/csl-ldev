<L>10853<pc>2-326<k1>गारुडं<k2>गारुडं
गारुडं¦, क्ली, (गरुडस्य इदमिति । गरुड + अण्
<>वृद्धिश्च । यद्वा, गरुडं श्रोतारमालम्ब्य भगवता
<>यदुपदिष्टम् । यद्बा, गरुडेन प्रोक्तमिति । तन्नि-
<>रुक्तिरुक्ता शिवपुराणे यथा, --
<>“गरुडस्तु स्वयं वक्ता यत्तद् गारुडसंज्ञकम् ।”)
<>गरुडपुराणम् । इति पुराणम् ॥ यथा, --
<>गरुड उवाच ।
<>“मम माता च विनता नागैर्दासीकृता हरे ! ।
<>यथाहं दैवतान् जित्वा चामृतं ह्यानयामि तत् ॥
<>दास्याद्धि मोक्षयिष्यामि यथाह्रं वाहनं तव ।
<>महाबलो महावीर्य्यः सर्व्वज्ञो नागदारणः ।
<>पुराणसंहिताकर्त्ता यथाहं स्यां तथा कुरु ॥
<>विष्णुरुवाच ।
<>यथा त्वयोक्तं गरुड ! तथा सर्व्वम्भविष्यति ।
<>देवादीन् सकलान् जित्वा चामृतं ह्यानयिष्यसि ॥
<>नागदास्यान्मातरं स्वां विनतां मोक्षयिष्यसि ।
<>महाबलो वाहनन्त्वं भविष्यसि विषार्द्दनः ॥
<>पुराणं मत्प्रसादाच्च मम माहात्म्यवाचकम् ।
<>यदुक्तं मत्स्वरूपञ्च तव चाविर्भविष्यति ॥
<>गारुडं तव नाम्ना तल्लोके ख्यातिं गमिष्यति ।
<>यथाहं देवदेवानां श्रीः ख्याता विनतासुत ! ॥
<>तथा ख्यातिं पुराणेषु गारुडं गरुडैष्यति ।
<>यथाहं कीर्त्तनीयोऽथ तथा त्वं गरुडात्मना ॥
<>मां ध्यात्वा पक्षिमुख्येदं पुराणं गद गारुडम् ।
<>इत्युक्तो गरुडो रुद्र ! कश्यपायाह पृच्छते ॥
[Page2-327-a+ 52]
<>कश्यपो गरुडं स्तुत्वा वृक्षं दग्धमजीवयत् ।
<>स्वयञ्चाप्यमलो भूत्वा विद्ययान्यानजीवयत् ॥
<>पक्षी ओम् तं स्वाहा जापी विद्येयं गारुडी
<>परा ।
<>गरुडोऽहं गारुडं हि शृणु रुद्र ! महात्मकम् ॥”
<>इत्याद्ये महापुराणे गारुडे प्रश्नाध्यायो नाम
<>द्बितीयः ॥ * ॥ (अस्मिन् पुराणे एकोनविंशत्-
<>सहस्रसंख्यकश्लोका वर्त्तन्ते । यथा, देवीभाग-
<>वते । १ । ३ । ११ ।
<>“एकोनविंशत् साहस्रं गारुडं हरिभाषितम् ॥”
<>अस्य विणेषविवरणन्तु पुराणशब्दे द्रष्टव्यम् ॥ * ॥)
<>गारुडी विद्या गरुडपुराणे २०२ अध्यायादौ
<>द्रष्टव्या ॥ स्वर्णम् । इति हेमचन्द्रः ॥ विषमन्त्रः ।
<>इति जटाधरः ॥ (गरुडः गरुडवर्णस्तस्येदम् ।
<>नरुड + अण् । गरुडवर्ण इव वर्णोऽस्येति भावः ।)
<>मरकतमणिः । इति राजनिर्घण्टः ॥ (यथा-
<>रघौ । १३ । ५३ ।
<>“त्वया पुरस्तादुपयाचितो यः
<>सोऽयं वटः श्याम इति प्रतीतः ।
<>राशिर्मणीनामिव गारुडानां
<>सपद्मरागः फलितो विभाति ॥”
<>गरुडाकारेण सेनारचनयाधिष्ठितत्वात् महा-
<>व्यूहभेदः । यथा, महाभारते । ६ । ५३ । २ ।
<>“गारुडञ्च महाव्यूहं चक्रे शान्तनवस्तदा ॥”
<>एतस्य रचनायां गरुडाकृतित्वविवृतिर्यथा,
<>तत्रैवाध्याये । ३--८ ।
<>“गरुडस्य स्वयं तुण्डे पिता देवव्रतस्तव ।
<>चक्षुषी च भरद्वाजः कृतवर्म्मा च सात्त्वतः ॥
<>अश्वत्थामा कृपश्चैव शिर आस्तां यशस्विनौ ।
<>त्रिगर्त्तैर्मत्स्यकैकेयैर्वाटधानैश्च संयुतैः ॥
<>भूरिश्रवाः शलः शल्यो भगदत्तश्च मारिष ! ।
<>मद्रकाः सिन्धुसौवीरास्तथा पञ्चनदाश्च ये ॥
<>जयद्रथेन सहिता ग्रीवायां सन्निवेशिताः ।
<>पृष्ठे दुर्य्योधनो राजा सोदर्य्यैः सानुगैर्वृतः ॥
<>विन्दानुविन्दावावन्त्यौ काम्बोजाश्च शकैः सह ।
<>पुच्छमासन् महाराज ! शूरसेनाश्च मारिष ! ॥
<>दक्षिणं पक्षमासाद्य स्थिता व्यूहस्य दंशिताः ।
<>कारूषाश्च विकुञ्जाश्च मुण्डाः कुण्डीवृषास्तथा ॥
<>बृहद्बलेन सहिता वामपार्श्वे समास्थिताः ॥”
<>कदा वास्य व्यूहस्य प्रयोजनं तदाह मनुः ।
<>७ । १८६--१८७ ।
<>“शत्रुसेविनि मित्रे च गूढे युक्ततरो भवेत् ।
<>गतप्रत्यागते चैव स हि कष्टतरो रिपुः ॥
<>दण्डव्यूहेन तन्मार्गं यायात्तु शकटेन वा ।
<>वराहमकराभ्यां वा सूच्या वा गरुडेन वा ॥”
<>“सूक्ष्ममुखपश्चाद्भागः पृथुमध्यो वराहव्यूहः ।
<>एष एव पृथुतरमध्यो गरुडव्यूहः ॥” इति तट्टीका-
<>कृत् कुल्लूकभट्टः ॥)
<LEND>
