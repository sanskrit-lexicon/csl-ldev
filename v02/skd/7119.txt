<L>7119<pc>2-080<k1>काचः<k2>काचः
काचः¦, पुं, (कच दीप्तौ + णिच् + घञ् ।) मृत्तिका-
<>विशेषः । काँच् इति भाषा । तत्पर्य्यायः । क्षारः
<>२ । इत्यमरः । २ । ९ । ९९ ॥ अस्य गुणाः । क्षार-
<>रसत्वम् । उष्णवीर्य्यत्वम् । अञ्जनात् दृष्टिकारि-
<>त्वञ्च । इति राजवल्लभः ॥ शिक्यम् । शिका इति
<>भाषा ॥ मणिविशेषः । (यथा,
<>“आकरे पद्मरागाणां जन्म काचमणेः कुतः” ।
<>इत्युद्भटः ॥) नेत्ररोगविशेषः । इति मेदिनी ॥
<>तस्य लक्षणम् ।
<>“अस्मिन्नपि तमोभूते नातिरूढे महागदे ।
<>चन्द्रादित्यौ सनक्षत्रावन्तरीक्षे च विद्युतः ॥
<>निर्म्मलानि च तेजांसि भ्राजिष्णूनीव पश्यति ।
[Page2-080-c+ 52]
<>स एव लिङ्गनाशस्तु नीलिकाकाचसंज्ञितः” ॥
<>इति माधवकरः ॥
<>(“प्राप्नोति काचतां दोषे तृतीयपटलास्रिते ।
<>तेनोर्द्धमीक्षते नाधस्तनुचेलावृतोपमम् ॥
<>यथावर्णञ्च रज्येत दृष्टिर्हीयेत च क्रमात् ।
<>तथाप्युपेक्षमाणस्य चतुर्थं पटलं गतः ॥
<>लिङ्गनाशं मनः कुर्व्वन् छादयेद्दृष्टिमण्डलम् ।
<>तत्र वातेन तिमिरे व्याविङ्गमिव पश्यति ॥
<>चलाविलारुणाभासं प्रसन्नञ्चेक्षते मुहुः ।
<>जालानि केशान् मशकान् रश्मींश्चोपेक्षितेऽत्र च ॥
<>काचीभूते दृगरुणापश्यत्यास्य मनासिकम् ।
<>चन्द्रदीपाद्यनेकत्वं वक्रमृज्वपि मन्यते ॥
<>वृद्धःकाचोदृशं कुर्य्याद्रजोधूमवृतामिव ।
<>स्पष्टारुणाभां विस्तीर्णां सूक्ष्मां वा हतदर्शनाम् ॥
<>सलिङ्गनाशो वाते तु सङ्कोचयति दृक्शिराः ।
<>दृङ्मण्डलं विशत्यन्तर्गम्भीरा दृगसौ स्मृता ॥
<>पित्तजे तिमिरे विद्युत् खद्योतोद्योतदीपितम् ।
<>शिखितित्तिरिपिच्छाभं प्रायोनीलञ्च पश्यति ॥
<>काचे दृक् काचनीलाभा तादृगेव च पश्यति ।
<>अर्केन्दुपरिवेषाग्निमरीचीन्द्रधनूंषि च ॥
<>भृङ्गनीला निरालोका दृङ्स्निग्धालिङ्गनाशतः ।
<>दृष्टिःपित्तेन ह्रस्वाख्या सा ह्रस्वा ह्रस्वदर्शना ॥
<>भवेत्पिण्डविदग्धाख्या पीतापीताभदर्शना ।
<>कफेन तिमिरे प्रायः स्निग्धं श्वेतञ्च पश्यति ॥
<>शङ्खेन्दुकुन्दकुसुमैः कुमुदैरिव चाचितम् ।
<>काचे तु निष्प्रभेन्द्वर्कप्रदीपाद्यैरिवाचितम् ॥
<>सिताभा सा च दृष्टिः स्यालिङ्गनाशे तु लक्ष्यते
<>मूर्त्तः कफोदृष्टिगतः स्निग्धोदर्शननाशनः ॥
<>विन्दुर्जलस्येव चलः पद्मिनीपुटसंस्थितः ।
<>उष्णे सङ्कोचमायाभिश्छायायां परिसर्पति ॥
<>शङ्खकुन्देन्दु कुमुदस्फटिकोपमशुक्लिमा ।
<>रक्तेन तिमिरे रक्तं तमोभूतञ्च पश्यति ।
<>काचेन रक्ता कृष्णा वा दृष्टिस्तादृक् च पश्यति” ॥
<>इति वाभटे उत्तरस्थाने । १२ अध्याये ॥
<>विस्तृतविवरणमस्य नेत्ररोगशब्दे ज्ञातव्यम् ॥)
<LEND>
