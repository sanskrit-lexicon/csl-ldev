<L>24514<pc>3-451<k1>ब्रह्मसूत्रं<k2>ब्रह्मसूत्रं
ब्रह्मसूत्रं¦, क्ली, (ब्रह्मणि वेदग्रहणकाले उपनयन-
समये इत्यर्थः धृतं यत् सूत्रम् ।) यज्ञसूत्रम् ।
तत्पर्य्यायः । पवित्रम् २ यज्ञोपवीतम् ३ द्बिजा-
यनी ४ । इति त्रिकाण्डशेषः ॥ उपवीतम् ५
सावित्रम् ६ सावित्रीसूत्रम् ७ । इति शब्द-
रत्नावली ॥ (यथा भागवते । ८ । १८ । १४ ।
“तस्योपनीयमानस्य सावित्रीं सविताब्रवीत् ।
बृहस्पति र्ब्रह्मसूत्रं मेखलां कश्यपोऽददात् ॥”
तटस्थलक्षणपरं उपनिषद्वाक्यम् । ब्रह्मनिर्णय-
सूत्रम् । यथा गीतायाम् । १३ । ४ ।
“ऋषिभिर्बहुधागीतं छन्दोभिर्विविधैः पृथक् ।
ब्रह्मसूत्रपदैश्चैव हेतुमद्भिर्विनिश्चितैः ॥”
अस्य व्याख्याने श्रीधरस्वामिना यदुक्तं तदुच्यते ।
“ऋषिभिर्वशिष्ठादिभिर्योगशास्त्रेषु ध्यानधार-
णादिविषयत्वेन वैराग्यादिस्वरूपेण बहुधा
गीतं निरूपितम् । विविधैर्विचित्रैर्नित्यनैमित्तिक-
काम्यकर्म्मादिविषयैञ्छन्दोभिर्वेदैर्नानापूजनीय-
देवतारूपेण गीतं ब्रह्मणः सूत्रैः पदैश्च
ब्रह्म सूत्र्यते सूच्यते एभिरिति ब्रह्मसूत्राणि
यतो वा इमानि भूतानि जायन्त इत्यादीनि
तटस्थलक्षणपराणि सत्यं ज्ञानमनन्तं ब्रह्मे-
त्यादीनि तैश्च बहुधा गीतम् । किञ्च हेतु-
मद्भिः सदेव सौन्येदमग्र आसीत् कथमसतः
सदजायत इति । को ह्येवान्यात् कः प्राण्यात्
यदेष आकाश आनन्दो न स्यात् एष ह्येवानन्द-
यातीत्यादि युक्तिमद्भिः । अन्यात् अपानचेष्टां
कः कुर्य्यात् प्राण्यात् प्राणव्यापारं वा कः
कुर्य्यादिति श्रुतिपदयोरर्थः । विनिश्चितैरुप-
क्रमोपसंहारैकवाक्यतया असन्धिग्धार्थप्रति-
पादकैरित्यर्थः । तदेवमेतैर्विस्तरेणोक्तं दुःसं-
ग्रहं संक्षेपतस्तुभ्यं कथयिष्यामि तत् शृण्वि-
त्यर्थः । यद्वा “अथातो ब्रह्मजिज्ञासा” इत्या-
दीनि ब्रह्मसूत्राणि गृह्यन्ते तान्येव ब्रह्म पद्यते
निश्चीयते एभिरिति पदानि तैर्हेतुमद्भिरीक्ष-
तेर्ना शब्दं आनन्दमयोऽभ्यासादित्यादि युक्ति-
मद्भिर्विनिश्चितार्थैः ॥)
<LEND>
