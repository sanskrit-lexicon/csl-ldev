<L>26735<pc>3-667<k1>महामांसं<k2>महामांसं
महामांसं¦, क्ली, (महद् गर्हितं मांसम् । अत्र
<>मांसशब्दस्य पूर्व्वप्रयुक्ततया महच्छब्दस्य गर्हि-
<>तार्थत्वम् ।
<>“शङ्खे तैले तथा मांसे वैद्ये ज्योतिषके द्बिजे ।
<>यात्रायां पथि निद्रायां महच्छब्दो न दीयते ॥”
<>इति स्मरणात् ।)
<>नरादिपिशितम् । यथा, --
<>“अष्टम्यां रुधिरैर्म्मांसैर्म्महामांसैः सुगन्धिभिः ।
<>पूजयेद्बहुजातीयैर्व्वलिभिर्भोजनैः शिवाम् ॥”
<>इति तिथ्यादितत्त्वधृतकालिकापुराणम् ॥
<>अन्यच्च ।
<>“गोनरेभाश्वमहिषवराहोष्ट्रोरगोद्भवम् ।
<>महामांसाष्टकं देवि ! देवताप्रीतिकारकम् ॥”
<>इति कौलार्च्चनदीपिका ॥
<LEND>
