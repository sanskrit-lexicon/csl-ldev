<L>30356<pc>4-215<k1>लाजाः<k2>लाजाः
लाजाः¦, पुं, भूम्नि, (लाञ्ज्यन्ते ये ते । लाज् +
<>घञ् ।) भृष्टधान्यम् । लाओया इति खै इति
<>च भाषा । (यथा, रामायणे । २ । ४३ । १३ ।
<>“कदा प्राणिसहस्राणि राजमार्गे ममात्मजौ ।
<>लाजेरवकरिष्यन्ति प्रविशन्तावरिन्दमौ ॥”)
<>तत्पर्य्यायः । अक्षतम् २ । इत्यमरः । २ । ९ । ४७ ॥
<>लाजा ३ अक्षताः ४ । इति भरतः ॥ अस्य
<>गुणाः । तृष्णाच्छर्द्द्यतीसारप्रमेहमेदःकफनाशि-
<>त्वम् । कासपित्तोपशमनत्वम् । अग्निकारित्वम् ।
<>लघुत्वम् । शीतलत्वञ्च । अस्य मण्डगुणाः ।
<>अग्निकारित्वम् । दाहतृष्णाज्वरातीसारनाशि-
<>त्वम् । अशेषदोषामपाचनत्वञ्च ॥ तस्य पेया-
<>गुणाः । क्षामकण्ठस्य श्रमघ्नत्वम् । क्षुधातृष्णा-
<>ग्लानिदौर्ब्बल्यकुक्षिरोगनाशित्वञ्च । इति राज-
<>वल्लभः ॥ * ॥ अपि च ।
<>“एते च व्रीहयो भृष्टास्ते लाजा इति
<>संज्ञिताः ।
<>यवादयश्च ये भृष्टास्ते धानाः परिकीर्त्तिताः ॥
<>लाजाश्च यवधानाश्च तर्पणाः पित्तनाशनाः ।
<>गोधूमयावनालोत्थाः किञ्चिदुष्णाश्च दीपनाः ॥
<>तृष्णातीसारशमनो धातुशाम्यकरः परः ।
<>मन्दाग्निविषमाग्नीनां बालस्थविरयोषिताम् ।
<>देयश्च सुकुमाराणां लाजमण्डः सुसंस्कृतः ॥”
<>इति राजनिर्घण्टः ॥ * ॥
<>तस्य चूर्णगुणाः ।
<>“द्राक्षादाडिमखर्ज्जूरमृदिताम्बुसशर्करम् ।
<>लाजचूर्णं समध्वाज्यं सन्तर्पणमुदाहृतम् ॥”
<>लाजचूर्णं द्राक्षादिजलशर्करामध्वाज्यसहितं
<>तर्पणमुक्तमित्यर्थः । लाजशक्तुगुणाश्च गुणग्रन्थे ।
<>“लाजानां शक्तवः क्षौद्रसितायुक्ता विशेषतः ।
<>छर्द्द्यतीसारतृड्दाहविषमूर्च्छाज्वरापहाः ॥”
<>चरकश्च ।
<>“तत्र तर्पणमेवादौ प्रदेयं लाजशक्तुभिः ।
[Page4-215-b+ 52]
<>ज्वरापहैः फलरसैर्युक्तं समधुशर्करम् ॥”
<>इति भावप्रकाशः ॥
<LEND>
