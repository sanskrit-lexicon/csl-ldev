<L>7335<pc>2-092<k1>कामेश्वरी<k2>कामेश्वरी
कामेश्वरी¦, स्त्री, (काम्यन्ते इति कामा विषयास्तेषां
<>भोग्यानां प्रदायित्वेन ईश्वरी ।) कामाख्यापञ्च-
<>मूर्त्त्यन्तर्गतमूर्त्तिविशेषः । यथा, --
<>“देव्याश्चापि नरश्रेष्ठ ! पञ्च रूपाणि भैरव ! ।
<>शृणु वेताल ! गुह्यानि देवैरपि सदैव हि ॥
<>कामाख्या त्रिपुरा चैव तथा कामेश्वरी शिवा ।
<>मारदाथ महोत्साहा कामरूपगुणैर्युता” ॥
<>इति कालिकापुराणे ६१ अध्यायः ॥ * ॥
<>अस्या मन्त्रं यथा, श्रीभगवानुवाच ।
<>“देव्याः कामेश्वरीं मूर्त्तिं शृणु वक्ष्यामि भैरव ! ।
<>यस्याश्चिन्तनमात्रेण साधको लमते प्रियान् ॥
[Page2-092-b+ 52]
<>तन्त्रं तस्याः प्रथमतस्ततोऽनुध्यानगोचरम् ।
<>ततः पूलाकृमं वक्ष्ये क्रमाद्वेतालभैरव ! ॥
<>प्रजापतिस्ततो वह्निरिन्द्रवीजं ततः परम् ॥
<>चूडाचन्द्रार्द्धसहितं चतुर्थस्वरसंयुतम् ।
<>इदं कामेश्वरीमन्त्रं सर्व्वकामार्थसाधनम्” ॥ * ॥
<>तस्या ध्यानं यथा, --
<>“रूपन्तु चिन्तयेद्देव्याः कामेश्वर्य्या मनोहरम् ।
<>प्रभिन्नाञ्जनसंकाशां नीलस्निग्धशिरोरुहाम् ॥
<>षड्वक्त्रां द्वादशभुजां अष्टादशविलोचनाम् ।
<>प्रत्येकं षट्सु शीर्षेषु चन्द्रार्द्धकृतशेखराम् ॥
<>मणिमुक्तादिमाणिक्त्यकृतां मालामुरःस्थले ।
<>कण्ठे च बिभ्रतीं नित्यं सर्व्वालङ्कारमण्डिताम् ॥
<>पुस्तकं सिद्धसूत्रञ्च पञ्चवाणवरं तथा ।
<>खड्गं शक्तिञ्च शूलञ्च बिभ्रतीं दक्षिणैः करैः ॥
<>अक्षमालां महापद्मं कोदण्डञ्चाभयं तथा ।
<>चर्म्म पश्चात् पिनाकञ्च बिभ्रतीं वामपाणिभिः ॥
<>शुक्लं रक्तञ्च पीतञ्च हरितं कृष्णमेव च ।
<>विचित्रं क्रमतः शीर्षं ऐशान्यां पूर्व्वमेव च ॥
<>दक्षिणं पश्चिमञ्चैव तथैवोत्तरशीर्षकम् ।
<>मध्यञ्चेति महाभाग ! क्रमात् शीर्षाणि वर्णतः ॥
<>शुक्लं माहेश्वरीवक्त्रं कामाख्यारक्तमुच्यते ।
<>त्रिपुरापीतसंकाशं सारदाहरितं तथा ॥
<>कृष्णं कामेश्वरीवक्त्रं चण्डायाश्चित्रमिष्यते ।
<>धम्मिल्लसंयतकचं प्रतिशीर्षं प्रकीर्त्तितम् ।
<>सिंहोपरिसितप्रेतं तस्मिँल्लोहितपङ्कजम् ।
<>कामेश्वरी स्थिता तत्र ईषत्प्रहसितानना ॥
<>विचित्रांशुकसंप्रीता व्याघ्रचर्म्माम्बरा तथा ।
<>एवं कामेश्वरीं ध्यायेद्धर्म्मकामार्थसिद्धये” ॥
<>इत्यादि कालिकापुराणे ६३ अध्यायः ॥
<LEND>
