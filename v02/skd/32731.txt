<L>32731<pc>4-395<k1>विधवा<k2>विधवा
विधवा¦, स्त्री, (विगतो धवो भर्त्ता यस्याः ।) मृत-
<>भर्त्तृका । तत्पर्य्यायः । विश्वस्ता २ । इत्यमरः ॥
<>जालिका ३ रण्डा ४ यतिनी ५ यतिः ६ । इति
<>शब्दरत्नावली ॥ (यथा, ऋग्वेदे । १० । ४० । २ ।
<>“को वां शयुत्रा विधवेव देवरं
<>मर्यं न योषा कृणुते सधस्थ आ ॥”)
<>तस्याः कर्त्तव्याकर्त्तव्यानि यथा । विष्णुः ।
<>“मृतेभर्त्तरि ब्रह्मचर्य्यं तदन्वारोहणं वा इति ।”
<>ब्रह्मचर्य्यं मैथुनवर्ज्जनं ताम्वूलादिवर्ज्जनञ्च ।
<>यथा, प्रचेताः ।
<>“ताम्बूलाभ्यञ्जनं चैव कांस्यपात्रे च भोजनम् ।
<>यतिश्च ब्रह्मचारी च विधवा च विवर्ज्जयेत् ॥”
<>अभ्यञ्जनं आयुर्वेदोक्तं पारिभाषिकम् । स्मृतिः ।
<>“एकाहारः सदा कार्य्यो न द्वितीयः कदाचन ।
<>पर्य्यङ्कशायिनी नारी विधवा पातयेत् पतिम् ॥
<>गन्धद्रव्यस्य सम्भोगो नैव कार्य्यस्तया पुनः ।
<>तर्पणं प्रत्यहं कार्य्यं भर्त्तुः कुशतिलोदकैः ॥”
<>एतत्तु तर्पणं पुत्त्रपौत्त्राद्यभाव इति मदनपारि-
<>जातः ॥
<>“वैशाखे कार्त्तिके माघे विशेषनियमञ्चरेत् ।
<>स्नानं दानं तीर्थयात्रां विष्णोर्नामग्रहं मुहुः ॥”
<>इति शुद्धितत्त्वम् ॥ * ॥
<>अपि च ।
<>“ब्राह्मणी पतिहीना या भवेन्निष्कामिनी सदा ।
<>एकभक्ता दिनान्ते सा हविष्यान्नरता सदा ॥
<>न घत्ते दिव्यवस्त्रञ्च गन्धद्रव्यं सुतैलकम् ।
<>स्रजञ्च चन्दनञ्चैव शङ्खसिन्दूरभूषणम् ॥
<>त्यक्त्वा मलिनवस्त्रा स्यान्नित्यं नारायणं स्मरेत् ।
<>नारायणस्य सेवाञ्च कुरुते नित्यमेव च ॥
<>तन्नामोच्चारणं शश्वत् कुरुतेऽनन्यभक्तितः ।
<>पुत्त्रतुल्यञ्च पुरुषं सदा पश्यति धर्म्मतः ॥
<>मिष्टान्नं न च भुङ्क्ते सा न कुर्य्याद्बिभवं व्रजम् ।
<>एकादश्यां न भोक्तव्यं कृष्णजन्माष्टमीदिने ॥
<>श्रीरामस्य नवम्याञ्च शिवरात्रौ पवित्रया ।
<>अघोरायाञ्च प्रेतायां चन्द्रसूर्य्योपरागयोः ॥
<>भ्रष्टद्रव्यं परित्याज्यं भुज्यते परमेव च ।
<>ताम्बूलं विधवास्त्रीणां यतीनां ब्रह्मचारिणाम् ।
<>सन्न्यासिनाञ्च गोमांसं सुरातुल्यं श्रुतौ श्रुतम् ॥
<>रक्तशाकं मसूरञ्च जम्बीरं पर्णमेव च ।
[Page4-395-b+ 52]
<>अलावुर्वर्त्तुलाकारा वर्ज्जनीया च तैरपि ॥
<>पर्य्यङ्कशायिनी नारी विधवा पातयेत् पतिम् ।
<>यान आरोहणं कृत्वा विधवा नरकं व्रजेत् ॥
<>न कुर्य्यात् केशसंस्कारं गात्रसंस्कारमेव च ।
<>केशवेणीजटारूपं तत्क्षौरं तीर्थकं विना ॥
<>तैलाभ्यङ्गं न कुर्व्वीत न हि पश्यति दर्पणम् ।
<>मुखञ्च परपुंसाञ्च यात्रा नृत्यं महोत्सवम् ॥
<>नर्त्तकं गायनञ्चैव सुवेशं पुरुषं शुभम् ॥”
<>इति ब्रह्मवैवर्त्ते श्रीकृष्णजन्मखण्डे ८३ अध्यायः ॥
<>(विधवायास्तु पत्यन्तर-ग्रहणं निषिद्धं न
<>तद्विवाहशब्दवाच्यञ्च । तत्तु विशेषतो विचा-
<>रेण ग्रन्थविस्तृतिर्भवेदतस्तद्भीतः केवलं कति-
<>पयानि वचनान्युद्धृत्य दर्शयामि तानि
<>सुधीभिर्व्विचारणीयानीति ॥ तत्र याज्ञवल्क्यः ।
<>“अविप्लुतब्रह्मचर्य्यो लक्षण्यां स्त्रियमुद्वहेत् ।
<>अनन्यपूर्व्विकां कान्तामसपिण्डां यवीयसीम् ॥”
<>अनन्यपूर्व्विकां दानेनोप भोगेनवा पुरुषान्तरा-
<>परिगृहीताम् ॥ व्यासः । २ । ३ ।
<>“सवर्णामसमानार्षाममातृपितृगोत्रजाम् ।
<>अनन्यपूर्व्विकां लध्वीं शुभलक्षणसंयुताम् ॥”
<>गोतमः । ४ । १ ।
<>“गृहस्थः सदृशीं भार्य्यां विन्देतानन्यपूर्व्वि-
<>काम् ॥”
<>वशिष्ठः । ८ । १ ।
<>“गृहस्थो विनीतक्रोधहर्षो गुरुणानुज्ञातः
<>स्नात्वा असमानार्षां अस्पृष्टमैथुनां भार्य्यां
<>विन्देत ॥” हारीतः । ४ । १ ।
<>“असमानार्षगोत्रां हि कन्यां सभ्रातृकां शुभाम् ।
<>सर्व्वावयवसम्पन्नां सुवृत्तामुद्बहेन्नरः ॥”
<>पारस्करगृह्यसूत्रम् ।
<>“अग्निमुपधाय कुमार्य्याः पाणिं गृह्णीयात्
<>त्रिषु त्रिषूत्तरादिषु ॥”
<>कन्याशब्दार्थः कथ्यते । “कन्या कुमारी” इत्य-
<>मरः । “कन्यापदस्यादत्तस्त्रीमात्रवचनेन ।”
<>इत्यादि दायभागटीकायां आचार्य्यचूडा-
<>मणिः । “कन्यापदस्यापरिणीतामात्रवचनात् ।”
<>इति रघुनन्दनः ॥ “अनूढात्वेन कन्यापदस्य
<>सपत्नीकन्या बोधकतया अमुख्यत्वप्रसक्तेः तद्रूपे-
<>णैव कन्यापदस्य शक्तेः ।” इति श्रीकृष्णतर्का-
<>लङ्कारः ॥ पूर्व्वोक्तैर्व्वचनैः कुमारीणामेव परि-
<>णये विवाहशब्दवाच्यत्वं नतूढानाम् ॥
<>मनुः । ५ । १५१ -- १५२ ।
<>“यस्मै दद्यात् पिता त्वेनां भ्राता वानुमते पितुः ।
<>तं शुश्रूषेत जीवन्तं संस्थितञ्च न लङ्घयेत् ॥
<>मङ्गलार्थं स्वस्त्ययनं यज्ञस्तासां प्रजापतेः ।
<>प्रयुज्यते विवाहेषु प्रदानं स्वाम्यकारणम् ॥”
<>तत्रैव । १६० -- १६३ ।
<>“मृते भर्त्तरि साध्वी स्त्री ब्रह्मचर्य्ये व्यवस्थिता ।
<>स्वर्गं गच्छत्यपुत्त्रापि यथा ते ब्रह्मचारिणः ।
<>अपत्यलोभात् या तु स्त्री भर्त्तारमतिवर्त्तते ।
<>सेहनिन्दामवाप्नोति पतिलोकाच्च हीयते ॥
<>नान्योत्पन्ना प्रजास्तीह न चाप्यस्य परिग्रहे ।
[Page4-395-c+ 52]
<>न द्वितीयश्च साध्वीनां क्वचिद्भर्त्तोपदिश्यते ॥
<>पतिं हित्वापकृष्टं स्वमुत्कृष्टं या निषेवते ।
<>निन्द्यैव सा भवेल्लोके परपूर्व्वेति चोच्यते ॥”
<>लघुहारीतः ।
<>“स्वगोत्राद् भ्रस्यते नारी विवाहात् सप्तमे पदे ।
<>पतिगोत्रेण कर्त्तव्या तस्याः पिण्डोदकक्रिया ॥”
<>मनुः । ९ । ४७ ।
<>“सकृदंशो निपतति सकृत्कन्या प्रदीयते ।
<>सकृदाहुर्द्ददानीति त्रीण्येतानि सतां सकृत् ॥”
<>तत्रैव । ५९ -- ६५ ।
<>“देवराद्वा सपिण्डाद्बा स्त्रिया सम्यक्नियुक्तया ।
<>प्रजेप्सिताधिगन्तव्या सन्तानस्य परिक्षये ॥
<>विधवायां नियुक्तस्तु घृताक्तो वाग्यतो निशि ।
<>एकमुत्पादयेत् पुत्त्रं न द्बितीयं कथञ्चन ।
<>द्वितीयमेके प्रजनं मन्यन्ते स्त्रीषु तद्बिदः ॥
<>अनिर्वृ तं नियोगार्थं पश्यतो धर्म्मतस्तयोः ॥
<>विधवायां नियोगार्थे निर्व्वृते तु यथाविधि ।
<>गुरुषच्च स्नुषावच्च वर्त्तेयातां परस्परम् ॥
<>नियुक्तौ यौ विधिं हित्वा वर्त्तेयातान्तु कामतः ।
<>तावुभौ पतितौ स्यातां स्नुषाग-गुरुतल्पगौ ॥
<>नान्यस्मिन् विधवा नारी नियोक्तव्या द्बिजा-
<>तिमिः ।
<>अन्यस्मिन् हि नियुञ्जाना धर्म्मं हन्युः सना-
<>तनम् ॥
<>नोद्वाहिकेषु मन्त्रेषु नियोगः कीर्त्त्यते क्वचित् ।
<>न विवाहविधाधुक्तं विधवावेदनं क्वचित् ॥”
<>“न च विवाहविधायकशास्त्रे अन्येन पुरुषेण
<>सह पुनर्व्विवाह उक्तः ॥” इति कुल्लूकः ॥
<>तत्रैव । ६८ -- ७० ।
<>“ततः प्रभृति यो मोहात् प्रमीतपतिकां स्त्रियम् ।
<>नियोजयत्यपत्यार्थं तं विगर्हन्ति साधवः ॥
<>यस्या म्रियेत कन्याया वाचा सत्ये कृते पतिः ।
<>तामनेन विधानेन निजो विन्देत देवरः ॥
<>यथाविध्यभिगम्यैनां शुक्लवस्त्रां शुचिव्रताम् ।
<>मिथोभजे दाप्रसवात् सकृत् सकृदृतातृतौ ॥”
<>“आगर्भग्रहणात् सकृद्गमनोपदेशाच्च यस्मै
<>वाग्दत्ता तस्यैवापत्यं भवति ।” इति कुल्लूक-
<>भट्टः ॥ तत्रैव । ७१ ।
<>“न दत्त्वा कस्यचित् कन्यां पुनर्द्दद्याद्बिचक्षणः ।
<>दत्त्वा पुनः प्रयच्छन् हि प्राप्नोति पुरुषानृतम् ॥”
<>तत्रैव । ७९ ।
<>“उन्मत्तं पतितं क्लीवमबीजं पापरोगिणम् ।
<>न त्यागोऽस्ति द्विषन्त्याश्च नच दायापवर्त्तनम् ॥”
<>तत्रैव । ९७ ।
<>“कन्यायां दत्तशुल्कायां म्रियते यदिशुल्कदः ।
<>देवराय प्रदातव्या यदि कन्यानुमन्यते ॥”
<>आश्वलायनगृह्यसूत्रम् । ४ । २ । २१ ।
<>तामुत्थापयेत् देवरः पतिस्थानीयः अन्तेवासी
<>जरद्दासः । उदीर्ष्वनार्य्यभि जीवलोकम् ॥
<>अथ पत्नीमुत्थापयेत् कः देवरः पतिस्थानीयः
<>स पतिस्थानीय इत्युच्यते । अनेन ज्ञायते
<>पतिकर्त्तृकं कर्म्म पुंसवनादि पत्यसम्भवे देवरः
[Page4-396-a+ 52]
<>कुर्य्यात् । अन्तेवासी शिष्यः स वा यो बहुकालं
<>दास्यं कृत्वा वृद्धोऽभूत् स वा ॥ * ॥ पराशरः ।
<>४ । २५ -- २६ ।
<>“ज्येष्ठभ्राता यदा तिष्ठेत् आधानं नैव कारयेत् ।
<>अनुज्ञातस्तु कुर्व्वीत शङ्खस्य वचनं यथा ॥
<>नष्टे मृते प्रव्रजिते क्लीवे च पतिते पतौ ।
<>पञ्चस्वापत्सु नारीणां पतिरन्यो विधीयते ॥”
<>पराशरः । १० । २५ -- ३७ ।
<>“वन्दिग्राहेण या भुक्ता हत्वा वद्धाबलाद्-
<>भयात् ।
<>कृत्वा सान्तपनं कृच्छ्रं शुध्येत् पराशरो-
<>ऽब्रवीत् ॥
<>सकृद्भुक्ता तु या नारी नेच्छन्ती पापकर्म्मभिः ।
<>प्राजापत्येन शुद्ध्येत ऋतुप्रस्रवणेन तु ॥
<>पतत्थर्द्धं शरीरस्य यस्य भार्य्या सुरां पिबेत् ।
<>पतितार्द्धशरीरस्य निष्कृतिर्न विधीयते ॥
<>गायत्त्रीं जपमानस्तु कृच्छं सान्तपनञ्चरेत् ।
<>गोमूत्रं गोमयं क्षीरं दधि सर्पिः कुशोदकम् ॥
<>एकरात्रोपवासश्च कृच्छ्रं सान्तपनं स्मृतम् ।
<>जारेण जनयेद्गर्भं गते त्यक्ते मृते पतौ ॥
<>तां त्यजेदपरे राष्ट्रे पतितां पापकारिणीम् ।
<>ब्राह्मणी तु यदागच्छेत् परपुंसा समन्विता ॥
<>सा तु नष्टा विनिर्द्दिष्टा न तस्या गमनं पुनः ।
<>कामान्मोहाद् यदा गच्छेत् त्यक्त्वा बन्धुं सुतान्
<>पतिम् ॥
<>सा तु नष्टा परे लोके मानुषेषु विशेषतः ।
<>दशमे तु दिने प्राप्ते प्रायश्चित्तं न विद्यते ॥
<>दशाहं न त्यजेन्नारी त्यजेन्नष्टश्रुता तथा ।
<>भर्त्ता चैव चरेत्कृच्छ्रं कृच्छ्रार्द्धं चैव बान्धवाः ॥
<>तेषां भुक्त्वा च पीत्वा च अहोरात्रेण शुध्यति ।
<>ब्राह्मणी तु यदागच्छेत् परपुंसा विवर्ज्जिता ॥
<>गत्वा पुंसां शतं याति त्यजेयुस्तान्तु गोत्रिणः ।
<>पुंसो यदि गृहं गच्छेत् तदशुद्धं गृहं भवेत् ॥
<>पितृमातृगृहं यस्य जारस्यैव तु तद्गृहम् ।
<>उल्लिख्य तद्गृहं पश्चात् पञ्चगव्येन शुद्ध्यति ॥”
<>बृहन्नारदीयम् । उद्बाहतत्त्वे ।
<>“समुद्रयात्रास्वीकारः कमण्डलुविधारणम् ।
<>द्विजानामसवर्णासु कन्यासूपयमस्तथा ॥
<>देवरेण सुतोत्पत्तिर्म्मधुपर्के पशोर्व्वधः ।
<>मांसदानं तथा श्राद्धे वानप्रस्थाश्रमस्तथा ॥
<>दत्तायाश्चैव कन्यायाः पुनर्द्दानं वरस्य च ।
<>दीर्घकालं ब्रह्मचर्य्यं नरमेधाश्वमेधकौ ॥
<>महाप्रस्थानगमनं गोमेधञ्च तथा मखम् ।
<>इमान् धर्म्मान् कलियुगे वर्ज्ज्यानाहुर्म्मनीषिणः ॥”
<>हेमाद्रिपराशरभाष्ययोरादित्यपुराणम् ।
<>“दीर्घकालं ब्रह्मचर्य्यं घारणञ्च कमण्डलोः ।
<>देवरेण सुतोत्पत्तिर्द्दत्ता कन्या प्रदीयते ॥
<>कन्यानामसवर्णानां विवाहश्च द्बिजातिभिः ।
<>आततायिद्विजाग्र्याणां धर्म्मयुद्धे निहिंसनम् ॥
<>वानप्रस्थाश्रमस्यापि प्रवेशो विधिदेशितः ।
<>वृत्तस्वाध्यायसाक्षेपमघसङ्कोचनन्तथा ॥
<>प्रायश्चित्तविधानञ्च विप्राणां मरणान्तिकम् ।
[Page4-396-b+ 52]
<>संसर्गदोषः पापेषु मधुपर्के पशोर्व्वधः ॥
<>दत्तौरसेतरेषान्तु पुत्त्रत्वेन परिग्रहः ।
<>शूद्रेषु दासगोपालकुलमित्रार्द्धशीरिणाम् ॥
<>भोज्यान्नता गृहस्थस्य तीर्थसेवातिदूरतः ।
<>ब्राह्मणादिषु शूद्रस्य पक्वतादिक्रियापि च ॥
<>भृग्वग्निमरणञ्चैव वृद्धादिमरणं तथा ।
<>एतानि लोकगुप्त्यर्थं कलेरादौ महात्मभिः ॥
<>निवर्त्तितानि कर्म्माणि व्यवस्थापूर्व्वकं बुधैः ।
<>समयश्चापि साधूनां प्रमाणं वेदवद्भवेत् ॥”
<>याज्ञवल्क्यः । १ । ६५ ।
<>“सकृत् प्रदीयते कन्या हरंस्तां चौरदण्डभाक् ।
<>दत्तामपि हरेत् कन्यां श्रेयांश्चेद्वर आव्रजेत् ॥”
<>गोतमः ।
<>“प्रतिश्रुत्याप्यधर्म्मसंयुक्ताय न दद्यात् ॥”
<>वशिष्ठः ।
<>“कुलशीलविहीनस्य षण्डादिपतितस्य च ।
<>अपस्मारिविधर्म्मस्य रोगिणां वेशधारिणाम् ।
<>दत्तामपि हरेत्कन्यां सगोत्रोढां तथैवच ॥”
<>वशिष्ठः उद्वाहतत्त्वे ।
<>“अद्भिर्व्वाचा प्रदत्तायां म्रियेतोर्द्धं वरो यदि ।
<>नच मन्त्रोपनीता स्यात् कुमारी पितुरेव सा ॥”
<>उद्वाहतत्त्वे । यमः ।
<>“नोदकेन न वा वाचा कन्यायाः पतिरिष्यते ।
<>पाणिग्रहणसंस्कारात् पतित्वं सप्तमे पदे ॥”
<>उद्बाहतत्त्वे कात्यायनः ।
<>“अनेकेभ्योऽपि दत्तायामनूढायान्तु तत्र वै ।
<>वरागमश्च सर्व्वेषां दत्तं पूर्व्ववरो हरेत् ॥”
<>नान्योत्पन्ना प्रजास्तीह नचाप्यन्यपरिग्रहे ।
<>न द्बितीयश्च साध्वीनां क्वचिद्भर्त्तोपदिश्यते ॥
<>व्यभिचारात्तु भर्त्तुः स्त्री लोके प्राप्नोति निन्दितम् ।
<>शृगालयोनिं प्राप्नोति पापरोगैश्च पीड्यते ॥”
<>नारदसंहिता ।
<>“अज्ञातदोषेणोढाया निर्द्दोषा नान्यमाश्रिता ।
<>बन्धुभिः सा नियोक्तव्या निर्ब्बन्धुः स्वयमाश्रयेत् ॥
<>नष्टे मृते प्रव्रजिते क्लीवे च पतिते पतौ ।
<>पञ्चस्वापत्सु नारीणां पतिरन्यो विधीयते ॥
<>अष्टौ वर्षाण्यपेक्षेत ब्राह्मणी प्रोषितं पतिम् ।
<>अप्रसूता च या नारी परतोऽन्यं समाश्रयेत् ॥
<>क्षत्रिया षट् समास्तिष्ठेत् अप्रसूता समा
<>त्रयम् ।
<>वैश्या प्रसूता चत्वारि द्बे वर्षे इतरा वसेत् ॥
<>न शूद्रायाः सृतः कालः एष प्रोषितयोषि-
<>ताम् ।
<>जीवति श्रूयमाणे तु स्यादेव द्बिगुणो विधिः ॥
<>अतोऽन्यगमने स्त्रीणां एषु दोषो न विद्यते ॥”
<>ऋग्वेदे । १० । ४० । २ ।
<>“को वां शयुत्रा विधवेव देवरम् ॥”
<>“तत्र दृष्टान्तं दर्शयति शयुत्रा शयने विधवेव
<>यथा मृतभर्त्तृका नारी देवरं भर्त्तृभ्रातरं अभि-
<>मुखीकरोति ।” “तथाच यास्कः क्वचिद्रात्रौ
<>भवथः क्व दिवा क्वाभिप्राप्तिं कुरुथः क्व वसथः
<>को वां शयने विधवेव देवरं देवरः कस्माद्द्वितीयो
[Page4-396-c+ 52]
<>वर उच्यते । विधवा विधातृका भवति विधव-
<>नाद्बा विधावनाद्वेति चर्म्मशिरा अपिवा धव
<>इति मनुष्यनाम तद्वियोगाद्विधवा देवरो
<>दीव्यतिकर्म्मा मर्य्यो मनुष्यो मरणधर्म्मा योषा
<>यौतेराकुरुते सहस्थाने इति ॥” इति तद्भाष्ये
<>सायणः ॥
<P>एतेन पूर्व्वोल्लिखितप्रमाणपर्य्यालोचनेन एतत्
<>प्रतीयते यत् विधवाया विवाहो नास्ति किन्तु
<>देवरादिना नियोगोऽस्ति । सोऽपि कलौ क्षेत्र-
<>जादिपुत्त्रवत् नास्त्येव । नष्टेमृते इत्यादि वचने
<>अन्यवचनैरेकवाक्यतया पतिशब्दस्य पालका-
<>र्थत्वं वाग्दानपत्यर्थत्वं वा दत्तामपि हरेत्कन्या-
<>मित्यादिवचने दत्ताशब्दस्य वाग्दत्तापरार्थत्वञ्च
<>एतच्च सर्व्वं सुधीभिर्भाव्यमिति ॥)
<LEND>
