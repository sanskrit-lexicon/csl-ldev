<L>20105<pc>3-023<k1>पतितः<k2>पतितः
पतितः¦, त्रि, (पतति भ्रष्टो भवति स्वधर्म्मात् शास्त्र-
<>विहितकर्म्मणः सदाचारादिभ्यो वा यः । पत् +
<>कर्त्तरि क्तः चलितः । गलितः । पतनाश्रयः ।
<>पडा इति भाषा । तत्पर्य्यायः । प्रस्कन्नः २ ।
<>इति हेमचन्द्रः ॥ पातित्यविशिष्टः । स्वधर्म्मच्युतः ।
<>तस्य लक्षणं यथा, मार्कण्डेयपुराणे ।
<>“स्वधर्म्मं यः समुच्छिद्य परधर्म्मं समाश्रयेत् ।
<>अनापदि स विद्बद्भिः पतितः परिकीर्त्तितः ॥”
[Page3-024-a+ 52]
<>पातित्यकारणं यथा, मात्स्ये २०१ अध्याये ।
<>“चाण्डालान्त्यस्त्रियो गत्वा भुक्त्वा च प्रतिगृह्य च ।
<>पतत्यज्ञानतो विप्रो ज्ञानात् साम्यन्तु गच्छति ॥”
<>पतिता यथा, --
<>“गराग्निविषदाश्चैव पाषण्डाः क्रूरबुद्धयः ।
<>क्रोधात् प्रायं विषं वह्निं शस्त्रमुद्बन्धनं जलम् ॥
<>गिरिवृक्षप्रपातञ्च ये कुर्व्वन्ति नराधमाः ।
<>कुशिल्पजीविनश्चैव सूनालङ्कारकारिणः ॥”
<>तथा, --
<>“ब्रह्मदण्डहता ये च ये च वै ब्राह्मणैर्हताः ।
<>महापातकिनो ये च पतितास्ते प्रकीर्त्तिताः ॥”
<>तेषां दाहादिनिषेधो यथा, --
<>“पतितानां न दाहः स्यान्नान्त्येष्टिर्नास्थिसञ्चयः ।
<>न चाश्रुपातः पिण्डो वा कार्य्यंश्राद्धादिकं क्वचित् ॥”
<>इति शुद्धितत्त्वे ब्रह्मपुराणम् ॥ * ॥
<>तेषां संसर्गनिषेधो यथा, वराहपुराणे ।
<>“आसन्नशयनाच्चैनं भोजनात् कथनादिषु ।
<>सम्बत्सरेण पतति पतितेन सहाचरन् ॥”
<>प्रायश्चित्तेतरवैदिकर्म्मानधिकारी सन् नरक-
<>भागी । यथा, --
<>“पतितैः संप्रयुक्तानामिमां शृणुत निष्कृतिम् ।
<>सम्बत्सरेण पतति पतितेन सहाचरन् ॥
<>याजनाध्यापनाद्यौनाच्छ्वासपानाशनासनात् ।
<>यो येन पतितेनैव संसर्गं याति मानवः ।
<>स तस्यैव व्रतं कुर्य्यात् संसर्गस्य विशुद्धये ॥”
<>तेषामुदककार्य्यं यथा, --
<>“पतितस्यौदकं कार्य्यं सपिण्डैर्ब्राह्मणैः सह ।
<>निन्दितेऽहनि सायाह्ने ज्ञातिभिर्गुरुसन्निधौ ॥
<>दासीघटमयं पूर्णं पर्य्यस्येत् प्रेतवत् सदा ।
<>अहोरात्रमुपासीनं नाशौचं ब्राह्मणैः सह ॥
<>निवर्त्तयेरंस्तस्मात्तु सम्भाषणसहासनम् ॥”
<>इति मात्से २०१ अध्यायः ॥
<>अत्याज्या पतिता यथा, मत्स्यपुराणे ।
<>“पतिता गुरवस्त्याज्या न तु माता कदाचन ।
<>गर्भधारणपोषाभ्यां तेन माता गरीयसी ॥”
<>द्वादशवार्षिकव्रतनाश्यपापयुक्तः । तस्य और्द्ध्व-
<>देहिकविधिर्यथा, “पूर्व्वोक्तश्चात्महादेः दाहा-
<>शौचादिनिषेधस्तदानीमेव । वत्सरान्ते तु सर्व्व-
<>मौर्द्धदेहिकं कुर्य्यात् ॥
<>गोब्राह्मणहतानाञ्च पतितानां तथैव च ।
<>ऊर्ड्घं संवत्सरात् कुर्यात् सर्व्वमेवौर्ड्घदेहिकम् ॥”
<>इति हेमाद्रौ षट्त्रिंशन्मतात् ॥
<>एवं म्लेच्छीकृतानामपि । गयाश्राद्धमपि कार्य्यम् ।
<>“ब्रह्महा च कृतघ्नश्च गोघाती पञ्चपातकी ।
<>सर्व्वेते निष्कृतिं यान्ति गयायां पिण्डपातनात् ॥”
<>इत्यग्निपुराणात् ॥ * ॥
<>एवं ब्राह्मेऽपि ।
<>“क्रियते पतितानान्तु गते संवत्सरे क्वचित् ।
<>देशधर्म्मप्रमाणत्वात् गयाकूपे स्वबन्धुभिः ॥
<>मार्त्तण्डपादमूले वा श्राद्धं हरिहरौ स्मरन् ॥”
<>सूर्यपदे इत्यर्थः ॥ * ॥ तत्र वर्षमध्ये कृत्यमुक्त-
<>मपरार्के वायुपुराणे ।
[Page3-024-b+ 52]
<>“शुक्लपक्षे तु द्बादश्यां कुर्य्यात् श्राद्धन्तु वत्सरम् ।
<>द्वादशाहानि वा कुर्य्यात् शुक्ले च प्रथमेऽहनि ॥”
<>छागलेयः ।
<>“नारायणवलिः कार्य्यो लोकगर्हाभयान्नरैः ।
<>तथा तेषां भवेच्छौचं नान्यथेत्यब्रवीद्यमः ॥”
<>व्यासः ।
<>“नारायणं समुद्दिश्य शिवं वा यत् प्रदीयते ।
<>तस्य शुद्धिकरं कर्म्म तद्भवेन्नैतदन्यथा ॥”
<>स चात्मघातादिप्रायश्चित्तं कृत्वा कार्य्यः । तदुक्तं
<>हेमाद्रौ षट्त्रिंशन्मते ।
<>“कृत्वा चान्द्रायणं पूर्व्वं क्रिया कार्य्या यथाविधि ।
<>नारायणवलिः कार्य्यो लोकगर्हाभयात् नरैः ॥
<>पिण्डोदकक्रियाः पश्चात् वृषोत्सर्गादिकञ्च यत् ।
<>एकोद्दिष्टानि कुर्व्वीत सपिण्डीकरणं तथा ॥”
<>दिवोदासीये वृद्धशातातपस्तु इत्याह ।
<>“पतिते च मृते शुद्ध्यौ प्राजापत्यांस्तु षोडश ।
<>मृते चापत्यरहिते कृच्छ्राणां नवतिं चरेत् ॥”
<>इदं प्रायश्चित्तार्हपित्रादिविषयम् ।
<>“इन्द्रियैरपरित्यक्ता ये च मूढा विषादिनः ।
<>घातयन्ति स्वमात्मानं चाण्डालादिहताश्च ये ॥
<>तेषां पुत्त्राश्च पौत्त्राश्च दयया समभिप्लुताः ।
<>यथाश्राद्धं प्रतन्वन्ति विष्णुनामप्रतिष्ठितम् ॥
<>तथा ते संप्रवक्ष्यामि नमस्कृत्य स्वयम्भुवे ॥”
<>इति हेमाद्रौ तेनैवोक्तेः ॥ * ॥
<>तत्रैव वौधायनोऽपि । नारायणवलिं व्याख्या-
<>स्यामोऽभिशस्तपतितसुरापात्मत्यागिनां ब्राह्मण-
<>हतानाञ्च द्वादशवर्षाणि त्रीणि वा वारिमरणं
<>यत्र यस्य तत्र तत्र कुर्व्वीतेति ॥ * ॥ गृह्यपरि-
<>शिष्टे तु चण्डालादित्याद्युक्त्वा, --
<>“दग्ध्वा शरीरं प्रेतस्य संस्थाप्यास्थीनि यत्नतः ।
<>प्रायश्चित्तन्तु कर्त्तव्यं पुत्त्रैश्चान्द्रायणत्रयम् ॥”
<>इत्युक्तम् ॥ * ॥ मदनरत्ने ।
<>“ब्राह्मणहतानाञ्च द्बादशवर्षाणि त्रीणि वा
<>कुर्व्वीतेति ॥” * ॥ मदनरत्ने ब्राह्मे ।
<>“प्रमादादपि निःशङ्कस्त्वकस्माद्बिधिचोदितः ।
<>चण्डालैर्ब्राह्मणैश्चौरैर्निहतो यत्र कुत्रचित् ॥
<>तस्य दाहादिकं कार्य्यं यस्मान्न पतितस्तु सः ।
<>चान्द्रायणं तप्तकृच्छ्रद्वयं तस्य विशुद्धये ॥
<>यद्वा कृच्छ्रान् पञ्चदश कृत्वा तु विधिना दहेत् ।
<>बुद्धिपूर्व्वमृतानान्तु त्रिंशत्कृच्छ्रं समाचरेत् ॥”
<>इत्युक्तम् । स्मृतिरत्नावल्यां तद्द्विगुणं प्रायश्चित्तं
<>कृत्वा अर्व्वागप्यब्दात् सर्व्वं कार्य्यं इत्युक्तम् ।
<>“आत्मनो घातशुद्ध्यर्थं चरेच्चान्द्रायणद्बयम् ।
<>तप्तकृच्छ्रचतुष्कञ्च त्रिंशत्कृच्छ्राणि वा पुनः ॥
<>अर्व्वाक् संवत्सरात् कुर्य्यात् दहनादि यथोदितम् ।
<>कृत्वा नारायणवलिमनित्यत्वात्तदायुषः ॥” इति ॥
<>इदञ्चात्मवधनिमित्तं तज्जातिवधप्रायश्चित्तेन
<>समुच्चितं कार्य्यम् । अतएव वौधायनेनोक्तम् ।
<>द्वादशवर्षाणि त्रीणि वेति । मदनपारिजाते
<>स्मृत्यर्थसारे च ब्रह्महादीनां तद्योग्यं प्रायश्चित्तं
<>कृत्वा नारायणवलिः कार्य्य इत्युक्तम् । एवं म्लेच्छी-
<>कृतानामपि ॥ * ॥ यत्तु कश्चिदाह । पुत्त्र-
[Page3-024-c+ 52]
<>कृतेन प्रायश्चित्तेन पितुः पापनाशे मानाभावः ।
<>आत्मघाते तु वचनादस्तु । महापातके तु कथं
<>स्यादिति । स स्वयमेव आत्मवधप्रायश्चित्तस्य
<>जातिवधनिमित्तेन समुच्चयं वदन् हृदयशून्य
<>एव । नहि जातिवधनिमित्तं पुत्त्रैः कार्य्यमिति
<>वचनमस्ति पुत्त्रकर्त्तृकसर्व्वप्रायश्चित्तादिविप्लवा-
<>पत्तेः । प्रागुक्तवौधायनवचनाच्चेति दिक् । इदं
<>प्रायश्चित्तार्हाणामेव । प्रायश्चित्तानर्हाणान्तु पति-
<>तौदकमात्रं कार्य्यमिति केचित् । मदनपारि-
<>जातादिस्वरसोऽप्येवम् । वस्तुतस्तु तदर्हानर्हयो-
<>र्व्वचनेऽनुपांदानात् अविशेषात् तत्रापि नारा-
<>यणवलिर्गयाश्राद्धञ्चेति युक्तम् ॥ * ॥ पतितोदक-
<>विधिस्तु मित्राद्यतिरिक्तविषय इत्यपरे । स यथा ।
<>हेमाद्रौ ब्राह्मे ।
<>“पतितस्य तु कारुण्यात् यस्तृप्तिं कर्त्तुमिच्छति ।
<>स हि दासीं समाहूय सर्व्वगां दत्तवेतनाम् ॥
<>अशुद्धघटहस्तान्तां यथावृत्तं ब्रवीत्यपि ।
<>हे दासि ! गच्छ मूल्येन तिलानानय सत्वरम् ॥
<>तोयपूर्णं घटञ्चेमं सतिलं दक्षिणामुखी ।
<>उपविष्टा तु वामेन चरणेन ततः क्षिप ॥
<>कीर्त्तयेः पातकिसंज्ञां त्वं पिबेति मुहुर्व्वद ।
<>निशम्य तस्य वाक्यं सा लब्धमूल्या करोति तत् ॥
<>एवं कृते भवेत्तृप्तिः पतितानां न चान्यथा ॥”
<>इति ।
<>इदञ्च मृताहे कार्य्यम् । पतितस्य दासी मृताह्नि
<>पदा घटमपवर्जयेदेतावतायमुपचरितो भव-
<>तीति मदनरत्ने विष्णूक्तेः । इदञ्चात्मत्यागि-
<>विषयम् । आत्मत्थागिनः पतितास्तेनाशौचोदक-
<>भाजः स्युरित्युपक्रम्य विष्णुना एतस्याभिधाना-
<>दिति गौडाः । उपलक्षणत्वात् सर्व्वेषामिति तु
<>युक्तम् । इति निर्णयसिन्धौ ५ परिच्छेदः ॥
<LEND>
