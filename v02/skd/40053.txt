<L>40053<pc>5-402<k1>सूर्य्यलोकः<k2>सूर्य्यलोकः
सूर्य्यलोकः¦, पुं, (सूर्य्यस्य लोकः ।) सौरभुवनम् ।
<>यथा, --
<>“विनौषधैर्विना वैद्यैर्विना पथ्यपरिग्रहैः ।
<>कालेन निधनं प्राप्य सूर्य्य लोके महीयते ॥”
<>इति काशीखण्डे सूर्य्यार्घ्य दानफलम् ॥
<>अपि च ।
<>“सौरं लोकमथावाप्य क्षणेन स विमानगः ।
<>यथा कदम्बकुसुमं किञ्जल्कैः सर्व्वतोवृतम् ॥
<>देदीप्यमानं हि तथा समन्ताद्भानुभानुभिः ।
<>दूराद्रविं स विज्ञाय धृततामरसद्वयम् ॥
<>नवभिर्य्योजनानाञ्च सहस्रैः सम्मितेन च ।
<>विचित्रेणैकचक्रे ण सप्तसप्तियुतेन च ॥
<>अनूरुणाधिष्ठितेन सर्व्वतो धृतरश्मिना ।
<>अप्सरोमुनिगन्धर्व्वसर्पग्रामणिनैरृतैः ॥
<>स्यन्दनेनातिजविना प्रणनाम कृताञ्जलिः ।
<>तस्य प्रणामं देवोऽपि भ्रूभङ्गेनानुमन्य च ।
<>अतिदूरं नभोवर्त्म प्रतिचक्राम स क्षणात् ॥
<>प्रक्रान्ते द्युमणौ दूरं शिवशर्म्मातिशर्म्मवान् ।
<>प्रोवाच भगवद्भृत्यौ कथं लभ्यं रवेः पदम् ॥”
<>इति स्कन्दपुराणे काशीखण्डे सूर्य्यलोकवर्णनं
<>नाम ९ अध्यायः ॥
<LEND>
