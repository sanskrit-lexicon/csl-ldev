<L>16685<pc>2-727<k1>दुर्गा<k2>दुर्गा
दुर्गा¦, स्त्री, (दुर्दुःखेन गम्यते प्राप्यतेऽसौ । गम +
<>अन्यत्रापि दृश्यते । इति डः । दुर्दुःखेन गम्यते-
<>ऽस्यामिति । दुर् + गम + “सुदुरोरधिकरणे ।”
<>३ । २ । ४८ । इत्यस्य वार्त्तिकोक्त्या डः । ततष्टाप् ।)
<>नीली । इति मेदिनी । गे, ९ ॥ अपराजिता ।
<>इति शब्दचन्द्रिका ॥ श्यामापक्षी । इति राज-
<>निर्घण्टः ॥ (नववर्षा कुमारी । यथा, देवी-
<>भागवते । ३ । २६ । ४३ ।
<>“नववर्षा भवेद्दुर्गा सुभद्रा दशवार्षिकी ॥”
<>अस्याः पूजाफलमाह । तत्रैव । ३ । २६ । ५० ।
<>“दुःखदारिद्र्यनाशाय संग्रामे विजयाय च ।
<>क्रूरशत्रुविनाशार्थं तथोग्रकर्म्मसाधने ॥
<>दुर्गाञ्च पूजयेद्भक्त्या परलोकसुखाय च ॥”
[Page2-727-c+ 52]
<>अस्याः पूजामन्त्रं यथा, तत्रैव । ३ । २६ । ६० ।
<>“दुर्गा त्रायति भक्तं या सदा दुर्गार्त्तिनाशिनी ।
<>दुर्ज्ञेया सर्व्वदेवानां तां दुर्गां पूजयाम्यहम् ॥”)
<>हिमालयकन्या । सा शिवभार्य्या गणेशकार्त्ति-
<>कयोर्माता च । तत्पर्य्यायः ।
<>उमा २ कत्यायनी ३ गौरी ४ काली ५ हैम-
<>वती ६ ईश्वरा ७ शिवा ८ भवानी ९ रुद्राणी १०
<>सर्व्वाणी ११ सर्व्वमङ्गला १२ अपर्णा १३ पार्व्वती
<>१४ मृडानी १५ चण्डिका १६ अम्बिका १७ । इत्य-
<>मरः । १ । १ । ३८ ॥ शारदा १८ चण्डी १९ चण्ड-
<>वती २० चण्डा २१ चण्डनायिका २२ गिरिजा
<>२३ मङ्गला २४ नारायणी २५ महामाया २६
<>वैष्णवी २७ महेश्वरी २८ महादेवी २९ हिण्डी
<>३० ईश्वरी ३१ कोट्टवी ३२ षष्ठी ३३ माधवी
<>३४ नगनन्दिनी ३५ जयन्ती ३६ भार्गवी ३७
<>रम्भा ३८ सिंहरथा ३९ सती ४० भ्रामरी ४१
<>दक्षकन्या ४२ महिषमर्द्दिनी ४३ हेरम्बजननी
<>४४ सावित्री ४५ कृष्णपिङ्गला ४६ वृषाकपायी
<>४७ लम्बा ४८ हिमशैलजा ४९ कार्त्तिकेयप्रसूः
<>५० आद्या ५१ नित्या ५२ विद्या ५३ शुभङ्करी
<>५४ सात्त्विकी ५५ राजसी ५६ तामसी ५७
<>भीमा ५८ नन्दनन्दिनी ५९ महामायी ६०
<>शूलधरा ६१ सुनन्दा ६२ शुम्भघातिनी ६३ ।
<>इति शब्दरत्नावली ॥ ह्रीः ६४ पर्व्वतराजतनया
<>६५ हिमालयसुता ६६ महेश्वरवनिता ६७ । इति
<>कविकल्पलता ॥ सत्या ६८ भगवती ६९ ईशाना
<>७० सनातनी ७१ महाकाली ७२ शिवानी
<>७३ हरवल्लभा ७४ उग्रचण्डा ७५ चामुण्डा ७६
<>विधात्री ७७ आनन्दा ७८ महामात्रा ७९
<>महामुद्रा ८० माकरी ८१ भौमी ८२ कल्याणी
<>८३ कृष्णा ८४ मानदात्री ८५ मदालसा ८६
<>मानिनी ८७ चार्व्वङ्गी ८८ वाणी ८९ ईशा ९०
<>वलेशी ९१ भ्रमरी ९२ भूष्या ९३ फाल्गुनी
<>९४ यती ९५ ब्रह्ममयी ९६ भाविनी ९७ देवी
<>९८ अचिन्ता ९९ त्रिनेत्रा १०० त्रिशूला १०१
<>चर्चिका १०२ तीव्रा १०३ नन्दिनी १०४ नन्दा
<>१०५ घरित्रिणी १०६ मातृका १०७ चिदानन्द-
<>स्वरूपिणी १०८ मनस्विनी १०९ महादेवी ११०
<>निद्रारूपा १११ भवानिका ११२ तारा ११३
<>नीलसरस्वती ११४ कालिका ११५ उग्रतारा
<>११६ कामेश्वरी ११७ सुन्दरी ११८ भैरवी ११९
<>राजराजेश्वरी १२० भुवनेशी १२१ त्वरिता
<>१२२ महालक्ष्मीः १२३ राजीवलोचनी १२४
<>धनदा १२५ वागीश्वरी १२६ त्रिपुरा १२७
<>ज्वालामुखी १२८ वगलामुखी १२९ सिद्धविद्या
<>१३० अन्नपूर्णा १३१ विशालाक्षी १३२ सुभगा
<>१३३ संगुणा १३४ निर्गुणा १३५ धवला १३६
<>गीतिः १३७ गीतवाद्यप्रिया १३८ अट्टालवासिनी
<>१३९ अट्टट्टहासिनी १४० घोरा १४१ प्रेमा
<>१४२ वटेश्वरी १४३ कीर्त्तिदा १४४ बुद्धिदा १४५
<>अवीरा १४६ पण्डितालयवासिनी १४७ मण्डिता
<>१४८ संवत्सरा १४९ कृष्णरूपा १५० वलि-
[Page2-728-a+ 52]
<>प्रिया १५१ तुमुला १५२ कामिनी १५३ काम-
<>रूपा १५४ पुण्यदा १५५ विष्णुचक्रधरा १५६
<>पञ्चमा १५७ वृन्दावनस्वरूपिणी १५८ अयोध्या-
<>रूपिणी १५९ मायावती १६० जीमूतवसना
<>१६१ जगन्नाथस्वरूपिणी १६२ कृत्तिवसना १६३
<>त्रियामा १६४ जमलार्ज्जुनी १६५ यामिनी १६६
<>यशोदा १६७ यादवी १६८ जगती १६९ कृष्ण-
<>जाया १७० सत्यभामा १७१ सुभद्रिका १७२
<>लक्ष्मणा १७३ दिगम्बरी १७४ पृथुका १७५
<>तीक्ष्णा १७६ आचारा १७७ अक्रूरा १७८
<>जाह्गवी १७९ गण्डकी १८० ध्येया १८१ जृम्भणी
<>१८२ मोहनी १८३ विकारा १८४ अक्षरवासिनी
<>१८५ अंशका १८६ पत्रिका १८७ पवित्रिका
<>१८८ तुलसी १८९ अतुला १९० जानकी १९१
<>वन्द्या १९२ कामना १९३ नारसिंही १९४
<>गिरीशा १९५ साध्वी १९६ कल्याणी १९७
<>कमला १९८ कान्ता १९९ शान्ता २०० कुला
<>२०१ वेदमाता २०२ कर्म्मदा २०३ सन्ध्या २०४
<>त्रिपुरसुन्दरी २०५ रासेशी २०६ दक्षयज्ञ-
<>विनाशिनी २०७ अनन्ता २०८ धर्म्मेश्वरी २०९
<>चक्रेश्वरी २१० स्वञ्जना २११ विदग्धा २१२
<>कुब्जिका २१३ चित्रा २१४ सुलेखा २१५ चतु-
<>र्भुजा २१६ राका २१७ प्रज्ञा २१८ ऋद्धिदा
<>२१९ तापिनी २२० तपा २२१ सुमन्त्रा २२२
<>दूती २२३ । इति तस्याः सहस्रनामान्तर्गतः ॥
<>अथ दुर्गानाम्नो व्युत्पत्तिर्यथा, --
<>“दुर्गो दैत्ये महाविघ्ने भवबन्धे कुकर्म्मणि ।
<>शोके दुःखे च नरके यमदण्डे च जन्मनि ॥
<>महाभयेऽतिरोगे चाप्याशब्दो हन्तृवाचकः ।
<>एतान् हन्त्येव या देवी सा दुर्गा परिकीर्त्तिता ॥”
<>अपि च ।
<>“दैत्यनाशार्थवचनो दकारः परिकीर्त्तितः ।
<>उकारो विघ्ननाशस्य वाचको वेदसम्मतः ॥
<>रेफो रोगघ्नवचनो गश्च पापघ्नवाचकः ।
<>भयशत्रुघ्नवचनश्चाकारः परिकीर्त्तितः ॥
<>स्मृत्युक्तिश्रवणाद्यस्या एते नश्यन्ति निश्चितम् ।
<>ततो दुर्गा हरेः शक्तिर्हरिणा परिकीर्त्तिता ॥
<>दुर्गेति दैत्यवचनोऽप्याकारो नाशवाचकः ।
<>दुर्गं नाशयति या नित्यं सा दुर्गा वा प्रकीर्त्तिता ॥
<>विपत्तिवाचको दुर्गश्चाकारो नाशवाचकः ।
<>तं ननाश पुरा तेन बुधैर्दुर्गा प्रकीर्त्तिता ॥” * ॥
<>अस्याः स्वरूपं यथा, नन्दं प्रति श्रीकृष्णवाक्यम् ।
<>“आद्या नारायणी शक्तिः सृष्टिस्थित्यन्तकारिणी ।
<>करोमि च यया सृष्टिं यया ब्रह्मादिदेवताः ॥
<>यया जयति विश्वञ्च यया सृष्टिः प्रजायते ।
<>यया विना जगन्नास्ति मया दत्ता शिवाय सा ॥
<>दया निद्रा च क्षुत्तृप्तिस्तृष्णा श्रद्धा क्षमा धृतिः ।
<>तुष्टिः पुष्टिस्तथा शान्तिर्लज्जाधिदेवता हि सा ॥
<>वैकुण्टे सा महासाध्वी गोलोके राधिका सती ।
<>मर्त्ये लक्ष्मीश्च क्षीरोदे दक्षकन्या सती च सा ॥
<>सा दुर्गा मेनकाकन्या दैन्यदुर्गतिनाशिनी ।
<>स्वर्गलक्ष्मीश्च दुर्गा सा शक्रादीनां गृहे गृहे ॥
[Page2-728-b+ 52]
<>सा बाणी सा च सावित्री विप्राधिष्ठातृदेवता ।
<>वह्नौ सा दाहिका शक्तिः प्रभाशक्तिश्च भास्करे ॥
<>शोभा शक्तिः पूर्णचन्द्रे जले शक्तिश्च शीतला ।
<>शस्यप्रसूतिशक्तिश्च धारणा च धरासु सा ॥
<>ब्राह्मण्यशक्तिर्विप्रेषु देवशक्तिः सुरेषु सा ।
<>तपस्विनां तपस्या सा गृहिणां गृहदेवता ॥
<>मुक्तिशक्तिश्च मुक्तानां माया सांसारिकस्य सा ।
<>गद्भक्तानां भक्तिशक्तिर्मयि भक्तिप्रदा सदा ॥
<>नृपाणां राज्यलक्ष्मीश्च बणिजां लभ्यरूपिणी ।
<>पारे सांसारसिन्धूनां त्रयी दुस्तरतारिणी ॥
<>सत्सु सद्बुद्धिरूपा च मेधाशक्तिस्वरूपिणी ।
<>व्याख्याशक्तिः श्रुतौ शास्त्रे दातृशक्तिश्च दातृषु ॥
<>क्षत्त्रादीनां विप्रभक्तिः पतिभक्तिः सतीषु च ।
<>एवंरूपा च या शक्तिर्मया दत्ता शिवाय सा ॥”
<>अपि च, शङ्करं प्रति पार्व्वतीवाक्यम् ।
<>“वैकुण्ठेऽहं महालक्ष्मीर्गोलोके राधिका स्वयम् ॥
<>शिवाहं शिवलोकेऽपि ब्रह्मलोके सरस्वती ।
<>अहं निहत्य दैत्यांश्च दक्षकन्या सती पुरा ।
<>तन्निन्दया पुरा त्यक्त्वा सा चाहं शैलकन्यका ।
<>रक्तबीजस्य युद्धे च काली च मूर्त्तिभेदतः ॥
<>सावित्री वेदमाताहं सीता जनककन्यका ।
<>रुक्मिणी द्बारवत्याञ्च भारते भीष्मकन्यका ॥
<>सुदाम्नः शापतो दैवात् वृषभानुसुताधुना ॥
<>धर्म्मपत्नी च कृष्णस्य पुण्ये वृन्दावने वने ॥” * ॥
<>अपरञ्च, कृष्णं प्रति पार्व्वतीवाक्यम् ।
<>“एकाहं राधिकारूपा गोलोके रासमण्डले ।
<>रासशून्यञ्च गोलोकं परिपूर्णं कुरु प्रभो ! ॥
<>परिपूर्णतमाहञ्च तव वक्षःस्थलस्थिता ।
<>तवाज्ञया महालक्ष्मीरहं वैकुण्ठवासिनी ।
<>सरस्वती च तत्रैव वामपार्श्वे हरेरपि ॥
<>तवाहं मनसा जाता सिन्धुकन्या तवाज्ञया ।
<>सावित्री वेदमाताहं कलया विधिसन्निधौ ॥
<>तेजःसु सर्व्वदेवानां पुरा सत्ये तवाज्ञया ।
<>अधिष्ठानं कृतं तत्र धृतं दिव्यं शरीरकम् ॥
<>शुम्भादयश्च दैत्याश्च निहताश्चावलीलया ।
<>दुर्गं निहत्य दुर्गाहं त्रिपुरा त्रिपुरे वधे ॥
<>निहत्य रक्तबीजञ्च रक्तबीजविनाशिनी ।
<>तवाज्ञया दक्षकन्या सती सत्यस्वरूपिणी ॥
<>योगेन त्यक्त्वा देहञ्च शैलजाहं तवाज्ञया ।
<>त्वया दत्ता शङ्कराय गोलोके रासमण्डले ॥
<>विष्णुभक्तिरहं तेन विष्णुमाया च वैष्णवी ।
<>नारायणस्य मायाहं तेन नारायणी स्मृता ॥
<>कृष्णप्राणाधिकाहञ्च प्राणाधिष्ठातृदेवता ।
<>महद्विष्णोश्च रासे स्वे जननी राधिका स्वयम् ॥
<>तवाज्ञया पञ्चधाहं पञ्चप्रकृतिरूपिणी ।
<>कलाकलांशयाहञ्च देवपत्न्यो गृहे गृहे ॥” * ॥
<>अथ तस्याः पूजाप्रकाशः ।
<>“प्रथमे पूजिता सा च कृष्णेन परमात्मना ।
<>वृन्दावने च सृष्ट्यादौ गोलोके रासमण्डले ॥
<>मधुकैटभभीतेन ब्रह्मणा सा द्बितीयतः ।
<>त्रिपुरप्रेषितेनैव तृतीये त्रिपुरारिणा ॥
<>भ्रष्टश्रिया महेन्द्रेण शापाद्दुर्व्वाससः पुरा ।
[Page2-728-c+ 52]
<>चतुर्थे पूजिता देवी भक्त्या भगवती सदा ॥
<>तदा मुनीन्द्रैः सिद्धेन्द्रैर्देवैश्च मनुमानवैः ।
<>पूजिता सर्व्वविश्वेषु बभुव सर्व्वतः सदा ॥
<>तेजःसु सर्व्वदेवानामाविर्भूता पुरा मुने ! ।
<>सर्व्वे देवा ददुस्तस्यै शस्त्राणि भूषणानि च ॥
<>दुर्गादयश्च दैत्याश्च निहता दुर्गया तया ।
<>दत्तं स्वाराज्यं देवेभ्यो वरञ्च यदभीप्सितम् ॥
<>कालान्तरे पूजिता सा सुरथेन महात्मना ।
<>राज्ञा मेधसशिष्येण मृण्मय्याञ्च सरित्तटे ॥
<>मेषादिभिश्च महिषैः कृष्णसारैश्च गण्डकैः ।
<>छागैर्मीनैश्च कुष्माण्डैः पक्षिभिर्बलिभिर्मुने ॥
<>वेदोक्तानि च दत्त्वैवमुपचाराणि षोडश ।
<>धृत्वा च कवचं ध्यात्वा संपूज्य च विधानतः ॥
<>राजा कृत्वा परीहारं वरं प्राप यथेप्सितम् ।
<>मुक्तिं सम्प्राप वैश्यश्च संपूज्य च सरित्तटे ॥
<>तुष्टाव राजा वैश्यश्च साश्रुनेत्रः पुटाञ्जलिः ।
<>विससर्ज मृण्मयीन्तां गभीरे निर्म्मले जले ॥
<>मृन्मयीं तृणमयीं दृष्ट्वा जलधौतां नराधिपः ।
<>रुरोद तत्र वैश्यश्च ततः स्थानान्तरं ययौ ॥
<>त्यक्त्रा देहञ्च वैश्यश्च पुष्करे दुष्करं तपः ।
<>कृत्वा जगाम गोलोकं दुर्गादेवीवरेण च ॥
<>राजा ययौ स्वराज्यञ्च पूज्यो निष्कण्टकं बली ।
<>भोगञ्च बुभुजे भूपः षष्टिवर्षसहस्रकम् ॥
<>भार्य्यां स्वबालं संन्यस्य पुत्त्रे स कालयोगतः ।
<>मनुर्ब्बभूव सावर्णिस्तप्त्वा च पुष्करे तपः ॥
<>इत्येवं कथितं वत्स ! समासेन यथागमम् ।
<>दुर्गाख्यानं मुनिश्रेष्ठ ! किं भूयः श्रोतुमिच्छसि ॥”
<>इति ब्रह्मवैवर्त्तपुराणम् ॥
<>अथ दुर्गापूजाविधिः ।
<>“शरत्काले महापूजा क्रियते या च वार्षिकी ।
<>शारदीया महापूजा चतुःकर्म्ममयी शुभा ॥
<>तां तिथित्रयमासाद्य कुर्य्याद्भक्त्या विधानतः ॥
<>चतुःकर्म्ममयी स्नपनपूजनबलिदानहोमरूपा सा
<>च प्रतिवर्षं कर्त्तव्या ।
<>‘द्बिशरीरे चरे चैव लग्ने केन्द्रगते रवौ ।
<>वर्षे वर्षे विधातव्यं स्थापनञ्च विसर्ज्जनम् ॥
<>यो मोहादथवालस्याद्देवीं दुर्गां महोत्सवे ।
<>न पूजयति दम्भाद्बा द्वेषाद्बाप्यथ भैरव ! ॥
<>क्रुद्धा भगवती तस्य कामानिष्टान् निहन्ति वै ॥’
<>वीप्सा अकरणे प्रत्यवायश्रुतेश्च सा पूजा नित्या
<>विधिसमभिव्याहृतफलश्रुतेः काम्या च ।
<>यथा, --
<>‘कृत्वैवं परमामापुर्निर्वृतिं त्रिदिवौकसः ।
<>एवमन्यैरपि सदा देव्याः कार्य्यं प्रपूजनम् ॥
<>विभूतिमतुलां लब्धुं चतुर्व्वर्गप्रदायकम् ।’
<>काम्यतया पूजने कृते प्रसङ्गान्नित्यपूजासिद्धिः ।
<>तत्तद्वचनात् कृष्णनवम्यादिप्रतिपदादिषष्ठ्यादि-
<>सप्तम्यादिमहाष्टम्यादिकेवलमहाष्टमीकेवलमहा-
<>नवभीपूजारूपाः कल्पा उन्नेयाः । तदनन्तर-
<>मशौचमपि न प्रतिबन्धकम् ॥ * ॥ सा पूजा
<>त्रिविधा । यथा, --
<>‘शारदी चण्डिकापूजा त्रिविधा परिगीयते ।
[Page2-729-a+ 52]
<>सात्त्विकी राजसी चैव तामसी चेति विश्रुतिः ॥
<>सात्त्विकी जपयज्ञाद्यैनैवेद्यैश्च निरामिषैः ।
<>माहात्म्यं भगवत्याश्च पुराणादिषु कीर्त्तितम् ॥
<>पाठस्तस्य जपः प्रोक्तः पठेद्देवीमनास्तथा ।
<>देवीसूक्तजपश्चैव यज्ञो वह्निषु तर्पणम् ॥
<>राजसी वलिदानैश्च नैवेद्यैः सामिषैस्तथा ।
<>सुरामांसाद्युपाहारैर्जपयज्ञैर्विना तु या ॥
<>विना मन्त्रैस्तामसी स्यात् किरातानान्तु सम्मता ।
<>ब्राह्मणैः क्षत्त्रियैर्वश्यैः शूद्रैरन्यैश्च सेवकैः ॥
<>एवं नानाम्लेच्छगणैः पूज्यते सर्व्वदस्युभिः ।
<>स्वयं वाप्यन्यतो वापि पूजयेत् पूजयेत वा ॥
<>अर्च्चकस्य तपोयोगादर्च्चनस्यातिशायनात् ।
<>आभिरूप्याच्च विम्बानां देवः सान्निध्यमृच्छति ॥’
<>अथ नवम्यादिकल्पः ।
<>‘इघे मास्यसिते पक्षे कन्याराशिगते रवौ ।
<>नवम्यां बोधयेद्देवीं क्रीडाकौतुकमङ्गलैः ॥
<>ज्येष्ठानक्षत्रयुक्तायां षष्ठ्यां विल्वाभिमन्त्रणम् ।
<>सप्तम्यां मूलयुक्तायां पत्रिकायाः प्रवेशनम् ॥
<>पूर्व्वाषाढयुताष्टम्यां पूजाहोमाद्युपोषणम् ।
<>उत्तरेण नवम्यान्तु वलिभिः पूजयेच्छिवाम् ॥
<>श्रवणेन दशम्यान्तु प्रणिपत्य विसर्जयेत् ॥’
<>प्रतिवर्षं कन्यार्के कर्त्तव्यत्वानुपपत्तेः सिंहार्केऽपि
<>बोधनं तुलार्केऽपि स्थापनादिकं क्रियते चान्द्र-
<>कृत्यत्वात् कन्यार्के मलमासे न तदारभ्यते यदि
<>पूर्व्वमारब्धं तदा मलमासेऽपि पूजादेवी-
<>माहात्म्यपाठादिकं प्रत्यहं कर्त्तव्यमेव ।
<>‘यावद्भूर्वायुराकाशं जलं वह्निशशिग्रहाः ।
<>तावच्च चण्डिकापूजा भविष्यति सदा भुवि ॥’
<>तत्र कृष्णनवम्यां देवकृत्यत्वेन पूर्व्वाह्णे बोधनम् ।
<>उभयदिने पूर्व्वाह्णे नवमीलाभे पूर्व्वदिने आर्द्रानु-
<>रोधे तु पूर्व्वाह्णं विना दिवामात्रे युग्मादरं
<>विनापि परदिने बोधनं उभयदिने पूर्व्वाह्णे नव-
<>म्यार्द्रालाभे पूर्व्वदिने बोधनं युग्मात् ।
<>‘कन्यादिमीनपर्य्यन्तं यत्र संप्राप्यते शिवः ।
<>तत्र बोधः प्रकर्त्तव्यो देव्या राज्ञां शुभप्रदः ॥’
<>बोधनमन्त्रो यथा, --
<>‘इषे मास्यसिते पक्षे नवम्यामार्द्रयोगतः ।
<>श्रीवृक्षे बोधयामि त्वां यावत् पूजां करोम्यहम् ॥
<>ऐँ रावणस्य वधार्थाय रामस्यानुग्रहाय च ।
<>अकाले ब्रह्मणा बोधो देव्यास्त्वयि कृतः पुरा ॥
<>अहमप्याश्विने तद्वद्बोधयामि सुरेश्वरीम् ।
<>शक्रेणापि च सम्बोध्य प्राप्तं राज्यं सुरालये ॥
<>तस्मादहं त्वां प्रतिबोधयामि
<>विभूतिराज्यप्रतिपात्तहेतोः ॥
<>यथैव रामेण हतो दशास्य-
<>स्तथैव शत्रून् विनिपातयामि ॥
<>षष्ठीबोधने तु अहमप्याश्विने षष्ठ्यां सायाह्ने
<>बोधयाम्यत इति पठनीयम् ॥ * ॥
<>अथ प्रतिपदादिकल्पः ।
<>‘आश्विने शुक्लपक्षे तु कर्त्तव्यं नवरात्रकम् ।
<>प्रतिपदादिक्रमेणैव यावच्च नवमी भवेत् ॥’
<>प्रतिपदादितत्तत्तिथिषु कृत्यमाह भविष्ये ।
[Page2-729-b+ 52]
<>‘केशसंस्कारद्रव्याणि प्रदद्यात् प्रतिपद्दिने ।
<>पट्टडोरं द्वितीयायां केशसंयमहेतवे ।
<>दर्पणञ्च तृतीयायां सिन्दूरालक्तकं तथा ॥
<>मधुपर्कं चतुर्थ्यान्तु तिलकं नेत्रमण्डनम् ।
<>पञ्चम्यामङ्गरागञ्च शक्त्यालङ्करणानि च ॥
<>षष्ठ्यां विल्वतरौ बोधं सायं सन्ध्यासु कारयेत् ।
<>सप्तम्यां प्रातरानीय गृहमध्ये प्रपूजयेत् ॥
<>उपोषणमथाष्टम्यामष्टशक्तेः प्रपूजनम् ।
<>नवम्यामुग्रचण्डायास्तद्बद्देवार्च्चनं दिवा ॥
<>पूजा च वलिदानञ्च तद्वन्मातॄः प्रपूजयेत् ।
<>कुमारी पूजनीया च भूषणीया च भूषणैः ॥
<>संपूज्य प्रेषणं कुर्य्यात् दशम्यां शावरोत्सवैः ।
<>अनेन विधिना यस्तु देवीं प्रीणयते नरः ॥
<>स्कन्दवत् पालयेत्तन्तु देवी सर्व्वापदि स्थितम् ।
<>पुत्त्रदारधनर्द्धीनां संख्या तस्य न विद्यते ।
<>भुक्त्वेह परमान् भोगान् प्रेत्य देवीगणो भवेत् ॥’
<>अथ षष्ठ्यादिकल्पः ।
<>‘बोधयेद्बिल्वशाखायां षष्ठ्यां देवीं फलेषु च ।
<>सप्तम्यां विल्वशाखान्तामाहृत्य प्रतिपूजयेत् ॥
<>पुनः पूजां तथाष्टम्यां विशेषेण समाचरेत् ।
<>जागरञ्च स्वयं कुर्य्यात् वलिदानं महानिशि ॥
<>प्रभूतवलिदानञ्च नवम्यां विधिवच्चरेत् ।
<>ध्यायेद्दशभुजां देवीं दुर्गामन्त्रेण पूजयेत् ॥
<>विसजनं दशम्यान्तु कुर्य्याद्वै शावरोत्सवैः ।
<>धूलिकर्द्दमविक्षेपैः क्रीडाकौतुकमङ्गलैः ॥
<>भगलिङ्गाभिधानैश्च भगलिङ्गप्रगीतकैः ।
<>भगलिङ्गक्रियाभिश्च कुर्य्याच्च दशमीदिने ॥’ * ॥
<>नवमीबोधनासामर्थ्ये षष्ठ्यां सायं बोधनं यथा,
<>‘षष्ठ्यां विल्वतरौ बोधं सायंसन्ध्यासु कारयेत् ॥’
<>षष्ठ्यां बोधनामन्त्रणकरणेऽपि पत्रीप्रवेशपूर्व्वदिने
<>सायं षष्ठीलाभे एकादैवोभयकरणं यदा तु पूर्व्व-
<>दिने सायं षष्ठीलाभः परदिने सायं विना षष्ठी-
<>लाभस्तदा पूर्व्वेद्युर्बोधनं परदिने सायमामन्त्र-
<>णम् । यदा तूभयदिने सायं षष्ठीलाभस्तदा परे-
<>ऽह्नि षष्ठ्यां बोधनम् । उभयदिने सायं षष्ठ्य-
<>भावे पूर्व्वाह्णेऽपि षष्ठ्यां बोधनम् । आमन्त्रण-
<>मन्त्रस्तु ।
<>‘मेरुमन्दरकैलासहिमवच्छिखरे गिरौ ।
<>जातः श्रीफलवृक्ष त्वमम्बिकायाः सदा प्रियः ॥
<>श्रीशैलशिखरे जातः श्रीफलः श्रीनिकेतनः ।
<>नेतव्योऽसि मया गच्छ पूज्यो दुर्गास्वरूपतः ॥
<>सायं षष्ठ्यान्तु कर्त्तव्यं पार्व्वत्या अधिवासनम् ।
<>षष्ठ्यभावेऽपि कर्त्तव्यं सप्तम्यामपि नारद ! ॥’ * ॥
<>अथ सप्तम्यादिकल्पः ।
<>आश्विने शुक्लपक्षे तु सप्तम्यादिदिनत्रये ।
<>तत्र पूजा विशेषेण कर्त्तव्या मम मानवैः ॥
<>विशेषं तत्र वक्ष्यामि शृणु पुत्त्रक ! मन्मतम् ।
<>सप्तम्यां पत्रिकापूजा रम्भादिनवभिर्युता ॥
<>महीमयी च मूर्त्तिर्मे पुत्त्रायुर्धनवृद्धये ।
<>अष्टमी सा महापुण्या तिथिः प्रीतिकरी मम ॥
<>कुर्य्यात्तत्र महास्नानं पञ्चगव्ययुतैस्तथा ।
<>गायत्त्रीभिः कषायैश्च गन्धाद्यैस्तीर्थवारिभिः ॥
[Page2-729-c+ 52]
<>ओषधीभिश्च सर्व्वाभिर्भृङ्गारैः कलसैस्तथा
<>पुष्परत्नादितोयैश्च गन्धैर्मलयजैस्तथा ॥
<>गीतवादित्रनाट्येन स्नापयेन्माञ्च भक्तितः ।
<>पूजा सदुपहारैश्च नैवेद्यैश्च मनोहरैः ॥
<>विल्वपत्रैर्घृताक्तैश्च तिलघान्यादिसंयुतैः ।
<>जुहुयाज्ज्वलिते वह्नौ तस्य पुण्यफलं शृणु ॥
<>संसारे यानि सौख्यानि काम्यानि नरपुङ्गव ! ।
<>दीर्घमायुर्यशः पुत्त्रं विपुलं धनधान्यकम् ॥
<>लभते मत्प्रसादेन अन्ते मम पुरं व्रजेत् ।
<>वलिस्तत्र विशेषेण देयो मत्प्रीतये नरैः ॥
<>अनेन विधिना यस्तु नवमीमतिवाहयेत् ।
<>भुङ्क्ते च विपुलान् भोगानन्ते शिवपुरं व्रजेत् ॥
<>ततः सप्तम्यां मूलयुक्तायां केवलायां वा पूर्व्वाह्णे
<>पत्रीप्रवेश उभयत्र पूर्व्वाह्णे सप्तमीलाभे परत्र
<>‘युगाद्या वर्षवृद्धिश्च सप्तमी पार्व्वतीप्रिया ।
<>रवेरुदयमीक्षन्ते न तत्र तिथियुग्मता ॥’
<>पूर्व्वाह्णे नवपत्रिका शुभकरी सर्व्वार्थसिद्धिप्रदा
<>आरोग्यं धनदा करोति विजयं चण्डीप्रवेशे
<>शुभा ।
<>मध्याह्ने जनपीडनक्षयकरी संग्रामघोरावहा
<>सायाह्ने वधबन्धनानि कलहं सर्पक्षतं सर्व्वदा ॥
<>सप्तम्यामस्तगायां यदि विशति गृहं पत्रिका
<>श्रीफलाढ्या
<>राज्ञः सप्ताङ्गराज्यं जनसुखमखिलं हन्ति
<>मूलानुरोधात् ।
<>तस्मात् सूर्य्योदयस्थां नरपतिशुभदां सप्तमीं प्राप्य
<>देवीं
<>भूपालो वेशयेत्तां सकलजनहितां राक्षसर्क्षं
<>विहाय ॥
<>लिङ्गस्थां पूजयेद्देवीं मण्डलस्थां तथैव च ।
<>पुस्तकस्थां महादेवीं पावके प्रतिमासु च ।
<>चित्रे चविशिखे खड्गे जलस्थाञ्चापि पूजयेत् ॥’
<>स्नात्वा यथाविधि विधौतकराननाङ्घ्रिराचम्य
<>सम्यगमलाम्बरयज्ञसूत्रः प्रागाननो धनददिग्व-
<>दनोऽथवापि बद्धासनो गणपतिञ्च गुरुञ्च नत्वा ।
<>‘कन्यासंस्थे रवावीशे शुक्लाष्टम्यां प्रपूजयेत् ।
<>सोपवासो निशार्द्धे तु महाविभवविस्तरैः ॥
<>पूजां समारभेद्देव्या नक्षत्रे वारुणेऽपि वा ।
<>पशुधातश्च कर्त्तव्यो गवलाजवधस्तथा ॥’
<>उक्तवचने पशुघातश्च कर्त्तव्य इति श्रुतेः ।
<>‘अष्टम्यां रुधिरैर्मांसैः कुसुमैश्च सुगन्धिभिः ।
<>पूजयेद्बहुजातीयैर्बलिभिर्भोजनैः शिवाम् ॥’
<>इति कालिकापुराणाच्च ॥
<>‘अष्टम्यां वलिदानेन पुत्त्रनाशो भवेद्ध्रुवम् ।’
<>इति देवीपुराणीयं सन्धिपूजावलिदानपरम् ॥
<>तत्पूजाया उभयतिथिकर्त्तव्यत्वेन तद्वलिदानस्य
<>नवम्यां सावकाशत्वात् । तत्पूजाविधानन्तु
<>कालिकापुराणे वचनान्तरम् ।
<>‘अष्टमीनवमीसन्धौ तृतीया खलु कथ्यते ।
<>तत्र पूज्या त्वहं पुत्त्र ! योगिनीगणसंयुता ॥
<>उपवासं महाष्टम्यां पुत्त्रवान्न समाचरेत् ।
<>यथा तथैव पूतात्मा व्रती देवीं प्रपूजयेत् ॥
[Page2-730-a+ 52]
<>मूलेन प्रतिपूजयेद्भगवतीं चण्डीं प्रचण्डाकृति-
<>ञ्चाष्टम्यामुपवाससंयतधिया भक्त्या समा-
<>राध्य च ।
<>नानापाशुकमज्जमांसरुधिरैः कृत्वा नवम्यां
<>वलिं
<>नक्षत्रं श्रवणं तिथिञ्च दशमीं संप्राप्य संप्रेषयेत् ॥
<>भगवत्याः प्रवेशादिविसर्गान्ताश्च याः क्रियाः ।
<>तिथावुदयगामिन्यां सर्व्वास्ताः कारयेद्बुधः ॥’
<>अत्रोदयकालीनघटिकामात्रतिथौ सम्यक्पूज-
<>नासामर्थ्ये कालिकापुराणम् ।
<>‘सम्यक् कल्पोदितां पूजां यदि कर्त्तुं न शक्यते ।
<>उपचारांस्तदा दातुं पञ्चैतान् वितरेत्तदा ॥
<>गन्धं पुष्पञ्च धूपञ्च दीपं नैवेद्यमेव च ।
<>अभावे गन्धपुष्पाभ्यां तदभावे च भक्तितः ॥
<>संक्षेपपूजा कथिता तथा वस्त्रादिकं पुनः ॥
<>प्रातरावाहयेद्देवीं प्रातरेव प्रवेशयेत् ।
<>प्रातः प्रातश्च संपूज्य प्रातरेव विसर्जयेत् ॥’
<>अत्र प्रातःपदं पूर्व्वाह्णपरम् ।
<>‘व्रती प्रपूजयेद्देवीं सप्तम्यादिदिनत्रये ।
<>द्वाभ्यां चतुरहोभिर्व्वा ह्रासवृद्धिवशात्तिथेः ॥’
<>अष्टम्यामुपवासः पुत्त्रवतो गृहस्थस्य निषिद्धः ।
<>यथा कालिकापुराणम् ।
<>‘उपवासं महाष्टम्यां पुत्त्रवान्न समाचरेत् ।
<>यथा तथैव पूतात्मा व्रती देवीं प्रपूजयेत् ॥
<>नवम्यां वलिदानन्तु कर्त्तव्यं वै यथाविधि ।
<>जपं होमञ्च विधिवत् कुर्य्यात्तत्र विभूतये ॥’
<>अत्र नवम्यां होमश्रुतेः पूर्व्वाषाढायुताष्टम्यां
<>पूजाहोमाद्युपोषणं इति श्रुतेश्च उभयत्र एक-
<>तरस्मिन् वा होमः शारद्याः पूजाया नवम्यामेव
<>दक्षिणा देवा ॥ * ॥
<>अथाष्टम्यादिकेवलमहाष्टमी केवलमहानवमी-
<>कल्पा यथा, --
<>‘भद्रकालीं पटे कृत्वा तत्र संपूजयेद् द्बिजः ।
<>आश्विने शुक्लपक्षस्य चाष्टम्यां नियतस्ततः ॥
<>उपोषितो द्वितीयेऽह्नि पूजयेत् पुनरेव ताम् ॥’
<>इति विष्णुधर्म्मोत्तरम् ॥
<>‘यस्त्वेकस्यामथाष्टम्यां नवम्यां वाथ साधकः ।
<>पूजयेद्वरदां देवीं शुद्धभावेन चेतसा ॥’
<>इति कालिकापुराणम् ॥ * ॥
<>दुर्गाया ध्यानं यथा, --
<>‘जटाजूटसमायुक्तामर्द्धेन्दुकृतशेखराम् ।
<>लोचनत्रयसंयुक्तां पूर्णेन्दुसदृशाननाम् ॥
<>अतसीपुष्पवर्णाभां सुप्रतिष्ठां सुलोचनाम् ।
<>नवयौवनसम्पन्नां सर्व्वाभरणभूषिताम् ॥
<>सुचारुदशनां तद्बत् पीनोन्नतपयोधराम् ॥
<>त्रिभङ्गस्थानसंस्थानां महिषासुरमर्द्दिनीम् ॥
<>मृणालायतसंस्पर्शदशबाहुसमन्विताम् ।
<>त्रिशूलं दक्षिणे पाणौ खड्गं चक्रं क्रमादधः ॥
<>तीक्ष्णबाणं तथा शक्तिं दक्षिणे सन्निवेशयेत् ।
<>खेटकं पूर्णचापञ्च पाशमङ्कुशमेव च ॥
<>घण्टां वा परशुं वापि वामतः सन्निवेशयेत् ।
<>अधस्तान्महिषं तद्वद्विशिरस्कं प्रदर्शयेत् ॥
[Page2-730-b+ 52]
<>शिरश्छेदोद्भवं तद्बद्दानवं खड्गपाणिनम् ।
<>हृदि शूलेन निर्भिन्नं निर्यदन्त्रविभूषितम् ॥
<>रक्तरक्तीकृताङ्गञ्च रक्तविस्फुरितेक्षणम् ।
<>वेष्टितं नागपाशेन भ्रुकुटीभीषणाननम् ॥
<>सपाशवामहस्तेन धृतकेशञ्च दुर्गया ।
<>वमद्रुधिरवक्त्रञ्च देव्याः सिंहं प्रदर्शयेत् ॥
<>देव्यास्तु दक्षिणं पादं समं सिंहोपरिस्थितम् ।
<>किञ्चिदूर्द्ध्वं तथा वाममङ्गुष्ठं महिषोपरि ॥
<>शत्रुक्षयकरीं देवीं दैत्यदानवदर्पहाम् ।
<>प्रसन्नवदनां देवीं सर्व्वकामफलप्रदाम् ।
<>स्तूयमानञ्च तद्रूपममरैः सन्निवेशयेत् ॥
<>उग्रचण्डा प्रचण्डा च चण्डोग्रा चण्डनायिका ।
<>चण्डा चण्डवती चैव चण्डरूपातिचण्डिका ॥
<>आभिः शक्तिभिरष्टाभिः सततं परिवेष्टिताम् ।
<>चिन्तयेत् सततं दुर्गां धर्म्मकामार्थमोक्षदाम् ॥’
<>इति ध्यात्वा महास्नानपूर्व्वकषोडशोपचारा-
<>दिना बलिदानादिभिः पूजयित्वा आवरणं
<>पूजयेत् ॥ * ॥
<>अथ दशमीकृत्यम् ।
<>‘संपूज्य प्रेषणं कुर्य्याद्दशम्यां शावरोत्सवैः ।’
<>देवीयात्राकाले निर्म्मञ्छनविधिमाह पूजारत्ना-
<>करे देवीपुराणम् ।
<>‘भक्त्या पिष्टप्रदीपाद्यैश्चूताश्वत्थादिपल्लवैः ।
<>ओषधीभिश्च मेध्याभिः सर्व्वबीजैर्यवादिभिः ॥
<>नवम्यां पर्व्वकाले तु यात्राकाले विशेषतः ।
<>यः कुर्य्यात् श्रद्धया वीर ! देव्या नीराजनं नरः ॥
<>शङ्खभेर्य्यादिनिनदैर्ज्जयशब्दैश्च पुष्कलैः ।
<>यावतो दिवसान् वीर ! देव्यै नीराजनं कृतम् ॥
<>तावत्कालसहस्राणि दुर्गालोके महीयते ।
<>यस्तु कुर्य्यात् प्रदीपेन सूर्य्यलोके महीयते ॥’ * ॥
<>तद्दिने अपराजितापूजनम् । यथा, --
<>‘आश्विने शुक्लपक्षस्य दशम्यां पूजयेत्तथा ।
<>एकादश्यां न कुर्व्वीत पूजनञ्चापराजितम् ॥’
<>तद्दिने राजा यात्रां कुर्य्यात् । यथा, --
<>‘दशमीं यः समुल्लङ्घ्य प्रस्थानं कुरुते नृपः ।
<>तस्य संवत्सरं राज्ये न क्वापि विजयो भवेत् ॥’
<>स्वयमशक्तौ खड्गादियात्रा कर्त्तव्या । यथा, --
<>‘कार्य्यवशात्स्वयमगमे भूभर्त्तुः केचिदाहुरा-
<>चार्य्याः ।
<>छत्त्रायुधाद्यमिष्टं वैजयिकं निर्गमे कुर्य्यात् ॥’ * ॥
<>खञ्जनदर्शनफलादिर्यथा, --
<>‘हस्तागते तु मित्रे यया दिशा खञ्जनं यान्तं
<>नृपः पश्येत् ।
<>तया प्रयातस्य क्षिप्रमरातिर्व्वशमुपैति ॥
<>कृत्वा नीराजनं राजा बलवृद्ध्यै यथाबलम् ।
<>शोभनं खञ्जनं पश्येत् जलगोगोष्ठसन्निधौ ॥
<>अब्जेषु गोषु गजवाजिमहोरगेषु
<>राज्यप्रदः कुशलदः शुचिशाद्वलेषु ।
<>भस्मास्थिकेशनखलोमतुषेषु दृष्टो
<>दुःखं ददाति बहुशः खलु खञ्जरीटः ॥
<>अशुभं खञ्जनं दृष्ट्वा देवब्राह्मणपूजनम् ।
<>दानं कुर्व्वीत कुर्य्याच्च स्नानं सर्व्वौषधीजलैः ॥’
[Page2-730-c+ 52]
<>अथ विसर्ज्जनम् ।
<>‘नौयानैर्नरयानैर्व्वा नीत्वा भगवतीं शिवाम् ।
<>स्रोतोजले प्रक्षिपेयुः क्रीडाकौतुकमङ्गलैः ॥
<>परैर्नाक्षिप्यते यस्तु परं नाक्षिपते तु यः ।
<>तस्य रुष्टा भगवती शापं दद्यात् सुदारुणम् ॥”
<>इति तिथ्यादितत्त्वदुर्गार्च्चातत्त्वे ॥
<>विसर्ज्जनमन्त्रो यथा, --
<>“दुर्गे देवि जगन्मातः ! स्वस्थानं गच्छ पूजिते ।
<>संवत्सरव्यतीते तु पुनरागमनाय वै ॥
<>निमज्जाम्भसि देवि त्वं चण्डिकाप्रतिमा शुभा ।
<>पुत्त्रायुर्धनवृद्ध्यर्थं स्थापितासि जले मया ॥” * ॥
<>विसर्ज्जनानन्तरं गृहमागत्य अच्छिद्रावधारणं
<>कृत्वा घटस्थजलेन एभिर्म्मन्त्रैर्यजमानमभि-
<>षिञ्चेत् । यथा, --
<>“ओँ उत्तिष्ठ ब्रह्मणस्पते देवा यजन्तस्त्वेमहे उप-
<>प्रयन्तु मरुतः सुदानवे इन्द्रप्रायुर्भवासचा ॥
<>ओँ सुरास्त्वामभिषिञ्चन्तु ब्रह्मविष्णुमहेश्वराः ।
<>वासुदेवो जगन्नाथस्तथा सङ्कर्षणः प्रभुः ॥
<>प्रद्युम्नश्चानिरुद्धश्च भवन्तु विजयाय ते ।
<>आखण्डलोऽग्निर्भगवान् यमो वै नैरृतस्तथा ।
<>वरुणः पवनश्चैव धनाध्यक्षस्तथा शिवः ॥
<>ब्रह्मणा सहितो शेषो दिक्पालाः पान्तु ते सदा ।
<>कीर्त्तिर्लक्ष्मीर्धृतिर्मेधा पुष्टिः श्रद्धा क्षमा मतिः ।
<>बुद्धिर्लज्जा वपुः शान्तिस्तुष्टिः कान्तिश्च मातरः ॥
<>एतास्त्वामभिषिञ्चन्तु धर्म्मपालाः सुसंयताः ।
<>आदित्यश्चन्द्रमा भौमो बुधजीवसितार्कजाः ॥
<>ग्रहास्त्वामभिषिञ्चन्तु राहुः केतुश्च तर्पिताः ।
<>ऋषयो मुनयो गावो देवमातर एव च ॥
<>देवपत्न्योऽध्वरा नागा दैत्याश्चाप्सरसां गणाः ।
<>अस्त्राणि सर्व्वशस्त्राणि राजानो वाहनानि च ॥
<>औषधानि च रत्नानि कालस्यावयवाश्च ये ।
<>सरितः सागराः शैलास्तीर्थानि जलदा ह्रदाः ॥
<>देवदानवगन्धर्व्वा यक्षराक्षसपन्नगाः ।
<>एते त्वामभिषिञ्चन्तु धर्म्मकामार्थसिद्धये ॥”
<>इति बृहन्नन्दिकेश्वरपुराणपद्धतिः ॥ * ॥
<>अथ दुर्गानाममाहात्म्यम् ।
<>“तवर्गस्य तृतीयोऽर्णः पञ्चमस्वरसंयुतः ।
<>कवर्गस्य तृतीयोऽर्णो वह्निस्तस्योपरि स्थितः ॥
<>द्बितोयस्वरसंयुक्तं नामेदं परिकीर्त्तितम् ।
<>आरोग्यस्य च सम्पत्तेर्ज्ञानस्य च महोदये ॥
<>नामेदं परमो हेतुर्मुक्तये भवसङ्गिनाम् ।
<>कलिकाले विशेषेण महापातकिनामपि ॥
<>निस्तारबीजं विज्ञेयं नामसंस्मरणं प्रिये ! ॥
<>परदाररतोऽपि स्यात् परद्रव्यापहारकः ।
<>सोऽपि पापात् प्रमुच्येत यदि स्यादतिपातकी ॥
<>ब्रह्महत्या सुरापानं स्तेयं गुर्व्वङ्गनागमः ।
<>एतेभ्योऽपि विमुच्येत यदि नाम स्मरेत् सुधीः ॥”
<>इति रुद्रयामलः ॥
<>“दुर्गा दुर्गेति दुर्गेति दुर्गानाम परं मनुम् ।
<>यो जपेत् सततं चण्डि ! जीवन्मुक्तः स मानवः ॥
<>महोत्पाते महारोगे महाविपदि सङ्कटे ।
<>महादुःखे महाशोके महाभयससुत्थिते ।
[Page2-731-a+ 52]
<>यः स्मरेत् सततं दुर्गां जपेत् यः परमं मनुम् ।
<>स जीवलोको देवेशि ! नीलकण्ठत्वमवाप्नुयात् ॥”
<>इति मुण्डमालातन्त्रम् ।
<LEND>
