<L>14925<pc>2-622<k1>तिलकः<k2>तिलकः
तिलकः¦, पुं क्ली, (तिलवत् तिलपुष्पवत् कायतीति ।
<>कै + कः ।) चन्दनादिना ललाटादिद्वादशांङ्ग-
<>कर्त्तव्यचिह्नविशेषः । तत्पर्य्यायः । तमालपत्रम् २
<>चित्रकम् ३ विशेषकम् ४ । इत्यमरः । २ । ६ ।
<>१२३ ॥ (यथा, माघे । ३ । ६३ ।
<>“विशेषको वा विशिशेष यस्याः
<>श्रियं त्रिलोकीतिलकः स एव ॥”)
<>अथ द्वादशतिलकविधिः । पद्मपुराणे उत्तर-
<>खण्डे ।
<>“ललाटे केशवं ध्यायेन्नारायणमथोदरे ।
<>वक्षःस्थले माधवन्तु गोविन्दं कण्ठकूपके ॥
<>विष्णुञ्च दक्षिणे कुक्षौ वाहौ च मधुसूदनम् ।
<>त्रिविक्रमं कन्धरे तु वामनं वामपार्श्वके ॥
<>श्रीधरं वामबाहौ तु हृषीकेशन्तु कन्धरे ।
<>पृष्ठे तु पद्मनाभञ्च कट्यां दामोदरं न्यसेत् ॥
<>तत्प्रक्षालनतोयंन्तु वासुदेवेति मूर्द्धनि ॥”
<>किञ्च ।
<>“ऊर्द्ध्वपुण्ड्रं ललाटे तु सर्व्वेषां प्रथमं स्मृतम् ।
<>ललाटादिक्रमेणैव धारणन्तु विधीयते ॥ इति ।
<>एवं न्यासं समाचर्य्य सम्प्रदायानुसारतः ।
<>न्यसेत् किरीटमन्त्रञ्च मूर्द्ध्व्नि सर्व्वार्थसिद्धये ॥”
<>अथ किरीटमन्त्रः । ओम् श्रीकिरीटकेयूर-
<>हारमकरकुण्डलचक्रशङ्खगदापद्महस्तपीताम्बर-
<>धरश्रीवत्साङ्कितवक्षःस्थलश्रीभूमि-सहितस्वात्म-
<>ज्योतिर्दीप्तिकराय सहस्रादित्यतेजसे नमो
<>नमः ।” इति श्रीहरिभक्तिविलासे ४ विलासः ॥
<>तस्य धारणप्रकारो यथा, --
<>“द्वादशाङ्गे ललाटादौ तिलकं हरिमन्दिरम् ।
<>स्नानान्ते वैष्णवः कुर्य्यात् प्रत्येकं कृष्णनामभिः ॥
<>वामे वक्षसि नेत्रान्ते गण्डेऽंशे शङ्खचिह्नितम् ।
<>तथैव दक्षिणे कुर्य्याद्धरेश्चक्राङ्कितं मुने ! ॥ * ॥
<>ललाटे केशवं विद्यात् कण्ठे श्रीपुरुषोत्तमम् ।
<>वामबाहौ वासुदेवं सव्ये दामोदरन्तथा ॥
<>नाभौ नारायणञ्चैव माधवं हृदये तथा ।
<>गोविन्दं दक्षिणे पार्श्वे वामे चैव त्रिविक्रमम् ॥
<>विष्णुं सव्ये कर्णमूले दक्षिणे मधुसूदनम् ।
<>शिरोमध्ये हृषीकेशं पद्मनाभञ्च पृष्ठतः ॥
<>हरेर्द्वादशनामानि पठित्वा तिलकानि तु ।
<>यः कुर्य्याद्वैष्णवो नित्यं स प्रेमभक्तिमाप्नुयात् ॥ * ॥
<>ये कण्ठलग्नतुलसीभवकाष्ठमाला
<>ये द्बादशाङ्गहरिनामकृतोर्द्ध्वपुण्ड्राः ।
<>ये कृष्णभक्तिसुदृढा धृतशङ्खचक्रा-
<>स्ते वैष्णवा भुवनमाशु पवित्रयन्ति ॥ * ॥
<>तिलकन्तूर्द्ध्वपुण्ड्राख्यं मध्यच्छिद्रं हि नारद ! ।
<>यदि कुर्य्याल्ललाटे तद्बिज्ञेयं हरिमन्दिरम् ॥
<>आनासामूलमाश्रित्य शिरोमध्यगतं मुने ।
<>हरिपादाकृतं नासामूलमारभ्य यत्नतः ॥
[Page2-623-a+ 52]
<>हरिमन्दिरवत् सर्व्वं तद्राधावल्लभीयकम् ।
<>श्रीराधावल्लभीयं यत्तिलकं सुमनोहरम् ॥
<>यौगलं तत्तु विज्ञेयं यदि मध्यसुरङ्गितम् ॥ * ॥
<>यदूर्द्ध्वपुण्ड्रं तिलकं शोभनं तन्मनोहरम् ।
<>तन्मध्यपीतरेखञ्च श्रीमद्रामानुजं विदुः ॥ * ॥
<>श्रीरामोपासना यस्य तिलकं तूर्द्ध्वपुण्ड्रकम् ।
<>भ्रवोर्म्मध्ये सबिन्दु स्याद्यदि विप्र ! मनोहरम् ॥
<>हरेः सर्व्वावताराणां मत्स्यादीनां विशेषतः ।
<>उपासकानां तिलकं केवलं हरिमन्दिरम् ॥ * ॥
<>ऊर्द्ध्वपुण्ड्रं द्बिजः कुर्य्यात् क्षत्त्रियाणां तथैव च ।
<>वैश्यानान्तु तथा विप्र ! शूद्रादेर्मण्डलाकृतम् ॥
<>अच्छिद्रमूर्द्ध्वपुण्ड्रन्तु ये कुर्व्वन्ति जनाधमाः ।
<>तेषां ललाटे सततं शुनः पादो न संशयः ॥
<>दृष्ट्वा भाले द्विजातीनामच्छिद्रमूर्द्ध्वपुण्ड्रकम् ।
<>कार्ष्णः कृष्णस्मृतिं कृत्वा वस्त्रेणाच्छादयेन्मुखम् ॥
<>ललाटदक्षिणे ब्रह्मा वसेद्बामे महेश्वरः ।
<>मध्ये विष्णुर्व्वसेन्नित्यं तस्मान्मध्यं न लेपयेत् ॥ * ॥
<>वर्त्तुलं तिर्य्यगच्छिद्रं ह्रस्वं दीर्घं ततं न तु ।
<>षष्ठलक्ष्मणसंयुक्तं तिलकं यन्निरर्थकम् ॥
<>खनित्रयष्टिकुकुनत्रिशूलमुकुराकृतम् ।
<>त्रिपुण्ड्रमर्द्धचन्द्रञ्च तिलकं यन्निरर्थकम् ॥
<>प्रमाणन्तूर्द्धपुण्ड्रस्य दीर्घं स्यात् कलिवर्द्धनम् ।
<>आनासामूलमारभ्य ब्रह्मरन्ध्रगतं यदि ॥
<>शूद्रस्यैकाङ्गुलं प्रोक्तमायतं द्व्यङ्गुलं विशि ।
<>क्षत्त्रिये त्र्यङ्गुलं तद्वद्ब्राह्मणे चतुरङ्गुलम् ॥
<>नासिकायास्त्रिभागैको भागो मानेन यो भवेत् ।
<>भ्रुवोर्म्मध्यादधःस्थानं मूलमाहुर्म्मनीषिणः ॥ * ॥
<>ब्रह्मचारी गृहस्थश्च वानप्रस्थो यतिस्तथा ।
<>कुर्य्याद्यदूर्द्धपुण्ड्रं तद्वैष्णवा हरिमन्दिरम् ॥
<>वैष्णवा विप्र ! भूपाश्चेत् वैश्यशूद्रान्त्यजाश्रमाः ।
<>यदूर्द्धपुण्ड्रं विभृयुस्तदेव हरिमन्दिरम् ॥
<>नरो वाप्यथवा नारी यदि कृष्णपथं लभेत् ।
<>यन्नतस्तुलसीमाला सन्धार्य्या हरिमन्दिरम् ॥
<>मध्यच्छिद्रं न कुर्य्याद्यस्तिलकं यदि वैष्णवः ।
<>श्वपदं तच्चितातुल्यं भवेन्नारद ! नान्यथा ॥ * ॥
<>दण्डाकारद्बिरेखं यत्तिलकं मूलकोणकम् ।
<>मध्यच्छिद्रन्तु तत् प्राहुरूर्द्ध्वपुण्ड्रं मनोहरम् ॥
<>अधोसुखाब्जकलिकाकारं तिलकमुत्तमम् ।
<>मध्यच्छिद्रं युग्मरेखमूर्द्ध्वपुण्ड्रं प्रकीर्त्तितम् ॥ * ॥
<>तीर्थमृद्यज्ञकाष्ठञ्च विल्वो मलयसम्भवम् ।
<>अश्वत्थतुलसीमूलमृत्तिका गोष्पदस्य च ॥
<>जाह्रवीमृन्महानिम्बतुलसीकाष्ठमेव च ।
<>कस्तूरी कुङ्कुमं फल्गु सिन्दूरं रक्तचन्दनम् ॥
<>गोरोचना गन्धकाष्ठं जलं चागुरु गोमयम् ।
<>धात्रीमूलस्य मृद्गन्धो हरिद्रा गोगृहस्य च ॥
<>स्नानान्ते सर्व्ववर्णानामाश्रमाणान्तथैव च ।
<>एतानि तिलकान्याहुः सन्ध्यादिसर्व्वकर्म्मसु ॥” * ॥
<>अपि च ।
<>“गङ्गामृत्तुलसीमूलमृत्तिका मलयोद्भवम् ।
<>साधोश्चरणसंलग्नं रजो मृद्गोष्पदस्य च ॥
<>याश्वत्थमूलमृद्गोपीचन्दनं तीर्थमृत्तिका ।
<>कुङ्कुमं तुलसीकाष्ठं वैष्णवाहृतमृत्तिका ॥
[Page2-623-b+ 52]
<>गोरोचना च कस्तूरी हरिद्रागुरुचन्दनम् ।
<>वल्मीकमृत्तिका गन्धः पद्मकं हरिचन्दनग् ॥
<>गन्धकाष्ठं महानिम्बो यमुनातीरमृत्तिका ।
<>गुरुपादरजोवारिणी साध्वङ्घ्रिरजोजले ॥
<>कृत्वा प्रतिदिनं स्नानमेतैर्गन्धमृदादिभिः ।
<>चारु यत्तिलकं ग्राह्यं तन्नाम्ना वैष्णवैर्ध्रुवम् ॥ * ॥
<>काम्यं नैमित्तिकं नित्यं यत्किञ्चित् कर्म्म नारद ! ।
<>वर्णाश्रमाणां तन्नास्ति स्नानान्ते तिलकं विना ॥
<>कर्म्म वर्णाश्रमाणां स्यात दैवं पैत्रं न तत्फलम् ।
<>स्नानं सन्ध्यां पञ्चयज्ञान् पैत्रं होमादि कर्म्म यः ।
<>विना तिलकदर्भाभ्यां कुर्य्यात्तन्निष्फलं भवेत् ॥”
<>इति पाद्मोत्तरखण्डम् ॥ * ॥
<>“वीक्ष्यादर्शे जले वापि यो विदध्यात् प्रयत्नतः ।
<>ऊर्द्ध्वपुण्ड्रं महाभागः स याति परमाङ्गतिम् ॥”
<>इति पाद्मे पातालखण्डम् ॥ * ॥
<>“शिवागमे दीक्षितैस्तु धार्य्यं तिर्य्यक् त्रिपुण्ड्रकम् ।
<>विष्ण्वागमे दीक्षितस्तु ऊर्द्ध्वपुण्ड्रं विधारयेत् ॥”
<>इति नागोजीभट्टधृतसूतसंहिता ॥
<LEND>
