<L>32120<pc>4-350<k1>वारुणकर्म्म<k2>वारुणकर्म्म
वारुणकर्म्म¦, क्ली, (वारुणं जलसम्बन्धि कर्म्म ।)
जलाशयखननादि । तस्य शुभाशुभकालादि
यथा, --
यम उवाच ।
“सुदिने शुभनक्षत्रे चन्द्रताराबलैर्युते ।
सदृतुस्तु भवेद्यत्र काले तस्मिन् विधिः स्मृतः ॥
सदृतौ तु कृते कर्त्तुः संपूर्णस्तन्मनोरथः ।
कर्कटे पुत्त्रलाभस्तु सौख्यं तु मकरे भवेत् ॥
मीने यशोऽर्थलाभस्तु कुम्भे च सुबहूदकम् ।
वृषे च मिथुने वृद्धिर्वृश्चिके निर्ज्जलं भवेत् ॥
पितृतृप्तिस्तु कन्यायां तुलायां सत्यसङ्गतिः ।
सिंहे मेषे धनं नाशं जलस्य कुरुते द्विज ।
तथा चैतेषु लग्नेषु वारुणं कर्म्म नो दिशेत् ॥”
इति वह्निपुराणे वारुणारामप्रतिष्ठानामा-
ध्यायः ॥
<LEND>
