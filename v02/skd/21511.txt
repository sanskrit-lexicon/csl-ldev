<L>21511<pc>3-141<k1>पिण्डखर्ज्जूरी<k2>पिण्डखर्ज्जूरी
पिण्डखर्ज्जूरी¦, स्त्री, (पिण्डखर्ज्जूर + स्त्रियां ङीष् ।)
<>पिण्डखर्ज्जूरः । तत्पर्य्यायः । दीप्या २ स्वपिण्डा
<>३ मधुरश्रवा ४ फलपुष्पा ५ स्वादुपिण्डा ६
<>हयभाक्षा ७ पिण्डखर्ज्जूरिका ८ । अस्या गुणाः ।
<>गौल्यत्वम् । हिमत्वम् । पित्तदाहार्त्तिश्वासभ्रम-
<>नाशित्वम् । वीर्य्यवृद्धिदत्वञ्च । इति राज-
<>निर्घण्टः ॥ अपि च ।
<>“पिण्डखर्ज्जूरिका त्वन्या सा देशे पश्चिमे भवेत् ।
<>खर्जूरी गोस्तनाकारा पराद्द्वीपादिहागता ॥
<>जायते पश्चिमे देशे सा छोहोरेति कीर्त्त्यते ।
<>खर्जूरीत्रितयं शीतं मधुरं रसपाकयोः ॥
<>स्निग्धं रुचिकरं हृद्यं क्षतक्षयहरं गुरु ।
<>तर्पणं रक्तपित्तघ्नं पुष्टिविष्टम्भिशुक्रदम् ॥
<>कोष्ठमारुतकृद्बल्यं वान्तिवातकफापहम् ।
<>ज्वराभिघातक्षुत्तृष्णाकासश्वासनिवारकम् ॥
<>मदमूर्च्छामरुत्पित्तमद्योद्भूतगदान्तकृत् ।
<>महद्भिश्च गुणैरल्पा स्वल्पखर्जूरिका स्मृता ॥
<>खर्जूरीतरुतोयन्तु मदपित्तकरं भवेत् ।
<>वातश्लेष्महरं रुच्यं दीपनं बलशुक्रकृत् ॥”
<>अथ पिण्डखर्जूरीभेदः ।
<>“सुनेपाली तु मृदुला दलहीनफला च सा ।
<>सुनेपाली श्रमभ्रान्तिदाहमूर्च्छास्रपित्तहृत् ॥”
<>इति भावप्रकाशे पूर्व्वखण्डे १ भागे ॥
<LEND>
