<L>29722<pc>4-165<k1>रुचिः<k2>रुचिः
रुचिः¦, पुं, (रोचते शोभते इति । रुच् + इन् ।
<>सच कित् ।) प्रजापतिविशेषः । स च रौच्य-
<>मनुपिता । यथा, --
<>मार्कण्डेय उवाच ।
<>“रुचिः प्रजापतिः पूर्व्वं निर्म्ममो निरहङ्कृतिः ।
<>यत्रास्तमितशायी च चचार पृथिवीमिमाम् ॥
<>अनग्निमनिकेतन्तमेकाहावसथाश्रयम् ।
<>विमुक्तसङ्गं तं दृष्ट्वा प्रोचुः स्वपितरो मुनिम् ॥
<>पितर ऊचुः ।
<>वत्स कस्मात् त्वया पुण्यो न कृतो दारसंग्रहः ।
<>स्वर्गापवर्गहेतुत्वाद्बन्धस्तेनानिशं विना ॥
<>गृही समस्तदेवानां पितॄणाञ्च तथार्हणाम् ।
<>ऋषीणामतिथीनाञ्च कुर्ब्बन् लोकानुपाश्नुते ॥
<>स्वाहोच्चारणतो देवान् स्वधोच्चारणतः पितॄन् ।
<>विभजन्नन्नदानेन भूताद्यानतिथीनपि ॥
<>स त्वं दैवादृणाद्बन्धं बन्धमस्मदृणादपि ।
<>आवाप्नोषि मनुष्यर्षिभूतेभ्यश्च दिने दिने ॥
<>अनुत्पाद्य सुतान् देवानसन्तर्प्य पितॄंस्तथा ।
<>भूतादींश्च कथं मौढ्यात् सुगतिं गन्तुमिच्छसि ॥
<>रुचिरुवाच ।
<>परिग्रहोऽतिदुःखाय पापायाधोगतेस्तथा ।
<>भवत्यतो मया पूर्व्वं न कृतो दारसंग्रहः ॥
<>प्रक्षाल्यतेऽनुदिवसं यदात्मा निष्परिग्रहैः ।
<>ममत्वपङ्कदिग्धोऽपि चिन्ताम्भोभिर्व्वरं हि तत् ॥”
<>इत्यादि ॥
<>पितर ऊचुः ।
<>“युक्तं प्रक्षालनं कर्त्तुमात्मनो नियतेन्द्रियैः ।
[Page4-165-b+ 52]
<>किन्तु लेपाय मार्गोऽयं यत्र त्वं पुत्त्र वर्त्तसे ॥”
<>इत्यादि ॥ * ॥
<>मार्कण्डेय उवाच ।
<>“स तेन पितृवाक्येन भृशमुद्बिग्नमानसः ।
<>कन्याभिलाषी विप्रर्षिः परिबभ्राम मेदिनीम् ॥
<>कन्यामलभमानोऽसौ पितृवाक्याग्निदीपितः ।
<>चिन्तामवाप महतीमतीवोद्विग्नमानसः ॥
<>किं करोमि क्व गच्छामि कथं मे दारसंग्रहः ।
<>क्षिप्रं भवेत् पितॄणां यो ममाभ्युदयकारकः ॥
<>इति चिन्तयतस्तस्य मतिर्जाता महात्मनः ।
<>तपसाराधयाम्येनं ब्रह्माणं कमलोद्भवम् ॥
<>ततो वर्षशतं दिव्यं तपस्तेपे स वैधसम् ।
<>दिदृक्षुः सुचिरं कालं रुचिर्नियममास्थितः ॥
<>ततः स्वन्दर्शयामास ब्रह्मा लोकपितामहः ।
<>उवाच च प्रसन्नोऽस्मीत्युच्यतामभिवाञ्छितम् ॥
<>ततोऽसौ प्रणिपत्याह ब्रह्माणं जगतः पतिम् ।
<>पितॄणां वचनात्तेन यत् कर्त्तुमभिवाञ्छितम् ॥
<>ब्रह्मा चाह रुचिं विप्रं श्रुत्वा तस्याभिवाञ्छि-
<>तम् ।
<>प्रजापतिस्त्वं भविता सष्टव्या भवता प्रजाः ॥
<>सृष्ट्वा प्रजाः सुतान् विप्र समुत्पाद्य क्रियास्तथा ।
<>कृत्वा हृताधिकारस्त्वं ततः सिद्धिमवाप्स्यसि ॥
<>स त्वं यथोक्तं पितृभिः कुरु दारपरिग्रहम् ।
<>कामञ्चेममभिध्याय क्रियतां पितृपूजनम् ॥
<>त एव तुष्टाः पितरः प्रदास्यन्ति तवेप्सितम् ।
<>पत्नीं सुतांश्च सन्तुष्टाः किं न दद्युः पितामहाः ॥
<>मार्कण्डेय उवाच ।
<>इत्यृषिर्व्वचनं श्रुत्वा ब्रह्मणोऽव्यक्तजन्मनः ।
<>नद्या विविक्ते पुलिने चकार पितृतर्पणम् ॥
<>तुष्टाव च पितॄन् विप्रः स्तवैरेभिरथादृतः ।
<>एकाग्रः प्रयतो भूत्वा भक्तिनम्रात्मको रुचिः ॥”
<>रुचिकृतपितृस्तोत्रं यथा, --
<>रुचिरुवाच ।
<>“नमस्येऽहं पितॄन् भक्त्या ये वसन्त्यधिदेवतम् ।
<>देवैरपि हि तर्प्यन्ते ये श्राद्धेषु स्वधोत्तरैः ॥
<>नमस्येऽहं पितॄन् स्वर्गे ये तर्प्यन्ते महर्षिभिः ।
<>श्राद्धैर्मनोमयैर्भक्त्या भुक्तिमुक्तिमभीप्सुभिः ।
<>नमस्येऽहं पितॄन् स्वर्गे सिद्धाः सन्तर्पयन्ति यान् ।
<>श्राद्धेषु दिव्यैः सकलैरुपहारैरनुत्तमैः ॥
<>नमस्येऽहं पितॄन् भक्त्या येऽर्च्यन्ते गुह्यकैर्दिवि ।
<>तन्मयत्वेन वाञ्छद्भिरृद्धिमात्यन्तिकीं पराम् ॥
<>नमस्येऽहं पितॄन् मर्त्यैरर्च्यन्ते भुवि ये सदा ।
<>श्राद्धेषु श्रद्धयाभीष्टलोकपुष्टिप्रदायिनः ॥
<>नमस्येऽहं पितॄन् विप्रैरर्च्यन्ते भुवि ये सदा ।
<>वाञ्छिताभीष्टलाभाय प्राजापत्यप्रदायिनः ॥
<>नमस्येऽहं पितॄन् विप्रैरर्च्यन्तऽरण्यवासिभिः ।
<>वन्यैः श्राद्धैयताहारैस्तपोनिर्द्धूतकल्मषैः ॥
<>नमस्येऽहं पितॄन् विप्रैर्नैष्ठिकव्रतधारिभिः ।
<>ये संयतात्सभिर्नित्यं सन्तर्प्यन्ते समाधिभिः ।
<>नमस्येऽहं पितॄन् श्राद्धेराजन्यास्तर्पयन्ति यान् ।
<>कव्यैरशेषैर्विधिवल्लोकद्वयफलप्रदान् ॥
<>नमस्येऽहं पितॄन् वैश्यैरर्च्यन्ते भुवि ये सदा ।
[Page4-165-c+ 52]
<>स्वकर्म्माभिरतैर्नित्यं पुष्पधूपान्नवारिभिः ॥
<>नमस्येऽहं पितॄन् श्राद्धे ये शूद्रैरपि भक्तितः ।
<>सन्तर्प्यन्ते जगत्यस्मिन् नाम्ना ख्याताः सुका-
<>लिनः ॥
<>नमस्येऽहं पितॄन् श्राद्धे पाताले ये महासुरैः ।
<>सन्तर्प्यन्ते स्वधाहारास्त्यक्तदम्भमदैः सदा ॥
<>नमस्येऽहं पितॄन् श्राद्धैरर्च्यन्ते ये रसातले ।
<>भोगैरशेषैर्विवि धैर्नागैः कामानभीप्सुभिः ॥
<>नमस्येऽहं पितॄन् श्राद्धे सर्पैः सन्तर्पितान् सदा
<>तत्रैव विविधैर्म्मन्त्रैर्भोगसम्पत्समन्वितैः ॥
<>पितॄन्नमस्ये निवसन्ति साक्षाद्
<>ये देवलोकेऽथ महीतले वा ।
<>तथान्तरीक्षे च सुरादिपूज्या-
<>स्ते संप्रतीच्छन्तु मयोपनीतम् ॥
<>पितॄन्नमस्ये परमाणुभूता
<>ये वै विमाने निवसन्त्यमूर्त्ताः ।
<>यजन्ति यानस्तमला मनोभि-
<>र्योगीश्वराः क्लेशविमुक्तिहेतून् ॥
<>पितॄन्नमस्ये दिवि ये च मूर्त्ताः
<>स्वधामुजः काभ्यफलाभिसन्धौ ।
<>प्रदानशक्ताः सकलेप्सितानां
<>विमुक्तिदा येऽनभिसंहितेषु ॥
<>तृप्यन्तु तेऽस्मिन् पितरः समस्ता
<>इच्छावतां ये प्रदिशन्ति कामान् ।
<>सुरत्वमिन्द्रत्वमतोऽधिकं वा
<>वस्वात्मजान् क्ष्मामवलां गृहाणि ॥
<>सूर्य्यस्य ये रश्मिषु चन्द्रविम्बे
<>शुक्ले विमाने च सदा वसन्ति ।
<>तृप्यन्तु तेऽस्मिन् पितरोऽन्नतोयै-
<>र्गन्धादिना पुष्टिमतो व्रजन्तु ॥
<>येषां हुतेऽग्नौ हविषा च तृप्ति-
<>र्ये भुञ्जते विप्र शरीरसंस्थाः ।
<>ये पिण्डदानेन मुदं प्रयान्ति
<>तृप्यन्तु तेऽस्मिन् पितरोऽन्नतोयैः ॥
<>ये खड्गमांसेन सुरैरभीष्टैः
<>कृष्णैस्तिलैर्दैत्यमहोरगैश्च ।
<>कालेन शाकेब महर्षिवर्य्यैः
<>संप्रीणितास्ते मुदमत्र यान्तु ॥
<>कव्यान्यशेषाणि च यान्यभीष्टा-
<>न्यतीव येषाममरार्च्चितानाम् ।
<>तेषान्तु सान्निध्यमिहास्तु पुष्प-
<>गन्धादिभोज्येषु मयाहृतेषु ॥
<>दिने दिने ये प्रतिगृह्णतेऽर्च्चां
<>मासान्तपूज्या भुवि येऽष्टकासु ।
<>ये वत्सरान्तेऽभ्युदये च पूज्याः
<>प्रयान्तु ते मे पितरोऽत्र तुष्टिम् ॥
<>पूज्या द्बिजानां कुमुदेन्दुभासो
<>ये क्षत्त्रियाणाञ्च नवार्कवर्णाः ।
<>तथा विशां ये कनकावदाता
<>नीलीनिभाः शूद्रजनस्य ये च ॥
<>तेऽस्मिन् समस्ता मम पुष्पगन्ध-
<>धूपान्नतोयादिनिवेदनेन ।
[Page4-166-a+ 52]
<>तथाग्निहोमेन च यान्तु तृप्तिं
<>सदा पितृभ्यः प्रणतोऽस्मि तेभ्यः ॥
<>ये देवपूर्व्वाण्यतितृप्तिहेतो-
<>रश्नन्ति कव्यानि शुभाहृतानि ।
<>तृप्ताश्च ये भूतिसृजो भवन्ति
<>तृप्यन्तु तेऽस्मिन् प्रणतोऽस्मि तेभ्यः ॥
<>रक्षांसि भूतान्यसुरांस्तथोग्रान्
<>विनाशयन्तस्त्वशिवं प्रजानाम् ।
<>आद्याः सुराणाममरेशपूज्या-
<>स्तृप्यन्तु तेऽस्मिन् प्रणतोऽस्मि तेभ्यः ॥
<>अग्निष्वात्ता बर्हिषद आज्यपाः सोमपास्तथा ।
<>व्रजन्तु तृप्तिं श्राद्धेऽस्मिन् पितरस्तर्पिता मया ॥
<>अग्निष्वात्ताः पितृगणाः प्राचीं रक्षन्तु मे
<>दिशम् ।
<>तथा बहिषदः पान्तु याम्यां ये पितरःस्थिताः ॥
<>प्रतीचीमाज्यपास्तद्बदुदीचीमपि सोमपाः ।
<>ऊर्द्ध्वतस्त्वर्य्यमा रक्षेत् कव्यवालोऽनलोऽप्यधः ॥
<>रक्षोभूतपिशाचेभ्यस्तथैवासुरदोषतः ।
<>सर्व्वतश्चाधिपस्तेषां यमो रक्षां करोतु मे ॥
<>विश्वो विश्वभुगाराध्यो धन्यो धर्म्मः सनातनः ।
<>भूतिदो भूतिकृद्भूतिः पितॄणां ये गणा नव ॥
<>कल्याणः कल्यदः कर्त्ता कल्यः कल्यतराश्रयः ।
<>कल्यताहेतुरनघः षडित्येते गणाः स्मृताः ॥
<>वरो वरेण्यो वरदस्तुष्टिदः पुष्टिदस्तथा ।
<>विश्वपाता तथा धाता सप्त चैते गणाः स्मृताः ॥
<>महान्महात्मा महितो महिमावान्महाबलः ।
<>गणाः पञ्च तथैवैते पितॄणां पापनाशनाः ॥
<>सुखदो धनदश्चान्यो धर्म्मदोऽन्यो विभूतिदः ।
<>पितॄणां कथ्यते चैतत्तथा गणचतुष्टयम् ॥
<>एकत्रिंशत् पितृगणा यैर्व्याप्तमखिलं जगत् ।
<>ते मेऽत्र तृप्तास्तुष्यन्तु यच्छन्तु च समीहितम् ॥”
<>इति मार्कण्डेयपुराणे रौच्ये मन्वन्तरे पितृस्तवः ॥
<>मार्कण्डेय उवाच ।
<>“एवन्तु स्तुवतस्तस्य तेजसो राशिरुच्छिखः ।
<>प्रादुर्बभूव सहसा गगनव्याप्तिकारकः ॥
<>तद्दृष्ट्वा सुमहत्तेजः समाच्छाद्य स्थितं जगत् ।
<>जानुभ्यामवनिं गत्वा रुचिः स्तोत्रमिदं जगौ ॥
<>अमूर्त्तानाञ्च मूर्त्तानां पितॄणां दीप्ततेजसाम् ।
<>नमस्यामि सदा तेषां ध्यानिनां दिव्यचक्षुषाम् ॥
<>इन्द्रादीनाञ्च नेतारो दक्षमारीचयोस्तथा ।
<>सप्तर्षीणान्तथान्येषां तान् नमस्यामि काम-
<>दान् ॥
<>मन्वादीनाच्च नेतारः सूर्य्याचन्द्रमसोस्तथा ।
<>तान्नमस्याम्यहं सर्व्वान् पितॄनप्स्वर्णबेषु च ॥
<>नक्षत्राणां ग्रहाणाञ्च वाय्वग्निनभसां तथा ।
<>द्यावापृथिव्योश्च तथा नमस्यामि कृताञ्जलिः ॥
<>प्रजापतेः कश्यपाय सोमाय वरुणाय च ।
<>योगेश्वरेभ्यश्च तथा नमस्यामि कृताञ्जलिः ॥
<>नमो गणेभ्यः सप्तभ्यस्तथा लोकेषु सप्तसु ।
<>स्वयम्भुवे नमस्यामि ब्रह्मणे योगचक्षुषे ॥
<>सोमाधाराः पितृगणा योगमूर्त्तिधारा हि ते ।
<>नमस्यामि ततः सोमं पितरं जगतामहम् ॥
[Page4-166-b+ 52]
<>अग्निरूपांस्तथैवान्यान्नमस्यामि पितॄनहम् ।
<>अग्नीषोममयं विश्वं यत एतदशेषतः ॥
<>ये तु तेजसि ये वायौ सोमसूर्य्याग्निमूर्त्तयः ।
<>जगत्स्वरूपिणश्चैव तथा ब्रह्मस्वरूपिणः ॥
<>तेभ्योऽखिलेभ्यो योगिभ्यः पितृभ्यो यतमानसः ।
<>नमो नमो नमस्ते मे प्रसीदन्तु स्वधाभुजः ॥
<>श्रीमार्कण्डेय उवाच ।
<>एवं स्तुतास्ततस्तेन तेजसो मुनिसत्तमाः ।
<>निश्चक्रमुस्ते पितरो भासयन्तो दिशो दश ॥
<>निवेदितन्तु यत्तेन पुष्पगन्धानुलेपनम् ।
<>तद्भूषितानथ स तान् ददृशे पुरतः स्थितान् ॥
<>प्रणिषत्य रुचिर्भक्त्या पुनरेव कृताञ्जलिः ।
<>नमस्तुभ्यं नमस्तुभ्यमित्याह पृथगादृतः ॥
<>ततः प्रसन्नाः पितरस्तमूचुर्मुनिसत्तमम् ।
<>वरं वृणीष्वेति स तानुवाचानतकन्धरः ॥
<>साम्प्रतं सर्गकर्त्तृत्वमादिष्टं ब्रह्मणा मम ।
<>सोऽहं पत्नीमभीप्सामि धन्यां दिव्यां प्रजाव-
<>तीम् ॥
<>पितर ऊचुः ।
<>अद्यैव सद्यः पत्नी ते भविष्यति मनोरमा ।
<>तस्याञ्च पुत्त्रो भविता भवतो मुनिसत्तम ! ॥
<>मन्वन्तराधिपो धीमान् त्वन्नाम्नैवोपलक्षितः ।
<>रुचे रौच्य इति ख्यातिं प्रयास्यति जगत्त्रये ॥
<>तस्यापि बहवः पुत्त्रा महाबलप्रराक्रमाः ।
<>भविष्यन्ति महात्मानः पृथिवीपरिपालकाः ॥
<>त्वञ्च प्रजापतिर्भूत्वा प्रजाः सृष्ट्वा चतुर्विधाः ।
<>क्षीणाधिकारो धर्म्मज्ञस्ततः सिद्धिमवाप्स्यसि ॥
<>स्तोत्रेणानेन च नरो योऽस्मांस्तोष्यति भक्तितः ।
<>तस्य तुष्टा वयं भोगान् दास्यामो ज्ञानमुत्तमम् ॥
<>शरीरारोग्यमैश्वर्य्यं पुत्त्रपौत्त्रादिसन्ततिम् ।
<>प्रदास्यामो न सन्देहो यच्चान्यदभिवाञ्छितम् ॥
<>तस्मात् पुण्यफलं लोके वाञ्छद्भिः सततं नरैः ।
<>पितॄणाञ्चाक्षयां तृप्तिं स्तव्याः स्तोत्रेण मानवैः ॥
<>श्राद्धे च य इमं भक्त्या अस्मत्प्रीतिकरं स्तवम् ।
<>पठिष्यन्ति द्बिजाग्र्याणां भुञ्जतां पुरतः स्थिताः ॥
<>स्तोत्रश्रवणसंप्रीत्या सन्निधाने परे कृते ।
<>अस्माभिरक्षयं श्राद्धं तद्भविष्यत्यसंशयम् ॥
<>यद्यप्यश्रोत्रियं श्रार्द्धं यद्यप्युपहतं भवेत् ।
<>अन्यायोपात्तवित्तेन यदि वा कृतमन्यथा ॥
<>अश्राद्धार्हैरुपहतैरुपहारैस्तथा कृतम् ।
<>अकालेऽप्यथवा देशे विधिहीनमथापि वा ॥
<>अश्रद्धया वा पुरुषैर्द्दम्भमाश्रित्य वा कृतम् ।
<>अस्माकं प्रीतये श्राद्धं तथाप्य तदुदीरणात् ॥
<>यत्रैतत् पठ्यते श्राद्धे स्तोत्रमस्मत्सुखावहम् ।
<>अस्माकं जायते तृप्तिस्तत्र द्वादशवार्षिकी ॥
<>हेमन्ते द्बादशाब्दानि तृप्तिमेतत् प्रयच्छति ।
<>शिशिरे द्बिगुणाब्दानि तृप्तिं स्तीत्रमिदं श्रुतम् ॥
<>वसन्ते षोडशसमास्तृप्तये श्राद्धकर्म्मणि ।
<>ग्रीष्मे च षोडशैवैतत् पठितं तृप्तिकारकम् ॥
<>विकाले च कृते श्राद्धे स्तोत्रेणानेन साधिते ।
<>वर्षासु तृप्तिरस्माकमक्षया जायते रुचे ॥
<>शरत्कालेऽपि पठितं श्राद्धकाले प्रयच्छति ।
[Page4-166-c+ 52]
<>अस्माकमेतत् पुरुषैस्तृप्तिं पञ्चदशाब्दिकीम् ॥
<>यस्मिन् गृहेऽपि लिखितमेतत्तिष्ठति नित्यदा ।
<>सन्निधातं कृते श्राद्धे तत्रास्माकं भविष्यति ॥
<>तस्मादेतत्त्वया श्राद्धे विप्राणां भुञ्जतां पुरः ।
<>श्रावणीयं महाभाग अस्माकं तुष्टिकारकम् ॥”
<>इति मार्कण्डेयपुराणे रौच्ये मन्वन्तरे पितृस्तवे ॥ *
<>मार्कण्डेय उवाच ।
<>“ततस्तस्मान्नदीमध्यात् समुत्तस्थौ मनोरमा ।
<>प्रम्लोचा नाम तन्वङ्गी तत्समीपे वराप्सराः ॥
<>सा चोवाच महात्मानं रुचिं सुमधुराक्षरम् ॥
<>प्रश्रयावनता सुभ्रूः प्रम्लोचा वै वराप्सराः ॥
<>अतीवरूपिणी कन्या मत्सुता तपतांवर ।
<>जाता वरुणपुत्त्रेण पुष्करेण महात्मना ॥
<>तां गृहाण मया दत्तां भार्य्यार्थे वरवर्णिनीम् ।
<>मनुर्म्महामतिस्तस्यां समुत्पस्यति ते सुतः ॥
<>मार्कण्डेय उवाच ।
<>तथति तेन चाप्युक्ता तस्मात्तोयाद्वपुष्मतीम् ।
<>उज्जहार ततः कभ्यां मालिनीं नाम नामतः ॥
<>नद्याश्च पुलिने तस्मिन् स मुनिर्मुनिसत्तम ! ।
<>जग्राह पाणिं विधिवत् समानाय्य महामुनीन् ॥
<>तस्यां तस्य सुतो जज्ञे महावीर्य्यो महामतिः ।
<>रौच्योऽभवत् पितुर्नाम्ना ख्यातोऽत्र वसुधातले ॥
<>तस्य मन्वन्तरे देवास्तथा सप्तर्षयश्च ये ।
<>तनयाश्च नृपाश्चैव ते सम्यक् कथितास्तव ॥
<>धर्म्मवृद्धिस्तथारोग्यं धनधान्यसुतोद्भवः ।
<>नृणां भवत्यसन्दिग्धमस्मिन् मन्वन्तरे श्रुते ॥
<>पितृस्तवं तथा श्रुत्वा पितॄणाञ्च तथा गणान् ।
<>सर्व्वान् कामानवाप्नोति तत्प्रसादान्नरो मुने ॥”
<>इति मार्कण्डेयपुराणे रौच्येमन्वन्तरं समाप्तम् ॥
<>गारुडे ८९ । ९० अध्यायेऽप्येवमस्ति ॥
<LEND>
