<L>16405<pc>2-712<k1>दिव्यं<k2>दिव्यं
दिव्यं¦, क्ली, (दिवे वने भवम् । दिव + यत् ।)
लवङ्गम् । इति मेदिनी । ये, ३१ ॥ हरिचन्द-
नम् । इति राजनिर्घण्टः ॥ शपथः । तद्भेदा
यथा, दिव्यतत्त्वे बृहस्पतिः ।
“धटोऽग्निरुदकञ्चैव विषं कोषश्च पञ्चमम् ।
षष्ठञ्च तण्डुलाः प्रोक्ताः सप्तमं सप्तमाषकम् ॥
अष्टमं फलमित्युक्तं नवमं धर्म्मजं स्मृतम् ।
दिव्यान्येतानि सर्व्वाणि निर्द्दिष्टानि स्वयम्भुवा ॥”
एषां विवरणं तत्तच्छब्दे केषाञ्चित् परीक्षाशब्दे
च द्रष्टव्यम् ॥ * ॥ गङ्गाजलस्पर्शपूर्व्वकशपथस्त्रत्र
मिथ्याकथने दोषश्च यथा, --
“ब्रह्मणो वचनं श्रुत्वा ज्ञानेशो ज्ञानिनांवरः ।
गङ्गातोयं करे कृत्वा स्वीकारञ्च चकार सः ॥
गङ्गातोयमुपस्पृश्य मिथ्या यदि वदेज्जनः ।
स याति कालसूत्रञ्च यावद्बै ब्रह्मणो वयः ॥”
इति ब्रह्मवैवर्त्ते प्रकृतिखण्डम् ॥ * ॥
गङ्गाजलादिस्पर्शपूर्व्वकशपथे दोषो यथा ।
“तथा गङ्गोदकं ताम्रं गोमयं गोरजस्तथा ।
सत्यं वा यदि वासत्यं यदि दिव्यं करोति यः ॥
कर्त्ता च रौरवं याति तथा कारयिता प्रिये ! ।
उभयोः पुनरावृत्तिर्नरयोनिषु नास्ति वै ॥
तस्यास्ति पुनरावृत्तिर्व्याघ्रशूकरयोनिषु ।
दिव्यं कर्त्तुः कारयितुर्जपपूजा वृथा यथा ॥
गायत्त्रीरहितस्यापि नरकञ्चोत्तरोत्तरम् ॥”
इति गायत्त्रीतन्त्रे पञ्चमपटलः ॥
<LEND>
