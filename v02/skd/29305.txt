<L>29305<pc>4-106<k1>रसाभासः<k2>रसाभासः
रसाभासः¦, पुं, (रस इव आभासते इति । आ +
<>भास् + अच् ।) अनौचित्यविशिष्टरसः । तस्य
<>लक्षणं यथा, --
<>“अनौचित्यप्रवृत्तत्वे आभासो रसभावयोः ।”
<>अनौचित्यञ्चात्र रसानां भरतादिप्रणीतलक्ष-
<>णानां सामग्रीरहितत्वे सत्येकदेशयोगित्वोप-
<>लक्षणपरं बोध्यम् । तच्च बालव्युत्पत्तये एक-
<>देशतो दर्श्यते । उपनायकसंस्थायां मुनिगुरु-
<>पत्नीगतायाञ्च । बहुनायकविषयायां रतौ
<>तथानुभयनिष्ठायां प्रतिनायकनिष्ठत्वे तद्वदधम-
<>पात्रतिर्य्यगादिगते शृङ्गारे अनौचित्यम् । रौद्रे
<>गुर्व्वादिगतकोपे । शान्ते च हीननिष्ठे । गुर्व्वा-
<>द्यालम्बने हास्ये । ब्रह्मवधाद्युत्साहे । अधम-
<>पात्रगते तथा वीरे । उत्तमपात्रगतत्वे भयानके
<>ज्ञेयमेवमन्यत्र । तत्र रतेरुपनायकनिष्ठत्वे यथा
<>मम ।
<>“स्वामी मुग्धतरो वनं घनमिदं बालाहमेकाकिनी
<>क्षौणीमावृणुते तमालमलिनच्छायातमः-
<>सन्ततिः ।
<>तन्मे सुन्दर ! मुञ्च कृष्ण ! सहसा वर्त्मेति
<>गोप्या गिरः
<>श्रुत्वा तां परिरभ्य मन्मथकलासक्तो हरिः
<>पातु वः ॥”
<>बहुनायकनिष्ठत्वे यथा, --
<>“कान्तास्त एव भुवनत्रितगेऽपि मन्ये
<>येषां कृते सुतनु ! पाण्डुरयं कपोलः ।”
<>अनुभयनिष्ठत्वे यथा, --
<>मालतीमाधवे नन्दनस्य मालत्याम् । पश्चा-
<>दुभयनिष्ठत्वेऽपि प्रथममेकनिष्ठत्वे रतेराभासत्व-
<>मिति श्रीमल्लोचनकाराः । तत्रोदाहरणं यथा
<>रत्नावल्याम् । सागरिकाया अन्योऽन्यदर्शनात्
<>प्राक् वत्सराजे रतिः । प्रतिनायकनिष्ठत्वे यथा
<>हयग्रीववधे । हयग्रीवस्य जलक्रीडावर्णने ।
<>अधमपात्रगतत्वे यथा, --
<>“जघनस्थलनद्धपत्रवल्ली-
<>गिरिमल्लीकुसुमानि कापि भिल्ली ।
[Page4-106-c+ 52]
<>अवचित्य गिरौ पुरो निषण्णा
<>स्वकचानुत्कचयाञ्चकार भर्त्त्रा ॥”
<>तिर्य्यग्गतत्वे यथा, --
<>“मल्लीमतल्लीषु वनान्तरेषु
<>वल्ल्यन्तरे वल्लभमाह्वयन्ती ।
<>पञ्चद्विपञ्ची कलनादभङ्गी
<>सङ्गीतमङ्गीकुरुते स्म भृङ्गी ॥”
<>आदिशब्दात्तापसादयः । रौद्राभासो यथा, --
<>“रक्तोत्फुल्लविशाललोलनयनः कम्पोत्तराङ्गो
<>मुहु-
<>र्म्मुक्ताकर्णेमपेतभीर्धृतधनुर्व्वाणो हरेः पश्यतः ।
<>आध्मातः कटुकोक्तिभिः स्वमसकृद्दोर्व्विक्रमं
<>कीर्त्तयन्
<>अंसास्फोटपटुर्युधिष्ठिरमसौ हन्तुं प्रविष्टो-
<>ऽर्ज्जुनः ॥”
<>भयानकाभासो यथा, --
<>“अशक्नुवन् सोढुमधीरलोचनः
<>सहस्ररश्मेरिव यस्य दर्शनम् ।
<>प्रविश्य हेमाद्रिगुहागृहान्तरं
<>निनाय विभ्यद्दिवसानि कौशिकः ॥”
<>स्त्रीनीचविषयमेव हि भयं रसप्रकृतिः । एव-
<>मन्यत्र । इति साहित्यदर्पणे ३ परिच्छेदः ॥
<LEND>
