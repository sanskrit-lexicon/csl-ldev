<L>37768<pc>5-252<k1>सन्न्यासः<k2>सन्न्यासः
सन्न्यासः¦, पुं, (सं + नि + अस् + घञ् ।) जटा-
<>मांसी । इति शब्दचन्द्रिका ॥ काम्यकर्म्मणां
<>न्यासः । यथा, --
<>“काम्यानां कर्म्मणां न्यासं सन्न्यासं कवयो विदुः
<>सर्व्वकर्म्मफलत्यागं प्राहुस्त्यागं विचक्षणाः ॥”
<>इति श्रीभगवद्गीतायाम् १८ अध्यायः ॥
<>अपि च ।
<>“सन्न्यासः कर्म्मणां न्यासः कृतानामकृतेः सहा
<>कुशलाकुशलाभ्यान्तु प्रहाणं न्यास उच्यते ॥”
<>इति मात्स्ये १२० अध्यायः ॥ * ॥
<>चतुर्थाश्रमः । तदाश्रमधर्म्मा यथा, --
<>“सर्व्वसङ्गपरित्यागो ब्रह्मचर्य्यसमन्वितः ।
<>जितेन्द्रियत्वमावासे नैकस्मिन् वसतिश्चिरम् ॥
<>अनारम्भस्तथाहारे भिक्षा विप्रे ह्यनिन्दिते ।
<>आत्मज्ञानविवेकश्च तथा ह्यात्मावबोधनम् ॥
<>चतुर्थे चाश्रमे धर्म्मो ह्यस्माभिस्ते प्रकीर्त्तितः ॥”
<>इति वामने १४ अध्यायः ॥ * ॥
<>तदाश्रमकालादि यथा, --
<>“एवं वनाश्रमे स्थित्वा तृतीयं भागमायुषः ।
<>चतुर्थमायुषो भागं सन्न्यासेन नयेत् क्रमात् ॥
<>अग्नीनात्मनि संस्थाप्य द्विजः प्रव्रजितो भवेत् ।
<>योगाभ्यासरतः शान्तो ब्रह्मविद्यापरायणः ॥
<>यदा मनसि सम्पन्नं वैतृष्णं सर्व्ववस्तुषु ।
<>तदा सन्न्यासमि च्छेत्तु पतितः स्याद्विपर्य्यये ॥
<>प्राजापत्यान्निरूप्येष्टिमाग्नेयीमथवा पुनः ।
<>दान्तः पक्वकषायोऽसौ ब्रह्माश्रममुपाश्रयेत् ॥”
<>इति कौर्म्मे उपविभागे २७ अध्यायः ॥ * ॥
<>कलौ क्षत्त्रियबैश्ययोः सन्न्यासनिषेधो यथा, --
<>“अश्वमेधं गवालम्भं सन्न्यासं पलपैतृकम् ।
[Page5-252-c+ 52]
<>देवरेण सुतोत्पत्तिं कलौ पञ्च विवर्ज्जयेत् ॥”
<>इति कलौ सन्न्यासनिषेधकं क्षत्त्रियवैश्य विष-
<>यकम् इति मलमासतत्त्वम् ॥ सर्न्न्यासप्रति-
<>षेधश्च कलौ क्षत्त्रविशीर्भवेत् । इति मलमास-
<>तत्त्वप्रतिज्ञायां श्रीरघुनन्दनभट्टाचार्य्यः ॥ * ॥
<>चैत्रमासे सन्न्यासकरणप्रमाणं यथा, --
<>“चैत्रे शिवोत्सवं कुर्य्यात् नृत्यगीतमहोत्सवेः ।
<>स्नायात् त्रिसन्ध्यं रात्रौ च हविष्याशी जिते-
<>न्द्रियः ।
<>शिवस्वरूपतां याति शिवप्रीतिकरः परः ॥
<>क्षत्त्रियादिषु यो मर्त्यो देहं संपीड्य भक्तितः ।
<>अश्वमेधफलं तस्य जायते च पदे पदे ॥
<>सर्व्वकर्म्मपरित्यागी शिवोत्सवपरायणः ।
<>भक्तैर्ज्जागरणं कुर्य्याद्रात्रौ नृत्यकुतूहलैः ॥
<>नानाविधैर्म्महावाद्यैन्नृत्यैश्च विविधैरपि ।
<>नानावेशधरैर्न्नृत्यैः प्रीयते शङ्करप्रभुः ॥
<>किमलभ्यं भगवति प्रसन्ने नीललोहिते ।
<>तस्मात् सर्व्वप्रयत्नेन तोषणीयो महेश्वरः ॥
<>शङ्खवाद्यं शङ्खतोयं वर्ज्जयेत शिवसन्निधौ ।
<>ग्रामाद्वहिरिमं शम्भोरुत्सवं कारयेन्मुदा ।
<>उपोष्य हुत्वा संक्रान्त्यां व्रतमेतत् समापयेत् ॥”
<>इति बृहद्धर्म्मपुराणे उत्तरखण्डे ९ अध्यायः ॥
<LEND>
