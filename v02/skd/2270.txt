<L>2270<pc>1-108<k1>अर्ब्बुदः<k2>अर्ब्बुदः
अर्ब्बुदः¦, पुं, क्ली, (अर्ब्ब + विच्, तस्मै उदेति, उद्
<>+ इण + ड ।) दशकोटिसंख्या । रोगविशेषः ।
<>मांसकीलः । मांसपुरुषः । आव् इति भाषा ।
<>इति लिङ्गादिसंग्रहे अमरो मेदिनी च ॥ तस्य
<>निदानलक्षणे ।
<>“गात्रप्रदेशे क्वचिदेव दोषाः
<>संमूर्च्छिता मांसमसृक् प्रदूष्य ।
<>वृत्तं स्थिरं मन्दरुजं महान्त-
<>मनल्पमूलं चिरवृद्ध्यपाकं ॥
<>कुर्ब्बन्ति मांसोच्छ्रयमत्यगाधं
<>तमर्ब्बदं शास्त्रविदो वदन्ति” ।
<>महान्तं ग्रन्थ्यपेक्षया चिरेण वृद्धिरपाकश्च यस्य
<>तत् चिरवृद्ध्यपाकं । अपाकमिति ग्रन्थेः सका-
<>शादस्य भेदज्ञापकं । अत्यगाधं दूरानुप्रविष्टं ॥ * ॥
<>निदानपूर्व्वकाणि विशिष्टानि लक्षणान्याह ।
<>“वातेन पित्तेन कफेन वापि
<>रक्तेन मांसेन च मेदसा च ।
<>तज्जायते तस्य च लक्षणानि
<>ग्रन्थेः समानानि सदा भवन्ति” ॥
<>ग्रन्थेः समानानि वातिकपैत्तिकश्लैष्मिकमेदोजानां
<>ग्रन्थीनां लक्षणैर्व्वातिकपैत्तिकश्लैष्मिकमेदोजाना-
[Page1-108-b+ 52]
<>मर्ब्बुदानां लक्षणानि तुल्यानि भवन्ति ॥ * ॥ रक्ता-
<>र्ब्बुदमाह ।
<>“दोषप्रदुष्टे रुधिरं शिराश्च
<>सङ्कोच्य संपीड्य ततस्त्वपाकं ।
<>सस्रावमुन्नह्यति मासपिण्डं
<>मांसाङ्कुरैरावृतमाशु वृद्धिं ॥
<>स्रवत्यजस्रं रुधिरं प्रदुष्ट-
<>मसाध्यमेतद्रुधिरात्मकन्तु ।
<>रक्तक्षयोपद्रवपीडितत्वात्
<>पाण्डुर्भवेदर्ब्बुदपीडितस्तु” ॥
<>दोषोऽत्र पित्तं रुधिरं शिराश्च सङ्कोच्य संपीड्य
<>संहतीकृत्यमांसासृजोः सर्वेष्वर्ब्बुदेषु दूष्यत्वं रक्तजे
<>तु विशेषतोरक्वदुष्टिः । एवं मांसार्ब्बुदे विशेषतो
<>मांसदुष्टिर्बोद्धव्या । ततो मांसपिण्डमुन्नह्यति
<>उद्गतं करोति । अपाकं ईषत्पाकं यथा स्यादेव-
<>मिति क्रियाविशेषणं ईषत्पाकश्च एकदेशपाकेन ।
<>रक्तक्षयोपद्रवपीडितत्वात् । रक्तक्षयोपद्रवाः
<>सुश्रुतेनोक्ताः । तैः पीडितत्वात् । अर्ब्बुदपीडितः
<>रक्तार्ब्बुदपीडितः ॥ * ॥ मांसार्ब्बुदस्य संप्राप्तिमाह
<>“मुष्टिप्रहारादिभिरर्दितेऽङ्गे
<>मांसं प्रदुष्टं समुपैति शोथं ।
<>अवेदनं स्निग्धमनन्यवर्ण-
<>मपाकमश्मोपममप्रचाल्यं” ॥
<>मांसं प्रदुष्टं वातेन । अवेदनं वेदनारहितं
<>ईषद्वेदनं वा । अपाकं पाकरहितं ईषत्पाकं
<>वा । अश्मोपमं पाषाणवत् कठिनं । अप्रचाल्यं
<>स्थिरं । यद्यपि रक्तमांसार्ब्बुदयो रक्तमांसयो-
<>र्हेतुत्वेनोक्तिः तथापि रक्तजे पित्तं मांसजे वायु-
<>रारम्भकः ॥ * ॥ निदानमाह ।
<>“प्रदुष्टमांसस्य नरस्य गाढ-
<>मेतद्भवेन्मांसपरायणस्य” ।
<>मांसाशनाभ्यासेन यः प्रदुष्टमांसस्तस्यैव भवति
<>इत्यर्थः ॥ * ॥ असाध्यमाह ।
<>“मांसार्बुदं त्वेतदसाध्यमाहुः
<>साध्येष्वपीमानि विवर्जयेच्च ।
<>संप्रस्तुतं मर्म्मसु यच्च जातं
<>स्रोतःसु वा यच्च भवेदचाल्यं” ॥
<>साध्येष्वपि वातजादिष्वपि । इमानि वक्ष्यमाणानि
<>संप्रस्तुतादीनि ॥ * ॥ अपरासाध्यमाह ।
<>“यज्जायतेऽन्यत् खलु पूर्व्वजाते
<>ज्ञेयं तदध्यर्ब्बुदमर्ब्बुदज्ञैः ॥
<>यद्द्वन्द्वजातं युगपत् क्रमाद्वा
<>द्विरर्ब्बुदं तच्च भवेदसाध्यं” ॥ * ॥
<>अर्ब्बुदानां पाकाभावे हेतुमाह ।
<>“न पाकमायाति कफाधिकत्वा-
<>न्मेदोबहुत्वाच्च विशेषतस्तु ।
<>दोषस्थिरत्वात् ग्रथनाच्च तेषां
<>सर्व्वार्ब्बुदान्येव निसर्गतस्तु” ।
<>ग्रथनात् ग्रन्थिरूपत्वात् । नन्वपच्यां कफमेद-
<>सोराधिक्येऽपि पाको दृश्यते तथात्र कथं न पाक
<>इत्याह निसर्गात् स्वभावात् ॥ * ॥
<>अथार्ब्बुदस्य चिकित्सा ।
[Page1-108-c+ 52]
<>“ग्रन्थ्यर्ब्बुदानां न यतो विशेषः
<>प्रदोषहेत्वाकृतिदोषदुष्टेः ।
<>अतश्चिकित्सेद्भिषगर्ब्बुदानि
<>विधानविद्ग्रन्थिचिकित्सितेन ॥
<>हरिद्रा-लोध्र-पत्तङ्ग-गृहधूम-मनःशिला ।
<>मधुप्रगाढो लेपोऽयं मेदोऽर्ब्बुदहरः परः ॥ १ ॥
<>मूलकस्य कृतः क्षारो हरिद्रायास्तथैव च ।
<>शङ्खचूर्णेन संयुक्तो लेपः सिद्धोऽर्ब्बुदापहः ॥ २ ॥
<>वटदुग्धकुष्ठरोमकलिप्तं बद्धं वटस्य पत्रेण । अध्य-
<>स्थिसप्तरात्रात् महादप्युपशान्तिमर्ब्बुदं गच्छेत् ॥ ३ ॥
<>शिग्रुमूलकयोर्ब्बीजं रक्षोघ्नं सुरसां यवं ।
<>तक्रेणाश्वरिपुं पिष्ट्वा लिम्पेदर्ब्बुदशान्तये ॥ ४ ॥
<>रक्षोघ्नं सर्षपं । सुरसां तुलसीं । यवं रन्द्रयवं ।
<>अश्वरिपुं करवीरं । इत्यर्ब्बुदाधिकारः । इति
<>भावप्रकाशः ॥
<LEND>
