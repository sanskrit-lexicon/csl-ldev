<L>24027<pc>3-399<k1>बलरामः<k2>बलरामः
बलरामः¦, पुं, (रम + भावे घञ् । बलेन रामो
रमणं यस्य ।) बलदेवः । यथा, --
“बलरामानुजः श्रीमान् गजेन्द्रस्तुतपादकः ॥”
इति नारदपञ्चरात्रे चतुर्थरात्रीयः ८ अध्यायः ॥
अस्य ध्यानम् ।
“अन्तरे दिव्य उद्याने हरिचन्दनसंज्ञके ।
तत्राधस्तात् स्वर्णपीठे विचित्रे मणिमण्डपे ॥
तन्मध्ये मणिमाणिक्यदिव्यसिंहासनोज्ज्वले ।
तत्रोपरि च रेवत्या सङ्कर्षणहलायुधम् ॥
ईश्वरस्याभयानन्तमभिन्नगुणरूपिणम् ।
शुद्धस्फटिकसंकाशं रक्ताम्बुजदलेक्षणम् ॥
नीलचेलधरं स्निग्धं दिव्यगन्धानुलेपनम् ।
कुण्डलाश्लिष्टसद्गण्डं दिव्यमूषाम्बरस्रजम् ॥
मधुपाने सदासक्तं मदाघूर्णितलोचनम् ।
मुषलं दक्षिणे पाणौ बलरामं सदा स्मरेत् ॥”
इति कश्चिन्निबन्धः ॥
<LEND>
