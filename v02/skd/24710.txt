<L>24710<pc>3-480<k1>भद्रनिधिः<k2>भद्रनिधिः
भद्रनिधिः¦, स्त्री, (भद्रा निधयोऽत्र ।) महादान-
<>विशेषः । यथा, --
<>इन्द्र उवाच ।
<>“विधानं ब्रूहि मे ब्रह्मन् ! दानस्यास्य महानिधेः ।
<>यथा देव ! विशेषेण विष्णोरानन्दकारकम् ॥”
<>ब्रह्मोवाच ।
<>“पुण्यां तिथिं प्राप्य तु पौर्णमास्यां
<>तथोपरागे शशिसूरयोर्वा ।
<>चतुर्युगादिष्वयनद्बये वा
<>प्रबोधने प्रस्वपनेऽथ विष्णोः ॥
<>कुर्य्यादथौडुम्बरमेव कुम्भं
<>हिरण्यमानेन यथात्मशक्त्या ।
<>तथा पिधानञ्च सुराजतं स्याद्-
<>हिरण्यभारेण तु पूरयेत्तत् ॥
<>तदर्द्धतोऽर्द्धेन तदर्द्धतो वा
<>स्वशक्तितः स्वर्णपलैः शतेन ।
<>तदर्द्धमध्येन तु वित्तशक्त्या
<>पलत्रयादूनमथो न कुर्य्यात् ॥
<>तत्ताम्रभाण्डे कनकं निधेयं
<>सवज्रनीलोत्तमपद्मरागम् ।
<>सुमुक्तवैदूर्य्यसविद्रुमञ्च
<>तद्राजतं पात्रमधोमुखं स्यात् ॥
<>एवन्तु तं भद्रनिधिं सुविद्वान्
<>कृत्वासने प्रावरणोपयुक्ते ।
<>कुशोत्तरे दर्पणचामराढ्यं
<>सपादुकोपानहच्छत्रयुक्तम् ।
<>तं क्षौमवस्त्रोत्तमयुग्मयुक्तं
<>सम्पूजयेन्मन्त्रवरैरथैतम् ॥
<>आदौ तु पञ्चामृतमाप्य विष्णुं
<>संस्नाप्य संसारतरं समर्च्च्य ।
<>तथेश्वरं पावकमेव हुत्वा
<>आमन्त्रयेद्भद्रनिधिं ततस्तम् ॥
<>श्रीखण्डकर्पूरसकुङ्कुमेन
<>पञ्चाक्षरं नाम श्रियः प्रलिख्य ।
<>नमस्तथोङ्कारयुतञ्च पात्रे
<>तद्राजतेऽप्येवमथार्च्चयेत्ताम् ॥
<>त्वया समस्तामरसिद्धयक्ष-
<>विद्याधरेन्द्रोरगकिन्नरेन्द्रैः ।
<>गन्धर्व्वदिव्याप्सरदानवेन्द्रै-
<>र्युतं वृतं विश्वमिदं नमस्ते ॥
<>समस्तसंसारकरी त्वमेव
<>विभोः सदानन्दमयी च माया ।
[Page3-480-c+ 52]
<>समस्तकल्याणनिधिः समाधि-
<>र्हरिप्रिये ! भद्रनिधे ! नमस्ते ॥
<>एवं संपूज्य विधिना ततो विप्रमथार्च्चयेत् ।
<>किरीटाङ्गदनिष्काग्य्रकुण्डलाङ्गुलिभूषणैः ॥
<>अलंकृत्य हरिं यद्वत् पीताम्बरधरं ततः ।
<>पूजयेदच्युतं ध्यात्वा मन्त्रेणानेन भक्तिमान् ॥
<>भूदेवोऽसि विभो ! नित्यं नित्यानन्द मयो
<>हरे ! ।
<>हर मे दुष्करं कृष्ण ! कृपाकर ! नमोऽस्तु ते ॥
<>भूदेव ! भगवान् भर्ग भवभङ्गकरेश्वर ! ।
<>भवभूतिकरो जिष्णो ! प्रभविष्णो नमोऽस्तु ते ॥
<>एवं पूज्य हृदि ध्यात्वा तं द्विजं ब्रह्मरूपिणम् ।
<>ततो भद्रनिधिं दद्यान्मन्त्रेणानेन वासव ! ॥
<>स्वगोत्रोच्चारणेनादौ विप्रनाम तथात्मनः ।
<>यवदर्भतिलैः सार्द्धमुदकं संपरित्यजेत् ॥
<>पितृसन्तारणार्थाय नित्यानन्दविवृद्धये ।
<>सर्व्वाघौघविघाताय विष्णोर्दानं मया कृतम् ॥
<>तदनेन सरत्नेन धातुत्रययुतेन च ।
<>सक्षौमाम्बरयुक्तेन सादर्शपादुकेन च ॥
<>सासनेन सच्छत्रेण चामरोपानहेन च ।
<>सदानन्दनिधानेन प्रीयतां विष्णुरीश्वरः ॥
<>एवमुच्चार्य्य तं दद्याद्द्विजाय हरिरूपिणे ।
<>गोप्येन विधिना दद्याद्धेमसंख्यां न कीर्त्तयेत् ॥
<>प्रकीर्त्तिते कोटियुगायुतं फलं
<>प्रगोपिते कल्पगणैर्न संक्षयः ।
<>इतीयमज्ञो न तु कीर्त्तयेत् सुधी-
<>र्निधानमध्ये निहितञ्च यद्बसु ॥
<>एवं कृते स्यान्मनुजः कृतात्मा
<>तपेन्न च स्वामरणं कदाचित् ।
<>प्रयाति विष्णोः पदमव्ययं तत्
<>शिवात्मकानन्दमयं सदाख्यम् ॥”
<>इत्याद्ये वह्रिपुराणे भद्रनिघिदाननामाध्यायः ॥
<LEND>
