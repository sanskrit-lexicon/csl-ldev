<L>18935<pc>2-882<k1>निधिः<k2>निधिः
निधिः¦, पुं, (निधीयतेऽत्रेति । नि + धा + किः ।)
<>नलिकानामगन्धद्रव्यम् । समुद्रः । इति राज-
<>निर्घण्टः ॥ (यथा, देवीभागवते । ३ । २२ । १० ।
<>“कन्यां सुकेशीं निधिकन्यकासमां
<>मेने तदात्मानमनुत्तमञ्च ॥”)
<>जीवकौषधिः । इति शब्दचन्द्रिका ॥ आधारः ।
<>यथा । गुणनिधिः । जलनिधिः । इत्यादयः ॥
<>चिरप्रनष्टस्वामिकभूजातधनविशेषः । इति
<>प्राञ्चः ॥ अज्ञातस्वामिकचिरनिखातस्वर्णादि ।
<>यथा । अधुना भूमौ चिरनिखातस्य सुवर्णा-
<>देर्निधिशब्दवाच्यस्याधिगमे विधिमाह ।
<>“राजा लब्ध्वा निधिं दद्यात् द्बिजेभ्योऽर्द्धं द्बिजः
<>पुनः ।
<>विद्वानशेषमादद्यात् सर्व्वस्यासौ प्रभुर्यतः ॥
<>इतरेण निधौ लब्धे राजा षष्टांशमाहरेत् ।
<>अनिवेदितविज्ञातो दाप्यस्तं दण्डमेव च ॥”
<>“उक्तलक्षणं निधिं राजा लब्धार्द्धं ब्राह्मणेभ्यो
<>दत्त्वा शेषं कोषे निवेशयेत् । ब्राह्मणस्तु विद्बान्
<>श्रुताध्ययनसम्पन्नः सदाचारो यदि निधिं लभेत
<>तदा सर्व्वमेव गृह्णीयात् । यस्मादसौ सर्व्वस्य
<>जगतः प्रभुः । इतरेण तु राजविद्बद्ब्राह्मण-
<>व्यतिरिक्तेनाविद्वद्ब्राह्मणक्षत्त्रियादिना निधौ
<>लब्धे राजा षष्ठांशमधिगन्त्रे दत्त्वा शेषं निधिं
<>स्वयमाहरेत् । यथाह वशिष्ठः । अप्रज्ञायमानं
<>वित्तं योऽधिगच्छेत् राजा तद्धरेदधिगन्त्रे षष्ठ-
<>मांशं प्रदद्यात् इति । गौतमोऽपि निध्यधिगमो
<>राजधनं न ब्राह्मणस्याभिरुपस्याब्रह्मणोऽप्या-
<>ख्याता षष्ठं अंशं लभेतेत्येक इति । अनिवेदित
<>इति कर्त्तरि निष्ठा । अनिवेदितश्चासौ विज्ञा-
<>तश्च राजा इत्यनिवेदितविज्ञातः । यः कश्चि-
<>न्निधिं लब्ध्वा राज्ञे न निवेदितवान् विज्ञातश्च
<>राजा स सर्व्वं निधिं दाप्यो रण्ड्यश्च शक्त्यपेक्षया ।
<>अथ निधेरपि स्वाम्यागत्यरूपसङ्ख्यादिभिः स्वत्वं
<>भावयति तदा तस्मै राजा निधिं दत्त्वा षष्ठं
<>द्वादशं वांशं स्वयमाहरेत् । यथाह मनुः ।
<>“ममायमिति यो ब्रूयान्निधिं सत्येन मानवः ।
<>तस्याददीत षड्भागं राजा द्वादशमेव वेति ॥
<>अंशविकल्पस्तु वर्णकालाद्यपेक्षया वेदितव्यः ।”
<>इति मिताक्षरायां व्यवहाराध्यायः ॥
<>कुवेरस्य नवधा रत्नविशेषः । तत्पर्य्यायः ।
<>शेवधिः २ । इत्यमरः । १ । १ । ७४ ॥ सेवधिः ३ ।
<>इति भरतः ॥ तद्भेदा यथा, --
<>“पद्मोऽस्त्रियां महापद्मः शङ्खो मकरकच्छपौ ।
<>मुकुन्दकुन्दनीलाश्च वर्च्चोऽपि निधयो नव ॥”
<>इति हारावली ॥
[Page2-882-b+ 52]
<>मार्कण्डेयपुराणे तु वर्च्च इति हित्वा अष्टावेव
<>उक्ताः । इति भरतः ॥ * ॥ तल्लक्षणं यथा, --
<>“पद्मिनी नाम या विद्या लक्ष्मीस्तस्याधिदेवता ।
<>तदाधाराश्च निधयस्तान्मे निगदतः शृणु ॥
<>तत्र पद्ममहापद्मौ तथा मकरकच्छपौ ।
<>मुकुन्दनीलौ नन्दश्च शङ्खश्चैवाष्टमो निधिः ॥
<>सत्यामृद्ध्यां भवन्त्येते सद्भिः सह भवन्त्यमी ।
<>एते ह्यष्टौ समाख्याता निधयस्तव क्रोष्टुके ! ॥
<>एभिरालोकितं चित्तं मनुष्यस्य महामते ! ।
<>यादृक् स्वरूपं भवति तन्मे निगदतः शृणु ॥
<>पद्मो नाम निधिः पूर्व्वः स यस्य भवति द्विज ! ।
<>स तस्य तत्सुतानाञ्च तत्प्रौत्त्राणाञ्च नान्यगः ॥
<>दाक्षिण्यसारः पुरुषस्तेन चाधिष्ठितो भवेत् ।
<>सत्त्वाधारो महाभागो यतोऽसौ सात्त्विको
<>निधिः ॥
<>सुवर्णरौप्यताम्रादिधातूनाञ्च परिग्रहम् ।
<>करोत्यतितरां सोऽथ तेषाञ्च क्रयविक्रयम् ॥
<>करोति च यथा यज्ञान् यज्विनाञ्च प्रयच्छति ।
<>सम्पादयति कामांश्च सर्व्वानेव यथाक्रमम् ॥
<>सभादेवनिकेतांश्च स कारयति तन्मनाः । * ।
<>सत्त्वाधारो निधिश्चान्यो महापद्म इति श्रुतः ॥
<>सत्त्वप्रधानो भवति तेन चाधिष्ठितो नरः ।
<>करोति पद्मरागादिरत्नानाञ्च परिग्रहम् ॥
<>समौक्तिकप्रबालानां तेषाञ्च क्रयविक्रयम् ।
<>ददाति योगशीलेभ्यस्तेषामावसथांस्तथा ॥
<>स कारयति तच्छीलः स्वयमेव च जायते ।
<>तत्प्रसूतास्तथाशीलाः पुत्त्रपौत्त्रक्रमेण च ॥
<>पूर्व्वर्द्धिमात्रः सप्तासौ पुरुषांश्च न मुञ्चति ।
<>महापद्मस्तु विप्राणां यज्ञे समुपजायते ॥ * ॥
<>तामसो मकरो नाम निधिस्तेनावलोकितः ।
<>पुरुषोऽथ तमःप्रायः सुशीलोऽपि हि जायते ॥
<>बाणखड्गर्ष्टिधनुषां चर्म्मणाञ्च परिग्रहम् ।
<>दंशनानाञ्च कुरुते याति मैत्रीञ्च राजभिः ॥
<>ददाति शौर्य्यवृत्तीनां भूभुजां ये च तत्प्रियाः ।
<>क्रयविक्रयञ्च शस्त्राणां नान्यत्र प्रीतिमेति च ॥
<>एकस्यैव भवत्येष नरस्य न सुतानुगः ।
<>द्रव्यार्थं दस्युतो नाशं संग्रामे वापि संव्रजेत् ॥ * ॥
<>कच्छपाख्यो निधिर्योऽन्यो नरस्तेनाभिवीक्षितः ।
<>तमःप्रधानो भवति यतोऽसौ तामसो निधिः ॥
<>व्यवहारा न शिष्टैश्च पण्यजातं करोति च ।
<>कर्म्मान्तानखिलांश्चैव न विश्वसिति कस्यचित् ॥
<>समस्तानि यथाङ्गानि निगृह्यान्ते हि कच्छपः ।
<>तथावष्टभ्य रत्नानि तिष्ठत्याकुलमानसः ॥
<>न ददाति न वा भुङ्क्ते तद्विनाशभयाकुलः ।
<>निधानमुर्व्यां कुरुते निधिः सोऽप्येकपुरुषः ॥ * ॥
<>रजोगुणमयश्चान्यो मुकुन्दो नाम यो निधिः ।
<>नरोऽवलोकितस्तेन तद्गुणो भवति द्विज ! ॥
<>वीणावेणुमृदङ्गादिगीतवाद्यपरिग्रहम् ।
<>करोति वाद्यतां वित्तं नृत्यताञ्च प्रयच्छति ॥
<>वन्दिमागधसूतानां विटानां लास्यपाठिनाम् ।
<>ददात्यहर्निशं भोगान् भुङ्क्ते तैस्तु समं द्बिज ! ॥
<>कुलटासु रतिश्चास्य भवत्यन्यैश्च तद्बिधैः ।
[Page2-882-c+ 52]
<>प्रयाति सङ्गमेकञ्च स निधिर्भजते नरम् ॥ * ॥
<>रजःसत्त्वमयश्चान्यो नन्दो नाम महानिधिः ।
<>उपैति स्तम्भमधिकं नरस्तेनावलोकितः ॥
<>समस्तधातुरत्नानां पण्यवाद्यादिकस्य च ।
<>प्रतिग्रहं करोत्येष तथैव क्रयविक्रयम् ॥
<>आधारः स्वजनानाञ्च आगताभ्यागतस्य च ।
<>सहते नावमानोक्तिं स्वल्पामपि महामुने ! ॥
<>स्तूयमानश्च महतीं प्रीतिं वध्नाति यच्छति ।
<>यं यमिच्छति वै कामं मृदुत्वमुपयाति च ॥
<>बह्व्यो भार्य्या भवन्त्यस्य सूतिमत्योऽतिशोभनाः ।
<>सन्ततौ सप्त च नरान्निधिर्नन्दोऽनुवर्त्तते ॥
<>प्रबर्द्धमानोऽनु नरमष्टभागेन सत्तम ! ।
<>दीर्घायुष्यञ्च सर्व्वेषां पुरुषाणां प्रयच्छति ॥
<>बन्धूनामेव भ्रमणं ये च दूरादुपागताः ।
<>तेषां करोति वै नन्दः परलोके न चादृतः ॥ * ॥
<>भवत्यस्य न च स्नेहः सहवासिषु जायते ।
<>पूर्व्वमित्रेषु शैथिल्यं प्रीतिमन्यैः करोति च ॥
<>तथैव सत्त्वरजसी यो बिभर्त्ति महानिधिः ।
<>स नीलसंज्ञस्तत्सङ्गी नरस्तच्छीलभाग्भवेत् ॥
<>वस्त्रकार्पासधान्यादिफलपुष्पपरिग्रहम् ।
<>मुक्ताविद्रुमशङ्खानां शुक्त्यादीनां महामुने ! ॥
<>काष्ठादीनां करोत्येष यच्चान्यज्जलसम्भवम् ।
<>क्रयविक्रयमप्येषां नान्यत्र रमते मनः ॥
<>तडागान् पुष्करिण्यश्च तथारामान् करोति च ।
<>बन्धञ्च सरितां वृक्षांस्तथा रोपयते नरः ॥
<>अनुलेपनपुष्पादिभोगभुक् वापि जायते ।
<>त्रिपौरुषश्चापि निधिर्नीलो नामेति विश्रुतः ॥
<>रजस्तमोमयश्चान्यः शङ्खसंज्ञो हि यो निधिः ।
<>तेनापि नीयते विप्र ! तद्गुणत्वं निधीश्वरः ॥
<>एकस्यैव भवत्येष नरं नान्यमुपैति च ।
<>यस्य शङ्खो निधिस्तस्य स्वरूपं क्रोष्टुके ! शृणु ॥
<>एक एवात्मना सृष्टमन्नं भुङ्क्ते तथाम्बरम् ।
<>कदन्नभुक् परिजनो न च शोभनवस्त्रभृत् ॥
<>न ददाति सुहृद्भार्य्यासुतपौत्त्रस्नुषादिषु ।
<>स्वपोषणपरः शङ्खी नरो भवति सर्व्वदा ॥
<>इत्येते निधयः ख्याता नराणामर्थदेवताः ॥
<>मिश्रावलोकिनो मिश्रस्वभावफलदायिनः ।
<>यथाख्यातः स्वभावस्तु भवत्येकविलोकनात् ।
<>सर्व्वेषामाधिपत्ये च श्रीरेषां द्विज पद्मिनी ॥”
<>इति मार्कण्डेयपुराणे ६८ अध्याये निधिलक्षणम् ॥
<>(पौरववंशीयनृपविशेषः । अयं हि दण्डपाणेः
<>पुत्त्रः । मत्स्यपुराणादिमते निरामित्रनाम्ना
<>विख्यातः । ५० । ८७ ॥ यथा, राजावल्यां प्रथम-
<>परिच्छेदे ।
<>“बुभुजे पृथिवीमेनां दण्डपाणिर्महाबलः ।
<>राजासने ततः सोऽपि स्थापयित्वा निधिं सुतम् ॥
<>स्मरन्नारायणं देवं तपसे स वनं ययौ ।
<>निघिस्तु विधिवद्राज्यं चकार नीतिपण्डितः ॥”
<>विष्णुः । यथा, महाभारते । १३ । १४९ । १७ ।
<>“सर्व्वः शर्व्वः शिवः स्थाणुर्भूतादिर्निधिरव्ययः ॥”
<>“प्रलयकालेऽस्मिन् सर्व्वं निधीयते इति निधिः ।”
<>इति तद्भाष्ये शङ्करः ॥
[Page2-883-a+ 52]
<>महादेवः । यथा, महाभारते । १३ । १७ । ४३ ।
<>“श्रुवहस्तः सुरूपश्च तेजस्तेजस्करो निधिः ॥”)
<LEND>
