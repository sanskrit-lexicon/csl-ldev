<L>17995<pc>2-804<k1>धृतः<k2>धृतः
धृतः¦, त्रि, धृधातोः कर्म्मणि कर्त्तरि च क्तप्रत्ययेन
<>निष्पन्नः ॥ धारणविशिष्टः । धरा इति भाषा ।
<>(यथा, महाभारते । १ । ७४ । १०३ ।
<>“अश्वमेधसहस्रञ्च सत्यञ्च तुलया धृतम् ।
<>अश्वमेधसहस्राद्धि सत्यमेव विशिष्यते ॥”)
<>अवध्वस्तः । पतित इति यावत् । स्थितः ।
<>(स्थिरीकृतः । निश्चितः । यथा, महाभारते ।
<>७ । १६ । २८ ।
<>“धृतां धनञ्जयवधे प्रतिज्ञाञ्चापि चक्रिरे ॥”
<>पुं, त्रयोदशमनो रौच्यस्य पुत्त्रविशेषः । यथा,
<>हरिवंशे । ७ । ८२ ।
<>“चित्रसेनो विचित्रश्च नयो घर्म्मभृतो धृतः ।
<>सुनेत्रः क्षत्त्रवृद्धिश्च सुतपा निर्भयो दृढः ।
<>रौच्यस्यैते मनोः पुत्त्रा अन्तरे तु त्रयोदशे ॥”
<>द्रुह्युवंशीयधर्म्मस्य पुत्त्रः । यथा, भागवते ।
<>९ । २३ । १४ ।
[Page2-804-c+ 52]
<>“द्रुह्योश्च तनयो वभ्रुः सेतुस्तस्यात्मजस्ततः ।
<>आरब्धस्तस्य गान्धारस्तस्य धर्म्मस्ततो धृतः ॥”)
<LEND>
