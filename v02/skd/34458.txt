<L>34458<pc>4-547<k1>व्याधः<k2>व्याधः
व्याधः¦, पुं, (विध्यति मृगादीन् । व्यध + “स्याद्ब्ब्य-
धेति ।” ३ । १ । १४१ । इति णः ।) मृग-
हिंसकजातिः । शिकारी इति भाषा । स तु
सर्व्वस्विपत्न्यां क्षत्त्रियाज्जातः । यथा, --
“नापिताद्गोपकन्यायां सर्व्वस्वी तस्य योषिति ।
क्षत्त्राद्वभूव व्याधश्च बलवान् मृगहिंसकः ॥”
इति ब्रह्मवैवर्त्ते ब्रह्मखण्डे १० अध्यायः ॥
तत्पर्य्यायः । मृगवधाजीवः २ मृगयुः ३
लुब्धकः ४ । इत्यमरः ॥ मृगावित् ५ द्रोहाटः ६ ।
इति जटाधरः ॥ मृगजीवनः ७ बलपांशुनः ८ ।
इति शब्दरत्नावली ॥ (यथा, --
“विद्धा मृगी व्याधशिलीमुखेन
मृगोऽपि तत्कातरवीक्षणेन ।
असून् परित्यज्य गतव्यथा सा
मृगस्य जीवावधिराधिरासीत् ॥”
इत्युद्भटः ॥)
दुष्टः । इति मेदिनी ॥ (यथा, भागवते । ३ ।
१४ । ३४ ।
“व्याधस्याप्यनुकम्प्यानां स्त्रीणां देवः सती-
पतिः ॥”)
<LEND>
