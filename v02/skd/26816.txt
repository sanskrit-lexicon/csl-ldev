<L>26816<pc>3-672<k1>महाविषुवं<k2>महाविषुवं
महाविषुवं¦, क्ली, (विषु साम्यमस्त्यत्रेति । विषु +
<>“वप्रकरणेऽन्येभ्योऽपि दृश्यत इति वक्तव्यम् ।”
<>५ । २ । १०९ । इत्यस्य वार्त्तिकात् वप्रत्ययः ।
<>महच्च तत् विषुवञ्चेति । अस्मिन् समये दिवा-
<>रात्र्योः समत्वात्तथात्वम् ।) मेषसंक्रान्तिः ।
<>यथा, --
<>“महाविषुवमाख्यातं कृतिभिश्चैत्रचिह्नितम् ॥”
<>इति शब्दरत्नावली ॥
<>तस्मिन् मसूरनिम्बपत्रद्वयभक्षणम् । यथा, कृत्य-
<>चिन्तामणौ ।
<>“मसूरं निम्बपत्राभ्यां योऽत्ति मेषगते रवौ ।
<>अपि रोषान्वितस्तस्य तक्षकः किं करिष्यति ॥”
<>तत्र शक्त्वादिदानं यथा, --
<>“मेषादौ शक्तवो देया वारिपूर्णा च गर्गरी ॥”
<>वारिपूर्णघटदानमन्त्रादि यथा, --
<>“एष धर्म्मघटो दत्तो ब्रह्मविष्णुशिवात्मकः ।
<>अस्य प्रदानात् सफला मम सन्तु मनोरथाः ॥
<>वैशाखे यो घटं पूर्णं सभोज्यं वै द्बिजन्मने ।
<>ददाति सुरराजेन्द्र ! स याति परमां गतिम् ॥”
<>महार्णवे ।
<>“यो ददाति हि मेषादौ शक्तूनम्बुघटान्वितान् ।
<>पितॄनुद्दिश्य विप्रेभ्यः सर्व्वपापैः प्रमुच्यते ॥”
<>तत्र छत्रपादुकादानं यथा,
<>“विप्रेभ्यः पादुकाच्छत्रं पितृभ्यो विषुवे शुभम् ।”
<>पितृभ्यः पितॄनुद्दिश्येत्यर्थः । इति तिथ्यादि-
<>तत्त्वम् ॥
<LEND>
