<L>16209<pc>2-701<k1>दान्तः<k2>दान्तः
दान्तः¦, त्रि, (दाम्यतीति । दम + कर्त्तरि क्तः ।)
तपःक्लेशसहः । (यथा, मनुः । ४ । ३५ ।
“कॢप्तकेशनखश्मश्रुर्दान्तः शुक्लाम्बरः शुचिः ॥”)
[Page2-702-a+ 52]
दमितः । इत्यमरः । २ । ७ । ४३ ॥ (यथा,
महाभारते । १ । २२२ । ४६ ।
“तथैवाश्वतरीणाञ्च दान्तानां वातरं हसाम् ॥”
दन्तेन निर्वृत्तम् । दन्त + “तेन निर्वृत्तम् ।”
४ । २ । ६८ । इति अण् । दन्तनिर्म्मितम् ।
यथा, महाभारते । ५ । ४६ । ५ ।
“रुचिरैरासनैस्तीर्णां काञ्चनैर्दारवैरपि ।
अश्मसारमयैर्दान्तैः स्वास्तीर्णैःसोत्तरच्छदैः ॥”)
दाता । इति संक्षिप्तसारे उणादिवृत्तिः ॥
पुं, दमनकवृक्षः । शिक्षितवृक्षः । इति राज-
निर्घण्टः ॥ (विदर्भराजपुत्त्रविशेषः । यथा,
महाभारते । ३ । ५३ । ८ -- ९ ।
“तस्मै प्रसन्नो दमनः सभार्य्याय वरं ददौ ।
कन्यारत्नं कुमारांश्च त्रीनुदारान् महायशाः ॥
दमयन्तीं दमं दान्तं दमनञ्च सुवर्च्चसम् ॥”
स्त्री, अप्सरोविशेषः । यथा, महाभारते ।
१३ । १९ । ४५ ।
“विद्युता प्रशमी दान्ता विद्योता रतिरेव च ॥”)
<LEND>
