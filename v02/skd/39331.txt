<L>39331<pc>5-366<k1>सुग्रीवः<k2>सुग्रीवः
सुग्रीवः¦, पुं, (शोभना ग्रीवा यस्य । विष्णोरश्वः ।
(यथा, महाभारते । २ । २ । १४ ।
“प्रययौ पुण्डरीकाक्षः शैव्यसुग्रीववाहनः ॥”)
शाखामृगेश्वरः । इति मेदिनी ॥ स तु सूर्य्य-
पुत्त्रः किष्किन्धाधिपतिः श्रीरामचन्द्रस्य सखा
यथा, वल्मीकीये रामायणे बालकाण्डे १७
सर्गे ।
“वानरेन्द्रं महेन्द्राभमिन्द्रो बालिनमात्मजम् ।
सुग्रीवं जनयामास तपनस्तपतां वरः ॥”
किञ्च तत्रैव किष्किन्धाकाण्डे ५ सर्गे ।
“दीप्यमानं ततो वह्निं पुष्पैरभ्यर्च्च्य सत्कृतम् ।
तयोर्मध्ये तु सुप्रीतो निदधौ सुसमाहितः ॥
ततोऽग्निं दीप्यमानं तौ चक्रतुश्च प्रदक्षिणम् ।
सुग्रीवो राघवश्चैव वयस्यत्वमुपागतौ ॥” * ॥
अर्हत्पिता । स च वर्त्तमानयुगीयनवमजिन-
पिता । इति हेमचन्द्रः ॥ शिवः । इन्द्रः ।
राजहंसः । असुरः । पर्व्वतविशेषः । अस्त्र-
विशेषः । नागभेदः । इति केचित् ॥ शोभन-
ग्रीवायुक्ते, त्रि । इति विश्वः ॥
<LEND>
