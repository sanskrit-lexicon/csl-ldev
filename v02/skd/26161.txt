<L>26161<pc>3-610<k1>मनस्थं<k2>मनस्थं
मनस्थं¦, त्रि, (मने मनसि वा तिष्ठतीति । स्था +
<>कः । पक्षे विसर्गस्य लोपः ।) मनोऽवच्छिन्नम् ।
<>अन्तःकरणस्थितम् । यथा, --
<>“मनस्थं मनमध्यस्थं मध्यस्थं मनवर्ज्जितम् ।
<>मनसा मनमालोक्य स्वयं सिद्ध्यन्ति योगिनः ॥”
<>इति श्रीमदुत्तरगीतासूपनिषत्सु ब्रह्मविद्यायां
<>योगशास्त्रे श्रीकृष्णार्ज्जुनसंवादे ब्रह्मनिरूपणं
<>नाम १ अध्यायः ॥ “तादृशब्रह्मापरोक्षेण मुच्यते
<>इत्याह मनस्थमित्यादि । मनस्थं मनोऽव-
<>च्छिन्नम् । मनमध्यस्थं मनःसाक्षीभूतम् । मध्यस्थं
<>सर्व्वसाक्षीभूतम् । मनवर्ज्जितं सङ्कल्पविक-
<>ल्पादिरहितम् । मनमवबोधात्मकम् । तदेवं
<>मनसा परिशुद्धान्तःकरणेन । आलोक्य तद्
<>गोचरापरोक्षचरमवृत्तिं लब्ध्वा । योगिनः
<>ज्ञानिनः । स्वयमेव सिद्ध्यन्ति निवृत्ताविद्यका
<>मुक्ता भवन्तीत्यर्थः ।” इति श्रीमदुत्तरगीतायाः
<>सुबोधिन्यां टीकायां श्रीगौडपादाचार्य्यविर-
<>चितायां १ अध्यायः ॥ * ॥ सर्व्वे सान्ता अद-
<>न्ताश्चेति प्रमाणादत्र मनशब्दोऽकारान्तः ।
<>मनःस्थितम् । यथा, --
<>“आजन्मं मन्मनस्थं यदपि मम मनोमध्यतः
<>क्वापि नाभूत्
<>तत्ते पुण्यप्रतापादिह शरदि सतः सिद्धमाभूत्
<>सुखेन ॥”
<>इत्युद्भटः ॥
<LEND>
