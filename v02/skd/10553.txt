<L>10553<pc>2-303<k1>गन्धर्व्वः<k2>गन्धर्व्वः
गन्धर्व्वः¦, पुं, (गन्धं सङ्गीतवाद्यादिजनितप्रमोदं
अर्व्वति प्राप्नोतीति । अर्व्व गतौ + अण् ।
शकन्ध्वादित्वात् अलोपे साधुः ।) स्वर्गगायकः ।
स तु देवयोनिः । तत्पर्य्यायः । गातुः २ दिव्य-
गायनः ३ । तद्भेदा यथा, --
“हाहा हूहूश्चित्ररथो हंसो विश्वावसुस्तथा ।
गोमायुस्तुम्वुरुर्नन्दिरेवमाद्याश्च ते स्मृताः ॥”
इति जटाधरः ॥ * ॥
तस्य एकादश गणा यथा, --
“अभ्राजोऽङ्घारिवम्भारी सूर्य्यवर्च्चास्तथा कृधुः ।
हस्तः सुहस्तः स्वाञ्चेव मूर्द्धन्वांश्च महामनाः ।
विश्वावसुः कृशानुश्च गन्धर्व्वैकादशा गणाः ॥”
इति वह्निपुराणे गणभेदनामाध्यायः ॥
(असौ देवमर्त्यभेदेन गानधर्म्मिगन्धर्व्वोऽपि
द्विविधः । यथाह शब्दार्थचिन्तामणिः ।
“अस्मिन् कल्पे मनुष्यः सन् पुण्यपाकविशेषतः ।
गन्धर्व्वत्वं समापन्नो मर्त्यगन्धर्व्व उच्यते ॥
पूर्व्वकल्पकृतात् पुण्यात् कल्पादावेव चेद् भवेत् ।
गन्धर्व्वत्वं तादृशोऽत्र देवगन्धर्व्व उच्यते ॥”
तत्र दिव्यगन्धर्व्वो यथा, ऋग्वेदे । १० । १३९ । ५ ।
“विश्वावसुरभि तन्नो गृणातु
दिव्यो गन्धर्व्वो रजसो विमानः ॥”
तथाच महाभारते । ३ । १६१ । २६ ।
“स तमास्थाय भगवान् राजराजो महारथम् ।
प्रययौ देवगन्धर्व्वैः स्तूयमानो महाद्युतिः ॥”
मर्त्यगन्धर्व्वः । यथा, रामायणे । १ । ४ । ११ ।
“भ्रातरौ स्वरसम्पन्नौ गन्धर्व्वाविव रूपिणौ ॥”)
गुह्यकलोकोपरि विद्याधरलोकस्याधो गन्धर्व्व-
लोकः । यथा, --
[Page2-304-a+ 52]
“ततो विलोकयामास लोकं लोचनशर्म्मदम् ।
शिवशर्म्मा ततः प्राह तुष्टस्तौ विष्णुपार्षदौ ॥
केऽमी जनास्त्वसौ लोकः किन्नाम वदताङ्गणौ ॥
गणावूचतुः ।
गान्धर्व्वस्त्वेष लोकोऽमी गन्धर्व्वाश्च शुभव्रताः ।
देवानां गायना ह्येते चारणाः स्तुतिपाठकाः ॥
गीतज्ञा अतिगीतेन तोषयन्ति नराधिपान् ।
स्तुवन्ति च धनाढ्यांश्च धनलोभेन मोहिताः ॥
राज्ञां प्रसादलब्धानि सुवासांसि धनानि च ।
द्रव्याण्यपि सुगन्धीनि कर्पूरादीन्यनेकशः ॥
ब्राह्मणेभ्यः प्रयच्छन्ति गीतं गायन्त्य हर्निशम् ।
स्तुतावेव मनस्तेषां नाट्यशास्त्रकृतश्रमाः ॥
तेन पुण्ये न गान्धर्व्वो लोकस्त्वेषां विधीयते ।
ब्राह्मणास्तोषिता यद्वै गीतविद्यार्जितैर्धनैः ॥
गीतविद्याप्रभावेण देवर्षिर्नारदो महान् ।
मान्यो वैष्णवलोके वै श्रीशम्भोश्चातिवल्लभः ॥
तुम्वुरुर्नारदश्चोभौ देवानामपि दुर्ल्लभौ ।
नादरूपी शिवः साक्षात् नादतत्त्वविदौ हि तौ ॥
यदि गीतं क्वचिद्गीतं श्रीमद्धरिहरात्मकम् ।
मोक्षन्तु तत्फलं प्राहुः सान्निध्यमथवा तयोः ॥
गीतज्ञो यदि गीतेन नाप्नोति परमं पदम् ।
रुद्रस्यानुचरो भूत्वा तेनैव सह मोदते ॥
अस्मिँल्लोके सदा कालं स्मृतिरेषा प्रगीयते ।
तद्गीतमालया पूज्यौ देवौ हरिहरौ सदा ॥
इति शृण्वन् क्षणात् प्राप पुनरन्यं मनोहरम् ।
शिवशर्म्माथ पप्रच्छ किंसंज्ञं नगरन्त्विदम् ॥”
इति काशीखण्डम् ॥ * ॥
घोटकः । (यथा, महाभारते । ३ । १६१ । २३ ।
“रथं संयोजयामासुर्गन्धर्व्वैहेममालिभिः ॥”)
पशुजातिविशेषः । स तु कस्तूरीमृगः । अन्तरा-
भवसत्वः । इत्यमरः । ३ । ३ । १३२ ॥ “अन्तरा-
भवसत्वस्तु जन्ममरणयोर्मध्यभवः प्राणी यो मृतो
नैव कायान्तरं प्राप्तः नापि जन्म स मरण-
जन्मनोरन्तरा भवत्वादन्तराभवसत्वः स च
यातनाशरीरः इत्येके इति मुकुटः । गुप्त-
प्राणीति केचित् गन्धर्व्वाः पतयो मम इति
विराटे इति रमानाथः ।” इत्यमरटीकायां
भरतः ॥ (यथा, महाभारते । ४ । ८ । ३४ ।
“न चाप्यहं चालयितुं शक्या केनचिदङ्गने ! ।
दुःखशीला हि गन्धर्व्वास्ते च मे बलवत् प्रियाः ।
प्रच्छन्नाश्चापि रक्षन्ति ते मां नित्यं शुचिस्मिते ! ॥”)
पुंस्कोकिलः । गायनमात्रम् । इति मेदिनी । वे ।
११ ॥ (शिवः । यथा, महाभारते । १३ । १७ । ९७ ।
“गन्धर्व्वो ह्यदितिस्तार्क्ष्यः सुविज्ञेयः सुशारदः ॥”
ग्रहविशेषः । यथा, सुश्रुते ।
“देवास्तथा शत्रुगणाश्च तेषां
गन्धर्व्वयक्षाः पितरो भुजङ्गाः ।
रक्षांसि या चापि पिशाचजाति-
रेषोऽष्टधा देवगणो ग्रहाख्यः ॥”
एतैर्ग्रहैर्ग्रस्तस्य मनुष्यस्य लक्षणं यथा तत्रैव ।
“हृष्टात्मा पुलिनवनान्तरोपसेवी
स्वाचारः प्रियपरिगीतगन्धमाल्यः ।
[Page2-304-b+ 52]
नृत्यन् वा प्रहसति चारुचाल्पशब्दं
गन्धर्व्वग्रहपरिपीडितो मनुध्यः ॥”
अस्योदाहरणं श्रुतावपि यथा, बृहदारण्यके
७ म ब्राह्मणे जनकगोदानप्रकरणे ।
“मद्रेषु चरकाः पर्य्यव्रजाम ते पतञ्जलस्य काप्यस्य
गृहानैम तस्यासीद्दुहिता गन्धर्व्वगृहीता ॥”
“मद्रेषु मद्रानाम जनपदास्तेषु चरकाः अध्यय-
नार्थे व्रतचरणात् चरका अध्यर्य्यवो वा पर्य्य-
व्रजाम पर्य्यटितवन्तः । ते वयं पर्य्यटन्तः पत-
ञ्जलस्य नामतः काप्यस्य कपिगोत्रस्य गृहानैम
गतवन्तः । तस्यासीद्दुहिता गन्धर्व्वगृहीता ।
गन्धर्व्वेण अमानुषेण सत्वेन केनचिदाविष्टा ॥” * ॥
गाः रश्मीन् वृषणोपयोगीनि वारीणि वा धार-
यति इति । गो + धृ + वः गोर्गमादेशश्च भाष्यं-
कृद्भिर्भगवन्माधवाचार्य्यपादैरित्येवं व्युत्पत्तिकृते
सोमः । रश्मिमात्रधारकः । उदकधारकसूर्य्यां-
शादित्यविशेषः सूर्य्यश्च एते सर्व्वे एव बोधिता
इत्यर्थः । एतेषां क्रमात्वयेनोदाहरणम् । यथा,
ऋग्वेदे । १ । १६३ । २ ।
“गन्धर्व्वो अस्य रशना मगृभ्नात् सूरादश्वं
वसवो नितरष्ट ॥” “गन्धर्व्वः सोमः ।” इति
भाष्यम् । तत्रैव । ९ । ५८६ । १२ । “ऊर्द्ध्वो
गन्धर्व्वो अधिनाके अस्थात् विश्वारूपा प्रति-
चक्षाणो अस्य ॥” “गन्धर्व्वो रश्मीनां धारकः ।”
इति भाष्यम् । तत्रैव वेदे । ९ । ८३ । ४ । “गन्धर्व्व
इत्था पदमस्य रक्षति पाति देवानां जनि-
मान्यद्भुतः ।” “गन्धर्व्वः उदकानां स्तुतीनां वा
धारक आदित्यः ।” इति भाष्यम् । तत्रैव ।
८ । १ । ११ । “वहत् कुत्समार्ज्जुनेयं शतक्रतुः त्स-
रद्गन्धर्व्वमस्तृतम् ।” “गन्धर्व्वः गवां रश्मीनां
धर्त्तारं सूर्य्यम् । इति भाष्यम् ॥” अहः दिवस-
समूह इत्यर्थः । यथा, भागवते । ४ । २९ । २१ ।
“तस्याहानीह गन्धर्व्वा गन्धर्व्व्यो रात्रयः स्मृताः ।”
राज्ञां स्तुतिपाठकः । यथा, भागवते । १ । ११ । २० ।
“नटनर्त्तकगन्धर्व्वाः सूतमागधवन्दिनः ।
गायन्ति चोत्तमश्लोकचरितान्यद्भुतानि च ॥”
अनूढानां बालास्त्रीणां भर्त्तृभोगात् प्रागेव
प्रथमव्यञ्जद्यौवनोपभोक्तृरूपशरीराधिष्ठातृदेव-
विशेषः । यथा, ऋग्वेदे । १० । ८५ । ४० ।
“सोमः प्रथमो विविदे गन्धर्व्वो विविद उत्तरः ।
तृतीयो अग्निष्टे पतिस्तुरीषस्ते मनुष्यजाः ॥”
तथाच पञ्चतन्त्रे । ३ । २१०-२१३ ।
“स्त्रियः पूर्व्वं सुरैर्भुक्ताः सोमगन्धर्व्ववह्निभिः ।
भुञ्जते मानुषाः पश्चात् तस्माद्दोषो न विद्यते ॥
सोमस्तासां ददौ शौचं गन्धर्व्वाः शिक्षितं गिरम् ।
पावकः सर्व्वमेध्यत्वं तस्मानिष्कल्मषाः स्त्रियः ॥
असम्प्राप्तरजा गौरी प्राप्ते रजसि रोहिणी ।
अव्यञ्जना भवेत् कन्या कुचहीना च नग्निका ॥
व्यञ्जनैस्तु समुत्पन्नैः सोमो भुङ्क्ते हि कन्यकाम् ।
पयोधराभ्यां गन्धर्व्वा रजस्यग्निः प्रतिष्ठितः ॥”)
<LEND>
