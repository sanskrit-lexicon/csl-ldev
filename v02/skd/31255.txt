<L>31255<pc>4-272<k1>वराहः<k2>वराहः
वराहः¦, पुं, (वरान् आहन्ति इति दुर्गः ।
<>कृत्० ४ । ३ । ४९ । हन् + डः ।) पशु-
<>विशेषः । वरा इति भाषा । तत्पर्य्यायः ।
<>शूकरः २ घृष्टिः ३ कोलः ४ पोत्री ५ किरिः ६
<>किटिः ७ द्रंष्ट्री ८ घोणी ९ स्तब्घरोघ्ना १०
<>क्रोडः ११ भूदारः १२ । इत्यमरः ॥ किरः १३
<>मुस्तादः १४ मुखलाङ्गूलः १५ । इति जटा-
<>धरः ॥ स्थूलनासिकः १६ दन्तायुधः १७ वक्र-
<>वक्त्रः १८ दीर्घतरः १९ आखनिकः २०
<>भूक्षित् २१ बहुसूः २२ । इति शब्दरत्ना-
<>वली ॥ अस्य मांसस्य गुणाः । वृष्यत्वम् ।
<>वातघ्नत्वम् । बलवर्द्धनत्वञ्च । इति राजवल्लभः ॥
<>बद्धमूत्रत्वम् । विरूक्षणत्वञ्च । इति तत्रैव
<>पाठान्तरम् । अन्यत् शूकरशब्दे द्रष्टव्यम् ॥ * ॥
[Page4-273-a+ 52]
<>तन्मांसं विष्णवे न देयम् । यथा । “नाभक्ष्यं
<>नैवेद्यार्थे भक्ष्येष्वजामहिषीक्षीरं वर्ज्जयेत् ।
<>पञ्चनखमत्स्यवराहमांसानि चेति ।” इत्याह्रिक-
<>तत्त्वधृतविष्णुसूत्रम् ॥ * ॥ वराहमांसं भुक्त्वा
<>विष्णुपूजादिनिषेधो यथा, --
<>वराह उवाच ।
<>“भुक्त्वा वाराहमांसन्तु यो वै मामुपसर्पति ।
<>पतनं तस्य वक्ष्यामि यथा भवति सुन्दरि ! ॥
<>वराहो दश वर्षाणि भूत्वा तु चरते वने ।
<>व्याधो भूत्वा महाभागे समाः सप्त च सप्ततिः ॥
<>कृमिर्भूत्वा समाः सप्त तिष्ठते तस्य पुष्कले ।
<>अथोच्चैर्म्मूषिको भूत्वा वर्षाणाञ्च चतुर्द्दश ॥
<>एकोनविंशवर्षाणि यातुधानश्च जायते ।
<>शल्लकश्चाष्टवर्षाणि जायते भवने बहु ॥
<>व्याघ्रस्त्रिं शतिवर्षाणि जायते पिशिताशनः ।
<>एष संसारिताङ्गत्वा वाराहामिषभक्षकः ॥
<>जायते विपुले सिद्धे कुले भागवतस्तथा ।
<>हृषीकेशवचः श्रुत्वा सर्व्वसम्पूर्णलक्षणम् ॥
<>शिरसा चाञ्जलिं कृत्वा वाक्यञ्चेदमुवाच ह ।
<>एतन्मे परमं गुह्यं तव भक्तसुखावहम् ।
<>वाराहमांसभक्षास्तु येन मुच्यन्ति किल्वि-
<>षात् ॥
<>वाराह उवाच ।
<>तरन्ति मानवा येन तिर्य्यक्संसारसागरात् ।
<>गोमयेन दिनं पञ्च कणाहारेण सप्त वै ॥
<>पानीयन्तु ततो भुक्त्वा तिष्ठेत् सप्तदिनं ततः ।
<>अक्षारलषणं सप्त शक्तुभिश्च तथा त्रयः ॥
<>तिलभक्षो दिनान् सप्त सप्त पाषाणभक्षकः ।
<>पयो भुक्त्वा दिनं सप्त कारयेच्छुद्धिमात्मनः ॥
<>शान्तदान्तपराः कृत्वा अहङ्कारविवर्ज्जिताः ।
<>दिनान्येकोनपञ्चाशच्चरेत कृतनिश्चयः ॥
<>प्रमुक्तः सर्व्वपापेभ्यः ससंज्ञो विगतज्वरः ।
<>कृत्वा तु मम कर्म्माणि मम लोकाय गच्छति ॥”
<>इति वाराहमांसभक्षणापराधप्रायश्चित्तम् ।
<>इति वाराहपुराणम् ॥ * ॥
<>वन्यवराहमांसं श्राद्धादौ विहितम् । यथा
<>अश्नन्तीत्यनुवृत्तौ हारीतः । महारण्ववासि-
<>नश्च वराहांस्तथेति । एवञ्च विवदन्ते अग्रा-
<>म्यशूकरांश्चेति वशिष्ठोक्तं श्वेताश्वेतया व्यव-
<>स्थितम् । कल्पतरुस्तु । श्राद्धे नियुक्तानि युक्त-
<>तयेति । विष्णूपासकस्य सर्व्वथा निषेधः । यथा
<>वाराहे भगवद्वाक्यम् ।
<>“भुक्त्वा वाराहमांसन्तु यस्तु मामुपसर्पति ।
<>वराहो दशवर्षाणि भूत्वा वै चरते वने ॥”
<>इत्येकादशीतत्त्वम् ॥ * ॥
<>याज्ञवल्क्यः ।
<>“हविष्यान्नेन वै मासं पायसेन च वत्सरम् ।
<>मास्त्यहारिणकौरभ्रशाकुनिच्छानपार्षतैः ॥
<>ऐणरौरववाराहशशैर्मांसैर्यथाक्रमम् ।
<>मासवृद्ध्याभितृप्यन्ति दत्तेनेह पितामहाः ॥”
<>इति श्राद्धतत्त्वम् ॥ * ॥
<>विष्णोरवतारविशेषः । यथा, --
[Page4-273-b+ 52]
<>सायम्भुव उवाच ।
<>“कुत्र प्रजाः स्थास्यन्ति पृथिवी तावत् प्रलया-
<>र्णवे मग्ना तस्या उद्धरणे यत्नं कुरु । इति श्रुत्वा
<>ब्रह्मा भगवन्तं ध्यातवान् । ध्यायतस्तस्य नासा
<>विवरात् अङ्गुष्ठप्रमाणो वराहपोतो निरगात् ।
<>स च आकाशस्थः सन् क्षणमात्रेण पर्व्वतोपमो
<>बभूव । तं विष्णुं मत्वा ब्रह्मा तुष्टाव । स च
<>तेन स्तुतः प्रलयार्णवजलमध्ये प्रविश्य दन्ताग्रेण
<>पृथ्वीमुद्धृत्य निजधारणशक्त्या संस्थाप्य अन्त-
<>र्हितो बभूव । ततः पृथिव्यां राजा सायम्भुव-
<>मनुरासीत् ।” इति श्रीभागवतमतम् ॥ * ॥ तद-
<>वतारकर्त्तृकहिरण्याक्षवधो यथा, --
<>“वराहपर्व्वतो नाम यः पुरा हरिनिर्म्मितः ।
<>स एव भूतो भगवानाजगामासुरान्तिकम् ॥
<>ततश्चन्द्रप्रतीकाशमगृह्णाच्छङ्खमुत्तमम् ।
<>सहस्रारं ततश्चक्रं सूर्य्यवह्रिसमप्रभम् ॥
<>यो वैकुण्ठः सुरेन्द्राणामनन्तो भोगिनामपि ।
<>विष्णुर्यो योगविदुषां यो यज्ञो यज्ञकर्म्मणाम् ॥
<>विश्वे यस्य प्रसादेन सवनस्था दिवौकसः ।
<>आज्यं महर्षिभिर्द्दत्तमश्नुवन्ति सुधाहुतम् ॥
<>ततो दैत्यद्रवकरं पुराणं शङ्खमुत्तमम् ।
<>वक्त्रेण दध्मौ वेगेन विक्षिपन् दैत्यजीवितम् ॥
<>ततः संरक्तनयनो हिरण्याक्षो महासुरः ।
<>कोऽयन्त्विति वदन् रोषान्नारायणमुदैक्षत ॥
<>वाराहरूपिणं देवं स्थितं पुरुषविग्रहम् ।
<>शङ्खचक्रोद्यतकरं देवानामार्त्तिनाशनम् ॥
<>रराज शङ्खचक्राभ्यां ताभ्यामसुरसूदनः ।
<>सूर्य्याचन्द्रमसोर्मध्ये पौर्णमास्यामिवाम्बुदः ॥
<>ततो हिरण्याक्षमुखाश्च सर्व्वे
<>समाद्रवन् दैत्यगणाः सुरेशम् ।
<>निहन्तुकामाः सहसा वराहं
<>गृहीतशस्त्रा बलपूर्णदर्पाः ॥
<>तैर्व्वध्यमानोऽतिशयेन शस्त्रै-
<>र्दैत्यासुरैर्दानवपुङ्गवैश्च ।
<>नासौ चचालासुरवृन्द हा वै
<>मेघैः सुवृष्टा इव मन्दराद्रिः ॥
<>दैत्यस्ततोऽसौ नृवराहमाहवे
<>निपातयामास रुषा ज्वलन्तीम् ।
<>शक्तिं यथा विद्युतमाशु कुञ्जे
<>प्रवर्षमाणोऽपि गिरिं सुमेघः ॥
<>स हन्यमानो गदयाप्रमेयः
<>प्रोवाच दैत्यं नृवराहमूर्त्तिः ।
<>प्रजापतेः सेतुमिमं निहत्य
<>व्रजेच्च क्व स्वस्ति यथा सुरेन्द्रः ॥
<>बलं समासाद्य परैरजेयं
<>विनाशयिष्याम्यहमेवमाजौ ।
<>दैत्यांस्त्वया साकमतो हि देवान्
<>हृतस्वकीयान् सुनयोपपन्नान् ॥
<>संस्थापयिष्यामि न संशयोऽत्र
<>दैत्येन्द्रदर्पः क्व नु मत्ममीपे ॥
<>एवं ब्रुवति वाक्यन्तु विष्णोर्वक्षस्यपातयत् ।
<>स बाहुशतमुद्यम्य सर्व्वप्रहरणं रणे ॥
[Page4-273-c+ 52]
<>दानवाश्चापि समरे मयतारपुरोगमाः ।
<>उद्यतायुधनिस्त्रिंशाः सर्व्वे तं समुपाद्रवन् ॥
<>स ताड्यमानोऽतिवलैर्दैत्यैः सन्नायुधोद्यतैः ।
<>न चचाल वराहस्तु मैनाक इव पर्व्वतः ॥
<>क्रोधसंरक्तनयनः शङ्खचक्रधरो हरिः ।
<>व्यवर्द्धत स वेगेन व्याप्नुवन् सर्व्वतो दिशम् ॥
<>तं जयायासुरेन्द्राणां वर्द्धमानं नभस्तले ।
<>ऋषयः सह गन्धर्व्वैस्तुष्टुवुर्मधुसूदनम् ॥
<>दीप्ताग्निसदृणं घोरं दर्शनीयसुदर्शनम् ।
<>सुवर्णरेणुपर्य्यन्तं वज्रनाभं भयावहम् ॥
<>मेदोऽस्थिमज्जारुधिरैः सिक्तं दानवसम्भवैः ।
<>अद्वितीयं प्रहारैस्तु क्षुरपर्य्यन्तमण्डलम् ॥
<>स्रग्दाममालाविततं कामगं कामरूपिणम् ।
<>चक्रमुद्यम्य समरे वाराहः स्वेन तेजसा ॥
<>चिच्छेद बाहूंश्चक्रेण हिरण्याक्षस्य कं तथा ॥
<>स छिन्नबाहुर्विशिरा न प्राकम्पत दानवः ।
<>कवन्धवत्स्थितः संख्ये विशाख इव पादपः ॥
<>ततः स्थितस्यैव शिरस्तस्य भूमावपातयत् ।
<>हिरण्मयं रुक्मचित्रं मेरोः शृङ्गमिवोत्तमम् ॥
<>हिरण्याक्षे हते दैत्या ये शेषाश्चैव दानवाः ।
<>सर्व्वे तस्य भयात् त्रस्ता जग्मुरार्त्ता दिशो
<>दश ॥”
<>इति वह्रिपुराणम् ॥
<>अथ वराहावतारकारणम् । शरभरूपिमहा-
<>देवकर्त्तृकतच्छरीरनाशश्च ।
<>“त्रैलोक्यमखिलं दग्धं यदा कालाग्निना तदा ।
<>अनन्तः पृथिवीं त्यक्त्वा विष्णोरन्तिकमागतः ॥
<>तेन त्यक्ता तु पृथिवी क्षणमात्रादधोगता ।
<>ततो वराहरूपेण निमग्नां पृथिवीं जले ।
<>मग्नां समुद्दधाराशु न्यधात् तत्सलिलोपरि ॥
<>वराहोऽपि स्वयं गत्वा लोकालोकाह्वयं गिरिम् ।
<>वाराह्या सह रेमे स पृथिव्या चारुरूपया ॥
<>स तया रममाणस्तु सुचिरं पर्व्वतोत्तमे ।
<>नावाप तोयं लोकेशः पोत्री परमकामुकः ॥
<>पृथिव्याः पोत्रिरूपाया रमयन्त्यास्ततः सुताः ।
<>त्रयो जाता द्बिजश्रेष्ठास्तेषां नामानि वै शृणु ॥
<>दुर्वृत्तः कनको घोरः सर्व्व एव महाबलाः ।
<>स तैः पुत्त्रैः परिवृतो वाराहो भार्य्यया स्वया ॥
<>रममाणस्तदा कायत्यागं नैवागणद्धिया ।
<>इतस्ततश्च शिशुभिः क्रीडद्भिः पोत्रिभिस्तदा ॥
<>जगन्ति तत्र भग्नानि नदीः कल्पतरूंस्तथा ।
<>त्तो देवगणाः सर्व्वे सहिता देवयोनिभिः ॥
<>शक्रेण सहिता मन्त्रं चक्रुः सम्यक् जगद्धितम् ॥
<>ततो निश्चित्य ते सर्व्वे शक्राद्या मुनिभिः सह ।
<>शरण्यं शरणं जग्मुर्नारायणमजं विभुम् ॥
<>तं समासाद्य गोविन्दं वासुदेवं जगत्पतिम् ।
<>प्रणम्य सर्व्वे त्रिदशास्तुष्टुवुर्गरुडध्वजम् ॥
<>देवा ऊचुः ।
<>नमस्ते देवदेवेश ! जगत्कारणकारण ।
<>कालस्वरूपिन् भगवन् प्रधानपुरुषात्मक ॥
<>इति स्तुतो देवदेवो भूतभावनभावनः ।
<>सेन्द्रैर्देवगणैरूचे तान् सर्व्वान् मेघनिस्वनः ॥
[Page4-274-a+ 52]
<>श्रीभगवानुवाच ।
<>यदर्थमागता यूयं यद्वो भयमुपस्थितम् ।
<>यत्र यद्वा मया कार्य्यं तद्देवास्तूर्णमुच्यताम् ॥
<>देवा ऊचुः ।
<>शीर्य्यते वसुधा नित्यं क्रीडया यज्ञपोत्रिणः ।
<>लोकाश्च सर्व्वे संक्षुब्धा नाप्नुवन्त्युपशान्तिताम् ॥
<>इति तेषां निगदतां श्रुत्वा वाक्यं जनार्द्दनः ।
<>उवाच शङ्करं देवं ब्रह्माणञ्च विशेषतः ॥
<>यत्कृते देवताः सर्व्वाः प्रजाश्च सकला इमाः ।
<>प्राप्नुवन्ति महद्दुःखं शीर्य्यते सकलं जगत् ॥
<>वाराहं तदहं कायं त्यक्तुमिच्छामि शङ्कर ।
<>निदेशशक्तं तत् त्यक्तुं स्वेच्छया नहि शक्यते ॥
<>त्वं त्याजयस्व तत् कायं यत्रात्मा शङ्कराधुना ।
<>त्वमाप्यायस्व तेजोभिर्ब्रह्मन् स्मरहरं मुहुः ॥
<>आप्यायन्तु तदा देवाः शङ्करो हन्तु पोत्रिणम् ।
<>रजस्वलायाः संसर्गात् विप्राणां मारणात् तथा ॥
<>कायः पापकरो भूतस्तं त्यक्तुं मुह्यतेऽधुना ।
<>प्रायश्चित्तैरुपेतैर्यः प्रायश्चित्तमहं ततः ।
<>चरिष्यामि तदर्थं मे तनुर्यत्नेन पात्यताम् ॥
<>प्रजा पाल्या मम सदा या हि सीदति नित्यशः ।
<>मत्कृते प्रत्यहं तस्मात् त्यक्ष्ये कायं प्रजाकृते ॥
<>श्रीमार्कण्डेय उवाच ।
<>इत्युक्तौ वासुदेवेन तदा च ब्रह्मशङ्करौ ।
<>त्वया यथोक्तं तत् कार्य्यमिति गोविन्दमूचतुः ॥
<>वासुदेवोऽपि तान् सर्व्वान् विसृज्य त्रिदशां-
<>स्तदा ।
<>वाराहं तेजसा हर्त्तुं स्वयं ध्यानपरोऽभवत् ॥
<>शनैः शनैर्यदा तेज आहरत्येष माधवः ।
<>तदा देहन्तु वाराहं सत्त्वहीनं व्यजायत ॥
<>ब्रह्माद्यास्त्रिदशाः सर्व्वे महादेवमुमापतिम् ।
<>अनुजग्मुस्तथा तेज आधातुं स्मरनाशने ॥
<>ततः सर्व्वैर्देवगणैः स्वं स्वं तेजो वृषध्वजे ।
<>आदधे तेन बलवान् सोऽतीव समजायत ॥
<>ततः शरभरूपी स तत्क्षणाद्गिरिशोऽभवत् ।
<>ऊर्द्धाधोभावतश्चाष्टपादयुक्तः सुभैरवः ॥
<>द्विलक्षयोजनोच्छ्रायः सार्द्धलक्षैकविस्तृतः ॥
<>ऊर्द्धं वराहकायस्तु लक्षयोजनविस्तृतः ॥
<>लक्षार्द्धविस्तृतः पार्श्वे वर्द्धमानस्तदाभवत् ।
<>तमायान्तं ततो दृष्ट्वा क्रोधाद्धावन्तमञ्जसा ॥
<>मुवृत्तः कनको घोर आसेदुः क्रोधमूर्च्छिताः ।
<>उच्चिक्षिपुस्तं युगपत् पोत्रघातैर्महाबलाः ॥
<>ततस्तुण्डप्रहारेण शरभः कण्ठमध्यतः ।
<>भित्त्वा वपुर्वराहस्य पातयाभास तज्जले ॥
<>तं पातयित्वा प्रथमं सुवृत्तं कनकं तथा ।
<>घोरञ्च कण्ठदेशेषु भित्त्वा भित्त्वा जघान ह ॥
<>त्यक्तप्राणास्तु ते सर्व्वे पेतुस्तोये महार्णवे ।
<>जलशब्दं वितन्वानाः कालानलसमर्च्चिषः ॥
<>पतितेषु वराहेषु ब्रह्मा विष्णुर्हरस्तथा ।
<>सृष्ट्यर्थं चिन्तयामासुः पुनरेव समागताः ॥”
<>इति कालिकापुराणीयाष्टाविंशत्यूनत्रिंशाध्या-
<>यात् सङ्कलितः ॥ * ॥ विष्णुः । मानभेदः ।
<>पर्व्वतभेदः । मुस्ता । इति मेदिनी । हे, २२ ॥
[Page4-274-b+ 52]
<>(पर्व्वतार्थे उदाहरणम् । यथा, महाभारते ।
<>२ । २१ । २ ।
<>“वैहारो विपुलः शैलो वराहो वृषभस्तथा ।
<>तथा ऋषिगिरिस्तात शुभाश्चैत्यकपञ्चमाः ॥”)
<>शिशुमारः । वाराहीकन्दः । इति राज-
<>निर्घण्टः ॥ अष्टादशद्बीपान्तर्गतक्षुद्रद्वीपविशेषः ।
<>यथा, --
<>“गन्धर्ष्वो वरुणः सौम्यो वराहः कङ्क एव च ।
<>कुमुदश्च कसेरुश्च नागो भद्रारकस्तथा ॥
<>चन्द्रेन्द्रमलयाः शङ्खयवाङ्गकगभस्तिमान् ।
<>ताम्राकुश्च कुमारी च तत्र द्वीपाः दशाष्टभिः ॥”
<>इति शब्दमाला ॥
<>(कृष्णपिण्डीरः । तत्पर्य्यायो यथा, --
<>“वराहः कृष्णपिण्डीरः कृष्णपिण्डीतकस्तु सः ॥”
<>इति वैद्यकरत्नमालायाम् ॥)
<LEND>
