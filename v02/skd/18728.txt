<L>18728<pc>2-865<k1>नारायणः<k2>नारायणः
नारायणः¦, पुं, (नारा जलं अयनं स्थानं यस्य ।
<>अय गतौ + भावे ल्युट् । सर्म्वे गत्यर्थाः प्राप्त्य-
<>र्थाश्च इति नियमात् नारस्य ज्ञानस्य मुक्तेर्वा
<>अयनं प्राप्तिर्यस्मात् इति वा । “नराणां समूहो
<>नारं तत्रायनं स्थानं यस्य नारायणः रेफात्
<>परनकारस्य णत्वविधानात् सर्व्वप्राणिबुद्धि-
<>गुहानिवासाच्छुद्धचैतन्यमित्यर्थः ।” इति शङ्कर-
<>विजये नवमप्रकरणम् ।) विष्णुः । तस्य चत्वारो
<>व्यूहाः । वासुदेवसङ्कर्षणप्रद्युम्नानिरुद्धाख्याः ।
<>इति महाभारतम् ॥ वेदान्तमते । शुद्धान्त-
<>र्यामिसूत्रविराडाख्याः ॥ तन्नामव्युत्पत्तिर्यथा, --
<>“सारूप्यमुक्तिवचनो नारेति च विदुर्बुधाः ।
<>यो देवोऽप्ययनं तस्य स च नारायणः स्मृतः ॥
<>नाराश्च कृतपापाश्चाप्ययनं गमनं स्मृतम् ।
<>यतो हि गमनं तेषां सोऽयं नारायणः स्मृतः ॥
<>नारञ्च मोक्षणं पुण्यमयनं ज्ञानमीप्सितम् ।
<>तयोर्ज्ञानं भवेद्यस्मात् सोऽयं नारायणः स्मृतः ॥”
<>इति ब्रह्मवैवर्त्ते श्रीकृष्णजन्मखण्डे १०९ अः ॥
<>“आपो नारा इति प्रोक्ता आपो वै नरसूनवः ।
<>अयनं तस्य ताः पूर्व्वं तेन नारायणः स्मृतः ॥”
<>इति विष्णुपुराणम् ॥
<>यद्वा ।
<>“नाराजातानि तत्त्वानि नाराणीति विदुबुधाः ।
<>तान्येव चायनं तस्य तेन नारायणः स्मृतः ॥”
[Page2-866-a+ 52]
<>तथा ।
<>“यच्च किञ्चिज्जगत् सर्व्वं दृश्यते श्रूयतेऽपि वा ।
<>अन्तर्बहिश्च तत् सर्व्वं व्याप्य नारायणः
<>स्थितः ॥”
<>तथा ।
<>“प्रकृतेः पर एवान्यः स नरः पञ्चविंशकः ।
<>तस्येमानि च भूतानि नाराणीति प्रचक्षते ॥
<>तेषामप्ययनं यस्मात्तस्मान्नारायणः स्मृतः ॥”
<>क्वचिन्मन्वन्तरे नरनामऋषेरपत्यतां गतः इति
<>नारायणः ॥ इत्यमरटीकायां भरतः ॥ * ॥
<>(“नराणामयनाच्चापि ततो नारायणः स्मृतः ॥”
<>इति महाभारते । ५ । ७० । १० ॥)
<>अस्य स्वरूपो यथा, --
<>“श्रीकृष्णश्च द्विधारूपो द्बिभुजश्च चतुर्भुजः ।
<>चतुर्भुजश्च वैकुण्ठे गोलोके द्विभुजः स्वयम् ॥
<>चतुर्भुजस्य पत्नी च महालक्ष्मीः सरस्वती ।
<>गङ्गा च तुलसी चैव देवी नारायणप्रिया ॥”
<>इति ब्रह्मवैवर्त्ते प्रकृतिखण्डे ६४ अध्यायः ॥
<>तस्य ध्यानं यथा, --
<>“ध्येयः सदा सवितृमण्डलमध्यवर्त्ती
<>नारायणः सरसिजासनसन्निविष्टः ।
<>केयूरवान् कनककुण्डणवान् किरिटी
<>हारी हिरण्मयवपुर्धृतशङ्खचक्रः ॥”
<>इत्यादित्यहृदयम् ॥
<>अपि च ।
<>“शङ्खचक्रगदापद्मधरं कमललोचनम् ।
<>शुद्धस्फटिकसङ्काशं क्वचिन्नीलाम्बुजच्छविम् ॥
<>गरुडोपरिशुक्लाब्जपद्मासनगतं हरिम् ।
<>श्रीवत्सवक्षसं शान्तं वनमालाधरं परम् ॥
<>केयूरकुण्डलधरं किरीटमुकुटोज्ज्वलम् ।
<>निराकारं ज्ञानगम्यं साकारं देहधारिणम् ॥
<>नित्यानन्दं निरानन्दं सूर्य्यमण्डलमध्यगम् ।
<>मन्त्रेणानेन देवेशं विष्णुं भज शुभानने ! ॥”
<>इति कालिकापुराणे २२ अध्यायः ॥
<>तन्नाममाहात्म्यं यथा, --
<>“नारायणाच्युतानन्तवासुदेवेति यो नरः ।
<>सततं कीर्त्तयेत् भूमे ! याति मल्लयतां प्रिये ! ॥”
<>इति वराहपुराणम् ॥
<>“सकृन्नारायणेत्युक्त्वा पुमान् कल्पशतत्रयम् ।
<>गङ्गादिसर्व्वतीर्थेषु स्नातो भवति निश्चितम् ॥”
<>इति श्रीकृष्णजन्मखण्डे १०९ अध्यायः ॥
<>“नारायणेति शब्दोऽस्ति वागस्ति वशवर्त्तिनी ।
<>तथापि नरके मूढाः पतन्तीह किमद्भुतम् ॥”
<>इति महाभारतम् ॥
<>तस्य तुष्टिजनककर्म्माणि यथा, --
<>श्रीकृष्ण उवाच ।
<>“कर्म्मणा येन विप्रेन्द्र ! तुष्टिर्म्मे हृदि जायते ।
<>क्रोधश्च तत् समस्तं ते कथयामि समासतः ॥
<>यो दयालुर्द्विजश्रेष्ट ! सर्व्वभूतेषु सर्व्वदा ।
<>अहङ्कारेण हीनश्च तस्य तुष्टोऽस्म्यहं सदा ॥
<>कर्म्म कुर्य्यान्मदर्थं यो धर्म्मं भक्तिसमन्वितः ।
<>व्रते यथार्थं पृच्छन्तं तस्य तुष्टोऽस्म्यहं सदा ॥
[Page2-866-b+ 52]
<>मिष्टं वस्तु समासाद्य दत्त्वा मे योऽत्ति मानवः ।
<>मानापमानसदृशस्तस्य तुष्टोऽस्म्यहं सदा ॥
<>सर्व्वभूतशरीरस्थं यो मां जानाति मानवः ।
<>परहिंसाविहीनो यस्तस्य तुष्टोऽस्म्यहं सदा ॥
<>कर्म्माणि कुरुते यस्तु सुविचार्य्य पुनः पुनः ।
<>गोब्राह्मणहितैषी च तस्य तुष्ठोस्म्यहं सदा ॥
<>स्वयं निरुक्तं वचनं यत्नाद् यः परिपालयेत् ।
<>प्रपन्नं पाति यत्नाद्यस्तस्य तुष्टोस्म्यहं सदा ॥
<>दानान्यनुपकारिभ्यो यो ददाति द्विजोत्तम ! ।
<>मयि चित्तं सदा यस्य तस्य तुष्टोऽस्म्यहं सदा ॥
<>कर्म्मणा येन तुष्टोऽस्मि निरुक्तं तत् समासतः ॥”
<>तस्य रोषजनककर्म्माणि यथा, --
<>“रुष्टोऽस्मि कर्म्मणा येन विप्र ! वच्मि शृणुष्व
<>तत् ॥
<>परहिंसारतो यस्तु निर्द्दयः सर्व्वजन्तुषु ।
<>अहंयुः सर्व्वदा क्रुद्धः स मां नयति शत्रुताम् ॥
<>असत्यभाषी क्रूरश्च परनिन्दापरस्तु यः ।
<>परवर्त्तनविध्वंसी स मां नयति शत्रुताम् ॥
<>अदृष्टदोषौ पितरौ स्त्रीभ्रातृभगिनीस्तथा ।
<>मोहात्त्यजति मूढो यः स मां नयति शत्रुताम् ॥
<>पितृनिर्भर्त्सनं यस्तु कुरुते मूढधीर्नरः ।
<>गुर्व्ववज्ञाञ्च विप्रेन्द्र ! स मां नयति शत्रुताम् ॥
<>दम्पत्योर्भेदनं यस्तु हेतुमात्रेण केनचित् ।
<>कुरुते ब्राह्मणश्रेष्ठ ! स मां नयति शत्रुताम् ॥
<>विप्रस्वं देवताद्रव्यं परद्रव्यञ्च मानवः ।
<>हरते यस्तु विप्रेन्द्र ! स मां नयति शत्रुताम् ।
<>आरामच्छेदिनो ये च जलाशयविलोपिनः ।
<>ग्रामनाशकरा ये च तेषां रुष्टोऽस्म्यहं सदा ॥
<>परस्त्रियं समालोक्य विषादं यान्ति ये जनाः ।
<>शृण्वन्ति पापचर्च्चां ये तेषां रुष्टोऽस्म्यहं सदा ॥
<>द्बिषन्त्यनाथं ये मूढा अनाथस्वं हरन्ति ये ।
<>विश्वासघातिनो ये च तेषां रुष्टोऽस्म्यहं सदा ॥
<>ये च गोवीर्य्यहन्तारो वृषलीपतयश्च ये ।
<>अश्वत्थघातिनो ये च तेषां रुष्टोऽस्म्यहं सदा ॥
<>ब्रह्मविष्णुमहेशानां मध्ये ये भेदकारिणः ।
<>वेदनिन्दाकरा ये च तेषां रुष्टोऽस्म्यहं सदा ॥
<>एकादश्यां भुञ्जते ये मोहात् पापधियो नराः ।
<>परदारानुरक्ता ये तेषां रुष्टोऽस्म्यहं सदा ॥
<>पापबुद्धिप्रदा ये च ये च मित्रद्रुहो द्विज ! ।
<>धात्रीतरुञ्च ये घ्नन्ति तेषां रुष्टोऽस्म्यहं सदा ॥
<>दिवसे मैथुनं ये च कुर्व्वते काममोहिताः ।
<>रजस्वलां स्त्रियं यान्ति तेषां रुष्टोऽस्म्यहं सदा ॥
<>ये च दृष्ट्वातुरां नारीं मोहाद्गच्छन्ति सत्तम ! ।
<>व्रतख्याञ्च सदा ते मां नयन्ति शत्रुतां भुवि ॥
<>अमावास्यातिथौ ये च कुर्व्वते निशिभोजनम् ।
<>भोजनद्बयमेकार्के तेषां रुष्टोऽस्म्यहं सदा ॥
<>आमिषं मैथुनं तैलममावास्यादिने द्विजाः ।
<>न ये त्यजन्ति विप्रेन्द्र ! तेषां रुष्टोऽस्म्यहं सदा ॥
<>बहुनात्र किमुक्तेन संक्षेपात्ते वदाम्यहम् ।
<>निन्दन्ति वैष्णवान् ये च तेषां रुष्टोऽस्म्यहं
<>सदा ॥”
<>इति क्रियायोगसारे १८ अध्यायः ॥
[Page2-866-c+ 52]
<>अजामिलपुत्त्रः । यथा, --
<>“कान्यकुब्जे द्बिजः कश्चिद्दासीपतिरजामिलः ।
<>नाम्ना नष्टसदाचारो दास्याः संसर्गदूषितः ॥
<>तस्य प्रवयसः पुत्त्रा दश तेषान्तु योऽवमः ।
<>बालो नारायणो नाम्ना पित्रोश्च दयितो भृशम् ॥
<>दूरे क्रीडनकासक्तं पुत्त्रं नारायणाह्वयम् ।
<>प्लावितेन स्वरेणोच्चैराजुहावाकुलेन्द्रियः ॥
<>निशम्य म्रियमाणस्य मुखतो हरिकीर्त्तनम् ।
<>भर्त्तुर्नाम महाराज ! पार्श्वदाः सहसापतन् ॥
<>विकर्षतोऽन्तर्हृदयाद्दासीपतिमजामिलम् ।
<>यमप्रेष्यान् विष्णुदूता वारयामासुरोजसा ॥”
<>इति श्रीभागवते षष्ठस्कन्धे प्रथमाध्यायः ॥
<>सैन्यविशेषः । यथा, --
<>“मत्संहननतुल्यानां गोपानामर्व्वुदं महत् ।
<>नारायणा इति ख्याताः सर्व्वे संग्रामयोधिनः ॥”
<>“दुर्य्योधनश्च तत् सैन्यं सर्व्वमावारयत्ततः ।
<>सहस्राणां सहस्रञ्च योधानां प्राप्य भारत ! ॥”
<>इति महाभारते । ५ । ७ अध्यायः ॥
<>धर्म्मपुत्त्रर्षिविशेषः । यथा, --
<>“धर्म्मस्य दक्षदुहितर्य्यजनिष्ट मूर्त्त्यां
<>नारायणो नर इति स्वतपःप्रभावः ॥”
<>इति श्रीभागवते । २ । ७ । ६ ॥
<>“दण्डग्रहणमात्रेण नरो नारायणो भवेत् ॥”
<>इति यतिधर्म्मः ॥
<>(कृष्णयजुर्व्वेदान्तर्गतोपनिषद्विशेषः । यथा,
<>मुक्तिकोपनिषदि ।
<>“गर्भो नारायणो हंसो बिन्दुर्नादशिरःशिखा ॥”
<>चूर्णौषधिविशेषः । यथा, भावप्रकाशे उदर-
<>रोगाधिकारे ।
<>“यवानी हपुषा धान्यं त्रिफला चोपकुञ्चिका ।
<>कारवी पिप्पलीमूलमजगन्धा शटी वचा ॥
<>शताह्वा जीरको व्योषं स्वर्णक्षीरी च चित्रकम् ।
<>द्वौ क्षारौ पौष्करं मूलं कुष्ठं लवणपञ्चकम् ॥
<>विडङ्गञ्च समांसानि दण्ड्या भागत्रयं भवेत् ।
<>त्रिवृद्बिशाले द्बिगुणे सातला स्याच्चतुर्गुणा ॥
<>एष नारायणो नाम्ना चूर्णो रोग गणापहः ।
<>एनं प्राप्य निवर्त्तन्ते रोगा विष्णुमिवासुराः ॥
<>तक्रेणोदरभिः पेयो गुल्मिभिर्व्वादराम्बुना ।
<>आनद्धवाते सुरया वातरोगे प्रसन्नया ॥
<>दधिमण्डेन विड्बन्धे दाडिमाम्बुभिरर्शसे ।
<>परिकर्त्तेषु वृक्षाम्लैरुष्णाम्बुभिरजीर्णके ॥
<>भगन्दरे पाण्डुरोगे कासे श्वासे गलग्रहे ।
<>हृद्रोगे ग्रहणीरोगे कुष्ठे मन्देऽनले ज्वरे ॥
<>दंष्ट्राविषे मूलविषे सगरे कृत्रिमे विषे ।
<>यथार्हं स्निग्धकोष्णेन पेयमेतद्विरेचनम् ॥”)
<LEND>
