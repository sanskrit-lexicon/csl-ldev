<L>31601<pc>4-304<k1>वसन्तः<k2>वसन्तः
वसन्तः¦, पुं, (वसन्त्यत्र मदनोत्सवा इति । वस
<>+ “तॄभूवहिवसिभासिसाधिगडिमण्डिजिनन्दि-
<>भ्यश्च ।” उणा० ३ । १२८ । इति झच् ।)
<>ऋतुविशेषः । स च चैत्रवैशाखमासद्बयात्मकः ।
<>यथा । मधुश्च माधवश्च वासन्तिकावृतुः । इति
<>मलमासतत्त्वधृता श्रुतिः ॥ (फाल्गुनचैत्रात्मक-
<>श्चेति केचित् । वसन्तः कुम्भमीनयोरितिप्रयोः-
<>दर्शनात् ॥ * ॥) तत्पर्य्यायः ॥ पुष्पसमयः २ सुरभिः
<>३ । इत्यमरः ॥ मधुः ४ । इति शब्दरत्नावली ॥
<>माधवः ५ फल्गुः ६ । इति जटाधरः ॥ ऋतु-
<>राजः ७ पुष्पमासः ८ पिकानन्दः ९ कान्तः १०
<>कामसखः ११ ॥ तत्कालीनजलगुणाः । कषाय-
<>त्वम् । मधुरत्वम् । रूक्षत्वञ्च । इति राज-
<>निर्घण्टः ॥ (यथा, ऋतुसंहारे । ६ । २ ।
<>“द्रुमाः सपुष्पाः सलिलं सपद्मं
<>स्त्रियाः सकामाः पवनः सुगन्धिः ।
<>सुखाः प्रदोषा दिवसाश्च रम्या
<>सर्व्वं प्रिये ! चारुतरं वसन्ते ॥”
<>यथा च ।
<>“हेमन्ते चीयते श्लेष्मा वसन्ते च प्रकुप्यति ।
<>प्रायेण प्रशमं याति स्वयमेव समीरणः ।
<>शरत्काले वसन्ते च पित्तं प्रावृडृतौ कफः ॥”
<>इति पूर्व्वखण्डे द्बितीयेऽध्याये शार्ङ्गधरेणोक्तम् ॥
<>“मुदितकोकिलकूजितकाननं
<>मदनसूचककिंशुकशोभितम् ।
<>कुसुमसौरभरञ्जितभूधरं ॥
<>कलितमत्तमधुव्रतलालसम् ॥
[Page4-304-b+ 52]
<>मकरकेतनवाणसमाकुलं
<>मुदितमेव समस्तमिदं जगत् ।
<>मलयमारुतकॢप्तगुणान्वितः
<>कफकरो हि वसन्तऋतुर्भवेत् ।
<>कफजकोपविनाशनानलं
<>वमनमावनरूक्षनिषेवणम् ॥
<>विविधः सुरतानन्दः संश्रमः कफवारणः ।
<>कटुक्षाराम्लकाः सेव्याः शोधनं कफसम्भवे ॥
<>व्यायामश्रमसंरोधखिन्नो विश्रान्तमानसः ।
<>एवं क्रियासमापन्नो नरः शीघ्रं सुखी भवेत् ॥”
<>इति वसन्तोपचारः ॥
<>इहि हारीते प्रथमस्थाने चतुर्थेऽध्याये ॥ * ॥
<>“कफश्चितो हि शिशिरे वसन्तेऽर्कांशुतापितः ।
<>हत्वाग्निं कुरुते रोगानतस्तं त्वरया जयेत् ॥
<>तीक्ष्णैर्वमननस्याद्यैर्लघुरूक्षैश्च भोजनैः ।
<>व्यायामोद्वर्त्तनाघातैर्जित्वा श्लेष्माणमुल्वणम् ॥
<>स्नातोऽनुलिप्तः कर्पूरचन्दनागुरुकुङ्कुमैः ।
<>पुराणयवगोधूमक्षौरजाङ्गलशूल्यभुक् ॥
<>सहकाररसोन्मिश्रानास्वाद्य प्रिययार्पितान् ।
<>प्रियास्यसङ्गसुरभीन् प्रियानेत्रोत्पलाङ्कितान् ॥
<>सौमनस्यकृतो हृद्यान् वयस्यैः सहितो पिबेत् ।
<>निर्गदानासवारिष्टसीधुमार्द्वीकमाधवान् ॥
<>शृङ्गवेराम्बु साराम्बु मध्वम्बु जलदाम्बु वा ।
<>दक्षिणानिलशीतेषु परितो जलवाहिषु ॥
<>अदृष्टनष्टसूर्य्येषु मणिकुट्टिमकान्तिषु ।
<>परपुष्टविघुष्टेषु कामकर्म्मान्तभूमिषु ॥
<>विचित्रपुष्पवृक्षेषु काननेषु सुगन्धिषु ।
<>गोष्ठीकथाभिश्चित्राभिर्मध्याह्नं गमयेत् सुखी ॥
<>गुरुशीतदिवास्वप्नस्निग्धाम्लमधुरांस्त्यजेत् ॥”
<>इति वाभटे सूत्रस्थाने तृतीयेऽध्याये ॥
<>“हेमन्ते निचितः श्लेष्मा दिनकृद्भाभिरीरितः ।
<>कायाग्निं वाधते रोगांस्ततः प्रकुरुते बहून् ॥
<>तस्माद्वसन्ते कर्म्माणि वमनादीनि कारयेत् ।
<>गुर्व्वम्लस्निग्धमधुरं दिवास्वप्नञ्च वर्ज्जयेत् ॥
<>व्यायामोद्वर्त्तनं धूमं कवडग्रहमज्जनम् ॥
<>सुखाम्बुना शौचविधिं शीलयेत् कुसुमागमे
<>चन्दनागुरुदिग्धाङ्गो यवगोधूमभोजनः ॥
<>शारभं शशमैणेयं मांसं लावकपिञ्जलम् ।
<>भक्षयेन्निगद सीधुं पिबेन्माध्वीकमेव वा ॥
<>वसन्तेऽनुभवेत् स्त्रीणां काननानाञ्च यौवनम् ॥”
<>इति चरके सूत्रस्थाने षष्ठेऽध्याये ॥
<>“मधुमाधवौ वसन्तः । फाल्गुनचैत्रौ वसन्तः ।
<>ता एवौषधयः कालपरिणामात् परिणतवीर्य्या
<>बलवत्यो हेमन्ते भवन्त्वापश्च प्रसन्नाः स्निग्धा
<>अत्यर्थं गुर्व्वास्ता उपयुज्यमाना मन्दकिरण-
<>त्वाद्भानोः सतुषारपवनोपस्तम्भितदेहानां देहि-
<>नामविदग्धाः स्नेहाच्छैत्यात् गौरवादुपलेपाच्च
<>श्लेष्मणः सञ्चयमापादयन्ति स सञ्चयो वसन्ते-
<>ऽर्करश्मिप्रविलापित ईषत्स्तब्धदेहानां देहिनां
<>श्लैष्मिकान् व्याधीन् जनयति ।” “पूर्व्वाह्णे
<>वसन्तस्य लिङ्गम् ।”
<>“दिशो वसन्ते विमलाः काननैरुपशोभिताः ।
[Page4-304-c+ 52]
<>किंशुकाम्भोजवकुलचूताशोकादिपुष्पितैः ॥
<>कोकिलाषट्पदगणैरुपगीता मनोहराः ।
<>दक्षिणानिलसंवीताः सुमूखाः पल्वलोज्ज्वलाः ॥”
<>इति सुश्रुते सूत्रस्थाने षष्ठेऽध्याये ॥ * ॥)
<>अस्याधिष्ठातृदेवतोत्पत्तिर्यथा, --
<>मन्मथ उवाच ।
<>“करिष्येऽहं तव विभो वचनाद्धरमोहनम् ।
<>किन्तु योषिन्महास्त्रं मे ततः कान्तां भवान्
<>सृज ॥
<>मया संमोहिते शम्भौ यया तस्यानुमोहनम् ।
<>कार्य्यं मनोरमां कामां तां निदेशय लोकभृत् ॥
<>तामहं नहि पश्यामि यया तस्यानुमोहनम् ।
<>कर्त्तव्यमधुना धातस्तत्रोपायं ततः कुरु ॥
<>मार्कण्डेय उवाच ।
<>एवंवादिनि कन्दर्पे धाता लोकपितामहः ।
<>कया संमोहनीयोऽयमिति चिन्तां जगाम ह ॥
<>चिन्ताविष्टस्य तस्याथ निःश्वासो यो विनिः-
<>सृतः ।
<>तस्माद्वसन्तः संजातः पुष्पव्रातविभूषितः ॥
<>चूताङ्कुरांस्तत्कलिकां विभ्रद्भ्रमरसंहतिम् ।
<>किंशुकान् सारसा रेजे प्रफुल्ल इव पादपः ॥
<>शोणराजीवसङ्काशः फुल्लतामरसेक्षणः ।
<>सन्ध्योदिताखण्डशशिप्रतिमास्यः सुनासिकः ॥
<>शङ्खवच्छ्रवणावर्त्तः श्यामकुञ्चितमूर्द्धजः ।
<>सन्ध्यांशुमालिसदृशः कुण्डलद्बयमण्डितः ॥
<>प्रमत्तवारणगतिर्विस्तीर्णहृदयस्थलः ।
<>पीनस्थूलायतभुजः कठोरकरयुग्मकः ॥
<>सुवृत्तोरुकटीजङ्घः कम्बुग्रीवोन्नतांसकः ।
<>गूढजत्रुः पीनवक्षः संपूर्णः सर्व्वलक्षणैः ॥
<>तादृशेऽथ समुत्पन्ने सम्पूर्णे कुसुमाकरे ।
<>ववौ वायुः ससुरभिः पादपा अपि पुष्पिताः ॥
<>पिकाश्च नेदुः सततं पञ्चमं मधुरस्वराः ।
<>प्रफुल्लपद्मा अभवन् सरस्यः स्वच्छपुष्कराः ॥”
<>इति कालिकापुराणे ४ अध्यायः ॥ * ॥
<>हरमोहनकाले अस्य कर्म्माणि यथा, --
<>“मधुश्च कुरुते कर्म्म यद्यत्तस्य विमोहने ।
<>तत् शृणुष्व महाभाग नित्यं तस्योचितं पुनः ॥
<>चम्पकान् केशरानाम्रान् करुणान् पाटलां-
<>स्तथा ।
<>नागकेशरपुन्नागान् किंशुकान् केतकान्
<>वकान् ॥
<>माधवीमल्लिकापर्णसारान् कुरुवकांस्तथा ।
<>उत्फुल्लयति तत्र स्म यत्र तिष्ठति वै हरः ॥
<>सरांस्युत्फुल्लपद्मानि वीजयन् मलयानिलैः ।
<>सुगन्धि कृतवान् यत्नात् अतीव शङ्कराश्रमम् ॥
<>लताः सर्व्वाः सुमनसो नूतनाङ्कुरसञ्चयाः ।
<>वृक्षान् रुचिरभावेन वेष्टयन्ति स्म तत्र च ॥
<>तान् वृक्षांश्चारुपुष्पौघांस्तैः सुगन्धिसमीरणैः ।
<>दृष्ट्वा कामवशं यातो न तत्र मुनिरप्युत ॥
<>तद्गणा अपि लोकेश नानाभावैः सुशोभनैः ।
<>रमन्ते स्म सुराः सिद्धा ये ये चापि तपोधनाः ॥
<>न तस्य पुनरस्माभिर्दृष्टं मोहस्य कारणम् ।
[Page4-305-a+ 52]
<>भावं न कुरुते कामं कायोत्थमपि शङ्करः ॥”
<>इति कालिकापुराणे ७ अध्यायः ॥ * ॥
<>वसन्ते वर्णनीयानि यथा, --
<>“सुरभौ दोला कोकिलमारुतसूर्य्यगतितरु-
<>दलोद्भिदाः ।
<>जातीतरपुष्पचयाम्रमञ्जरीभ्रमरझङ्काराः ॥”
<>इति कविकल्पलतायां प्रथमस्तवकः ॥ * ॥
<>अतिसारः । इति शब्दरत्नावली ॥ षड्रागान्त-
<>र्गतद्वितीयरागः । यथा, --
<>“रागाः षडेव तु प्रोक्ता रागिण्यस्त्रिंशदेव तु ।
<>भैरवोऽथ वसन्तश्च नटनारायणस्तथा ॥”
<>इत्यादि ॥ तस्य पञ्चरागिण्यो यथा, --
<>“आन्दोलिता च देशाख्या लोला प्रथममञ्जरी ।
<>मन्दारी चेति रागिण्यो वसन्तस्य सदानुगाः ॥”
<>अस्य ध्यानं यथा, --
<>“शिखण्डिवर्होच्चयबद्धचूडः
<>पुष्णन् पिकं चूतलताङ्कुरेण ।
<>भ्रमन् मुदा वाममनोज्ञमूर्त्ति-
<>र्मतङ्गमत्तः स वसन्तरागः ॥”
<>अस्य गानसमयो यथा, --
<>“श्रीपञ्चम्याः समारभ्य यावत् स्याच्छयनं हरेः ।
<>तावद्वसन्तरागस्य गानमुक्तं मनीषिभिः ॥”
<>इति सङ्गीतदामोदरः ॥
<>कल्लिनाथमते अस्य षड्रागिण्यो यथा ।
<>आन्धुली १ गमकी २ पठमञ्जरी ३ गौडकरी
<>४ धामकली ५ देवशाखा ६ ॥ हनूमन्मते
<>हिन्दोलरागपुत्त्रनामानोऽस्याष्टौ पुत्त्राः । किन्तु
<>तेषां मध्ये विभासस्थाने हिन्दोल इति लिखि-
<>तम् ॥ सोमेश्वरमते तस्य षड्रागिण्यो यथा ।
<>देशी १ देवगिरी २ वैराटी ३ टोडिका ४
<>ललिता ५ हिन्दोली ६ ॥ तन्मते अस्य रागस्य
<>रागिणीसहितस्य वसन्तर्त्तुर्गानसमयः । इति
<>सङ्गीतशास्त्रम् ॥ * ॥ तालविशेषः । यथा, --
<>“जयमङ्गलगन्धर्व्वमकरन्दत्रिभङ्गमाः ।
<>रतितालो वसन्तश्च जगज्झम्पोऽथ गारुणिः ॥”
<>इत्यादि ॥
<>“वसन्तताले कर्त्तव्यो नगणो मगणस्तथा ।
<>जगजझम्पे गुरुश्चैको विरामान्तञ्च खद्वयम् ॥”
<>इति सङ्गीतदामोदरः ॥
<LEND>
