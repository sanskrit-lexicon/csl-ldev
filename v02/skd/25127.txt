<L>25127<pc>3-516<k1>भीष्मपञ्चकं<k2>भीष्मपञ्चकं
भीष्मपञ्चकं¦, क्ली, (भीष्मेण कृतमुपदिष्ठं वा पञ्चकं
<>एकादश्यादिपूर्णिमान्तपञ्चतिथिकर्त्तव्यम् ।)
<>कार्त्तिकशुक्लपक्षीयैकादश्यादिपूर्णिमान्तपञ्च-
<>तिथिकर्त्तव्यव्रतविशेषः । यथा, --
<>श्रीनारद उवाच ।
<>“भगवन् ! यत् त्वया प्रोक्तं भीष्मस्य च दिनं
<>महत् ।
<>माहात्म्यं श्रोतुमिच्छामि तस्य मे कथय प्रभो ! ॥
<>कथं स्नानञ्च किं दानं को विधिः कस्य पूजनम् ।
<>किं फलं केन वाकारि तन्मे कथय विस्तरात् ॥”
<>ब्रह्मोवाच ।
<>तद्भीष्मपञ्चकस्येदं माहात्म्यं विधिपूर्व्वकम् ।
<>वक्ष्यामि फलसंयुक्तं येनेदञ्च कृतं पुरा ॥
<>अयोध्या नगरी या च कलिकल्मषनाशिनी ।
<>वैष्णवी स्वर्गरम्या च कलिकल्मषनाशिनी ॥
<>हस्त्यश्वरथपत्त्याठ्या विष्णुचक्रप्रतिष्ठिता ।
<>तस्यामासीन्नरवरः सूर्य्यवंशोद्भवो मुने ! ॥
<>अतिथिर्नाम देवर्षे ! धर्म्मात्मा नैकयज्ञकृत् ।
<>तेन दत्तं पुरा राज्ञा कृतं यज्ञमनूत्तमम् ॥
<>भार्य्यया चन्द्रभाविन्या सार्द्ध्वं भीष्मस्य पञ्चकम् ।
<>चिकीर्षः परिपप्रच्छ वशिष्ठं तद्विधिं द्बिज ! ॥”
[Page3-516-b+ 52]
<>वशिष्ठ उवाच ।
<>“शृणु राजन् ! प्रवक्ष्यामि व्रतं सौभाग्य-
<>दायकम् ।
<>रहस्यं भीष्मपञ्चाख्यं विष्णुतुष्टिप्रदायकम् ॥
<>कार्त्तिके मासि राजेन्द्र ! प्रारभ्यैकादशीतिथिम् ।
<>यावत् पञ्चदशी रम्या भविता चन्द्रपूर्णिता ।
<>पञ्चभीष्ममिति ख्यातं तिथयः पुण्यदाः स्मृताः ॥
<>प्रातःकाले समुत्थाय शौचं कृत्वा यथाविधि ।
<>स्नात्वा सभार्य्यः पुरुषो नद्यादौ विमले जले ॥
<>तर्पयेद्भीद्मवर्म्माणं कुरुवंशपितामहम् ।
<>पितृभिस्तिलयुक्तैश्च जलाञ्जलिभिरुद्धृतैः ॥
<>वैयाघ्रपद्यगोत्राय साङ्कृतिप्रवराय च ।
<>तिलतोयाञ्जलिं तस्मै प्रयच्छेद्भीष्मवर्म्मणे ॥
<>सन्तर्प्य कौरवश्रेष्ठं कुर्य्यादाचमनं ततः ।
<>अर्च्चयित्वा विधानेन चन्दनादिभिरावृतः ।
<>अर्घ्यं दद्याद्यतात्मा च मन्त्रेणानेन भूपते ! ॥
<>बसूनामवताराय शान्तनोरात्मजाय च ।
<>अर्घ्यं ददामि भीष्माय आजन्मब्रह्मचारिणे ॥
<>इत्थं समापयेद्वतृस ! भीष्मपञ्चविधिं नरः ।
<>नियमेनोपवासेन पञ्चगव्येन वा पुनः ॥
<>पयोमूलफलाहारैर्हव्यैर्नानाविधैरपि ।
<>नरो वा यदि वा नारी मुक्तपापो दिवं व्रजेत् ॥
<>भुङ्क्ते स विपुलान् भोगान् कार्त्तिकं न
<>त्यजेद्धि यः ।
<>अतोऽशक्तो नयेत् पञ्चभीष्माख्यं हरिपूर्णितम् ॥
<>श्रुत्वैतद्विष्णुभक्तोऽसौ भक्त्या त्वचलया सह ।
<>दम्पती च यथा भीष्मं लब्ध्वा तौ तु महाफलम् ॥
<>स्वल्पायासेन विप्रेन्द्र ! कृतं ताभ्यां हि तत् पुरा ।
<>प्राप्तं राज्यं महीमेतां समुद्रवलयान्विताम् ॥
<>प्रभुज्य प्रचुरान् कामान् व्रतकामौ यथा मुने ! ।
<>दिव्याम्बराभरणौ तौ दिव्यमाल्यानुलेपितौ ॥
<>दिव्यदेहविमानेन सर्व्वकिन्नरसेवितौ ।
<>अप्सरोगीतनृत्येन स्तुतौ देवमहर्षिभिः ।
<>सम्प्राप्तौ विष्णुलोकञ्च भीष्मपञ्चव्रतान्मुने ! ॥”
<>ब्रह्मोवाच ।
<>“इत्येतत् कथितं वत्स ! माहात्म्यं कात्तिको-
<>द्भवम् ।
<>भीष्मपञ्चकमाहात्म्यं सेतिहासं पुरातनम् ॥
<>तत् सर्व्वं कुरु विप्रेन्द्र ! यदि ते भक्तिरच्युते ।
<>निश्चलः कायमनसा वचसा सुमनीभव ॥”
<>“शृण्वन्ति मर्त्याश्च पठन्ति ये वै
<>भूखण्डमध्ये भगवद्गुणान् मुने ! ।
<>मतिञ्च लब्ध्वा भगवत्यशेषतः
<>कथामुपेन्द्रस्य पुरं प्रयान्ति ॥”
<>कलिमलमपहृत्य प्राणिनो देवदेवं
<>सुभगसकलभोगान् भोजयित्वा च यान्ति ।
<>हरिपुरममरेशैर्गीतवाद्यैर्विशालै-
<>र्विहितसकलकृत्यास्तोषयन्ते हरिं ये ॥
<>एतत् कार्त्तिकमाहात्म्यं भक्त्या यः शृणुयान्नरः ।
<>सर्व्वपापविनिर्म्मुक्तः स कृष्णे लभते रतिम् ॥”
<>इति पाद्मोत्तरखण्डे कार्त्तिकमहात्म्ये १३२
<>अध्यायः ॥
[Page3-516-c+ 52]
<>अपि च ।
<>“सदा हरेर्व्रतं श्रेष्ठं ततः स्याद्दक्षिणायने ।
<>चातुर्म्मास्ये ततस्तस्मात् कार्त्तिके भीष्मपञ्चकम् ॥
<>ततः श्रेष्ठतमं शुक्ल एकादश्यां समाचरेत् ।
<>स्नायात्त्रिकालं पित्रादीन् यवाद्यैरर्च्चयेद्धरिम् ॥
<>यजेन्मौनी घृताद्यैस्तु पञ्चगव्येन वारिभिः ।
<>स्नापयित्वाथ कर्पू रमुखैश्चैवानुलेपयेत् ॥
<>घृताक्तगुग्गुलोर्धूपं द्विजः पञ्चदिनं दहेत् ।
<>नैवेद्यं परमान्नन्तु जपेदष्टोत्तरं शतम् ॥
<>ओँ नमो वासुदेवाय घृतव्रीहितिलोदकम् ।
<>षडक्षरेण मन्त्रेण स्वाहान्तेन तु होमयेत् ॥
<>प्रथमेऽह्नि हरेः पादौ यजेत् पद्मैर्द्वितीयके ।
<>विल्वपत्रैर्जानुदेशं नाभिं भृङ्गेण चापरे ॥
<>स्कन्धौ विल्वैर्जवाभिश्च पञ्चमेऽह्नि शिरोऽर्च्चयेत् ।
<>मालत्या भूमिशायी स्याद्गोमयं प्राशयेत्
<>क्रमात् ॥
<>गोमूत्रक्षीरदधि च पञ्चमे पञ्चगव्यकम् ।
<>नक्तं कुर्य्यात् पञ्चदश्यां व्रती स्याद्भुक्तिमुक्ति-
<>भाक् ॥”
<>इति गारुडे भीष्मपञ्चादिव्रतं नाम १२३ अध्यायः ॥
<>वकपञ्चकम् । यथा, --
<>“आरभ्यैकादशीं पञ्च दिनानि व्रतमाचरेत् ।
<>भगवत् प्रीतये भीष्मषञ्चकं यदि शक्रुयात् ॥
<>तथा धात्रीव्रतं पौर्णमास्यां कुर्व्वीत कार्त्तिके ।
<>तथा नवम्वां शुक्लायामक्षयं नवमीव्रतम् ॥
<>पैतामहादिकृच्छ्राणि मासोपोषणमेव च ।
<>समर्थः कार्त्तिके कुर्य्यात् ज्ञात्वा पाद्मादितो
<>विधिम् ॥”
<>इदि श्रीहरिभक्तिविलासे १६ विलासः ॥
<LEND>
