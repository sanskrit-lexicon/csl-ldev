<L>30672<pc>4-237<k1>लोहार्गलं<k2>लोहार्गलं
लोहार्गलं¦, क्ली, (लोहस्य अर्गलमिव ।) तीर्थ-
<>विशेषः । यथा, --
<>वराह उवाच ।
<>“शृणु देवि च तत्त्वेन यन्मां त्वं परिपृच्छसि ।
<>गुह्यमन्यच्च वक्ष्यामि महतः कर्म्मणो गतिः ॥
<>ततः सिद्धवटे गत्वा त्रिंशद्योजनदूरतः ।
<>म्लेच्छमध्ये वरारोहे हिमवन्तं समाश्रितम् ॥
<>तत्र लोहार्गलं नाम निवासो मे विधीयते ।
<>गुह्याः पञ्चदशा यत्र समन्तात् पञ्चयोजनम् ॥
<>सुलभं पुण्ययुक्तानां मम कर्म्मानुसारिणाम् ।
<>तत्र तिष्ठाम्यहं भद्रे ! उदीचीं दिशमास्थितः ॥
<>तत्र ब्रह्मा च रुद्रश्च स्कन्दन्द्रश्च मरुद्गणाः ।
<>आदित्या वसवो रुद्रा अश्विनौ च महौजसः ॥
<>सोमो बृहस्पतिश्चैव ये चान्ये च दिवौकसः ।
<>तेषाञ्चैवार्गलं दत्त्वा चक्रं गृह्य महौजसम् ॥
<>ततो मे दानवाः सर्व्वे क्रमन्तो लोकमुत्तमम् ।
<>मया चैवान्तरं कृत्वा कृत्वा मायाञ्च वैष्णवीम् ॥
<>शतकोटिसहस्राणि शीघ्रमेव निपातितम् ।
<>एवं लोहार्गलेत्यासीन्नाम मे तच्च कारितम् ॥
<>एकधारा पतत्यत्र इन्द्रगोपकसन्निभा ।
<>यस्तत्र कुरुते स्नानं सप्तरात्रोषितो नरः ॥
<>ब्रह्मलोकं समासाद्य ब्रह्मणा सह मोदते ।
<>अथात्र मुञ्चते प्राणानहङ्कारविवर्ज्जितः ॥
<>ब्रह्मलोकं परित्यज्य मम लोकं प्रपद्यते ।
<>गुह्याख्याने महाभागे क्षेत्रे लोहार्गले मम ॥
<>सिद्धिकामेन मर्त्येन गन्तव्यं नात्र संशयः ॥
<>एतत्ते कथितं भद्रे लीहार्गलनिवासिनः ।
[Page4-237-c+ 52]
<>माहात्म्यं पद्मपत्राक्षि गुह्यं पञ्चमहौजसम् ।
<>मङ्गल्यञ्च पवित्रञ्च मम भक्तसुखावहम् ॥”
<>इत्यादि वराहपुराणे लोहार्गलमाहात्म्यवर्णनं
<>नामाध्यायः ॥ * ॥ लौहकीलके क्ली स्त्री च ॥
<LEND>
