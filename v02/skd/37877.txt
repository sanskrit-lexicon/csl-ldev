<L>37877<pc>5-267<k1>समन्तपञ्चकं<k2>समन्तपञ्चकं
समन्तपञ्चकं¦, क्ली, (समन्तात् पञ्चकं ह्रदपञ्चकं
यत्र ।) कुरुक्षेत्रम् । तच्च कुरुपाण्डवयोर्युद्ध-
स्थानम् । तत्र पुरा परशुरामः क्षत्त्रियरुधिरेण
पञ्च ह्रदान् चकार । यथा, --
“त्रिःसप्तकृत्वः पृथिवीं कृत्वा निःक्षत्त्रियां प्रभुः ।
समन्तपञ्चके पञ्च कृतवान् रुधिरैर्ह्रदान् ॥
स तेषु तर्पयामास पितॄन् भृगुकुलोद्वहः ।
साक्षात् ददर्श पितरं स च रामं न्यवारयत् ॥”
इति पाद्मे भूमिखण्डे १२४ अध्यायः ॥ * ॥
अन्यच्चे ।
“त्रिःसप्तकृत्वः पृथिवीं कृत्वा निःक्षत्त्रियां प्रभुः ।
समन्तपञ्चके चक्रे शोणितोदान् ह्रदान् नव ॥”
इति श्रीभागवते ९ स्कन्धे १६ अध्यायः ॥ * ॥
तस्य माहात्म्यं सीमा च यथा, --
“पृथिव्यां नैमिषं तीर्थमन्तरीक्षे च पुष्करम् ।
त्रयाणामपि लोकानां कुरुक्षेत्रं विशिष्यते ॥”
इत्यारभ्य, --
“तरन्तुकारन्तुकयोर्यदन्तरं
रामह्रदानाञ्च मचक्रुकस्य च ।
एतत् कुरुक्षेत्रसमन्तपञ्चकं
पितामहस्योत्तरवेदिरुच्यते ॥”
इति महाभारतीयवनपर्व्वणि ८३ अध्यायः ॥
<LEND>
