<L>15108<pc>2-634<k1>तुम्बुरुः<k2>तुम्बुरुः
तुम्बुरुः¦, पुं क्ली, गन्धर्व्वविशेषः । स्वर्गगायकः । इति
जटाधरः ॥ (यथा, महाभारते । १ । १२३ । १५ ।
“गन्धर्व्वैः सहितः श्रीमान् प्रागायत च तुम्बुरुः ॥”
तपस्विविशेषः । यथा, हरिवंशे । १२६ । ९ ।
“अर्च्चिष्मांस्तुम्बु रुश्चैव भारिश्च वदतां वरः ।
नेतारो देवदेवानामेते हि तपसान्विताः ॥”)
अहदुपासकविशेषः । इति हेमचन्द्रः ॥ फलवृक्ष-
विशेषः । तत्फलन्तु त्याप्तमुखं मरीचवत् । तत्
पर्य्यायः । शूलघ्नः २ । इति रत्नमाला ॥
सौरजः ३ सौरः ४ वनजः ५ सानुजः ६ द्बिजः
७ तीक्ष्णकल्कः ८ तीक्ष्णफलः ९ तीक्ष्णपत्रः १०
महामुनिः ११ स्फुटलः १२ सुगन्धिः १३ ।
अस्य गुणाः । मधुरत्वम् । तिक्तत्वम् । कटुत्वम् ।
उष्णत्वम् । कफवातशूलगुल्मोदराध्मानक्रिमि-
नाशित्वम् । वह्निदीपनत्वञ्च । इति राज-
निर्घण्टः ॥ तद्वृक्षपर्य्यायास्तत्फलगुणाश्च ।
“तुम्बुरुः सौरभः सौरो वनजः सानुजोऽन्धकः ।
तुम्बु रु प्रथितं तिक्तं कटुपाके हि तत् कटु ॥
रूक्षोष्णं दीपनं तीक्ष्णं रुच्यं लघु विदाहि च ।
वातश्लेष्माक्षिकर्णौष्ठशिरोरुग्गुरुताकृमीन् ॥
कुष्ठशूलारुत्तिश्वासप्लीहकृच्छ्राणि नाशयेत् ॥”
इति भावप्रकाशः ॥
<LEND>
