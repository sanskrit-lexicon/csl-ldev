<L>12975<pc>2-490<k1>छायापुरुषः<k2>छायापुरुषः
छायापुरुषः¦, पुं, (छायायां दृष्टः पुरुषः पुरुषा-
<>कृतिविशेषः ।) आकाशेदृष्टः स्वीयच्छायारूप
<>पुरुषः । यथा, --
<>श्रीदेव्युवाच ।
<>“भगवन् ! देवदेवेश ! सर्व्वागमविशारद ! ।
<>नराणां पापिनां लोके पापनिर्म्मोचनं कथम् ॥
<>कालज्ञानं कथं वा स्यात् सूक्ष्मोपायेन तद्वद ।
<>श्रुतानि साधनानीश ! मयानेकानि भूरिशः ॥
<>तथापि तानि मनुजैरशक्यान्यल्पबुद्धिभिः ।
<>प्रायेण मनुजा लोके कलौ स्वल्पायुषो ध्रुवम् ॥
<>अनेकवर्षसाध्येऽस्मिन् योगाभ्यासे ह्यशक्तयः ॥
<>शिव उवाच ।
<>साधु देवि ! त्वया पृष्टं लोकानां हितकाम्यया ।
<>तादृशं साधनं वक्ष्ये सर्व्वसाधारणं लघु ॥
<>गोपनीयं प्रयत्नेन न वाच्यं वै कथञ्चन ।
<>सिद्धाय भक्तियुक्ताय सेवकाय सुचेतसे ॥
<>पापिने क्रूरचेष्टाय भक्तिहीनाय भामिनि ! ।
<>न वदेद्यदि वा मोहात् वदेत् सिद्धिं न विन्दति ॥
<>तस्मात् परीक्ष्य वक्तव्यं शिष्याय ज्ञानिने शिवे ! ।
<>स्वच्छायापुरुषं पश्येद्गगने शुद्धमानसः ॥
<>तस्यावलोकनात् सद्यः पापराशिर्व्विनश्यति ।
<>महापातकसङ्घैश्च तत्समैश्चोपपातकैः ॥
<>विमुच्यते क्षणार्द्धेन तूलराशिर्यथानलात् ।
<>कालज्ञानञ्च षण्मासे तस्मिन् दृष्टे भवेद्ध्रुवम् ॥
<>देव्युवाच ।
<>अतश्छायां कथं पश्येद्गगने भूतलस्थिताम् ।
<>षण्मासकालज्ञानञ्च तस्मिन् दृष्टे कथं भवेत् ॥
<>शिव उवाच ।
<>निरभ्रं गगनं देवि ! यदा भवति निर्म्मलम् ।
<>तदा छायामुखो भूत्वा निश्चलं प्रयतो घिया ॥
[Page2-491-a+ 52]
<>स्वच्छायाकण्ठमालोक्य स्वगुरूक्तक्रमेण वै ।
<>सम्मुखं गगनं पश्येन्निर्निमेषस्तथैकधीः ॥
<>शुद्धस्फटिकसङ्काशः पुरुषस्तत्र दृश्यते ।
<>न दृश्यते यदा तत्र पुनस्तद्वत् परीक्षयेत् ॥
<>बहुधा दर्शनेनैव साक्षात्कारो भवेद् ध्रुवम् ।
<>कस्यचिद् भाग्यतः पश्येद् यदि विम्बोऽक्षिगोचरः ।
<>भवत्येव न सन्देहो गुरुविश्वासतः शिवे ! ।
<>गुरुं सम्यक् पूजयित्वा पश्येच्छायां समाहितः ॥
<>तथा षण्मासपर्य्यन्तं मृत्युस्तस्य न विद्यते ।
<>शिरोहीनं यदा पश्येत् षण्मासाभ्यन्तरे मृतिः ॥
<>यदा पादौ न दृश्येते भार्य्याहानिर्न संशयः ।
<>न दृश्येते यदा पाणी भ्रातुर्हानिर्न संशयः ॥
<>एतज्ज्ञात्वा सुधीः सम्यक् गङ्गातीरं समाश्रयेत् ।
<>योगाभ्यासेन सततं प्राणायामेण संस्मृतिः ॥
<>यथा वा सत्समीपस्थो लक्षं मृत्युञ्जयं जपेत् ।
<>यो न भुक्तो हविष्याशी यतवाग् यतमानसः ॥
<>मृत्युञ्जयेन्न सन्देहो ह्यन्यथा मृत्युमृच्छति ।
<>यदा तु मलिनं पश्येत् ज्वरपीडा भवेत्तदा ॥
<>तस्य शान्तिं प्रकुर्व्वीत शिवसेवां समाहितः ।
<>रक्तवर्णं यदा पश्येदैश्वर्य्यं भवति ध्रुवम् ॥
<>मध्यच्छिद्रं यदा पश्येत् शत्रुघातो भवेत्तदा ।
<>एवं सन्दर्शनाद् देवि ! ज्ञानवान् भवति ध्रुवम् ॥
<>नारदाय पुरा प्रोक्तं मया पुरुषदर्शनम् ।
<>तत्प्रसादान्महायोगी भूत्वा लोकांश्चरत्यसौ ॥
<>स्वच्छायादर्शनं देवि ! कलौ पुरुषलक्षणम् ।
<>दीर्घायुः समवाप्नोति ज्ञानञ्चापि सुनिर्म्मलम् ॥”
<>इति योगप्रदीपिकायां उमामाहेश्वरसंवादे
<>छायापुरुषलक्षणं नाम पञ्चमः पटलः ॥ * ॥
<>“ओमस्य श्रीच्छायापुरुषग्रहणमन्त्रस्य ब्रह्मर्षि-
<>र्बृहद्गायत्त्री छन्दः छायादेवी देवताः हां
<>बीजं स्वाहा शक्तिः पुरुष इति कीलकं सर्व्व-
<>सिद्धिसन्दर्शनसिद्ध्यर्थे जपे विनियोगः । हामि-
<>त्यादि षडङ्गन्यासः ॥ मायया मायया लोँ लोँ
<>हीँ माया शिवविचार्य्या ऋषयः ओँ हीँ अं
<>गां सरस्वति ओँ नमो भगवते भूतशरीर-
<>मात्मानमाकाशे दर्शय दर्शय त्राँ त्राँ त्राँ हीँ
<>भैरवाय नमः स्वाहा । इति मन्त्रः ॥
<>पादाभावे च पुत्त्रं वा बाह्वभावे च बान्धवम् ।
<>आत्मानं शिरसोऽभावे सर्व्वाभावे कुलक्षयम् ॥
<>विशीर्णे विधृते धूते कुम्भे धूमे च विज्वरम् ।
<>दुर्भिक्षं जायते घोरं कज्जले च पराङ्मुखे ॥
<>संपूर्णे च मुखे सूक्ष्मे क्षेमलाभं सुसिद्धये ।
<>हीने रक्ते जये शीते उष्णे मृत्युर्न संशयः ॥
<>पतिभीतिं शस्त्रघातमिति वेदविदो विदुः ।
<>मृत्युञ्जयं जपन्नेव शान्तिस्तस्य विधीयते ॥
<>षण्मासे मरणं तस्य शीर्षाद्यपचये विदुः ॥
<>अथ मृत्युञ्जययन्त्रम् ।
<>“प्रथमं प्रणवमालिख्य तन्मध्ये साध्यनामकम् ।
<>बहिरष्टदलं पद्मं यान्तान्तं वसुपत्रके ॥
<>विलेखेत् सहकारञ्च केशरेषु सुशोभितम् ।
<>तद्वहिश्चन्द्रवृत्तं स्यात् षोडशस्वरकं लिखेत् ॥
<>द्वारं भूपुरमालिख्य चतुर्द्वारञ्च वारुणम् ।
[Page2-491-b+ 42]
<>पाथेयञ्च चतुष्कोणं चक्रं मृत्युञ्जयं भवेत् ॥
<>ज्वरादिसर्व्वरोगादिदाहशान्तिकरं परम् ।
<>मृत्युञ्जयं महाचक्रं सर्व्वरक्षाकरं नृणाम् ॥”
<>अथ ध्यानम् ।
<>“चन्द्रार्काग्निविलोचनं स्मितमुखं पद्मद्वयान्तः-
<>स्थितं
<>मुद्रापाशमृगाक्षसूत्रविलसत्पाणिं हिमांशु-
<>प्रभम् ।
<>कोटीरेन्दुगलत्सुधाप्लुततनुं हारादिभूषोज्ज्वलं
<>कान्त्या विश्वविमोहनं पशुपतिं मृत्युञ्जयं
<>भावयेत् ॥ * ॥
<>नत्वा तातगुरुं शिवं मणपतिं मन्त्रं जपेत्
<>सर्व्वदा ।
<>खे लक्षेत् सततं विलोकनषशं शुक्ले रवौ
<>प्रत्यहम् ॥
<>खे विलोकनमन्त्रस्तु ।
<>ओँ ह्रीँ भूचरी खेचरी आत्मानमाकाशे
<>दर्शय सर्व्ववृत्तान्तं कथय कथय हुं फट् स्वाहा ।
<>यः पश्येत् सर्व्वगं शान्तमात्मानं सत्यमद्वयम् ।
<>न तेन किञ्चिद्ध्यातव्यं ज्ञातव्यं वावशिष्यते ॥”
<>इति योगप्रदीपिकायां छायापुरुषोपदेशो
<>नाम षष्ठः पटलः ॥
<LEND>
