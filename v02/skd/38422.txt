<L>38422<pc>5-308<k1>सर्व्वाङ्गसुन्दररसः<k2>सर्व्वाङ्गसुन्दररसः
सर्व्वाङ्गसुन्दररसः¦, पुं, (सर्व्वस्मिन् अङ्गे सुन्दरः ।
<>स एव रसः ।) औषधविशेषः । यथा, --
<>“रसगन्धकतुल्यांशो द्वौ भागौ टङ्गणस्य च ।
<>मौक्तिकं विद्रुमं शङ्खमवनीय समांशतः ॥
<>हेमभस्मार्द्धभागञ्च सर्व्वं खल्ले निधापयेत् ।
<>निम्बुद्रवस्य योगेन पिष्टिकां कारयेद्भिषक् ॥
<>पश्चात् गजपुटं दद्यात् शीतलञ्च समुद्धरेत् ।
<>हेमभस्मसमं तीक्ष्णं तीक्ष्णार्द्धो दरदो मतः ॥
<>एकीकृत्य समस्तानि सूक्ष्मचूर्णानि कारयेत् ।
<>ततः पूजां प्रकुर्व्वीत भक्षयेत् दिवसे शुभे ॥
<>सर्व्वाङ्गसुन्दरो ह्येष रोगराजनिकृन्तनः ।
<>वातपित्तज्वरे घोरे सन्निपाते सुदारुणे ॥
<>अर्शस्सु ग्रहणीरोगे मेगे गुल्मे भगन्दरे ।
<>निहन्ति वातजान्रोगान् श्लैष्मिकांश्च विशेषतः ॥
<>पिप्पलीमधुसंयुक्तं घृतयुक्तमथापि वा ।
<>भक्षयेत् पर्णखण्डेन सितया चार्द्रकेण वा ॥
<>गुडूचीसत्त्वसहितं प्रमेहे च विशेषतः ।
<>रसरत्नाकरप्रोक्तः सिद्धयोगो रसोत्तमः ।
<>राजिकाहिङ्गुतैलाम्लं लवणाढ्यं विवर्ज्जयेत् ॥”
<>सर्व्वाङ्गसुन्दररसः । इति भैषज्यरत्नावली ॥
<>(यथा च ।
<>“रसगन्धकयोः कर्षं ग्राह्यमेकं सुशोधितम् ।
<>ततः कज्जलिकां कृत्वा मृदुपाकेन साधयेत् ॥
<>जातीफलं तथा कोषं लवङ्गारिष्टपत्रके ।
<>सिन्धुवारदलञ्चैव एलाबीजं तथैव च ॥
<>एषाञ्च कर्षमात्रेण तोयेनाथ विमर्द्दयेत् ।
<>मुक्तागृहे पुनः स्थाप्यं पुटपाकेन साधयेत् ॥
<>घनपङ्के बहिर्लिप्त्वा पुटमध्ये निधापयेत् ।
<>गुञ्जाष्टकप्रमाणेन प्रत्यहं भक्षयेन्नरः ॥
<>एतत् प्रोक्तं कुमाराणां रक्षणाय महौषधम् ।
<>ज्वरघ्नं दीपनञ्चैव बलवर्णप्रसाधनम् ॥
<>दुर्व्वारं ग्रहणीरोगं जयत्येव प्रवाहिकाम् ।
<>सूतिकाञ्च जयेदेतद्रक्तार्शो रक्तसम्भवम् ॥
<>पिशाचा दानवा दैत्या बालानां विघ्नकारकाः ।
<>यत्रौषधवरस्तिष्ठेत् तत्र सीमां न यान्ति ते ॥
<>बालानां गदयुक्तानां स्त्रीणाञ्चैव विशेषतः ।
<>महागन्धकमेतद्धि सर्व्वव्याधिनिसूदनम् ॥
<>विना पाकेन सर्व्वाङ्गसुन्दरोऽयं प्रकीर्त्तितः ॥”
<>इति वैद्यकरसेन्द्रसारसंग्रहेऽतिसाराधिकारे ॥)
<LEND>
