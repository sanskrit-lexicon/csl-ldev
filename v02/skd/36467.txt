<L>36467<pc>5-145<k1>श्मशानं<k2>श्मशानं
श्मशानं¦, क्ली, (श्मनां शवानां शानं शयनं यत्र ।
<>यद्वा, शवानां शयनमिति । “पृषोदरादीनि
<>यथोपदिष्टानि ।” ६ । ३ । १०९ । इति शव-
<>शब्दस्य श्मादेशः शयनशब्दस्यापि शानशब्द
<>आदेशः ।) शवदाहस्थानम् । तत्पपर्य्यायः ।
<>पितृवनम् २ । इत्यमरः ॥ शतानकम् ३ रुद्रा
[Page5-145-c+ 52]
<>क्रीडः ४ दाहसरः ५ इति त्रिकाण्डशेषः ॥
<>अन्तशय्या ६ पितृकाननम् ९ । इति जटा-
<>धरः ॥ * ॥ तस्य व्युत्पत्तिर्यथा, --
<>“श्मशब्देन शवः प्रोक्तः शानं शयनमुच्यते ।
<>निर्व्वचन्ति श्मशानार्थं मुने शब्दार्थकोविदाः ॥
<>महान्त्यपि च भूतानि प्रलये समुपस्थिते ।
<>शेरतेऽत्र शवा भूत्वा श्मशानन्तु ततो भवेत् ॥”
<>महाश्मशानं यथा, --
<>“वाराणसीति विख्याता रुद्रावास इति द्विजाः ।
<>महाश्मशानमित्येवं प्रोक्तमानन्दकाननम् ॥”
<>इति श्रीस्कान्दे काशीखण्डे ३० अध्यायः ॥ * ॥
<>“उत्सवे व्यसने चैव दुर्भिक्षे शत्रु विग्रहे ।
<>राजद्वारे श्मशाने च यस्तिष्ठति स बान्धवः ॥”
<>इति चाणक्यम् । १७ ॥ * ॥
<>श्मशाने गत्वा विष्णुस्पर्शे दोषो यथा, --
<>वराह उवाच ।
<>“श्मशानं यो नरो गत्वा अस्नात्वैव तु मां-
<>स्पृशेत् ।
<>मम दोषापराधस्य शृणु तत्त्वेन यत् फलम् ॥
<>जम्बुको जायते भूमे वर्षाणां नव पञ्च च ।
<>गृध्रस्तु सप्तवर्षाणि जायते खचरेश्वरः ॥
<>चरन्तौ मानुषं मांसं उभौ तौ गृध्रजम्बु कौ ।
<>पिशाचो जायते तत्र वर्षाणि नव पञ्च च ॥
<>ततस्तु कुणपोच्छिष्टं त्रिं शद्धर्षाणि खादति ।
<>ततो नारायणाच्छ्रु त्वा धरणी वाक्यमब्रवीत् ॥
<>एतन्मे परमं गुह्यं लोकनाथ जनार्द्दन ।
<>परं कौतूहलं देव निखिलं वक्तुमर्हसि ॥
<>श्मशानं पुण्डरीकाक्ष ईश्वरेण प्रशंसितम् ।
<>तत्र किं विगुणं देव पावित्रे शिवभाषिते ॥
<>स तत्र रमते नित्यं भगवांस्तु महाद्युतिः ।
<>कपालं गृह्य देवोऽत्र दीप्तिमन्तं महौजसम् ॥
<>प्रशंसितञ्च रुद्रेण भवता किं विनिन्दितम् ।
<>श्मशाणं पद्मपत्राक्ष रुद्रस्य च निशि प्रियम् ॥
<>वराह उवाच ।
<>शृणु तत्त्वे न मे देवि इदमाख्यानमुत्तमम् ।
<>अद्यापि ते न जानन्ति अनघे शंसितव्रताः ॥
<>कृत्वा सुदुष्करं कर्म्म सर्व्वभूतपतिर्हरः ।
<>हत्वा च बालवृद्धानि त्रिपुरे रूपिणीः स्त्रियः ॥
<>तेन पापेन सम्बद्धो न शक्नोति विचेष्टितुम् ।
<>तत ईशो मया चोक्तो वाक्यमेव सुखावहम् ॥
<>किमिदं तिष्ठसे रुद्र कश्मलेन समावृतः ।
<>तव चैव प्रियार्थाय येनाहमिदमागतः ॥
<>ततो मम वचः श्रुत्वा लब्धसंज्ञो महेश्वरः ।
<>उवाच मधुरं वाक्यं पापसन्तप्तलोचनः ॥
<>तव विष्णो प्रसादेन मया तत्त्रिपुरं हतम् ।
<>निहता दानवास्तत्र गर्भिण्यश्च निपातिताः ॥
<>बालवृद्धा हतास्तत्र विष्फुरन्तो दिशो दश ।
<>तस्य पापस्य दोषेण न शक्नोमि विचेष्टितुम् ॥
<>प्रनष्टयोगमायश्च नष्टेश्वर्य्यश्च माधव ।
<>किं मया विप्रकर्त्तव्यमेनोऽवस्थेन माधव ॥
<>विष्णो तत्त्वेन मे ब्रूहि शोधनं पापनाशनम् ।
<>येन वै कृतमात्रेण शीघ्नं मुच्येत किल्विषात ॥
[Page5-146-a+ 52]
<>एवं चिन्तात्मनस्तत्र मया रुद्रस्य भाषितम् ।
<>कपालमालां संगृह्य समलं गच्छ शङ्कर ॥
<>ममैवं वचनं श्रुत्वा भगवान् परमेश्वरः ।
<>उवाच मां पुनर्व्यक्तं मां बोधय जगत्पते ॥
<>कीदृशः समलो विष्णो यत्र गच्छामहे वयम् ॥
<>ततस्तस्य वचः श्रुत्वा शङ्करस्य यशस्विनि ।
<>तत्पापशोधनार्थाय मयावासं प्रभाषितम् ॥
<>श्मशानं समलो रुद्र पूतिको व्रणगन्धिकः ।
<>स्वयं तिष्ठति वै तत्र मनुजा विगतस्पृहाः ॥
<>तत्र गृह्य कपालानि रम तत्रैव शङ्कर ।
<>तत्र वर्षसहस्राणि दिव्यान्येव दृढव्रतः ॥
<>ततो भक्षय मांसानि पापक्षयचिकीर्षुकः ।
<>हिंस्यमानानि भोज्यानि ये च भोज्यास्तव
<>प्रियाः
<>एवं सर्व्वैर्गणैः सार्द्धं रम तत्र सुनिश्चितः ।
<>पूर्णे वर्षसहस्रे तु स्थित्वा त्वं समले पुनः ॥
<>एष्यसि स्वाश्रमं पुण्यं गौतमस्य महामुनेः ।
<>तत्र ज्ञास्यसि चात्मानं आश्रमे विधिसंस्थिते ॥
<>प्रसादात् गोतमस्याथ भविता गतकिल्विषः ।
<>एवं तस्य वरं दत्त्वा तत्रै वान्तरधीयत ॥
<>रुद्रोऽपि भ्रमते तत्र श्मशाने पापसंवृते ।
<>एवं न रोचते भूमे श्मशानं मे कदाचन ॥
<>यत्र रुद्रकृतं पापं स्थितं किल भयावहम् ।
<>एतत्ते कथितं भद्रे श्मशानं मे जुगुप्सितम् ॥
<>विष्ट्वापि कृतसंस्कारो मम कर्म्मपरायणः ।
<>प्रायश्चित्तं प्रवक्ष्यामि येन शुध्यति किल्विषात्
<>कृत्वा चतुर्थभक्षन्तु दिनानि दश पञ्च च ।
<>आकाशशयनं कुर्य्यात् एकभक्तः कुशास्तरे ॥
<>प्रभाते पञ्चगव्यन्तु पातव्यं कर्म्मशोधनम् ।
<>प्रमुक्तः सर्व्वपापेभ्यो मम लोकाय गच्छति ॥”
<>इति वाराहे श्मशानप्रवेशापराधप्रायश्रित्त-
<>नामाध्यायः ॥
<LEND>
