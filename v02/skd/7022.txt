<L>7022<pc>2-071<k1>काकः<k2>काकः
काकः¦, पुं, (कायते शब्दायते । कै शब्दे “इण्भीका-
<>पाशल्यतिमर्च्चिभ्यः कन्” । उणां ३ । ४३ । इति
<>कन् ।) स्वनामख्यातपक्षिविशेषः । काग् इति
<>भाषा । तत्पर्य्यायः । करटः २ अरिष्टः ३ बलि-
<>पुष्टः ४ सकृत्प्रजः ५ ध्माङ्क्षः ६ आत्मघोषः ७
<>परभृत् ८ बलिमुक् ९ वायसः १० । इत्यमरः
<>। २ । ५ । २० ॥ वातजवः ११ बलः १२ दीर्घायुः १३
<>सूचकः १४ कृष्णः १५ ग्रामीणः १६ पिशुनः १७
<>कटखादकः १८ द्विकः १९ कागः २० । इति
[Page2-072-a+ 52]
<>जटाधरः ॥ काणः २१ धूलिजङ्घः २२ निमित्त-
<>कृत् २३ कौशिकारिः २४ चिरायुः २५ मुखरः
<>२६ खरः २७ महालोलः २८ चिरञ्जीवी २९
<>चलाचलः ३० करटकः ३१ नागवीरकः ३२ गाढ-
<>मैथुनः ३३ लुण्टाकः ३४ श्रावकः ३५ रत-
<>ज्वरः ३६ । इति शब्दरत्नावली ॥ * ॥ अस्य
<>शाकुनं काकचरित्रम् । तद्यथा ।
<>“अथोच्यते काकरुतं रुतानां
<>मूर्द्ध्नि स्थितं शाकुनभाषितानाम् ।
<>अचिन्तितावेदितकार्य्यसिद्धिं
<>पूर्व्वादिकाष्ठाप्रहरक्रमेण ॥
<>ये ब्राह्मणक्षत्रियवैश्यशूद्राः
<>काका भवन्त्यन्त्यजपञ्चमास्ते ।
<>वर्णाकृतिभ्यां ऋषिभाषिताभ्यां
<>सदाभियुक्तैरुपलक्षणीयाः ॥
<>वृहत्प्रमाणो गुरुदीर्घतुण्डो
<>दृढस्वरः कृष्णवपुः स विप्रः ।
<>पिङ्गाक्षनीलाक्षविमिश्रवर्णः
<>स्यात् क्षत्त्रियस्तीक्ष्णरवोऽतिशूरः ॥
<>यः पाण्डुनीलः सितनीलचञ्चु-
<>र्नात्यर्थरूढो रटितश्च तैश्यः ।
<>भस्मच्छविर्भूरिककारशब्दः
<>शूद्रः कृशाङ्गश्चपलो निरूक्षः ॥
<>विरूक्षसूक्ष्मास्यतनुर्व्विशङ्को
<>यः कन्धरादीप्तनवं बिभर्त्ति ।
<>स्थिरारवः स्थैर्य्यसमेतबुद्धिः
<>काकोऽन्त्यजातिः खलु पञ्चमोऽत्र ॥
<>द्रोणाभिधः कृष्णवपुर्द्विजो यो
<>ग्राह्यः स काकः खलु मुख्यवृत्त्या ।
<>तस्मादृते श्यामगलो निरीक्ष्यः
<>श्वेतश्च निन्द्योऽद्भुतदर्शनोऽसौ ॥
<>विप्रः स्फूटे जल्पति पृच्छ्यमाने
<>न्यूनं ततः क्षत्त्रियजातिराहुः ।
<>आख्यातिवैश्यस्त्वधिवासनेन
<>ब्रवीति शूद्रो बलिदानलोभात् ॥
<>प्रश्नं कृतं जल्पति कृष्णवर्णः
<>सदा समस्तं विहगोऽन्त्यजातिः ।
<>सद्यस्त्रिसप्ताहदशाहपक्षैः
<>पञ्चापि काकाः फलदाः क्रमेण ॥
<>शान्ते प्रदीप्ते च रटन् विहङ्गः
<>शुभप्रदो दीप्तपराङ्मुखः सन् ।
<>न क्वापि रौद्रो रटितः प्रशस्तः
<>सव्वत्र शस्तो मधुरश्च रक्तः ॥
<>दीप्तस्थितो यः परुषस्वरेण
<>विरौति दीप्ताभिमुखः स कार्य्यम् ।
<>निष्पाद्य निर्नाशयते च सम्य-
<>ग्दीप्तोन्मखः शान्तरवो हि सिद्ध्यै ॥
<>शान्तप्रदीप्ताभिमुखो विधाय
<>शब्दं प्रविश्याथ पुनः प्रदीप्तम् ।
<>यो रौति काको मधुरस्वरेण
<>हृत्वा विरुद्धं स ददाति सिद्धिम् ॥
<>विधाय दीप्ताभिमुखो विरावं
[Page2-072-b+ 52]
<>ततः प्रशान्ताभिमुखो विरौति ।
<>यो वायसोऽसौ विनिहन्त्यसम्यक्
<>कार्य्याणि सर्व्वाणि पुनः करोति ॥
<>सूर्य्योदये पूर्व्वदिशि प्रशस्त-
<>स्थाने स्थितो योऽभिमुखं विरौति ।
<>नाशं रिपोश्चिन्तितकार्य्यसिद्धिं
<>स्त्रीरत्नलाभं स करोति काकः ॥
<>ध्माङ्क्षः प्रभाते यदि वह्निभागे
<>विरौति तिष्ठन् रमणीयदेशे ।
<>शत्रून् प्रणश्यत्यचिराद्विशङ्कः
<>प्रयाति योषित्समवाप्यते तत् ॥
<>रुवन् प्रभाते दिशि दक्षिणस्यां
<>काकः समावेदयतेऽतिदुःखम् ।
<>रोगार्त्तिमृत्युं परुषखरेण
<>रम्येण चेष्टागमयोषिदाप्तिम् ॥
<>नैरृत्यभागे यदि च प्रभाते
<>करोति काकः सहसा विरावम् ।
<>क्रूरं ततः कर्म्म समभ्युपैति
<>दूतागमो मध्यमिका च सिद्धिः ॥
<>प्रातः प्रतीच्यां यदि रौति काको
<>ध्रुवं तदा वर्षति वारिवाहः ।
<>स्त्रीवस्त्रभूभृत्पुरुषागमश्च
<>कलिः कलत्रेण समं तदा स्यात् ॥
<>ध्माङ्क्षस्य शब्दे पवनालयस्थे
<>वस्त्रान्नयानाभिमतागमाः स्युः ।
<>पान्थागमः प्राक्तनवृत्तिनाशः
<>स्यादन्यदेशे गमनं स्वदेशात् ॥
<>दिश्युत्तरस्यां सुरवः प्रभाते
<>निरीक्षमाणो बलिभुग् नराणाम् ।
<>ददाति दुःखं भुजगाच्च भीतिं
<>दरिद्रतां नष्टधनेष्टलाभम् ॥
<>दिशीशवत्यां यदि रौति काक
<>आगच्छतस्तद्वनितान्त्यजाती ।
<>व्याधेर्निमित्तं प्रियवस्त्रलाभो
<>भतेत्तदा रोगबलेऽवसानम् ॥
<>ब्रह्मप्रदेशे स्थितवायसस्य
<>प्रभातकाले मधुरस्वरेण ।
<>अभीप्सितार्थागमनं ध्रुवं स्यात्
<>स्वामिप्रसादो द्रविणस्य लाभः” ॥
<>ति वसन्तराजे दिक्प्रहरे सूर्य्योदयः ॥ * ॥
<>“पूर्व्वत्र यामे प्रथमे सशब्दः
<>काको भवेच्चिन्तितकार्य्यसिद्ध्यै ।
<>अभीष्टलोकागमनं तथास्या-
<>न्नष्टार्थलाभो नियतं नराणाम् ॥
<>आग्नेयभागे यदि चाद्ययामे
<>स्त्रीलाभविद्वेषिवधौ भवेताम् ।
<>कृतान्तभागे बलिभुग् विरावः
<>स्त्रीलाभसौ ख्यप्रियसङ्गकारी ॥
<>नैरृत्यकोणे प्रिययोषिदाप्ति-
<>र्म्मिष्टाशनं सिध्यति चिन्तितोऽर्थः ।
<>दिशि प्रतीच्यां विरुते भवेता-
<>मभ्यर्थनीयागमनाम्बुष्टष्टी ॥
[Page2-072-c+ 52]
<>वायव्यकोणे करटः शुभः स्यात्
<>नृपप्रसादोऽध्वगदर्शनं च ।
<>सौम्येच भीस्तस्करशोकवार्त्ता
<>सौम्या च वार्त्ता धनलाभवार्त्ता ॥
<>ईशानदेशेऽभिमतेन शंस-
<>स्त्रासो हुताशाद् बहुलोकसङ्गः ।
<>ब्रह्मप्रदेशे सुखकामभोगः
<>सम्मानसम्पद्द्रविणाष्टसिद्धिः” ॥
<>इति प्रथम प्रहरः ॥ * ॥
<>“प्राच्यां द्वितीये प्रहरे विरावैः
<>काकस्य कश्चित् पथिकोऽभ्युपैति ।
<>चैराद्भयं व्याकुलता च बह्वी
<>जायेत काचिन्महती च शङ्का ॥
<>हुताशदेशे नियतं कलिः स्यात्
<>प्रियागमाकर्णनयोषिदाप्तिः ।
<>याम्ये तु वृष्टिर्महती च भीतिः
<>प्रियस्य चेष्टस्य समागमः स्यात् ॥
<>रक्षोदिशि प्राणभयं तदा स्युः
<>स्त्रीभोज्यलाभाखिलरुक्प्रणाशाः ।
<>भवेत् प्रतीच्यां प्रबलाबलाप्ति-
<>र्योषागमो वृद्धि कुवर्षणञ्च ॥
<>समीरभागे ध्वजचौरसङ्गो
<>दूतागमस्त्रीपिशितान्नलाभः ।
<>सौम्ये गणेष्टागमनं जयञ्च
<>रम्ये रवे चैरभयं त्वरण्ये ॥
<>महेश्वराशाविरुतश्चकाक-
<>श्चौराग्निसन्त्रासविरुद्धवार्त्ताः ।
<>ब्रवीति रूक्षैरटनैररूक्षैः
<>सदार्य्यगुर्व्वागमनं जयञ्च ॥
<>ब्रह्मप्रदेशे प्रहरे द्वितीये
<>काकः सुशब्दो नृपतिप्रसादम् ।
<>मिष्टान्नभोज्यञ्च ददाति पुंसां
<>करोत्यसौ चौरभयं कुशब्दः” ॥
<>इति द्वितीयप्रहरः ॥ * ॥
<>“ऐन्द्र्यां विरूक्षः प्रहरे तृतीये
<>वृद्धिं तथा चौरभयं ब्रवीति ।
<>कृष्णस्तु राजागमनं जयञ्च
<>करोति यात्रां शुभकार्य्यसिद्धिम् ॥
<>अग्नेर्विभागेऽग्निभयं कलिश्च
<>विरुद्धवार्त्ता विफला च यात्रा ।
<>भवेद्विरुद्धैर्ब्बलिभुखिरावै-
<>र्जयादिवार्त्ता च भवेद्विशुद्धिः ॥
<>काकुभ्यवाच्यां कुरुतेऽतितूर्णं
<>रोगं तथाप्तागमनं विहङ्गः ।
<>क्षुद्राणि कार्य्याणि च यान्ति सिद्धिं
<>सर्व्वाणि तन्मुख्यतया नराणाम् ॥
<>क्रव्याददेशे जलदागमः स्या-
<>न्मिष्टान्नलाभो रिपवो न सन्ति ।
<>शूद्रागमः स्वामिविरुद्धवार्त्ता
<>भवन्ति यात्रासु च कार्य्यनाशः ॥
<>स्यात् पश्चिमे नष्टधनस्य लाभो
<>दूराध्वयानं सुहृदागमश्च ।
[Page2-073-a+ 52]
<>योषागमोऽभीष्टजयादिवार्त्ता
<>यात्रासु रम्ये रटितेऽर्थसिद्धिः ॥
<>वातालये दुर्दिनमेव वार्त्ता
<>चौराभिनष्टार्थसमागमश्च ।
<>सन्तोषवार्त्ता वरयोषिदाप्ति-
<>र्यात्रा रवे स्यान्मधुरे प्रशस्ता ॥
<>यामे तृतीये विरुवन्त्युदीच्यां
<>कार्य्यार्थलाभो नृपसेवकानाम् ।
<>भोज्यप्रवृद्ध्यै शुभदा च वार्त्ता
<>प्रयाणकं वैश्यसमागमश्च ॥
<>दिश्यन्धकारेः कुरुते सुशब्दं
<>भोज्यं जयं हानिकली कुशब्दम् ।
<>ब्रह्मप्रदेशे तिलतण्डुलाभ्यां
<>भोज्यं च ताम्बूलयुतं ददाति” ॥
<>इति तृतीयप्रहरः ॥ * ॥
<>ऐन्द्र्यां तुरीयप्रहरेऽर्थलाभो
<>भूमीशपूजाभयवृद्धिरोगाः ।
<>वह्नेर्व्विभागे भयरोगमृत्युः
<>शिष्टागमो वायसरासितेन ॥
<>याम्ये रवे तस्करवैरिभीती
<>स्यातां विशिष्टागमरोगमृत्युः ।
<>स्यात् यातुधान्यां महती प्रवृद्धि-
<>रभीष्टसिद्धिः पथि चैरयुद्धम् ॥
<>दिशि प्रतीच्यां प्रहरे चतुर्थे
<>द्विजातिरभ्येति ततोऽर्थलाभः ।
<>आयाति योषिद्विजयाम्बुवृष्टिः
<>सिद्धिः प्रयाणे नृपतेर्व्वरश्च ॥
<>वायव्यभागे करटस्य शब्दै-
<>रायाति योषित् प्रियमानिनी या ।
<>ध्रुवं प्रवासो दिनसप्तकेन
<>शीघ्रागमः स्यात् गमने कृते च ॥
<>कुवेरभागे पथिकोऽभ्युपैति
<>ताम्बूललाभः कुशलस्य वार्त्ता ।
<>वैश्याद्धनाप्तिस्तुरगादिरूढा
<>यात्राविरुद्धे म्रियते च रोगी ॥
<>स्थाणौ स्थितश्चेद् बलिभुग् विरौति
<>सुवर्णवार्त्ता सरुजो विनाशः ।
<>ब्रह्मप्रदेशे प्रहरे चतुर्थे
<>वार्त्ता भवेन्मध्यमिका च सिद्धिः” ॥
<>इति चतुर्थप्रहरः ॥ * ॥
<>“यद्भाषितं शाकुनिकैर्व्विमिश्रं
<>शुभाशुभं दिक्प्रहरक्रमेण ।
<>तत्राशुभं यच्छति दीप्तशब्दः
<>श्रेयस्करः शान्तरवश्च काकः ॥
<>रम्यं रवं दीप्तदिशि प्रसर्पन्
<>शान्तां दिशं भूरि फलं ददाति ।
<>तदैव तुच्छं वितरत्यसौ वै
<>दीप्तस्थितः पश्यति दीप्तकाष्ठाम् ॥
<>यथोपदिष्टं फलमत्र दुष्टं
<>तथैव तद्दीप्तदिशि स्थितः सन् ।
<>ध्वाङ्क्षोऽधिरूढो विरुवन् करोति
<>निरीक्षमाणः ककुभं प्रदीप्ताम् ॥
[Page2-073-b+ 52]
<>काकः प्रशान्ताभिमुखोऽतितुच्छं
<>दीप्ताश्रितो दुष्टफलं ददाति ।
<>शाखाश्रितः शान्तदिगोक्षणेन
<>रूक्षारवोऽल्पं कथयत्यनिष्टम् ॥
<>शान्तस्वरः शान्तककुप्प्रदेशे
<>तिष्ठन् प्रदोप्तां ककुभञ्च पश्यन् ।
<>ददात्यभीष्टं फलमेवमल्पं
<>दीप्तां स पश्यंस्तु तदेव तूर्णम् ॥
<>आकारचेष्टारवभागविज्ञा-
<>श्चत्वारि काष्ठादिनयोः क्रमेण ।
<>सदाभियुक्ताश्च निरूपयन्ति
<>यस्माच्च ते काकरुतं मनुष्याः” ॥
<>इति काकरुते दिक्चक्रप्रकरणम् ॥ * ॥
<>“वर्षाकालमधिकृत्य किञ्चन
<>प्रोच्यते बलिभुजो यथाक्रमात् ।
<>आलपाण्डकविचारसुन्दरं
<>शाकुनं सकलशाकुनोत्तमम् ॥
<>वैशाखमासे निरुपद्रवेषु
<>द्रुमेषु काकस्य शुभाय नीडम् ।
<>निन्द्येषु शुष्केषु सकण्टकेषु
<>द्रुमेषु दुर्भिक्षप्रयायहेतुः ॥
<>प्रशस्तवृक्षे यदि पूर्व्वशाखा-
<>माश्रित्य काकेन कृतं कुलायम् ।
<>तद्वृष्टिरिष्टाशकुनप्रमोदो
<>नीरोगता स्याद्विजयश्च राज्ञः ॥
<>आग्नेयशाखारचिते च नीडे
<>स्याद्वृष्टिरिष्टास्ति भयं कलिश्च ।
<>दुर्भिक्षशत्रूद्भवदेशभङ्गो
<>भवन्ति रोगाश्च चतुष्पदानाम् ॥
<>याम्यासु शाखासु च वायसेन
<>नीडे कृतेऽल्पं जलपातमाहुः ।
<>व्याधिप्रकोपं मरणं समन्ता-
<>दन्नक्षयं शत्रुविरोधिताञ्च ॥
<>नैरृत्यशाखारचिते च नीडे
<>यस्माच्छनैर्वर्षति वर्षकाले ।
<>पीडा नृणां विध्वरचौरभीति-
<>दुर्भिक्षयुद्धानि भवन्त्यवश्यम् ॥
<>नीडे कृते पश्चिमवृक्षशाखा-
<>माश्रित्य काकैः कथिता च वृष्टिः ।
<>नीरोगताक्षेमसुभिक्षवृद्धि-
<>सम्पत्प्रमोदाश्च भवन्ति लोके ॥
<>वायव्यशाखासु कृते च नीडे
<>प्रभूतवाताल्पजलाश्च मेघाः ।
<>स्युर्मूषिकोपद्रवशस्यनाश-
<>पक्षद्वयोद्वेगमहाविरोधाः ॥
<>कौवेरशाखामधिकृत्य नीडे
<>कृते भवेत् प्रावृषि वृष्टिरिष्टा ।
<>भवन्ति च क्षेमसुभिक्षसौख्य-
<>नीरोगतावृद्धिसमृद्धयोऽस्मिन् ॥
<>ईशानशाखासु च वृष्टिरल्पा
<>वैरं प्रजानामुपसर्गदोषः ।
<>स्याद्बान्धवानां कलहप्रवृत्ति-
[Page2-073-c+ 52]
<>र्म्मर्य्यादया हीयत एष लोकः ॥
<>वृक्षाग्रनीडे त्वतिवर्षकाले
<>मध्ये पुनर्मध्यमतोयपातः ।
<>तुच्छापि वृष्टिर्न प्रवत्यधस्तात्
<>स्फुटं दिशोक्तं न दिशः स्फुटत्वम् ॥
<>अवृष्टिरोगादिभयादिवृद्धिं
<>विद्याच्च भूमौ बलिमुक्कुलाये ।
<>शुष्के च वृक्षे डमरान्ननाशौ
<>प्राकार रन्ध्रेषु भयं प्रभूतम् ॥
<>निम्नप्रदेशे तरुकोटरे वा
<>वल्मीकरन्ध्रे व्रततिष्वपीह ।
<>काकस्य नीडे रुगवृष्टिदोषै-
<>र्भवन्ति शून्या नियमेन देशाः” ॥
<>इति वसन्तराजे काकरुतप्रकरणम् ॥ * ॥
<>अथकाकाण्डविचारः ।
<>“एकं भवेद्वारुणमग्निसंज्ञं
<>द्वितीयकं मारुतकं तृतीयम् ।
<>ऐन्द्रं तथा नाम चतुर्थमेव-
<>मण्डानि काक्याः परिकीर्त्तितानि ॥
<>काक्या भवेद्वारुणमण्डकं चेत्
<>पृथ्वी तदा नन्दति सर्व्वशस्यैः ।
<>मन्दप्रवर्षोऽनलसंज्ञकेऽण्डे
<>नोप्तस्य वीजस्य भवेत् प्ररोहः ॥
<>जातानि शस्यानि समीरणेऽण्डे
<>खादन्ति कीटाः शलभाः शुकाद्याः ।
<>क्षेमं सुभिक्षं सुखिता धरित्री
<>स्यादैन्द्रजेऽण्डेऽभिमता च सिद्धिः” ॥
<>इत्यण्डप्रकरणम् ॥ * ॥
<>“यात्रा निमित्तानि च कीर्त्तयामः
<>सकृत्प्रजानां शकुनानि तानि ।
<>विज्ञाय यानि प्रजहात्यनर्था-
<>नर्थांश्च सर्व्वान् कुरुतेऽध्वनीनः ॥
<>भुङ्क्षे बलिं पक्षिषु मन्त्रपूतं
<>त्वं प्राणिषु प्राणिषि वर्षलक्षम् ।
<>गुप्तेन च स्त्रीं भजसे नमोऽस्तु
<>तुभ्यं खगेन्द्राय सकृत्प्रजाय ॥
<>विलोक्य काकं विनिवेद्य तस्मै
<>मन्त्रेण पूजां दधिभक्तयुक्ताम् ।
<>उदीर्य्य कार्य्यं निजमध्वगेन
<>विलोकनीयं शकुनं तदर्थम् ॥
<>वामेन शब्दं मधुरं विमुञ्चन्
<>व्रजंस्त्ववामेन करोति काकः ।
<>सर्व्वार्थसिद्धिं पुनरागमञ्च
<>शुभप्रदेशे तु तदन्यरूपः ॥
<>प्रदक्षिणं संप्रविधाय माग
<>वामेन काको विनिवर्त्ततेऽसौ ।
<>यातुः करोतीहितकार्य्यसिद्धिं
<>क्षेमञ्च शीघ्रं पुनरागमञ्च ॥
<>वामे कलं रौत्यनुलोमयायी
<>यो वायसोऽसौ सकलार्थसिद्ध्यै
<>स्यातां क्रमाद्दक्षिणवामशब्दौ
<>सिद्ध्यै विरुद्धौ विपरीतभूतौ ॥
[Page2-074-a+ 52]
<>पृष्ठे विरावं मधुरं विमुञ्च-
<>न्ननुव्रजंश्चापि मतो हिताय ।
<>प्रायेण यातारमनुव्रजन्तः
<>सर्व्वेऽपि काकैः कथिता विहङ्गाः ॥
<>कृत्वा रवं यः पुरतः प्रयाति
<>उपस्थितो यो मुदमादधाति ।
<>कण्डूयते यः स्वशिरोऽङ्घ्रिणासौ
<>पुंसां तदाभीष्टफलं ददाति ॥
<>स्तम्भे गजानां नियतं गजाप्तिं
<>गजेऽधिरूढः पृथिवीपतित्वम् ।
<>तुरङ्गमे वाहनभूमिलाभं
<>करोति काको विजयं ध्वजेन ॥
<>प्रणष्टलाभं विजयं च कूपे
<>क्षिप्रं नदीरोधसि कार्य्यसिद्धिम् ।
<>पूर्णे घटेन्द्रे च धनाप्तिवृद्धिं
<>ध्वाङ्क्षोऽधिरूढः कुरुते सशब्दः ॥
<>प्रासादधान्योच्छ्रयहर्म्म्यपृष्ठ-
<>निष्पन्नशस्यावनिशाद्वलादौ ।
<>ध्वाङ्क्षोऽधिरूढो धनसाधनाय
<>रौति श्रियं यच्छति युग्मरावः ॥
<>पृष्ठे पुरो वा यदि गोमयस्थो
<>तथा वटाद्येषु तरुष्वपीह ।
<>स्थितो रुवन् भोजनपानमिष्टं
<>विष्ठां च कुर्व्वन् वितरत्यवश्यम् ॥
<>अन्नाद्यविष्ठाफलमूलपुष्प-
<>मत्स्यादिभिः पूर्णमुखः सदैव ।
<>संदृष्टमात्रोऽभिमतार्थसिद्ध्यै
<>मिष्टान्नभोज्याय सदैव काकः ॥
<>नारीशिरःपूर्णघटस्थितस्य
<>काकस्य शब्दैर्व्वनिताधनाप्तिः ॥
<>शय्याधिरूढस्य च तस्य शब्दैः
<>समागमः स्यात् सुजनेन सार्द्धम् ॥
<>गोपृष्ठदूर्व्वातरुगोमयेषु
<>तुण्डानि घर्षन्नवलोकिताग्रे ।
<>आहारमन्यस्य तथा ददानो
<>ददाति भोज्यं बलिभुग्विचित्रम् ॥
<>धान्यं यवं वा दधि वापि चाज्यं
<>विरौति पश्यन्निधिलामकारी ।
<>करोति लाभं पुरतः स दृष्टो
<>यस्यास्ति वक्त्रे तृणमप्यशुष्कम् ॥
<>वृक्षेषु रम्याङ्कुरपत्रपुष्प-
<>च्छायाफलाढ्येषु सकृत्प्रजस्य ।
<>शब्देन सिध्यन्त्यसकृन्नराणां
<>सदैव सर्व्वाणि समीहितानि ॥
<>प्रशान्तनादः शिखरे तरूणां
<>स्त्रीसङ्गसौख्यं करटोऽभिधत्ते ।
<>धान्यादिकूटेषु तथान्नलाभो
<>गोपृष्ठगो गोवनिताधनाप्तिम् ॥
<>क्षेमं विधत्ते करभस्य पृष्ठे
<>खरस्य पृष्ठेऽरिभयं वधञ्च ।
<>क्रोडस्य पृष्ठे वधमर्थलाभं
<>तस्यैव पृष्ठे घनलग्नपङ्के ॥
[Page2-074-b+ 52]
<>सद्यो ज्वरं सैरिभपृष्ठसंस्थो
<>मृताङ्गसंस्थो मरणं करोति ।
<>कार्य्यक्षतिं रिक्तघटस्य संस्थः
<>काकः कलिं काष्ठमधिष्ठितश्च ॥
<>यो दक्षिणं कूजति दक्षिणेन
<>प्रयाति यश्चाभिमुखोऽभ्युपैति ।
<>यो याति पृष्ठे प्रतिलोमगत्या
<>कृतारवः पातयते स रक्तम् ॥
<>वामे रवो दक्षिणतस्ततो यः
<>सोऽनर्थहेतुर्ब्बलिभोजनस्य ।
<>वामप्रदेशे प्रतिलोमयानं
<>विघ्नाय लाभो गृह एव तेन ॥
<>प्रयाति पृष्ठे यदि दक्षिणेन
<>कृतारवस्तद्रुधिरं पुरः स्यात् ।
<>वल्लीवरत्रादि च यो गृहीत्वा
<>प्रदक्षिणं याति स सर्पभीत्यै ॥
<>गोपुच्छवल्मीककृतास्पदश्च
<>रुवन् भवेत् सर्पविलोकनाय ।
<>स्यान्मृत्यवेऽङ्गारचितास्थिसंस्थः
<>काकः प्रकुर्व्वन् करचर्व्वणं च ॥
<>रुवन् पुरो हानिरुजौ करोति
<>मृत्युं पुनर्निष्ठुरपृष्ठशब्दः ।
<>प्रसार्य्य रिक्तं वदनं य आस्ते
<>सर्व्वत्र निन्द्यो बलिभोजनोऽसौ ॥
<>वामोऽप्यसृग्यातभयं मृतिं वा
<>संताडयित्वा रसचर्म्मखण्डम् ।
<>चञ्च्चास्थिभङ्गं ध्रुवमस्थिभङ्ग-
<>बन्धे वधं जल्पति युध्यमानः ॥
<>वामोऽपि रोगं कुरुते विशुष्के
<>तिक्तेऽपि वृक्षे कलिकार्य्यनाशौ ।
<>पक्षौ विधुन्वन् विरुवंश्च रूक्षं
<>सकण्टके मृत्युमुपाददाति ॥
<>वधो भवेद्भूरुहभग्नशाखे
<>बन्धो लताभिः परिवेष्टिते स्यात् ।
<>रम्ये तरौ कण्टकयुक्तवृक्षे
<>सदा भवेतां कलिकार्य्यसिद्धी ॥
<>छन्नाधिरूढो न रवेण यायात्
<>प्रयाति चेत् स्यात् खलु रक्तपातः ।
<>अवस्करं भूस्तृणकाष्ठकूप-
<>भस्मादिसंस्थो विनिहन्ति कार्य्यम् ॥
<>वल्लीवरत्राकचशुष्ककाष्ठ-
<>चर्म्मास्थिजीर्णाम्बरबल्कलानि ।
<>अङ्गाररक्तोत्पलकर्पराणि
<>दृष्टानि चेत् काकमुखे तदानीम् ॥
<>पुण्यक्षयः पापसमागमश्च
<>महद्भयं रोगसमुद्भवश्च ।
<>बन्धो वधः सर्व्वधनापहार
<>इत्यादिकं स्यात् पथि मन्दिरे च ॥
<>ऊर्द्ध्वाननश्चञ्चलपक्षयुग्मः
<>काकः कुनादो विदधाति मृत्युम् ।
<>छायायुधच्छत्रघटास्थियान-
<>वादित्रकाष्ठादिककुट्टकानि ॥
[Page2-074-c+ 52]
<>सङ्कोचितैकाङ्ख्रिरुपेतवित्तो
<>दीप्तस्वरो भास्करमीक्षते च ।
<>काष्ठादिकं कुट्टयतेऽथवा यो
<>युद्धाधिकानर्थकरः खगोऽसौ ॥
<>तुण्डेन पिच्छं विलिखन् रवेण
<>यो रौति तूर्णञ्च निरीक्षते कम् ।
<>एकेन पादेन तथोपविष्टो
<>ब्रूते स बन्धं पुरतो जनस्य ॥
<>विङ्गोमयौ न्यस्यति यस्य मूर्द्ध्नि
<>तस्यानलत्रासरुजौ भवेताम् ।
<>यस्यास्थिखण्डं विसृजत्यसौ तु
<>प्रयाति तूर्णं नगरीं यमस्य ॥
<>ब्रह्मप्रदेशे विरुवन् यियासोः
<>कलत्रदोषं जनयत्यवश्यम् ।
<>मनुष्यमातङ्गतुरङ्गमाणां
<>शिरोऽधिरूढो निधनाय तेषाम् ॥
<>नदीतटे वाथ रटन्नटव्यां
<>खरस्वरो व्याघ्रमयाय गन्तुः ।
<>नैवातुरः क्वापिं मतो हिताय
<>न दुष्टचेष्टो वितनोति शान्तिम् ॥
<>यात्रोद्यमे सैन्यवधाय काको
<>दृष्टो रथे साश्वनृमस्तकेषु ।
<>आयाति यस्याभिमुखो बलस्य
<>युद्धोद्यमे तस्य पराजयः स्यात् ॥
<>सगृध्रकङ्कैः कटके नृपस्य
<>काकैः प्रविष्टैः पिशितं विनापि ।
<>संयुध्यमानैररिभिः समं स्या-
<>न्महाहवः सन्धिरयुध्यमानैः ॥
<>चिह्नध्वजच्छन्नकृताधिरोहः
<>समुद्यतं शत्रुबलं प्रपश्यन् ।
<>आजौ जयं जल्पंति भूमिपानां
<>कृतध्वनिः क्षीरतरौ च काकः ॥
<>गतिस्वरौ वायससंप्रयुक्तौ
<>प्राच्यां फलायोदितवैपरीत्यात् ।
<>एवं जनोऽप्याचरति प्रभूतौ
<>यथोदितं तत्र तथागमार्थम् ॥
<>दिग्यामचक्रेऽपि शुभाशुभानि
<>फलानि यानि प्रतिपादितानि ।
<>प्रतिष्ठमानस्य भवन्ति यानि
<>तथाविधानीति वदन्ति तज्ज्ञाः” ॥
<>इति काकरुते यात्राप्रकरणम् ॥ * ॥
<>“स्थानस्थितानां कथयन्ति काका-
<>श्चेष्टाविशेषेण शुभाशुभानि ।
<>प्रबोधिताः प्राक्तनकर्म्मभिर्ये
<>तल्लक्षणाय क्रियते प्रयत्नः ॥
<>निष्कारणं संवलिता रुवन्तो
<>ग्रामेऽन्ननाशाय भवन्ति काकाः ।
<>रोधञ्च चक्राकृतयो वदन्ति
<>सव्यापसव्यभ्रमणाद्भयञ्च ॥
<>विघातमाहुर्ब्बहुवर्गसंस्था
<>रात्रौ रुवन्तो जनताविनाशम् ।
<>लोकञ्च चञ्चूचरणप्रहारै-
[Page2-075-a+ 52]
<>रुद्वेजयन्तः परचक्रवृद्धिम् ॥
<>यः स्नाति धूल्यान्तु विलोक्य रौति
<>वृष्टिं समाशंसति वायसोऽसौ ।
<>जलस्थलप्राणिविपर्य्ययेण
<>वर्षासु वृष्टिं भयमन्यदा तु ॥
<>मध्यं दिने वेश्मनि यस्य काको
<>विरौति रौद्रं विधुनोति वाङ्गे ।
<>हरन्ति चौरा द्रविणानि तस्य
<>ध्रुवं तथान्यो भवति प्रमादः ॥
<>रुवन्नदृष्टस्तृणपूर्णवक्त्रो
<>हुताशभीतिं करटः करोति ।
<>स्यात् प्रस्थितस्याप्यथवा स्थितस्य
<>दुःखं प्रभूतं दिवसत्रयेण ॥
<>छायासु लाभं भुवि भूमिलाभं
<>विघ्नं जले ग्रावणि कार्य्यनाशम् ।
<>करोति काको विरुवन्नरस्य
<>प्रास्थायिनः स्थानगतस्य वापि ॥
<>द्वारप्रदेशेरुधिरानुलिप्तो
<>विरौति काकः शिशुनाशनाय ।
<>पक्षौ विधुन्वन् विरुवंश्च रूक्षं
<>शान्ते च दीप्ते भवने न शस्तः ॥
<>भूयस्तथोर्द्ध्वे प्रविधाय पक्षौ
<>काकः कुनादं प्रलयं करोति ।
<>क्रुद्धोऽधिरूढः करटान्तरञ्च
<>रोगेण मृत्युं कुरुते नराणाम् ॥
<>द्रव्ये हते वापहृते खगेन
<>विनाशलाभावपि तादृशस्य ।
<>रुक्मस्य पीते रजतस्य शुक्ले
<>चौलस्य कार्पासमये भवेताम् ॥
<>प्रश्ने कृते रोगविनाशबुद्ध्या
<>हन्त्याशु रोगं सुरवः प्रदीप्ते ।
<>शान्ते प्रदेशे करटश्चिरेण
<>बल्यारवो रोगमपाकरोति ॥
<>प्रश्ने शुभे शान्तदिगाश्रयस्थः
<>शान्तस्वरो यः शुभमादधाति ।
<>यो बायसस्तं शुभदं बदन्ति
<>तद्व्यत्यये व्यत्ययहेतुरुक्तः ॥
<>विरौति कुम्भे मणिकेऽथवा यः
<>स गर्भवत्याः सुतजन्महेतुः
<>उड्डीयते कण्टकिनीञ्च शाखा
<>मादाय राजागमनाय काक ॥
<>अन्नादिविष्ठापिशितादिभिर्यः
<>पूर्णाननोऽभोष्टफलप्रदोऽसौ ।
<>मन्त्रादिसिद्धौ बणिजादिलाभे
<>शस्तो विवाहादिविधौ च काकः ॥
<>इष्टार्थदोऽश्वादिकवाहनस्थ-
<>श्छत्रादिसंस्थस्तदवाप्तकारी ।
<>बध्वागमं जल्पति तोरणस्थो
<>हृद्यार्थदो हृद्यतरुस्थितश्च ॥
<>वायसः कुलकुलध्वनिं यदा
<>व्याहरेद्भवनसंमुखं तदा ।
<>अभ्युपैति पथिकस्तदा ध्वनिं
[Page2-075-b+ 52]
<>सर्व्वकार्य्यशुभदं वदत्यसौ ॥
<>इदं त्विहोत्पातयुगं पृथिव्यां
<>महाभयं शाकुनिका वदन्ति ।
<>यद्वायसो मैथुनसन्निविष्टो
<>दृश्येत यद्वा धवलः कदाचित् ॥
<>उद्वेगविद्वेषभयप्रवास-
<>धनक्षयव्याधिभयप्रहाराः ।
<>बुद्धिप्रणाशाकुलताप्रवादा
<>नृणां भवन्त्यद्भुतदर्शनेन ॥
<>शमाय तत्सूचितदुःखराशेः
<>स्नानं वहिस्तत्क्षणमेव कुर्य्यात् ।
<>आत्मीयशक्त्या च सदक्षिणानि
<>द्विजाय दद्यात् वसनानि तानि ॥
<>नयेदहःशेषमपुण्यहान्या
<>शयीत भूमावकृतान्नभक्षः ।
<>हविष्यभोजी न भजेच्च नारीं
<>दिनानि सप्त त्रिगुणानि यावत् ॥
<>अकाकघातव्रतमादधीत
<>बलिं च दद्याद्बलिभोजनेभ्यः ।
<>स्नात्वा प्रभाते विदधीत शान्तिं
<>दद्यात् स्वशक्त्या द्रविणं गुणिभ्यः ॥
<>देशे तु यत्राद्भुतमेतदुग्र-
<>मालोक्यते तत्र समापतन्ति ।
<>अवृष्टिदुर्भिक्षभयोपसर्ग-
<>चौराग्निशत्रूद्भवधर्म्मनाशाः ॥
<>कर्म्माणि तस्योपशमाय राजा
<>प्रवर्त्तयेत् शान्तिकपौष्टिकानि ।
<>अन्नाद्यगोभूमिवसूनि दद्यात्
<>युद्धं विदध्यान्न च यावदब्दम्” ॥
<>इति काकरुते स्थानस्थितप्रकरणं पञ्चमम् ॥ * ॥
<>अथ स्वरविचारः ।
<>“ककामिति क्षेमविधो विरावः
<>केकामितीष्टाशनयानहेतुः ।
<>करोति कूं कूमिति चार्थलाभं
<>क्वं क्वं ध्वनिः काञ्चनलाभमाह ॥
<>कें केमिति स्त्रीवरयोषिदाप्त्यै
<>भोगाय कां कामिति शब्दितः स्यात् ।
<>अपत्यलाभः कु कु इत्यनेन
<>गन्तुः फलं केकव इत्यनेन ॥
<>क्रौ कोमितीदं शुभलाभकारि
<>कुं कुं निनादः प्रियसङ्गमाय ।
<>क्रां क्रूमिति क्रामिति च त्रयोऽमी
<>क्रां क्रामिति द्वौ च रवौ रणाय ॥
<>क्रां क्रामिति क्रौमिति च द्विरुक्तं
<>क्रूं क्रूमिति क्रौ कुकु कू इतीदम् ।
<>रुतं प्रदिष्टं मरणाय नॄणां
<>गन्तुः प्रणाशं कुतते खगाख्यः ॥
<>क्री क्रीमितीष्टार्थविनाशनाय
<>ज्वलज्वलेत्यग्निभयाय शब्दः ।
<>कीकीति कोकाविति यः कथञ्चिन्-
<>मुहुर्मुहुः स्यात् स मतो वधाय ॥
<>स्यात् का इतीदं विफलं सदैव
[Page2-075-c+ 52]
<>मित्राप्तये स्यात् क इतीदृशञ्च ।
<>काका इतीदं तु विघातकारि
<>करोति काको वदति स्वतुष्ट्यै ॥
<>आहारदोषाय च काकटीति
<>स्यादाकुलं कुक्कुनिभं रणाय ।
<>केकेध्वनिष्काकुटि किं टिकीति
<>त्रयं त्विदं स्यात् पुरदूषणाय ॥
<>यत् का इति त्रिस्तदनुस्वरेण
<>शब्दद्वयं स्यान्महते रणाय ।
<>कामित्ययं वाहननाशनञ्च
<>ददाति हर्षं कुकुकुंर्व्वितीदम् ॥
<>यत्का इतीदं विरुतं सुदीर्घ-
<>कृतस्वरेणोच्चरितं प्रमादात् ।
<>उत्साहहीनः श्रमदैन्ययुक्तः
<>स वायसः कार्य्यविनाशनाय ॥
<>सामिषं वकवकेति भोजये-
<>द्वारयेत् कलिकलीति रासनम् ।
<>अभ्युपैति स्वररूक्षभाषिते
<>प्रोषितः शवशवारवे शवः ॥
<>स्यात् कलिः कवकवध्वनौ नृणां
<>जायते कणकणाध्वनौ स्वरः ।
<>आव्रजेत् कुलुकुलुध्वनौ प्रियः
<>सौदनं कटकटध्वनौ दधि ॥
<>एवं प्रकारा बहवोऽपरेऽपि
<>प्रशान्तदीप्ताबलिभोजनानाम् ।
<>भवन्ति शब्दाः खलु तेषु केचि-
<>दस्माभिरुक्ताः खलु लक्षणीयाः” ॥
<>इति काकरुते स्वरप्रकरणं षष्ठम् ॥ * ॥
<>“हितं नरेभ्यो मुनिभिः पुराणै-
<>र्ज्ञानं यदुक्तं बलिपिण्डयुक्त्या ।
<>तदुच्यते संप्रति येन काका
<>वदन्ति नित्यं बलिलाभतुष्टाः ॥
<>अदक्षिणस्यां दिशि यत्र काकै-
<>र्य्युतो भवेत् क्षीरतरुः प्रभूतौ ।
<>गत्वा निवृत्तेऽहनि तत्र काका
<>निमन्त्रणीया बलिपिण्डभाज्ये ॥
<>प्रातस्ततः क्षीरतरोरधस्ता-
<>द्विशोध्य लिख्येत् सह गोमयेन ।
<>भूमिप्रदेशे चतुरस्रमस्य
<>मध्येऽर्च्चयेत् ब्रह्ममुरारिभानून् ॥
<>इन्द्राग्निवैवस्वतयातुधान-
<>जलेशवायुद्रविणेशशम्भून् ।
<>अभ्यर्च्चयेदष्टसु दिक्षु भक्त्या
<>क्रमेण चाष्टावपि लोकपालान् ॥
<>नमोयुतैः सप्रणवैश्च सर्व्वा-
<>न्निजाभिधानैः प्रयतो मनुष्यः ।
<>अर्घासनालेपनपुष्पधूप-
<>नैवेद्यदीपाक्षतदक्षिणाभिः ॥
<>आब्रह्मकाकांस्तरुसन्निविष्टा-
<>नाध्याय तत्प्राक्तनमन्त्रयुक्त्या ।
<>ततस्तदर्थं बलिमाज्यसिक्तं
<>मन्त्रेण दद्यात् दधिपिण्डयुक्तम्” ॥
[Page2-076-a+ 52]
<>मन्त्रः । इन्द्राय यमाय वरुणाय धनदाय भूतवाय-
<>साय बलिं गृह्णातु मे स्वाहा ॥
<>“उदीर्य्य कार्य्यं स्वमथावसृत्य
<>ततः प्रदेशे करटस्य चेष्टाः
<>स्पृष्टीकृताङ्गानि शुभाशुभार्थं
<>सलक्षयेन्निश्चलपाणिपादः ॥
<>पूर्व्वेण खादन् सुखवित्तवृद्धिं
<>करोति वह्णेर्दिशि वह्णिभीतिम् ।
<>काकोऽर्थनाशं दिशि दक्षिणस्यां
<>नैरृत्यगो दिग्वरकृत्यदिष्टः ॥
<>जलेशदेशेऽभिमतार्थसिद्धि-
<>र्व्वायोर्दिशीति प्रभवाल्पवृष्टिः ।
<>सौम्ये सुखारोग्यसमीहितार्थ-
<>मीशानदेशे वितरत्यभीष्टम् ॥
<>बलौ विलुप्ते करटः समन्तात्
<>कार्य्ये विमिश्रं परिभावनीयम् ।
<>बलिं विकीर्य्यापि न भक्षयन्ति
<>काकास्तदानीं भयदा भवन्ति ॥
<>क्षीरद्रुमारामचतुष्पदेषु
<>सरित्समीपे त्रिदशालयेषु ।
<>देयो बलिर्भूतदिनाष्टमीषु
<>कुल्माषदध्योदनतण्डुलाद्यैः” ॥
<>इति काकरुते पिण्डप्रकरणं सप्तमम् ॥ * ॥
<>“पिण्डत्रयस्याथ विधानमेत-
<>दाख्यायते यत् किल नारदाद्यैः ।
<>दृष्टं मुनीन्द्रैरशुभं शुभञ्च
<>यथावदस्मिन् कथयन्ति काकाः ॥
<>गत्वा शुभेऽह्णि प्रहरे चतुर्थे
<>देशेषु पूर्व्वप्रतिपादितेषु ।
<>नरेण पिण्डत्रयभोजनार्थं
<>काकाः प्रयत्नेन निमन्त्रणीयाः ॥
<>ततः प्रभाते ह्युपलिप्य भूमिं
<>तस्याञ्च पूर्व्वोदितमन्त्रयुक्त्या ।
<>ब्रह्माच्युतेशाप्पतिलोकपालाः
<>काकाश्च पुंसां क्रमतोर्च्चनीयाः ॥
<>दध्योदनाद्यैर्व्विहितं प्रवेश्य
<>पिण्डत्रये मण्डलकस्य मध्ये ।
<>अभ्यर्च्चयेदक्षतपुष्पधूपै-
<>र्मनोहरैर्यत्नपरो मनुष्यः ॥
<>तेषु क्षिपेत् प्राग्दिगनुक्रमेण
<>पिण्डेषु हेमप्रथमे द्वितीये ।
<>रूप्यं तथा लौहलवं तृतीये
<>शेषञ्च कुर्य्याद्बलिपिण्डतुल्यम् ॥
<>त्रिःसप्तकृत्वो विनिवेश्य पिण्डे
<>पिण्डा निवेश्या बलिभोजनेभ्यः ।
<>मन्त्रोक्तमावाहनतोषितेभ्यः
<>कार्य्यं बिचार्य्यापसरेत्ततश्च” ॥
<>मन्त्रः ओँ हिवि टिमि विटि काकचाण्डालाय
<>स्वाहा । इति पिण्डाभिमन्त्रणार्थम् ॥ ओँ ब्रह्मणे
<>विश्वाय काकचण्डालाय स्वाहा । काकाह्वानमन्त्रः ॥
<>“काकेन मुक्ते ससुवणपिण्डे
<>ज्ञेयं नरेणोत्तममात्मकार्य्यम् ।
[Page2-076-b+ 52]
<>भुक्ते सरूप्ये खलु मध्यमं स्याद्-
<>भुक्ते सलौहे त्वधमं प्रदिष्टम् ॥
<>विवादबाणिज्यविवाहवृष्टि-
<>क्षेमाश्च वित्ताः कृषिभोगरोगाः ।
<>संग्रामसेवानृपकार्य्यदेशा
<>इत्यादयोऽस्मिन् परिभावनीयाः ॥
<>चेष्टामवामां विदधाति याति
<>प्रदक्षिणं दक्षिणपक्षमुच्चैः ।
<>ग्रीवां तथोच्चां कुरुते सशब्दः
<>स्थानं मनोज्ञं श्रयति द्रुमञ्च ॥
<>एवंविधां यो विदधाति चेष्टां
<>पिण्डं समादाय शुभं खगोऽसौ ।
<>अभीष्टकार्य्यादधिकं करोति
<>चेष्टाविपर्य्यासतयान्यथात्वम् ॥
<>पिण्डं समादाय यदि प्रधानं
<>शान्तं दिशं गच्छति काकपक्षी ।
<>पूर्णं फलं तत् कुरुते नराणां
<>चिकीर्षिते वस्तुनि यत्र तत्र ॥
<>काको गृहीत्वा यदि मुख्यपिण्डं
<>प्रयाति दीप्तां ककुभं तदानीम् ।
<>अत्युत्तमं कार्य्यफलं प्रदर्श्य
<>ततः सभस्तं विनिहन्त्यवश्यम् ॥
<>द्वितीयकं यद्यपहृत्य पिण्ड-
<>मुड्डीयते शान्तदिगाश्रयेण ।
<>फलं तदानीं शुभदं नराणाम्
<>याप्यं खगो जल्पति कार्य्यजातम् ॥
<>काके समादाय जघन्यपिण्डं
<>याते प्रदीप्तां ककुभं वदन्ति ।
<>कार्य्यं जघन्यादधिकं जघन्यं
<>स्यान्मध्यमं मध्यमपिण्डभागे” ॥
<>इति वसन्तराजे पिण्डत्रयप्रकरणमष्टमम् ॥ * ॥
<>“महर्षयो वायसशाकुनस्य
<>वदन्ति सारादपि सारभूतम् ।
<>पिण्डाष्टकं यत्तदशेषमेत-
<>दाख्यायते कार्य्यविनिश्चयार्थम् ॥
<>शुभेऽह्नि काकानधिवास्य सायं
<>पिण्डाष्टकं भोक्तुमथ प्रभाते ।
<>तत्कालयोग्यानि समस्तवस्तू-
<>न्यादाय यायाद्वहिरप्रमत्तः ॥
<>एकान्तदेशे तरुपार्श्वभूमौ
<>मृद्गोमयाभ्यामुपलेपितायाम् ।
<>सत्पञ्चगव्येन समुक्षितायां
<>सौम्योपहारैरुपशोभितायाम् ॥
<>विधाय पूजां कुलदेवतानां
<>मध्ये ततोऽष्टस्वपि दिक्षु देयम् ।
<>भक्तेन सर्पिर्दधिमिश्रितेन
<>पिण्डाष्टकं प्राग्दिगनुक्रमेण ॥
<>पक्षीन्द्रवह्न्यन्तकराक्षसेन्द्रान्
<>विष्णुं विरिञ्चिं धनदं महेशम् ।
<>पूर्व्वादिकाष्ठाक्रमयोजितेषु
<>न्यसेत् क्रमादष्टसु पिण्डकेषु ॥
<>नमोयुतैस्तान् प्रणवश्च सर्व्वां-
[Page2-076-c+ 52]
<>स्ततोऽर्च्चयेत्तन्निजनाममन्त्रैः ।
<>अर्घ्यासनालेपनपुष्पधूपै-
<>र्नैवेद्यदीपाक्षतदक्षिणाभिः ॥
<>अभ्यर्च्चितेभ्यो विधिनोदितेन
<>पिण्डाष्टकं तत् ददतु द्विजेभ्यः ।
<>मन्त्रेण संमग्त्र्य निवेदनार्थं
<>कार्य्यं विचिन्त्यापसरेच्च किञ्चित्” ॥
<P>अथ मन्त्रः । ओँ नमः खगपतये गरुड य
<>द्रोणाय पक्षिराजाय स्वाहा ॥
<>“द्रोणाढकसमं पिण्डं गृहाण त्वमशङ्कितः ।
<>यथादृष्टं निमित्तं च कथयस्वाधमे स्फुटम् ॥
<>काकेन पिण्डे प्रथमे गृहीते
<>तिष्ठन् व्रजन् वापि भवेत् कृतार्थः ।
<>उद्वेगशोकौ विफलः प्रयाणे
<>हानिः कलिर्व्वा भवति द्वितीये ॥
<>याम्ये रुगापद्भयमृत्यवः स्युः
<>पिण्डे चतुर्थे विजयो रणेषु ।
<>स्याद्वैष्णवेऽभीष्टमकष्टसाध्यं
<>भवेत् प्रवासो विफलश्च षष्ठे ॥
<>नास्तीह तन्निश्चयमेव कार्य्यं
<>भुक्ते न यत् सिध्यति सौम्यपिण्डे ।
<>सन्तापशोकौ विफला च यात्रा
<>पिण्डेऽष्टमे वायसभक्षिते च ॥
<>पिण्डं न गृह्णात्यथवा न भुङ्क्ते
<>चञ्चूनखैर्व्विक्षिपति द्विजो यः ।
<>कार्य्येषु सर्व्वेषु स न प्रशस्तो
<>ब्रवीति घोरं समरं स पुंसाम्” ॥
<>इति वसन्तराजे काकरुते पिण्डाष्टकप्रकरणं
<>नवमम् ॥ * ॥
<>“आद्यं पञ्चाशता द्वाभ्यां वृत्तैर्दिक्चक्रमीरितम् ।
<>काकालयपरीक्षा च द्वितीये दशभिस्त्रिभिः ॥
<>वृत्तैस्त्रिभिस्तृतीये च काकाण्डकनिरूपणम् ।
<>द्वाचत्वारिंशता वृत्तैर्यात्रा तुर्य्ये प्रकीर्त्तिताः ॥
<>वृत्तानि विंशतिस्त्रीणि स्थानं स्थाप्ये च पञ्चमः ।
<>स्वरप्रकरणं षष्ठं वृत्तैर्द्वादशभिस्ततः ॥
<>एकादशभिराख्यानं बलिंसंज्ञञ्च सप्तमम् ।
<>पिण्डत्रयविधानाय चतुर्द्दशभिरष्टमम् ॥
<>पिण्डाष्टकविधानाय नवमे यदुदाहृतम् ।
<>अन्त्यप्रकरणं तच्च वृत्तान्येकादशैव तु ॥
<>वसन्तराजशाकुने सदागमार्थशोभने ।
<>समस्तसत्वकौतुके विचारितोऽत्र वायसः” ॥ * ॥
<>समुदायेन १८१ वृत्तानि । इति वसन्तराजशाकु-
<>नान्तर्गतवायसशाकुननामकाकचरित्रं समाप्तम् ॥
<>काकमांसगुणाः । दोषक्षयापहत्वम् । चक्षुर्हितत्वम् ।
<>वृंहणत्वम् । बलायुर्हितकारित्वम् । लधुत्वम् ।
<>दीपणत्वञ्च । इति राजनिर्घण्टः ॥
<>(“काकः कोकिलशूकरास्त्वथ खरो-
<>ष्ट्राश्वादयो भल्लुका
<>व्यालाः सौरभयो वृकप्रभृतयो
<>ये चान्यजीवा नृणाम् ।
<>मण्डूकाश्च सरीसृपादिकगणा
<>यूका कलिङ्गाश्च ये
[Page2-077-a+ 52]
<>कोकः सारसशारिका शुक इमे
<>भक्ष्या न शस्तास्तथा ॥
<>गृहचटकचकोराः काकजात्याश्च श्येनाः
<>पिकशुकविषशृङ्गीभृङ्गदात्यूहकल्काः ।
<>जलकरटकपोता पोतकी खञ्जरीटाः
<>कलविकमशकाद्या यूकपिङ्गादयोऽन्ये ॥
<>एते भक्ष्या नैव भक्ष्या न चेष्टा
<>ये चाप्यन्येऽज्ञातनामाण्डजाश्च ।
<>अन्ये चापि श्वापदा ये च निन्द्या-
<>स्ते चाखाद्या वर्ज्जिताश्चात्र सर्व्वे” ॥
<>इति हारीते प्रथमस्थाने । ११ अः ॥
<>“काककङ्ककुररचाषभासशशघात्युलूकचिल्लिस्ये-
<>नगृध्रप्रभृतयः प्रसहाः ॥
<>“एते सिंहादिभिः सर्व्वे समाना वायसादयः ।
<>रसवीर्य्य विपाकेषु विशेषाच्छोषिणे हिताः” ॥
<>इति सुश्रुते सूत्रस्थाने । ४६ अः ॥) पीठसर्पी ।
<>खोँडा इति भाषा ॥ द्वीपविशेषः । परिमाणभेदः ।
<>वृक्षविशेषः । शिरोऽवक्षालनम् । इति हेमचन्द्र-
<>मेदिनीकरौ ॥ तिलकः । अतिधृष्टः । इति शब्द-
<>रत्नावली ॥
<LEND>
