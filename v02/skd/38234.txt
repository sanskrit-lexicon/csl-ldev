<L>38234<pc>5-288<k1>सरलः<k2>सरलः
सरलः¦, पुं, (सरतीति । सृ + “वृषादिभ्यश्चित् ।”
<>उणा० १ । १०८ । इति कलच् । बाहुलकात् गुणः ।
<>इत्युज्ज्वलदत्तः ।) वृक्षविशेषः । (यथा, कुमारे ।
<>१ । ९ ।
<>“कपोलकण्डूः करिभिर्विनेतुं
<>विघट्टितानां सरलद्रुमाणाम् ।
<>यत्र स्रुतक्षीरतया प्रसूतः
<>सानूनि गन्धः सुरभीकरोति ॥”)
<>तत्पर्य्यायः । पीतद्रुः २ पूतिकाष्ठम् ३ । इत्य-
<>मरः । २ । ४ । ६० ॥ धूपवृक्षकः ४ । इति शब्द-
<>रत्नावली ॥ पीतदारुः ५ भद्रदारुः ३ मनोज्ञः ७ ।
<>इति रत्नमाला ॥ पीतः ८ स्निग्धदारुसंज्ञः ९
<>स्निग्धः १० मरिचपत्रकः ११ पीतवृक्षः १२
<>सुरभिदारुः १३ । अस्य गुणाः । कटुत्वम् ।
<>तिक्तत्वम् । उष्णत्वम् । कफवातत्वग्दोषशोफ-
<>कण्डूतिव्रणनाशित्वम् । कोष्ठशुद्धिदातृत्वम् । इति
<>राजनिर्घण्टः ॥ अन्यच्च भावप्रकाशे ।
<>“सरलः पीतवृक्षः स्यात् तथा सुरभिदारुकः ।
<>सरलो मधुकस्तिक्तः कटुपाकरसो लघुः ॥
<>स्निग्धोष्णः कर्णकण्ठाक्षिरोगरक्षोहरः स्मृतः ।
<>कफानिलस्वदयूककामलाक्षिव्रणापहः ॥”
<>बुद्धः । अग्निः । इति धरणिः ॥
<LEND>
