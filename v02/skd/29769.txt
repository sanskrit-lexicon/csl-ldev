<L>29769<pc>4-170<k1>रुद्रवीणा<k2>रुद्रवीणा
रुद्रवीणा¦, स्त्री, (रुद्रस्य वीणा ।) वीणाभेदः ।
<>यथा, --
<>“दण्डः स्याद्रुद्रवीणाया मुष्ट्येकादशसम्मितः ।
<>भ्रमदङ्गुष्ठाग्रमितं शुषिरं तस्य कीर्त्तितम् ॥
<>दण्डस्योभयतो ज्ञेयं कांस्यसंवरकद्वयम् ।
<>पश्चात् संवरकञ्चात्र छत्रीकृतशिरो भवेत् ॥
<>दण्डस्य वेष्टनं सार्द्धं पञ्चाङ्गुलमिवोदितम् ।
<>तन्मिता लखरी तस्याः कर्त्तव्या सुन्दराकृतिः ॥
<>ककुभो रुद्रवीणायास्त्रिशिराः परिकीर्त्तितः ।
<>ऊर्द्ध्वे शिरसि दातव्या लोहपत्री समन्विता ॥
<>मूलतन्त्री तदुपरि तस्या लौही ततः परम् ।
<>दक्षिणे शिरसि न्यस्येत् श्रुतितन्त्रीद्बयं क्रमात् ॥
<>एवन्तु ककुभं तत्र वीणादण्डे निवेशयेत् ।
<>द्ब्यङ्गुलोच्चमूर्द्ध्वशिरोऽङ्गुष्ठमात्रन्तु पार्श्वकम् ॥
<>सप्ताङ्गुलान्तरं तस्मात्तन्मूलञ्च निवेशयेत् ।
<>अन्यं ततश्चतुस्त्रिंशदङ्गुलान्तरमाक्षिपेत् ॥
<>अष्टादशाङ्गुलमुखं चक्र वै चारुगर्भकम् ।
<>दण्डं समुन्नतं कान्तं वर्त्तुलं तुम्बयुग्मकम् ॥
<>औन्नत्ये किञ्चिदाधिक्यमलयश्च प्रशस्यते ।
<>अर्द्धाङ्गुलान्तरं पश्चात्तुम्बरं स्थापयेद्बुधः ॥
<>दण्डपृष्ठ रन्ध्रमेकं स्थापयेच्च समन्ततः ।
<>लोहाङ्कुशन्तु कर्त्तव्यं वर्त्तुलं पङ्कजाकृति ॥
<>तद्बन्धनं गुणं तस्मिन् वेष्टबन्धे निवेशयेत् ।
<>एतत्परायां मोटिन्यां वेष्टरन्ध्राङ्कुशं क्षिपेत् ॥
<>तन्मोटनीवृत्तरन्ध्रसदृशं दण्डरन्ध्रकम् ।
<>सुयन्त्रिते तु तत्रैव बध्नीयान्मुख्यतन्त्रिकाम् ॥
<>तावच्च भ्रामयेत् पूर्व्वां मोटनीञ्च शनैः शनैः ।
[Page4-171-a+ 52]
<>न यावदेति स्वस्थानं तन्त्री यन्त्रविशारदः ॥
<>अस्यास्त्वष्टादश प्रोक्ताः शारिकाः पूर्व्वसूरिभिः ।
<>तासां बृहत्तरा अष्टौ दश क्षुद्राः प्रकीर्त्तिताः ॥
<>एतास्तु तारवादिन्यस्तिष्ठन्ति पदिकोपरि ।
<>वितस्तिमात्रपदिकाङ्गुष्ठोच्चाप्यस्य गर्भकः ॥
<>तावत् शून्यस्तु कर्त्तव्यो यथा दण्डे स्थिरो भवेत् ।
<>मदनस्य च सिक्थस्य योगेन सुदृढीकृता ॥
<>बृहतीनाञ्च शारीणां स्वननोऽयं तलक्रमात् ।
<>एतास्तु सर्व्वावयवैः कथितास्त्र्यङ्गुला बुधैः ॥
<>स्थाप्य दण्डस्य ताः पृष्ठे यथारागस्वरं पुनः ।
<>मदनस्य च सिक्थस्य योगेन सुदृढीकृताः ॥
<>सर्व्वासां लोहकलिका मस्तके स्युः सुयन्त्रिताः ।
<>एकाङ्गुलोच्चाः क्षुद्राः स्युरिति शारीविनिर्णयः ॥
<>एवं विनिर्म्मिता रुद्रवीणा जनमनोहरा ।
<>अस्यां शिक्षा तु कर्त्तव्या दाक्षिणात्योपदेशतः ॥”
<>इति सङ्गीतनारायणः ॥
<LEND>
