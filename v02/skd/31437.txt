<L>31437<pc>4-295<k1>वर्षवृद्धिः<k2>वर्षवृद्धिः
वर्षवृद्धिः¦, स्त्री, (वर्षस्य वृद्धिराधिक्यं यत्र ।)
<>जन्मतिथिः । इति स्मार्त्तव्याख्यादर्शनात् ॥ अथ
<>जन्मतिथिकृत्यम् । तन्मलमासे न कर्त्तव्यं चान्द्र-
<>मासीयत्वेन सावकाशत्वात् । न च तस्य सौर-
<>मासीयत्वं तथात्वे तन्मासे तत्तिथेः कदाचिद-
<>प्राप्तौ तद्वर्षे तत्कृत्यलोपापत्तेः । न चेष्टापत्तिः
<>प्रतिसंवत्सरन्तद्विधानात् । यथा ब्रह्मपुराणं
<>गर्गश्च ।
<>“सर्व्वैश्च जन्मदिवसे स्नातैर्मङ्गलपाणिभिः ।
<>गुरुदेवाग्निविप्राश्च पूजनीयाः प्रयत्नतः ॥
<>स्वनक्षत्रञ्च पितरौ तथा देवप्रजापतिः ।
<>प्रति संवत्सरञ्चैव कर्त्तव्यश्च महोत्सवः ॥”
<>स्नातैस्तिलस्नातैः । प्रजापतिर्ब्रह्मा । तथा च
<>तत्तिथिमधिकृत्य ।
<>“तिलोद्वर्त्ती तिलस्नायी तिलहोमी तिलप्रदः ।
<>तिलभुक् तिलवापी च षट्तिली नावसीदति ॥
<>मङ्गलपाणिभिः अभिप्रेतार्थसिद्धिर्म्मङ्गलं तद्धेतु-
<>तया गोरोचनादिकमपि मङ्गलं तेन धृत-
<>गुग्गुल्वादिपाणिभिरित्यर्थः । तथा च कृत्य-
<>चिन्तामणौ ।
<>“गुडदुग्धतिलानद्याज्जन्मग्रन्थेश्च बन्धनम् ।
<>गुग्गुलुं निम्बसिद्धार्थं दूर्व्वागोरोचनायुतम् ।
<>संपूज्य भानुविघ्नेशौ महषि प्रार्थयेदिदम् ॥
<>चिरजीवी यथा त्वं भो भविष्यामि तथा मुने ! ।
<>रूपवान् वित्तवांश्चैव श्रिया युक्तश्च सर्व्वदा ॥
<>मार्कण्डेय महाभाग सप्तकल्पान्तजीवन ।
<>आयुरिल्यर्गसिद्ध्यर्थमस्माकं वरदो भव ॥”
<>स्वनक्षत्रञ्चेति स्वनक्षत्रं अश्विन्याद्यन्तर्गतजन्म-
<>कालीननक्षत्रम् । नामकरणे तथा दर्शनात् वक्ष्य-
[Page4-295-c+ 52]
<>माणब्रह्मपुराणोक्तप्रणवादिनमोऽन्तन नाम्नैव
<>पूजाविधानाच्च । तदज्ञाने स्वनक्षत्राय नम
<>इत्युल्लेख्यम् ॥ * ॥ पूजायामर्घ्यानन्तरं पाद्य-
<>माह मत्स्यपुराणम् । अर्घ्यं पाद्यादिकन्तत्र
<>मधुपर्कं प्रयोजयेत् । पाद्यानन्तरं अर्घ्यमाह
<>नरसिंहपुराणम् । पाद्यञ्चैव तृतीयया चतुर्थ्यार्घ्य
<>प्रदापयेत् । तृतीयया पुरुषसूक्तीयतृतीयया
<>ऋचा । उभयक्रमदर्शनादिच्छाविकल्पः । इति
<>श्रीदत्तः ॥ * ॥ श्रीपतिव्यवहारनिर्णये ।
<>“नवाम्बरधरो भूत्वा पूजयेच्च चिरायुषम् ॥”
<>तथा ।
<>“द्विभुजं जटिलं सौम्यं सुवृद्धं चिरजीविनम् ।
<>मार्कण्डेयं नरो भक्त्या पूजतेत् प्रयतस्तथा ॥
<>ततो दीर्घायुषं व्यासं रामं द्रौणिं कृपं वलिम् ।
<>प्रह्लादञ्च हनूमन्तं विभीषणमथार्च्चयेत् ॥”
<>रामोऽत्र परशुरामः । चिरजीविसाहचर्य्यात् ।
<>द्रौणिरश्वत्थामा ॥ * ॥ तथा, --
<>“स्वनक्षत्रं जन्मतिथिं प्राप्य सम्पूजयेन्नरः ।
<>षष्ठीञ्च दधिभक्तेन वर्षे वर्षे पुनः पुनः ॥”
<>योगियाज्ञवल्क्यः ।
<>“ध्यायेन्नारायणं नित्यं स्नानादिषु च कर्म्मसु ।
<>तद्बिष्णोरिति मन्त्रेण स्नायादप्सु पुनः पुनः ॥
<>गायत्त्री वैष्णवी ह्येषा विष्णोः संस्मरणाय वै ॥”
<>ध्यायेत् स्मरेत् । स च मन्त्रः ।
<>“तद्विष्णोः परमं पदं सदा पश्यन्ति सूरयः ।
<>दिवीव चक्षुराततम् ॥”
<>वामनपुराणम् ।
<>“सर्व्वमङ्गलमङ्गल्यं वरेण्यं वरदं शुभम् ।
<>नारायणं नमस्कृत्य सर्व्वकर्म्माणि कारयेत् ॥” * ॥
<>सङ्कल्पाकरणे निन्दामाह भविष्यपुराणम् ।
<>“सङ्कल्पेन विना राजन् ! यत्किञ्चित् कुरुते
<>नरः ।
<>फलञ्चाल्पाल्पकं तस्य धर्म्मस्यार्द्धक्षयो भवेत् ॥”
<>ब्रह्मपुराणम् ।
<>“प्रणवादिसमायुक्तं नमस्कारान्तकीर्त्तितम् ।
<>स्वनामसर्व्वसत्त्वानां मन्त्र इत्यभिधीयते ॥
<>अनेनैव विधानेन गन्धपुष्पे निवेदयेत् ।
<>एकैकस्य प्रकुर्व्वीत यथोद्दिष्टं क्रमेण तु ॥”
<>गन्धपुष्पमात्रं पञ्चोपचाराद्यसम्भवे ।
<>“मन्त्राच्छतगुणं प्रोक्तं भक्त्या लक्षगुणोत्तरम् ।
<>भक्तिमन्त्रसमेतन्तु कोटि कोटि गुणोत्तरम् ॥
<>सर्व्वत्र कर्म्मोपदेशकं दक्षिणादिभिरर्च्चयेत् ।
<>तथोपदेष्टारमपि पूजयेच्च ततो गुरुम् ।
<>न पूज्यते गुरुर्यत्र नरैस्तत्राफला क्रिया ॥”
<>इति मत्स्यपुराणवचनात् ॥ * ॥
<>ततः कर्म्मानन्तरं तिलहोमस्तु पूजितदेवता-
<>नामभिः कार्य्यः ।
<>“एकैकां देवतां राम समुद्दिश्य यथाविधि ।
<>चतुर्थ्यन्तेन धर्म्मज्ञ नाम्ना च प्रणवादिना ॥
<>होमद्रव्यमथैकैकं शतसं ख्यन्तु होमयेत् ॥”
<>इति विष्णुधर्म्मोत्तरदर्शनात् ॥
<>एवं होमे स्वाहान्तता च मन्त्रस्य ।
[Page4-296-a+ 52]
<>“स्वाहावसाने जुहुयात् ध्यायन् वै मन्त्रदेव-
<>ताम् ॥”
<>इति स्मृतेः ॥
<>अशक्तौ तु देवीपुराणम् ।
<>“होमो ग्रहादिपूजायां शतमष्टोत्तरं भवेत् ।
<>अष्टाविंशतिरष्टौ वा यथाशक्ति विधीयते ॥” * ॥
<>स्कान्दे ।
<>“खण्डनं नखकेशानां मैथुनाध्वानमेव च ।
<>आमिषं कलहं हिंसां वर्षवृद्धौ विवर्ज्जयेत् ॥”
<>अध्वानं अध्वगमनम् । कलहमित्यत्र सङ्गर-
<>मिति क्वचित् पाठः । सङ्गरं युद्धम् । वर्षवृद्धौ
<>जन्मदिने ॥ * ॥ वृद्धमनुः ।
<>“मृते जन्मनि संक्रान्तौ श्राद्धे जन्मदिने तथा ।
<>अस्पृश्यस्पर्शने चैव न स्नायादुष्टवारिणा ॥”
<>जन्मनि पुत्त्रजन्मनि । ज्योतिषे ।
<>“स्नात्वा जन्मदिने स्त्रियं परिहरन् प्राप्नोत्य-
<>भीष्टां श्रियं
<>मत्स्यान्मोचयतो द्विजाय ददतोऽप्यायुश्चिरं
<>वर्द्धते ।
<>शक्तून् खादति यश्च तस्य रिपवो नाशं प्रयान्ति
<>ध्रुवं
<>भुङ्क्ते यस्तु निरामिषं स हि भवेज्जन्मान्तरे
<>पण्डितः ॥” * ॥
<>दीपिकायाम् ।
<>“जन्मर्क्षयुक्ता यदि जन्ममासे
<>यस्य ध्रुवं जन्मतिथिर्भवेच्च ।
<>भवन्ति तद्वत्सरमेव याव-
<>न्नैरुज्यसम्मानसुखानि तस्य ॥
<>कृतान्तकुजयोर्व्वारे यस्य जन्मतिथिर्भवेत् ।
<>अनृक्षयोगसंप्राप्तौ विघ्नस्तस्य पदे पदे ॥”
<>कृतान्तकुजयोः शनिमङ्गलयोः ।
<>“तस्य सर्व्वौषधिस्नाणं ग्रहविप्रसुरार्च्चनम् ।
<>ग्रहानुदिश्य होमो वा ग्रहाणां प्रीतिमिच्छता ॥
<>सोरारयोर्दिने मुक्ता देयानृक्षे तु काञ्चनम् ॥
<>मुरा मांसी वचा कुष्ठं शैलेयं रजनीद्बयम् ।
<>शटी चम्पकमुस्तञ्च सर्व्वौषधिगणः स्मृतः ॥”
<>रजनीद्वयं हरिद्रा दारुहरिद्रेति । एतेषां
<>पत्रादीनां ग्रहणम् । कषायावयवग्रहणे मत्स्य-
<>पुराणविष्णुधर्म्मोत्तरयोस्तथा दर्शनात् । तद्-
<>यथा, --
<>“एषां पत्राणि साराणि मूलानि कुसुमानि च ।
<>एवमादीनि चान्यानि कषायाख्यो गणः स्मृतः ॥”
<>आयुर्व्वेदोक्ता परिभाषा ।
<>“अङ्गेऽप्यनुक्ते विहितन्तु मूलं
<>भागेऽप्यनुक्ते समता विधेया ॥”
<>तत्र क्रमः । तिलोद्बर्त्तनम् । तिलयुक्तजलेन
<>स्नानम् । नववस्त्रपरीधानम् । गुग्गुलुनिम्ब-
<>सिद्धार्थदूर्व्वा-गोरोचनात्मकजन्मग्रन्थिं दक्षिणे
<>पाणौ वध्नीयात् । गुरुदेवाग्निविप्राश्च पूज-
<>नीयाः । स्वनक्षत्रं पूजनीयम् । अत्र च ।
<>हस्ता स्वाती श्रवणा अक्लीवे । मृगशिरो
<>नपुंसि स्यात् । पुंसि च पुनर्व्वसुपुष्यौ । मूलं
[Page4-296-b+ 52]
<>त्वस्त्री स्त्रियां शेषाः । इत्यनेन लिङ्गनिर्णयः ॥ * ॥
<>जन्मनक्षत्रादीनां गोपनमाह विष्णुधर्म्मोत्तरे ।
<>“गोपयेज्जन्मनक्षत्रं धनसारं गृहे मलम् ।
<>प्रभोरप्यपमानञ्च तस्य दुश्चरितञ्च यत् ॥”
<>धनसारं घनश्रेष्ठम् । मलं छिद्रम् ॥ पितरौ
<>प्रजापतिः सूर्य्यो गणपतिर्मार्कण्डेयश्च पूजनीयः ।
<>तत्र पार्थनमन्त्रौ ।
<>“चिरजीवी यथा त्वं भो भविष्यामि तथा मुने ।
<>रूपवान् वित्तवांश्चैव श्रिया युक्तश्च सर्व्वदा ॥
<>मार्कण्डेय महाभाग सप्तकल्पान्तजीवन ।
<>आयुरिष्टार्थसिद्ध्यर्थमस्माकं वरदो भव ॥”
<>ततो व्यासपरशुरामाश्वत्थामकृपवलिप्रह्लाद-
<>हनूमद्विभीषणाः पूजनीयाः । षष्ठ्यपि पूज-
<>नीया ।
<>“त्रैलोक्ये यानि भूतानि स्थावराणि चराणि
<>च ।
<>ब्रह्मविष्णुशिवैः सार्द्धं रक्षां कुर्व्वन्तु तानि मे ॥”
<>इति मत्स्यपुराणीयं रक्षार्थं पठेत् ॥ * ॥
<>पितृमातृपादग्रहणक्रमस्तु विष्णुपुराणादुन्नेयः ।
<>यथा, --
<>“कृष्णोऽपि वसुदेवस्य पादौ जग्राह सत्वरः ।
<>देवक्याश्च महाबाहुर्बलदेवसहायवान् ॥”
<>एवञ्च ।
<>“सहस्रन्तु पितुर्माता गौरवेणातिरिच्यते ॥”
<>इति मनुवचने पितुरपेक्षया यत् सहसं मातु-
<>र्गौरवमुक्तं यत् पोषणरक्षार्थम् । अतएव
<>मनुः ।
<>“मृते भर्त्तरि पुत्त्रस्तु वाच्यो मातुररक्षिता ॥”
<>वाच्यो गर्हणीयः ॥ * ॥ गुडदुग्धतिलपाने तु
<>मन्त्रः ।
<>“सतिलं गुडसंमिश्रमञ्जल्यर्द्धमितं पयः ।
<>मार्कण्डेयवरं लब्ध्वा पिबाम्यायुष्यहेतवे ॥”
<>अत्र वैदिकेतरमन्त्रपाठे शूद्रादेरप्यधिकारः ।
<>जन्मतिथेः प्रागुक्तब्रह्मपुराणीयत्वात् पौर्णमा-
<>स्यन्तमासादरः ॥ * ॥ जन्मतिथेरुभयदिनलाभे
<>तु देवीपुराणम् ।
<>“युगाद्या वर्षवृद्धिश्च सप्तमी पार्व्वतीप्रिया ।
<>रवेरुदयमीक्ष्यन्ते न तत्र तिथियुग्मता ॥
<>घस्रद्वये जन्मतिथिर्यदि स्यात्
<>पूज्या तदा जन्मभसंयुतैव ।
<>असङ्गता भेन दिनद्वयेऽपि
<>पूज्या परा या भवतीह यत्नात् ॥”
<>भं नक्षत्रम् । परवचनं बृहद्राजमार्त्तण्डेऽपि ।
<>पूर्व्वाह्णे तिथिनक्षत्रलाभ एवेदं लक्ष्यते ।
<>“नक्षत्रे खण्डिते येन प्राप्तः कालस्तु कर्म्मणः ।
<>नक्षत्रकर्म्माण्यत्रैव तिथिकर्म्म तथैव च ॥”
<>इति बृहस्पतिवचनात् ॥
<>खण्डिते खण्डद्बययुक्ते येन नक्षत्रखण्डेन विहित-
<>कालः प्राप्तः । नक्षत्रद्वैधे तु बौधायनमार्कण्डेयौ ।
<>“तन्नक्षत्रमहोरात्रं यन्मिन्नस्तं गतो रविः ।
<>यन्मिन्नुदेति सविता तन्नक्षत्रं दिनं स्मृतम् ॥”
<>इति तिथ्यादितत्त्वम् ॥
<LEND>
