<L>22044<pc>3-206<k1>पुष्पकं<k2>पुष्पकं
पुष्पकं¦, क्ली, (पुष्पमिव पुय्यैर्वा कायति प्रकाशते
इति । कै + कः । पुष्प + संज्ञायां कन् वा ।)
रीतिपुष्पम् । (पुष्पमिव प्रतिकृतिः । पुष्प + “इवे
[Page3-206-b+ 52]
प्रतिकृतौ ।” ५ । ३ । ९६ । इति कन् ।)
धनदस्य विमानम् । (कालपर्य्ययेण घनदं
विजित्य रावणेन हृतेऽस्मिन् रावणस्यैव जातम् ।
यथा, रघौ । १० । ४६ ।
“वैमानिकाः पुण्यकृतः त्यजन्तु मरुतां पथि ।
पुष्पकालोकसं क्षोभं मेघावरणतत्पराः ॥”)
नेत्ररोगः । रत्नकङ्कणम् । रसाञ्जनम् । लोह-
कांस्यम् । मृदङ्गारशकटी । इति मेदिनी ॥
कासीसम् । इति हेमचन्द्रः ॥ (पुष्प + स्वार्थे
कन् । पुष्पम् । यथा, गारुडे १८२ अध्याये ।
“सप्ताभिमन्त्रितं कृत्वा करवीरस्य पुष्पकम् ।
स्त्रीणामग्रे भ्रामयेच्च क्षणाद्वै सा वशा भवेत् ॥”
पुं, निर्व्विषसर्पजातिभेदः । यथा, सुश्रुते कल्प-
स्थाने । ४ अध्याये ।
“निर्व्विषास्तु गलगोली शूकपत्रोऽजगरो
दिव्यको वर्षहिकः पुष्पशकली ज्योतीरथः
क्षीरिकः पुष्पकोऽतिपताकोऽन्धाहिको गौरा-
हिको वृक्षेशय इति ॥” * ॥ पर्व्वतभेदः । यथा,
मार्कण्डेये । ५५ । १३ ।
“स्वर्णशृङ्गी शातशृङ्गी पुष्पको मेघपर्व्वतः ॥”
प्रासादस्य मण्डपभेदः । यथा विश्वकर्म्मप्रकाशे ।
६ अध्याये ।
“अथातः संप्रवक्ष्यामि मण्डपानाञ्च लक्षणम् ।
मण्डपान् प्रवरान् वक्ष्ये प्रासादस्यानुरूपतः ॥
विविधा मण्डपाः कार्य्याः श्रेष्ठमध्यकनीयसः ।
नामतस्तान् प्रवक्ष्यामि शृणुध्वं द्विजसत्तमाः ॥
पुष्पकः पुष्पभद्रश्च सुवृतो मृतनन्दनः ।
कौशल्यो बुद्धिसंकीर्णो गजभद्रो जयावहाः ॥”)
<LEND>
