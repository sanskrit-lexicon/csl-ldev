<L>5715<pc>1-306<k1>औरभ्रः<k2>औरभ्रः
औरभ्रः¦, पुं, (उरभ्रस्य मेषस्य इदम् । उरभ्र + अण् ।)
कम्बलः । तत्पर्य्यायः । उर्णायुः २ आविकः ३
रल्लकः ४ । इति हेमचन्द्रः ॥ (मेषमांसम् । यथा
मनुः । ३ । २६८ ।
“द्वौ मासौ मत्स्यमांसेन त्रीन् मासान् हारिणेन तु ।
औरभ्रेणाथ चतुरः शाकुनेनाथ पञ्च वै” ॥
मेषदुग्धम् । यथा, --
“औरभ्रं मधुरं रूक्षमुष्णं वातकफापहम् ।
न शस्तं रक्तपित्तानां वातिकानां हितं भवेत्” ॥
[Page1-306-c+ 52]
इति हारीते प्रथमस्थाने । ८ अध्याये ॥
धन्वन्तरिं प्रति प्रश्नकारकः ऋषिभेदः । यथा
सुश्रुते सूत्रस्थाने १ । “अथ खलु भगवन्तममर-
बरमृषिगणपरिवृतमाश्रमस्थं काशीराजं दिवो-
दासं धन्वन्तरिमौपधेनववैतरणौरभ्रपौष्कलावत-
करवीर्य्यगोपुररक्षितसुश्रुतप्रभृतय ऊचुः” ॥)
<LEND>
