<L>33633<pc>4-470<k1>वीतिहोत्रः<k2>वीतिहोत्रः
वीतिहोत्रः¦, पुं, (वी गतिकान्त्यसनखादनेषु +
<>कर्म्मणि क्तिन् । वीतिः पुरोडाशादिः हूयते
<>अस्मिन्निति । “हुयामाश्रुभसिभ्यस्त्रन् ।” उणा०
<>४ । १६७ । इति त्रन् । अथवा वीतये पानाय
<>होत्रं हव्यं यस्य ।) अग्निः । इत्यमरः ॥ सूर्य्यः ।
<>इति मेदिनी । ते, २९७ ॥ (यथा, राजतरङ्गि-
<>ण्याम् । ७ । ३७७ ।
<>“अस्मिंस्तु वीतिमारूढे वीतिहोत्रसमे नृपे ॥”
<>प्रियव्रतपुत्त्रान्यतमः । यथा, भागवते । ५ । १ । २५ ।
<>“अग्निध्रेध्मजिह्वयज्ञबाहुमहावीरहिरण्यरेतो
<>घृतपृष्ठसवनमेधातिथिवीतिहोत्रकवय इति
<>सर्व्व एवाग्निनामानः ॥” राजविशेषः । यथा,
<>महाभारते । ७ । ६८ । १० ।
<>“रक्षोवाहान् वीतिहोत्रान् त्रिगर्त्तान् मार्त्ति-
<>कावतान् ॥”
<>हैहयवंशीयराजविशेषः । यथा, हरिवंशे ।
<>३३ । ५० ।
<>“तेषां कुले महाराज हैहयानां महात्मनाम् ।
<>वीतिहोत्रः सुजाताश्च भोजास्त्ववन्तयः
<>स्मृताः ॥”
<>त्रि, प्राप्तयज्ञः । यथा, ऋग्वेदे । १ । ८४ । १८ ।
<>“कस्मै देवा आवहानाशु होम-
<>को मंसते वीतिहोत्रः सुदेवः ॥”
<>“वीतिहोत्रः प्राप्तयज्ञः । *** । वीतिहोत्रः
<>वीगत्यादिषु अस्मात् कर्म्मणि मन्त्रे वृषेत्यादिना
<>क्तिन् स चोदात्तः । होत्रं होमः हुयामाश्रु-
<>भसिभ्यस्त्रन् इति त्रन्प्रत्ययः । वोतिः प्राप्तो
<>होमो येन बहुव्रीहौ पूर्व्वपदप्रकृतिस्वरत्वम् ॥”
<>इति तद्भाष्ये सायणः ॥ कान्तयज्ञः । यथा,
<>ऋग्वेदे । २ । ३८ । १ ।
<>“नूनं देवेभ्यो विहिधाति रत्न-
<>मथाभजद्वीतिहोत्रं स्वस्तौ ॥”
<>“वीतिहोत्रं कान्तयज्ञं यजमानं स्वस्तौ अवि-
<>नाशे क्षेमे आ अभजद्भागिनं करोतु ।” इति
<>तद्भाष्ये सायणः ॥)
<LEND>
