<L>27221<pc>3-709<k1>मार्गशीर्षः<k2>मार्गशीर्षः
मार्गशीर्षः¦, पुं, (मार्गशीर्षी + अण् ।) अग्र-
<>हायणमासः । मृगशीर्षेण युक्ता पौर्णमासी
<>मार्गशीर्षी सास्मिन् मासे भवति मार्गशीर्षः
<>ष्णः । इत्यमरटीकायां भरतः ॥ तत्पर्य्यायः ।
<>सहाः २ मार्गः ३ आग्रहायणिकः ४ । इत्य-
<>मरः । १ । ४ । १४ ॥ मार्गशिरः ५ सहः ६ ।
<>इति शब्दरत्नावली ॥ वृश्चिकस्थरविप्रारब्ध-
<>शुक्लप्रतिपदादिदर्शान्तोऽयं मुख्यचान्द्रः । एता-
<>दृशमुख्यचान्द्रमासीयपौर्णमास्यन्तः अयं गौण-
<>चान्द्रः । वृश्चिकराशिरविकोऽयं सौरः । इति
<>स्मृतिः ॥ * ॥ तत्र जातफलम् ।
<>“यस्य प्रसूतिः खलु मार्गमासे
<>तीर्थे प्रवासे सततं मतिः स्यात् ।
<>परोपकारी धृतसाधुवृत्तिः
<>सद्वृत्तियुक्तो ललनाभिलाषी ॥”
<>इति कोष्ठीप्रदीपः ॥ * ॥
<>(तथास्य विषयः ॥ कार्त्तिकमार्गशीर्षौ शरत् ।
<>इति सुशुते सूत्रस्थाने षष्ठेऽध्याये ॥)
<>अथ मार्गशीर्षकृत्यम् ।
<>आश्विनशुक्लपक्षे नवान्नश्राद्धाकरणे मार्ग-
<>शीर्षस्य विंशतिदण्डाधिकत्रयोविंशतिदिनाभ्य-
<>न्तरे शुक्लपक्षे तत् श्राद्धं कर्त्तव्यम् । तत्र मार्ग-
<>शीर्षस्य विंशतिदण्डाधिकप्रथमदिनत्रयेतरेषु
<>कुजशनिशुक्रवारेतरेषु नन्दारिक्तात्रयोदशीतर-
<>तिथिषु जन्माष्टमचन्द्रजन्मतिथिजन्मनक्षत्रत्रय-
<>पञ्चमतारात्रयेतरेषु पूर्व्वात्रयमघाभरण्यश्लेषा-
<>र्द्रेतरेषु नक्षत्रेषु श्राद्धं तच्छेषभोजनञ्च कुर्य्यात् ।
<>श्राद्धानधिकारिणा तु प्रागुक्तकाले देवादिभ्यो
<>नवान्नं दत्त्वा भोक्तव्यम् । किन्तु अश्लेषाकृत्तिका-
<>ज्येष्ठामूलापूर्व्वभाद्रपदकेषु अपि नवान्नभोजनं
<>न कर्त्तव्यम् । चन्दताराद्यशुद्धौ प्रतीकारमाह
<>देवलः ।
<>“कर्म्म कुर्य्यात् फलावाप्त्यै चन्द्रादिशोभने बुधः ।
<>सुस्थकाले त्विदं सर्व्वं नार्त्तः कालमपेक्षते ॥
<>चन्द्रे च शङ्खं लवणञ्च तारे
<>तिथावभद्रे सिततण्डुलांश्च ।
<>धान्यञ्च दद्यात् करणर्क्षवारे
<>योगे तिलान् हेममणिञ्च लग्ने ॥
<>राजमार्त्तण्डे ताराभेदाल्लवणपरिमाणमाह ।
<>“एकत्रिपञ्चसप्त च द्बिजाय दद्यात् पलानि
<>लवणस्य ।
<>क्रमशो जन्मविपत्प्रत्यरिमरणाख्यतारासु ॥
[Page3-709-b+ 52]
<>पलन्तु लौकिकैर्मानैः साष्टरत्तिद्विमाषकम् ।
<>तोलकत्रितयं ज्ञेयं ज्योतिर्ज्ञैः स्मृतिसम्मतम् ॥
<>तत एवं दध्याज्यसंयुक्तं नवं विप्राभिमन्त्रितम् ।
<>मन्त्रानादेशे गायत्त्रीति गायत्त्र्यभिमन्त्रितम् ॥
<>नवमन्नं ब्राह्मणानुज्ञां गृहीत्वा प्राश्नीयात् ।
<>नूतनधान्यासम्भवे पुरातनेनापि श्राद्धं कर्त्तव्यम् ।
<>वृश्चिके शुक्लपक्षे तदकरणे हरिशयनात् पूर्व्वं
<>मीनधनुस्थरवीतरत्र माघादौ कर्त्तव्यम् ॥ * ॥
<>वृश्चिकस्थरवौ शुक्लचतुर्द्दश्यां सौभाग्यकामः
<>पाषाणाकारपिष्टकैर्देवीं पूजयेत् तदपि भक्षये-
<>न्नक्तम् ॥ * ॥ अग्रहायण्यां पौर्णमास्यां पार्व्वण-
<>विधिना श्राद्धमावश्यकम् ॥ * ॥ भविष्यपुराणे ।
<>“रोहिण्या प्रतिपद्युक्ता मार्गे मासि सितेतरा ।
<>गङ्गायां यदि लभ्येत सूर्य्यग्रहशतैः समा ॥”
<>इति कृत्यतत्त्वम् ॥
<>(स्त्रियां आग्रहायणी पूर्णिमा । यथा, महा-
<>भारते । ३ । ९३ । २६ ।
<>“मार्गशीर्ष्यामतीतायां पुष्येण प्रययुस्ततः ॥”)
<LEND>
