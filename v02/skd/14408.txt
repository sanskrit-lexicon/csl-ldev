<L>14408<pc>2-589<k1>तप्तमुद्रा<k2>तप्तमुद्रा
तप्तमुद्रा¦, स्त्री, (तप्ता अग्निसन्तप्ता मुद्रा ।) शरीर-
<>धार्य्याग्नितप्तधातुमयभगवदायुधचिह्नम् । यथा,
<>“आषाढशुक्लद्बादश्यां हरौ शिशयिषौ सति ।
<>वैष्णवः पारणं कृत्वा तप्तमुद्राश्च धारयेत् ॥
<>ब्राह्मणः क्षत्त्रियो वैश्यः शूद्रश्चैकान्तितर्द्धये ।
<>कुर्व्वन्नात्मार्पणं तप्तमुद्राभिर्देहमङ्कयेत् ॥ * ॥
<>तप्तमुद्राधारणं वाराहे तप्तमुद्राप्रसङ्गे ।
<>चक्रादिधारणं पुंसां परं सम्बन्धवेदनम् ।
<>पातिव्रत्यनिमित्तं हि बलयादिविभूषणमिति ॥ *
<>अथ तप्तमुद्राधारणनित्यता । वायुपुराणे ।
[Page2-589-b+ 52]
<>अग्निनैव च सन्तप्तं चक्रमादाय वैष्णवः ।
<>धारयेत् सर्व्ववर्णानां हरिसालोक्यसिद्धये ॥”
<>ब्रह्माण्डे ।
<>कृत्वा धातुमयीं मुद्रां तापयित्वा स्वकां तनूम् ।
<>चक्रादिचिह्नितां भूप ! धारयेद्वैष्णवो नरः ॥
<>नारदीयपञ्चरात्रे ।
<>द्बादशारन्तु षट्कोणं बलयत्रयसंयुतम् ।
<>हरेः सुदर्शनं तप्तं धारयेत्तद्बिचक्षणः ॥
<>सौपर्णे च श्रीभगवद्गरुडसम्बादे तप्तमुद्राप्रकरणे ।
<>गरुत्मन्नविशेषेण सर्व्ववर्णेष्वयं विधिः ।
<>विप्रो वा क्षत्त्रियो वापि वैश्यः शूद्रस्तथैव च ॥
<>पाद्मे ।
<>अग्निहोत्रं यथा नित्यं वेदस्याध्ययनं यथा ।
<>ब्राह्मणस्य तथैवेदं तप्तचक्रादिधारणम् ॥
<>किञ्च । तत्रैवोत्तरखण्डे श्रीशिवोमासम्बादे ।
<>शङ्खचक्राङ्कनं कुर्य्याद्ब्राह्मणो बाहुमूलयोः ।
<>हुताग्निनैव सन्तप्य सर्व्वपापापनुत्तये ॥
<>चक्रं वा शङ्खचक्रे वा तथा पञ्चायुधानि वा ।
<>धारयित्वैव विधिवद्ब्रह्मकर्म्म समारभेत् ॥ * ॥
<>किञ्च । तत्प्रसङ्ग एव ।
<>अधृत्वा विधिना चक्रं ब्राह्मणः प्राकृतो भवेत् ॥
<>किञ्च ।
<>न तस्य किञ्चिदश्नीयादपि कृत्यसहस्रिणः ।
<>सर्व्ववेदविदो वापि सर्व्वशास्त्रविशारदः ॥
<>अधृत्वा विधिना चक्रं ब्राह्मणः पतितो भवेत् ॥
<>किञ्च ।
<>तप्तेनैवाङ्कनं कुर्य्यात् ब्राह्मणस्य विधानतः ।
<>श्रौतस्मार्त्तादिसिद्ध्यर्थं मन्त्रसिद्ध्यै तथैवच ॥
<>हरेः पूजाधिकारार्थं चक्रं धार्य्यं विधानतः ।
<>वैष्णवत्वस्य सिद्ध्यर्थं भक्तिसिद्ध्यै विशेषतः ॥
<>किञ्च ।
<>उपवीतादिवद्धार्य्याः शङ्खचक्रादयस्तथा ।
<>ब्राह्मणस्य विशेषेण वैष्णवस्य विशेषतः ॥ * ॥
<>श्रुतयश्च । यो ह वै सुश्लोकमौलेर्धर्म्माननुतिष्ठ-
<>मानोऽग्निनाचक्रं धत्ते । अग्निर्व्वै सहस्रारः सह-
<>स्रारो नेमिर्न्नेमिना तप्ततनुः सायुज्यं सलोक-
<>तामाप्नोतीति ॥
<>चक्रं विभर्त्ति वपुषाभितप्तं
<>बलं देवानाममृतस्य विष्णोः ।
<>स एति नाकं दुरितं विधूय
<>विशन्ति यद्यतयो वीतरागा इति ॥”
<>ऋक्परिशिष्टे । अतप्ततनुर्नतदामो अश्नुतेऽश्नुता
<>सह इद्वहन्तस्तत्समासतेति यजुः ॥ ऋग्वेदीया-
<>श्वलायनशाखायाञ्च ।
<>प्रतद्बिष्णोरब्जचक्रे सुतप्ते
<>जन्माम्भोधिं वर्त्तते चर्षणीन्द्राः ।
<>मूले बाह्वोर्द्दधतेऽन्ये पुराणा
<>लिङ्गान्यन्ये तप्तायुधान्यर्पयन्ते इति ॥
<>छन्दोगपरिशिष्टे । सहोवाच यज्ञवल्क्यस्तत्-
<>पुमानात्महिताय प्रेम्णा हरिम्भजेत् । सुश्लो-
<>कमौलेर्धर्म्माण्यङ्गेष्वग्निनाधत्ते इति शतपथी
<>श्रुतिः ॥
[Page2-589-c+ 52]
<>अथर्व्वपरिशिष्टे तप्तचक्रादिप्रकरणे ।
<>देवासो यत्र वितनेन बाहुना
<>सुदर्शनेन प्रयताः स्वर्गमायन् ।
<>येनाङ्किता मनवो लोकसृष्टिं
<>वितन्वते ब्राह्मणास्तद्बहन्तीति ॥ * ॥
<>किञ्च । पाद्मे श्रीशिवेन तप्तमुद्राप्रसङ्गे ।
<>विष्णुचक्राङ्कितं विप्रं पूजयेत् सर्व्वकर्म्मणि ।
<>विष्णुचक्रविहीनन्तु प्रयत्नेन विवर्ज्जयेत् ॥
<>नारदीये तप्तमुद्राप्रसङ्गे ।
<>श्रीकृष्णचक्राङ्कविहीनगात्रः
<>श्मशानतुल्यः पुरुषोऽथ नारी ।
<>दृष्ट्वा नरस्तं नृपते ! सवासाः
<>स्नात्वा समर्च्चेद्धरिमङ्ग सद्य इति ॥ * ॥
<>बह्व्यश्च वेङ्कटाचार्य्यपादप्रभृतिभिर्ब्बुधैः ।
<>श्रुतयः स्मृतयोऽप्यत्र विख्याता लिखिताः पराः ॥
<>अतएव तदनादरे दोषाः । पाद्मे ।
<>तप्तचक्राङ्कितं दृष्ट्वा ये निन्दति नराधमाः ।
<>अवलोक्य मुखं तेषामादित्यमवलोकयेत् ॥
<>अग्निपुराणे च । दशरथहतपुत्त्रविप्रविलापे ।
<>शिलाबुद्धिः कृता किंवा प्रतिमायां हरेर्म्मया ।
<>किं मया पथि दृष्टस्य विष्णुभक्तस्य कर्हिचित् ॥
<>तन्मद्राङ्कितदेहस्य चेतसा नादरः कृतः ।
<>येन कर्म्मविपाकेन पुत्त्रशोको ममेदृशः ॥ * ॥
<>अथ तप्तमुद्राधारणमाहात्म्यं सौपर्णे ।
<>अशुचिर्व्वाप्यनाचारः सर्व्वधर्म्मबहिष्कृतः ।
<>प्रतप्तशङ्खचक्राभ्यामङ्कितः पङ्क्तिपावनः ॥
<>वाराहे तप्तमुद्राधारणप्रसङ्गे ।
<>म्लेच्छदेशे शुभे वापि चक्राङ्को यत्र तिष्ठति ।
<>योजनानि तथा त्रीणि मम क्षेत्रं वसुन्धरे ! ॥
<>ब्रह्माण्डे ।
<>आयुधैर्व्वैष्णवैः सर्व्वैस्तापितैः स्वतनुं यदि ।
<>चिह्नयेद्वैष्णवो यस्तु स याति परमां गतिम् ॥
<>पाद्मे च तत्रैव ।
<>अग्नितप्तं पवित्रञ्च धृत्वा तु बाहुमूलयोः ।
<>त्यक्त्रा यमपुरं घोरं यान्ति विष्णोः परं पदम् ॥
<>हुताग्नितप्तचक्रेण शरीरं यस्य चिह्नितम् ।
<>तेन तीर्थानि यज्ञाश्च लभ्यन्ते नात्र संशयः ॥
<>अग्नितप्तेन चक्रेण ब्राह्मणो बाहुमूलयोः ।
<>अङ्कयित्वा जपन्मन्त्रं संसारान्मोक्षभाग्भवेत् ॥
<>अग्नितप्तेन चक्रेण बाहुमूलेषु लाञ्छिताः ।
<>ते सर्व्वे पापनिर्म्मुक्ता यान्ति विष्णोः परं पदम् ॥
<>किञ्च ।
<>अप्राकृता महात्मानो विष्णुचक्रेण लाञ्छिताः ।
<>विष्णुचिह्नविहीनास्तु प्राकृताः पतिताः स्मृताः ॥
<>इति ॥
<>इत्थं निषेधवचनं निर्मूलं सदनादृतम् ।
<>समूलं यच्च तत् सम्यग्विध्यभावादितत्परम् ॥ * ॥
<>अथ तप्तमुद्राधारणविधिः ।
<>तप्तमुद्राधारणार्थमुपचारैस्तु पञ्चभिः ।
<>कृष्णमभ्यर्च्च्य संपूज्य चक्रशङ्खौ तथा नमेत् ॥
<>तत्र मन्त्रः ।
<>सुदर्शन ! नमस्तेऽस्तु पाञ्चजन्य नमोऽस्तु ते इति ।
[Page2-590-a+ 52]
<>अग्निमभ्यर्च्च्य मूलेन हुत्वा चाज्याहुतीः कृती ।
<>चक्रशङ्खगदादीनि शस्त्राण्यग्नौ प्रतापयेत् ॥
<>तत्तम्मन्त्रैरथावाह्य तान्यभ्यर्च्च्य प्रणम्य च ।
<>गुरुं कृष्णञ्च संवन्द्य भक्त्या विज्ञापयेदिदम् ॥
<>उच्छिष्टभोजनादेव किङ्करः शरणागतः ।
<>तप्तचक्रगदादीनि तवाङ्कानीश ! धारये ॥ इति ॥
<>अथ चक्रादीनामावाहनादिमन्त्रः ।
<>ओम् नमो भगवते सुदर्शनाय निर्णाशितसकल-
<>रिपुध्वजाय भगवन्नारायणकराम्भोरुहस्पर्श-
<>दुर्ललिताय ।
<>एह्येहि त्वं सहस्रार चक्रराज सुदर्शन ! ।
<>यज्ञभागं प्रगृह्णस्व पूजाञ्चैव नमो नमः ॥
<>ओम् नमो भगवते पाञ्चजन्याय विष्णुशङ्खाय
<>गम्भीरधीरध्वन्याकुलीकृतकौरववाहिनीनाथाय
<>त्रिरेखादक्षिणावर्त्ताय त्रिप्रशस्ताय ।
<>एह्येहि पाञ्चजन्य ! त्वं नारायणकरास्थत ! ।
<>यज्ञभागं प्रगृह्णस्व पूजाञ्चैव नमो नमः ॥
<>ओम् रं णं मं नं पाञ्चजन्याय नमः ॥ ओम्
<>भगवते खड्गाय नन्दकाय त्रैलोक्यपावित्र्याय
<>जयिने सकलसुरासुरसुन्दरीनेत्रोत्पलार्च्चिताय ॥
<>एह्येहि खड्गरत्न ! त्वं नन्दकाख्य सुरार्च्चित ! ।
<>यज्ञभागं प्रगृह्णस्व पूजाञ्चैव नमो नमः ॥
<>ओम् खड्गाय नमः ॥ ओम् नमो भगवत्यै
<>कौमोदक्यै गदायै दानवेन्द्रनिसूदनायै भगवद्-
<>भट्टारकवासुदेवलालितायै ।
<>एह्ये हि त्वं गदे ! देवि कौमोदक्यायुधेश्वरि ! ।
<>यज्ञभागं प्रगृह्णस्व पूजाञ्चैव नमो नमः ॥
<>ओम् रं खं चं कं सं गदायै नमः ॥ एवं पद्माय
<>नमः । सशराय शार्ङ्गाय नमः । इति ॥ * ॥
<>अथ धारणमन्त्रः ।
<>सुदर्शन ! महाध्वान सूर्य्यकोटिसमप्रभ ! ।
<>अज्ञानान्धस्य मे नित्यं विष्णोर्म्मार्गं प्रदर्शय ॥
<>तथा ।
<>पाञ्चजन्य ! निजध्वानध्वस्तपातकसञ्चय ।
<>पाहि मां पापिनं घोरसंसारार्णवपातिनमिति ॥
<>इत्थमुच्चारयन् मन्त्रं दक्षिणादिक्रमेण तु ।
<>भुजयोश्चक्रपूर्व्वाणि कृष्णशस्त्राणि धारयेत् ॥
<>कलत्रादिपरीवारान् निजान् सर्व्वांश्च वैष्णवः ।
<>भगवत्यर्पयन् तप्तमुद्राभिस्ताभिरङ्कयेत् ॥
<>तथा च । वाराहे ।
<>अङ्कयेत्तप्तचक्राद्यैरात्मनो बाहुमूलयोः ।
<>कलत्रापत्यभृत्येषु पश्वादिषु च सम्पदे ॥
<>किञ्च ।
<>आयसं विधिवत् कृत्वा पञ्चायुधविधानतः ।
<>तत्तन्मन्त्रेण मन्त्रज्ञः प्रतिष्ठाप्य पृथक् पृथक् ॥
<>ललाटे च गदा धार्य्या मूर्द्ध्नि चापं शरन्तथा ।
<>नन्दकञ्चैव हृन्मध्ये शङ्खचक्रे भुजद्बये ॥
<>किञ्च ।
<>दक्षिणे तु भुजे विप्रो विभृयाद्वै सुदर्शनम् ।
<>सव्ये च शङ्खं विभृयादिति ब्रह्मविदो विदुः ॥
<>अथ चक्रादिप्रतिकृतिद्रव्यम् । नवप्रश्नपञ्च-
<>रात्रे ।
[Page2-590-b+ 52]
<>सौवर्णं राजतं ताम्रं कांस्यमायसमेव वा ।
<>चक्रं कृत्वा तु मेधावी धारयेत विचक्षण इति ॥
<>एवमेव प्रबोधन्यां द्वादश्यां भगवत्परैः ।
<>तप्तमुद्रा ध्रुवं धार्य्या द्बारकायां विशेषतः ॥
<>इति श्रीहरिभक्तिविलासे १५ विलासः ॥
<LEND>
