<L>30960<pc>4-256<k1>वत्सतरी<k2>वत्सतरी
वत्सतरी¦, स्त्री, (वत्सतर + ङीप् ।) वृषोत्मर्गे
<>वृषपत्नीत्वेन कल्पिता त्रिहायणी गौः । यथा,
<>कात्यायनसूत्रम् । पयस्विन्याः पुत्त्रो यूथे च
<>रूपवान् स्यात् तमलङ्कृत्य यूथमुख्याश्चतस्रो
<>वत्सतर्य्यस्ताश्चालङ्कृत्य एवं युवानं पतिं वो ददानि
<>तेन क्रीडन्तीश्चरथ प्रियेण मनः साप्तजनुषा
<>सुभगा रायस्पोषेण समिषा मदेम इत्येतयैव
<>ऋचोत्सृजेरन्निति । ऋगर्थस्तु हे वत्सतर्य्यो
<>वो युष्माकं एनं युवानं पतिं स्वामिनं ददानीत्युक्तं
<>प्रार्थयामि तेन वृषेण सह क्रीडन्तीः खेलन्त्य-
<>श्चरथ भ्रमथ हे वत्सतर्य्यो यूयमपि मानः
<>नास्मत्स्वत्वविषया भविष्यथ किन्तु मया
<>त्यक्तव्याः । वयं वृषस्य वत्सतरीणाञ्च त्यागेन
<>रायस्पोषेण धनसमृद्ध्या साप्तजनुषा सप्तजन्म-
<>व्यापकेन इषा अन्नेन च सम्मदेम हृष्टा भवामः
<>सुभगा लोकस्य प्रिया इति सम्मदेम इति
<>भविष्यत्सामीप्ये वर्त्तमान इति पाणिनिस्वर-
<>साद्भविष्यदर्थे वर्त्तमानः ॥ * ॥ वत्सतरीर्व्विशे-
<>षयति स्मृतिः ।
<>“अग्रतो लोहितापत्नी पार्श्वाभ्यां नीलपाण्डरे ।
<>पृष्ठतस्तु भवेत् कृष्णा वृषभस्य तु मोक्षणे ॥”
<>तासां वयःप्रमाणं यथा, --
<>“त्रिहायणीभिर्धन्याभिः सुरूपाभिः सुशो-
<>भितः ।
<>सर्व्वोपकरणोपेतः सर्व्वशस्यचरो महान् ।
<>उत्स्रष्टव्यो विधानेन श्रुतिस्मृतिनिदर्शनात् ॥”
<>इति शुद्धितत्त्वे वृषोत्सर्गविचारः ॥
<LEND>
