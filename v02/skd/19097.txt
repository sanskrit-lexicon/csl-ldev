<L>19097<pc>2-892<k1>निर्ज्जलैकादशी<k2>निर्ज्जलैकादशी
निर्ज्जलैकादशी¦, स्त्री, (निर्ज्जला एकादशी ।)
<>ज्यैष्ठमासीयशुक्लैकादशी । यथा, पाद्मे ।
<>श्रीभीमसेन उवाच ।
<>“पितामह ! ह्यशक्तोऽहमुपवासे करोमि किम् ।
<>अतो बहुफलं ब्रूहि व्रतमेकमपि प्रभो ! ॥
<>श्रीव्यास उवाच ।
<>वृषस्थे मिथुनस्थेऽर्के शुक्ला ह्येकादशी हि या ।
<>ज्येष्ठे मासि प्रयत्नेन सोपोष्या जलवर्ज्जिता ॥
<>स्नाने चाचमने चैव वर्ज्जयित्वोदकं बुधः ।
<>उपयुञ्जीत नैवान्यद्व्रतभङ्गोऽन्यथा भवेत् ॥
<>उद्याददयं यावद्वर्ज्जयित्वा जलं बुधः ।
[Page2-892-b+ 52]
<>अप्रयत्नादवाप्नोति द्वादशद्वादशीफलम् ॥
<>ततः प्रभाते विमले द्वादश्यां स्नानमाचरेत् ।
<>जलं सुवर्णं दत्त्वा तु द्विजातिभ्यो यथाविधि ॥
<>भुञ्जीत कृतकृत्यस्तु ब्राह्मणैः सहितो वशी ।
<>एवं कृते तु यत् पुण्यं भीमसेन ! शृणुष्व तत् ॥
<>संवत्सरस्य या मध्ये एकादश्यो भवन्ति हि ।
<>तासां फलमवाप्नोति पुत्त्र ! मे नात्र संशयः ॥
<>इति मां केशवः प्राह शङ्खचक्रगदाधरः ॥”
<>किञ्च ।
<>“धनधान्यवहा पुण्या पुत्त्रभाग्यसुखप्रदा ।
<>उपोषिता नरव्याघ्र ! इति सत्यं ब्रवीमि ते ॥
<>यमदूता महाकायाः करालाः कामरूपिणः ।
<>दण्डपाशधरा रौद्रा नोपसर्पन्ति तं नरम् ॥
<>पीताम्बरधराः शङ्खचक्रहस्ता मनोजवाः ।
<>अन्तकाले नयन्त्येनं वैष्णवा वैष्णवीं पुरीम् ॥”
<>किञ्च ।
<>“तोयस्य नियमं यस्तु कुरुते वैष्णवोत्तमः ।
<>पलकोटिसुवर्णस्य यामे यामे स पुण्यभाक् ॥
<>स्नाग दानं जपं होमं यदस्यां कुरुते नरः ।
<>तत् सर्व्वञ्चाक्षयं प्राप्तमेतत् कृष्णस्य भाषितम् ॥
<>किंवापरेण धर्म्मेण निर्ज्जलैकादशीं नृप ! ।
<>उपोष्य सम्यग्विधिना वैष्णवं पदमाप्नुयात् ॥”
<>किञ्च ।
<>“यैः कृता भीमसेनैषा निर्ज्जलैकादशी शुभा ।
<>स्वकुलं तारितं सर्व्वं कुलातीतं तथा शतम् ॥
<>आत्मना सह तैर्नीतं वासुदेवस्य मन्दिरे ॥”
<>किञ्च ।
<>“आत्मद्रोहः कृतस्तस्तु यैरेषा नह्युपोषिता ।
<>पापात्मानो दुराचारा दुष्टास्ते नात्र संशयः ॥”
<>किञ्च ।
<>“यश्चेमां शृणुयाद्भक्त्या यश्चापि परिकीर्त्तयेत् ।
<>उभौ तौ स्वर्गमाप्तौ हि नात्र कार्य्या विचा-
<>रणा ॥”
<>अथ निर्ज्जलवतविधिः । यथा, --
<>“यथाप्राग्लिखितं कृत्वा सङ्कल्पनियमं व्रते ।
<>जलमादाय गृह्णीयान्मन्त्रेणानेन वैष्णवः ॥
<>एकादश्यां निराहारो वर्ज्जयिष्यामि वै जलम् ।
<>केशवप्रीणनार्थाय प्रत्यन्तदमनेन च ॥” इति ॥
<>“वर्ज्जयेच्चाम्ब्वहोरात्रं विना चाचमनार्थकम् ।
<>विना च प्राशनं पादोदकस्यात्यन्तपावनम् ॥
<>एकादश्यां निशायान्तु नित्यपूजां विधाय हि ।
<>हैमीं त्रैविक्रमीं मूर्त्तिं स्नापयेत् पयआदिभिः ॥
<>वस्त्रादिकं समर्प्याथाभ्यर्च्च्य गन्धादिभिश्च ताम् ।
<>प्रणम्य जागरं कुर्य्यात् तदग्रे नर्त्तनादिना ॥
<>प्रातःस्नानादि निर्व्वत्य तं त्रिविक्रममर्च्चयेत् ।
<>शक्त्याम्बुकुम्भान् विप्रेभ्यो दद्यात् गन्धाद्यल-
<>ङ्कृतान् ॥”
<>तत्र मन्त्रः ।
<>“देवदेव हृषीकेश संसारार्णवतारक ! ।
<>जलकुम्भप्रदानेन यास्यामि परमाङ्गतिमिति ॥
<>दद्याच्च कनकं छत्रं वस्त्रयुग्ममुपानहौ ।
<>जलपात्राणि दिव्यानि विभवे सति वैष्णवः ॥
[Page2-892-c+ 52]
<>शक्त्या विप्रान् भोजयित्वा पीत्वा भ्रातृकरा-
<>ज्जलम् ।
<>स्वयं वानीय मौनी सन् भुञ्जीत सह बन्धुभिः ॥”
<>इति श्रीहरिभक्तिविलासे १५ विलासः ॥
<LEND>
