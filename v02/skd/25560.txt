<L>25560<pc>3-558<k1>भ्राता<k2>भ्राता
भ्राता¦, [ऋ] पुं, (भ्राजते इति । भ्राज + “नप्तृ-
<>नेष्टृत्वष्टृहोत्रिति । उणा० । २ । ९६ । इति
<>तृन् । निपात्यते च ।) एकगर्भजातः । “भाइ”
<>इति भाषा । तत्पर्य्यायः । सहोदरः २
<>समानोदर्य्यः ३ सोदर्य्यः ४ सगर्भः ५ सहजः ६
<>सोदरः ७ । इति हेमचन्द्रः ॥ पितरि मृते
<>ज्येष्ठभ्रातुः पितृतुल्यत्वम् । यथा, --
<>“ज्येष्ठो भ्राता पितृतुल्यो मृते पितरि शौनक ! ।
<>सर्व्वेषां स पिता हि स्यात् सर्व्वेषामनुपालकः ॥
<>कनिष्ठस्तेषु सर्व्वेषु समत्वेनानुवर्त्तते ।
<>समोपभोगजीवेषु यथैव तनयस्तथा ॥”
<>इति गारुडे ११४ अध्यायः ॥
<>तस्य भार्य्याहरणे तस्मै दायादाने च दोषो
<>यथा, ब्रह्मवैवर्त्ते प्रकृतिखण्डे ५६ अध्याये ।
<>“भ्रातृजायापहारी च मातृगामी भवेन्नरः ।
<>ब्रह्महत्यासहस्रञ्च लभते नात्रसंशयः ॥
<>स याति कुम्भीपाकञ्च यावच्चन्द्रदिवाकरौ ।
<>तस्मादुर्त्तीर्य्य पापी च विष्ठायां जायते कृमिः ॥
<>वर्षकोटिसहस्राणि तत्र स्थित्वा च पातकी ।
<>ततो भवेन्महापापी वर्षकोटिसहस्रकम् ॥
<>पुंश्चलीयोनिगर्भे च कृमिश्चैव पुरन्दर ! ।
<>गृघ्रः कोटिसहस्राणि शतजन्मानि कुक्कुरः ।
<>भ्रातृजायापहरणात् शतजन्मानि शूकरः ॥”
<>“यो ददाति न दायञ्च बलिष्ठो दुर्ब्बलाय च ।
<>स याति कुम्भीपाकञ्च यावच्चन्द्रदिवाकरौ ॥
<>भ्रातुरन्वेषणे भ्राता न गच्छेत् । यथा, --
<>नारद उवाच ।
<>“हे हर्य्यश्वा महावीर्य्याः प्रजा यूयं करिष्यथ ।
<>ईदृशो लक्ष्यते यत्नो भवतां श्रूयतामिदम् ॥
<>वालिशा वत यूयं ये नास्या जानीत वै भुवः ।
<>अन्तरूर्द्धमधश्चैव कथं स्रक्ष्यथ वै प्रजाः ॥
<>ऊर्द्ध्वं तिर्य्यगधश्चैव यदाप्रतिहता गतिः ।
<>तदा कस्माद्भुवो नान्तं सर्व्वे द्रक्ष्यथ वालिशाः ॥
<>ते तु तद्वचनं श्रुत्वा प्रयाताः सर्व्वतो दिशम् ।
<>अद्यापि न निवर्त्तन्ते समुद्रेभ्य इवापगाः ॥
<>हर्य्यश्वेष्वथ नष्टेषु दक्षः प्राचेतसः पुनः ।
<>वैरिण्यामथ पुत्त्राणां सहस्रमसृजद्विभुः ॥
<>विवर्द्धयिषवस्ते तु सवलाश्वाः प्रजाः पुनः ।
<>पूर्व्वोक्तं वचनं ब्रह्मन्नारदेन प्रचोदिताः ॥
<>अन्योन्यमूचुस्ते सर्व्वे सम्यगाह महामुनिः ।
<>भ्रातॄणां पदवी चैव गन्तव्या नात्र संशयः ॥
<>ज्ञात्वा प्रमाणं पृथ्य्वास्तु प्रजाः स्रक्ष्यामहे पुनः ।
<>तेऽपि तेनैव मार्गेण प्रयाताः सर्व्वतो दिशम् ।
<>अद्यापि न निवर्त्तन्ते समुद्रेम्य इवापगाः ॥
<>ततः प्रभृति वै भ्राता भ्रातुरन्वेषणे द्विज ! ।
[Page3-558-c+ 52]
<>प्रयातो नश्यति तथा तन्न कार्य्यं विजानता ॥”
<>इति विष्णुपुराणे १ अंशे १६ अध्यायः ॥
<>अपि च, मात्स्ये ५ अध्याये ।
<>“ततः प्रभृति न भ्रातुः कनीयान् मार्गमिच्छति ।
<>अन्विषन् दुःखमाप्नीति तेन तं परिवर्जयेत् ॥”
<>ज्येष्ठभ्रात्त्रादेर्गुरुत्वं यथा, --
<>“उपाध्यायः पिता ज्येष्ठो भ्राता चैव महीपतिः ।
<>मातुलः श्वशुरस्त्राता मातामहपितामहौ ।
<>बन्धुर्ज्येष्ठः पितृव्यश्च पुंस्येते गुरवः स्मृताः ॥”
<>इति कौर्म्मे उपविभागे ११ अध्यायः ॥
<>विभक्तानां तेषां धर्म्मवृद्धिर्यथा, --
<>व्यासः ।
<>“भ्रातॄणां जीवतोः पित्रोः सहवासो विधीयते ।
<>तदभावे विभक्तानां धर्म्मस्तेषां विवर्द्धते ॥
<>भ्रातॄणां यस्तु नेहेत धनं शक्तः स्वकर्म्मणा ।
<>स निर्भाज्यः स्वकादंशात् किञ्चिद्दत्त्वोप-
<>जीवनम् ॥”
<>ज्येष्ठभ्रातृप्रशंसा यथा, --
<>“बिभृयाद्वेच्छतः सर्व्वान् ज्येष्ठो भ्राता यथा
<>पिता ।
<>भ्राता शक्तः कनिष्ठो वा शक्त्यपेक्षा कुले
<>स्थितिः ॥
<>कुटुम्बार्थेषु चोद्युक्तस्तत् कार्य्यं कुरुते तु यः ।
<>स भ्रातृभिर्बृंहणीयो ग्रासाच्छादनवाहनैः ॥
<>अन्योन्यभेदो भ्रातॄणां सुहृदां वा बलान्तक ! ।
<>भवत्यानन्दकृद्देव ! द्बिषतां नात्र संशयः ॥” * ॥
<>भ्रातृसंस्कारस्यावश्यकत्वम् । यथा, नारदः ।
<>“येषान्तु न कृताः पित्रा संस्कारविधयः क्रमात् ।
<>कर्त्तव्या भ्रातृभिस्तेषां पैतृकादेव तद्धनात् ॥
<>अविद्यमाने पित्रर्थे स्वांशादुद्धृत्य वा पुनः ।
<>अवश्यकार्य्याः संस्कारा भ्रातृभिः पूर्व्वसंस्कृतैः ॥”
<>विभक्तानां तेषां साक्षित्वादि यथा, --
<>“साक्षित्वं प्रतिभाव्यञ्च दानं ग्रहणमेव च ।
<>विभक्ता भ्रातरः कुर्य्युर्नाविभक्ताः परस्परम् ॥”
<>इति दायतत्त्वम् ॥
<LEND>
