<L>38605<pc>5-320<k1>सांवत्सरिकः<k2>सांवत्सरिकः
सांवत्सरिकः¦, त्रि, (संवत्सर + “कालात् ठञ् ।”
<>४ । ३ । ११ । इति ठञ् ।) संवत्सरे भवः । संव-
[Page5-320-b+ 52]
<>त्सरं व्याप्य भूतः । प्रतिवर्षकर्त्तव्यश्राद्धम् । यथा
<>अथ सांवत्सरिकश्राद्धम् । तत्र गोभिलः । अत
<>ऊर्द्ध्वं संवत्सरे संवत्सरे प्रेतायान्नं दद्यात् यस्मिन्न-
<>हनि प्रेतः स्यात् इति । अत ऊर्द्ध्वं सपिण्डी-
<>करणान्तश्राद्धनिमित्तादाद्यसंवत्सरादूर्द्ध्वं संवत्-
<>सरे संवत्सरे प्रतिवर्षं यस्मिन्नहनि मृतस्तस्मिन्न-
<>हनि मृताय दद्यात् । व्याघ्रः । प्रतिसंवत्सरञ्चैव-
<>मेकोद्दिष्टं मृताहनि । एतेन सपिण्डीकरणाप-
<>कर्षे आद्यसंवत्सरेऽपि मृताहे श्राद्धान्तरं
<>कर्त्तव्यमिति मैथिलोक्तं हेयम् । व्यक्तमाह
<>हेमाद्रिधृतं वचनम् ।
<>“पूर्णे संवत्सरे श्राद्धं षोडशं परिकीर्त्तितम् ।
<>तेनैव च सपिण्डत्वं तेनैवाब्दिकमिष्यते ॥”
<>अत्र पूर्णसंवत्सरक्रियमाणश्राद्धाद्यथोभयनिर्व्वा-
<>हस्तथापकृष्टसपिण्डीकरणश्राद्धादप्युभयनिर्व्वाहो
<>न पूर्णसंवत्सरे आब्दिकान्तरम् । एवं पञ्चदश-
<>श्राद्धेऽप्यन्नयम् । मत्स्यपुराणम् ।
<>“ततः प्रभृति संक्रान्तावुपरागादिपर्व्वसु ।
<>त्रिपिण्डमाचरेत् श्राद्धमेकोद्दिष्टं मृताहनि ॥”
<>ततः प्रेतत्वपरीहारात् त्रिपिण्डं त्रैपुरुषम् ।
<>निरुपपदमृताहशब्दः मृतसम्बन्धिमासपक्षतिथि-
<>विशेषपरः । उपपदात्तु क्वचित्तिथिविशेषमात्र-
<>परः । यथा मृताहे प्रतिमासं कुर्य्यादित्यादौ ।
<>शङ्खः ।
<>“सपिण्डीकरणादूर्द्ध्वं यत्र यत्र प्रदीयते ।
<>तत्र तत्र त्रयं कुर्य्यात् वर्ज्जयित्वा मृताहनि ॥
<>अमावास्यां क्षयो यस्य प्रेतपक्षेऽथवा पुनः ।
<>सपिण्डीकरणादूर्द्ध्वं तस्योक्तः पार्व्वणो विधिः ॥”
<>त्रयं सम्प्रदानानां त्रयं कुर्य्यात् त्रिभ्यो दद्यात्
<>इत्यर्थः । मृताहपर्य्युदस्तत्रिदैवतत्त्वस्य प्रति
<>प्रसवमाह । अमावास्यामिति । प्रेतपक्षोऽत्र
<>पितृपक्षः अश्वयुक्कृष्णपक्ष इति यावत् । न
<>तु कृष्णपक्षमात्रं कृष्णपक्षसामान्यपरत्वे अमा-
<>वास्यापदवैयर्थ्यापत्तेः ॥ * ॥ पितृपक्षं विशेष-
<>यति हेमाद्रिमाघवाचार्य्यधृतं नागरखण्डम् ।
<>“नभो वाथ नभस्यो वा मलमासो यदा भवेत् ।
<>सप्तमः पितृपक्षः स्यादन्यत्रैव तु पञ्चमः ॥”
<>अत्र श्रावणभाद्रयोरन्यतरस्य मलमासत्वे
<>आषाढ्यपेक्षया सप्तमपक्षस्य पितृपक्षत्वात् ।
<>अत्र मृतस्यैव प्रेतपक्षमृतत्वं न तु मलमास
<>भाद्रकृष्णपक्षमृतस्य । ततश्च तत्र मृतस्य वर्षा-
<>न्तरे अश्वयुक्कृष्णपक्षेऽपि तच्छ्राद्धकरणे न
<>पार्व्वणम् । किन्त्वेकोद्दिष्टमिति । अत्र पार्व्वणो
<>विधिः पार्व्वणेतिकर्त्तव्यताकैकोद्दिष्टविधिरिति
<>नव्यवर्द्धमानप्रभृतयः । तन्नपूर्व्ववचनोक्तत्रैपुरुषि-
<>कस्य मृताहे पर्य्युदस्तस्य पार्व्वणो विधिरित्य-
<>नेन प्रतिप्रसवात् । तस्मादत्र सदैवतैकोद्दिष्टं
<>न युक्तं किन्तु त्रैपुरुषिकं न तु षाट्पुरुषिकम् ।
<>“कर्षूसमन्वितं मुक्त्वा तथाद्यं श्राद्धषोडशम् ।
<>प्रत्याब्दिकञ्च शेषेषु पिण्डाः स्युः षडिति
<>स्थितिः ॥”
<>इति छन्दोगपरिशिष्टवचनेन प्रत्याब्दिकव्यति-
[Page5-320-c+ 52]
<>रेकेण षट्संख्यानियमात् ॥ * ॥ एवममा-
<>वास्यादिमरणनिमित्तेन मातुरपि प्रत्याब्दिकं
<>पार्व्वणविधिनैव ।
<>“अपुत्त्रा ये मृताः केचित् स्त्रियो वा पुरुषाश्च ये ।
<>तेषामपि च देयं स्यादेकोद्दिष्टं न पार्व्वणम् ॥”
<>इत्यापस्तम्बवचने अपुत्त्रा इति विशेषणो-
<>पादानान् सपुत्त्राणां पार्व्वणाभ्यनुज्ञानात् ।
<>एतच्च मात्रादित्रितयदैवतं कार्य्यम् । मात्रे
<>पितामह्यै प्रपितामह्यै च पूर्व्ववत् ब्राह्मणान्
<>भोजयित्वा इत्यन्नष्टकायां तथा दर्शनात् । अव-
<>सानदिननिमित्तेन पार्व्वणविधिना छन्दोगैरपि
<>मात्रादित्रिकाणां श्राद्धं कर्त्तव्यम् । न योषिद्भ्यः
<>पृथद्गद्यादवसानादिनादृते । इति छन्दोगपरि-
<>शिष्टवचने विशेषतः प्रतिप्रसवात् । एवं सपिण्डी-
<>करणेऽपि । एतच्च मृताहपार्व्वणं मातापित्रो-
<>रेव । तथा च हेमाद्रिधृतं कात्यायनवचनम् ।
<>“सपिण्डीकरणादूर्द्ध्वं पित्रोरेव हि पार्व्वणम् ।
<>पितृव्यभ्रातृमातॄणामेकोद्दिष्टं सदैव तु ॥”
<>मातृपदं सपत्नीमातृपरम् । सपत्नीमात्रित्यत्र
<>मातृपदस्य राजदन्तादित्वात् परनिपातः ।
<>ततश्च वाक्ये मातृसपत्नीति न प्रयोज्यं किन्तु
<>सपत्नीमातरित्यादिकम् ॥ * ॥ एवं साग्निकौरस-
<>क्षेत्रजाभ्यां मृताहे पार्व्वणं कर्त्तव्यम् ।
<>“औरसक्षेत्रजौ पुत्त्रौ विधिना पार्व्वणेन तु ।
<>प्रत्यब्दमितरे कर्य्युरेकोद्दिष्टं सुता दश ॥”
<>इति जावालवचनस्य ।
<>“यत्र यत्र प्रदातव्यं सपिण्डीकरणात् परम् ।
<>पार्व्वणेन विधानेन देयमग्निमता सदा ॥”
<>इति मत्स्यपुराणवचनस्य चैकवाक्यत्वात् ।
<>उशनाश्च ।
<>“प्रत्यब्दं दर्शवच्छ्राद्धं साग्निः कुर्व्वीत वै द्विजः ।
<>एकोद्दिष्टं सदा कुर्य्यान्निरग्निः श्राद्धदः सुतः ॥”
<>अत्र प्रागुक्तयुक्त्या प्रेतश्राद्धस्य एकोद्दिष्टत्वा-
<>भिधानात् सांवत्सरिकश्राद्धे यदेकोद्दिष्टपदमुक्तं
<>तत् प्रेतश्राद्धधर्म्मग्राहित्वार्थम् । ततश्च योग्य-
<>त्वादेकार्घ्यादिलाभः । न तु यथा प्रेतश्राद्धे
<>पितृशब्दस्थाने प्रेतपदोहः तथा अत्रापीति
<>वाच्यं सांवत्सरिके प्रेतत्वाभावात्तथाविधानानु-
<>पपत्तेः । एवं प्रतिसांवत्सरिकश्राद्धे सम्बन्धार्थ-
<>पदं आशीःप्रार्थनं शेषभोजनञ्च कर्त्तव्यम् ॥ * ॥
<>रजस्वलायां विशेषयति गोतमः ।
<>“अपुत्त्रा तु यदा भार्य्या सम्प्राप्ते भर्त्तुराब्दिके ।
<>रजस्वला भवेत् सा तु कुर्य्यात् तत्पञ्चमे
<>दिने ॥”
<>कुर्य्याच्छ्राद्धमिति शेषः । यत्तु श्राद्धचिन्तामणौ ।
<>एकोद्दिष्टं त्रैवर्णिकेन सिद्धान्नेन कर्त्तव्यम् ।
<>“एकोद्दिष्टन्तु कर्त्तव्यं पाकेनैव सदा स्वयम् ।
<>अभावे पाकपात्राणां तदहः समुपोषणम् ॥”
<>इति लघुहारीतवचनात् ॥
<>पाकपात्राभावः पाकसामग्र्यभावोपलक्षकः ।
<>तदापि नामश्राद्धं किन्तूपोषणमेव श्राद्धस्थानीय-
<>मित्यर्थः । स्वयमित्यभिधानात् अपाटवादिनापि
[Page5-321-a+ 52]
<>नान्यद्वारा कारयितव्यम् । अतएव उपवासेनैव
<>श्राद्धस्थानीयेन तदकरणप्रायश्चित्तेन वा कृत-
<>कृत्यतया श्राद्धविघ्ने इत्यादिवचनादपि नैका-
<>दश्यामनुष्ठानमिति तन्न । पितृतृप्तेरजातत्वे-
<>नैकादश्यां तदनुष्ठानस्य युक्तत्वात् । अन्यथा
<>षोडशश्राद्धाधिकारिणः कदाचित्तथात्वे ।
<>“यस्यैतानि न दीयन्ते प्रेतश्राद्धानि षोडश ।
<>पिशाचत्वं ध्रुवं तस्य दत्तैः श्राद्धशतैरपि ॥”
<>इति यमवचनेन षोडशश्राद्धाभावे प्रेतत्वपरी-
<>हारो न स्यात् । तस्मादुपवासो स श्राद्धार्थः
<>किन्तु तदानीन्तनाकरणप्रायश्चित्तार्थः । यथा
<>स्वकालाकृतसंस्कारे प्रायश्चित्तं कृत्वा काला-
<>न्तरे तत्करणं तथात्रापि तद्दिने उपवासं
<>कृत्वा एकादश्यां श्राद्धं कर्त्तव्यमिति । एकोद्दिष्टं
<>नान्यद्वारा कार्य्यमित्यत्रापि गोत्रजेतरत्वेन
<>विशेषणीयम् ।
<>“न कदाचित् सगोत्राय श्राद्धं कार्य्यमगोत्रजैः ।”
<>इति प्रेतश्राद्धे ब्रह्मपुराणात् ।
<>अत्र हि नागोत्रजस्य साक्षात्कर्त्तृत्वं निषिध्यते
<>सगोत्रायेत्यसम्बन्धापत्तेः । तस्मात् अगोत्रजैर्द्वार-
<>भूतैः सगोत्राय श्राद्धं न कार्य्यमित्यर्थः । तथा
<>च पर्य्युदासपक्षे गोत्रजद्वारा कारयितव्यमिति
<>सुव्यक्तमेव । प्रसज्यपक्षे तु अगोत्रजविशेषण-
<>स्वरसात् गोत्रजलाभः । प्रेतश्राद्धधर्म्मग्राहित्वात्
<>सांवत्सरिकमपि तथेति श्राद्धविवेकः । कल्प-
<>तरुरत्नाकरयोस्तु स्वगोत्रायेति पठितं स्वमा-
<>त्मीयं गोत्रं यस्य स स्वगोत्रः विद्यमानगोत्र
<>इत्यर्थः । यस्मै श्राद्धं कर्त्तव्यं तस्य स्वगोत्रजे
<>विद्यमानेऽन्यगोत्रजेन संघातान्तर्गतेन राज्ञा
<>श्राद्धं न कारयितव्यमिति व्याख्यातञ्च । एतन्मते-
<>ऽप्यूढदुहित्रादीनामसगोत्रत्वेऽपि न निषेधः ।
<>वस्तुतस्तु तत्पाठेऽपि कर्म्मधारयापेक्षया बहु-
<>व्रीहेर्जघन्यत्वात् स्वमात्मीयञ्च तत् गोत्रञ्चेति
<>तस्मै अन्यगोत्रजद्वारा श्राद्धं न कार्य्यमित्यर्थः ।
<>अतो लघुहारीतवचने स्वयं पदं स्वगोत्रपरम् ।
<>अन्यथा ब्रह्मपुराणोक्तागोत्रजपदवैयर्थ्यापत्तेः ॥ *
<>एवञ्च भविष्यपुराणप्रभासखण्डयोः ।
<>“मृताहनि पितुर्य्यस्तु न कुर्य्यात् श्राद्धमादरात् ।
<>मातुश्चैव वरारोहे वत्सरान्ते मृताहनि ।
<>नाहन्तस्य महादेवि ! पूजां गृह्णामिनो हरिः ॥”
<>मरीचिः ।
<>“पण्डिता ज्ञानिनो मूर्खाः स्त्रियोऽथ ब्रह्म-
<>चारिणः ।
<>मृताहं समतिक्रम्य चाण्डालेष्वभिजायते ॥”
<>इत्याभ्यां कालमाधवीयधृताभ्यां वचनाभ्यां
<>सांवत्सरिकश्राद्धस्य मृताहकर्त्तव्यत्वेनावश्यक-
<>त्वात भविष्यन्मृताहे स्वयं कर्त्तव्यत्वसम्भावना-
<>रहितेन मृतातात् पूर्व्वकालेऽपि प्रतिनिधीयते ।
<>“प्रक्षिप्याग्निं स्वदारेषु परिकल्प्यर्त्विजं तथा ।
<>प्रवसेत् कार्य्यवान् विप्रो वृथैव न चिरं क्वचित् ॥”
<>इति छन्दोगपरिशिष्टोक्तसायं प्रातर्होमप्रति-
<>निधिवत् । एवं सति प्रतिनिध्यकरण एव एका-
[Page5-321-b+ 52]
<>दश्यां क्रियते ॥ * ॥ न च पाकस्याङ्गत्वेन
<>प्रधानतिथिकर्त्तव्यतानियम इति वाच्यम् ।
<>“व्रतोपवासनियमे घटिकैका यदा भवेत् ।
<>सा तिथिः सकला ज्ञेया पित्रर्थे चापराह्णिकी ॥”
<>इति वचनेन मुहूर्त्तमात्रलाभेऽपि कर्त्तव्यतोप-
<>देशात् तदानीं पाके तदसम्भवात् । एवमुदी-
<>च्याङ्गशेषभोजनेऽपि न तन्नियमः । इति श्राद्ध-
<>तत्त्वम् ॥ (गणके, पुं, । यथा, बृहत्संहितायाम् ।
<>२ । १२ ।
<>“नासांवत्सरिके देशे वस्तव्यं भूतिमिच्छता ।
<>चक्षुर्भूतो हि यत्रैष पापं तत्र न विद्यते ॥”)
<LEND>
