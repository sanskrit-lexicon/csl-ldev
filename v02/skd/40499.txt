<L>40499<pc>5-435<k1>स्तोभः<k2>स्तोभः
स्तोभः¦, पुं, (स्तुभ + घञ् ।) सामावयवविशेषः । स
<>तु गीतालापपूरणाक्षरः । स च त्रयोदशविधो
<>यथा । अयं वावलोको हाउकारो १ वायुर्हा-
<>इकार २ श्चन्द्रमाअथकारः ३ । आत्मेहकारो ४
<>ऽग्निरीकारः ५ आदित्य ऊकारः ६ । निहव
<>एकारो ७ विश्वेदेवा औहोइकारः ८ प्रजा-
<>पतिर्हिकारः ९ । प्राणः स्वरी १० ऽन्नं या ११
<>वाग्विराङ्निरुक्त १२ स्त्रयोदशः स्तोभः सञ्चरो
<>हुंकारः १३ । दुग्धेऽस्मै वाग्दोहं यो वाचो
<>दोहोऽन्नवानन्नादो भवति य एतामेवँ साम्ना-
<>मुपनिषदं वेदोपनिषदंवेद । इति छान्द्योग्योप-
<>निषद्ब्राह्मणे प्रथमप्रपाठकः समाप्तः ॥ * ॥
<>अस्य भाष्यम् । भक्तिविषयोपासनं सामा-
<>वयवसम्बन्धमित्यतः सामावयवान्तरस्तोभाक्षर-
[Page5-435-b+ 52]
<>विषयाण्युपासनान्तराणि संहतान्युपदिश्यन्ते ।
<>अनन्तरं सामावयवसम्बन्धत्वाविशेषादयंवावाय
<>मेव लोको हाउकारः स्तोभो रथन्तरे साम्नि
<>प्रसिद्ध इयं वै रथन्तरमित्यस्मात् सम्बन्ध-
<>सामान्याद्धाउकारः स्तोभोऽयं लोक इत्येव-
<>मुपासीत । १ ।
<>वायुर्हाईकारो वामदेव्ये सामनि हाइकारः
<>प्रसिद्धो वाय्वप्सम्बन्धश्च वामदेव्यस्य साम्नो योनि-
<>रित्यस्मात् सामान्याद्धाइकारं वायुदृष्ट्यौ-
<>पासीत । २ ।
<>चन्द्रमा अथकारः चन्द्रदृष्ट्या अथकारमुपा-
<>सोत अन्ने हीदं स्थितमन्नात्मा चन्द्रः थकारा-
<>कारसामान्याच्च । ३ ।
<>आत्मा इह कार इहेति स्तोभः प्रत्यक्षो ह्यात्मा
<>इहेति व्यपदिश्वते इहेति च स्तोभः । ४ ।
<>तत्सामान्यादग्निरीकार इति । इ निधा-
<>नानि चाग्नेयानि सर्व्वाणि सामानीत्यतः । ५ ।
<P>तत्सामान्यादादित्य ऊकारः । उच्चैरूर्द्धं
<>सन्तं आदित्यं गायत्त्र्युकारश्चायं स्तोभआदित्य
<>दैवत्ये साम्नि स्तोभ इत्यादित्य ऊकारः । ६ ।
<>निहव इत्याह्वानमेकारस्तोभः एहोति चाह्वय-
<>न्तीति । ७ ।
<>तत्सामान्याद्विश्वेदेवा औहोइकारो वैश्व-
<>देव्ये साम्नि स्ताभस्य दर्शनात् । ८ ।
<>प्रजापतिर्हिकार अनिरुक्ताद्धिकारस्य
<>चाव्यक्तत्वात् । ९ ।
<>प्राणः स्वरः स्वर इति स्तोभः प्राणस्य च
<>स्वरहेतुत्वसामान्यात् । १० ।
<>अन्नं या या इति स्तोभोऽन्नं अन्नेन हीदं
<>यातीत्यतः । ११ ।
<>तत्सामान्यात् वागिति स्तोभो विराडन्नं
<>देवताविशेषो वा वैराजे साम्नि स्तोभदर्शनात्
<>अनिरुक्तोऽव्यक्तत्वात् इदञ्चेदञ्चेति निर्व्वक्तुं न
<>शक्यत इत्यतः । १२ ।
<>सञ्चरो विकल्पमानस्वरूप इत्यर्थः कोऽसावि-
<>त्याह हुंकारीऽव्यक्तो ह्ययतोऽनिरुक्तविशेष
<>एवोपास्य इत्यभिप्रायः ॥ १३ ॥
<P>स्तोभाक्षरोपासनाफलमाह । दुग्धेऽस्मै वाग्
<>दोहमित्याद्युक्तार्थं य एतामेवं यथोक्तलक्षणं
<>साम्नां सामावयवस्तोभाक्षरविषयामुपनिषदं
<>दर्शनं वेद तस्यैतत् यथोक्तं फलमित्यर्थः । द्विर-
<>भ्यासोऽध्यायपरिसमाप्त्यर्थः सामावयवविषयो
<>पासनाशेषः परिसमाप्त्यर्थो वेति ॥ * ॥ इति
<>श्रीमद्गोविन्दभगवत्पूज्यपादशिष्यस्य परम-
<>हंसपरिव्राजकाचार्य्यस्य श्रीमच्छङ्करभगवत्-
<>पादस्य कृतौ छान्दोग्योपनिषद्विवरणे प्रथमः
<>प्रपाठकः समाप्तः ॥ * ॥ * ॥ हेलनम् । स्तम्भ-
<>नम् । इति हेमचन्द्रः ॥ अपि च ।
<>साङ्केत्यं पारिहास्यं वा स्तोभं हेलनमेव वा ।
<>वैकुण्ठनामग्रहणमशेषाघहरं विदुः ॥”
<>इति श्रीभागवते । ६ । २ । १४ ॥
<>“साङ्केत्यं पुत्त्रादौ साङ्केतितम् । पारिहास्यं परि-
[Page5-435-c+ 52]
<>हासेन कृतम् । स्तोभं गीतालापपूरणार्थे
<>कृतम् । हेलनं किं विष्णुनेति सावज्ञमपि च
<>वैकुण्ठनामोच्चारणम् ।” इति तट्टीकायां श्रीधर-
<>स्वामी ॥
<LEND>
