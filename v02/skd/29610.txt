<L>29610<pc>4-155<k1>राशिः<k2>राशिः
राशिः¦, पुं, (राशते इति । राश शब्द + इण् ।
<>यद्वा, अश्नुते व्याप्नोतीति । अशू व्याप्तौ + “अशि-
<>पणाय्यो रुडायलुकौ च ।” उणा० ४ । १३२ ।
<>इति इण् रुडागमश्च ।) धान्यादिसमूहः ।
<>तत्पर्य्यायः । पुञ्जः २ उत्करः ३ कूटम् ४ ।
[Page4-156-a+ 52]
<>इत्यमरः । २ । ५ । ४२ ॥ समुच्चयः ५ समा-
<>हारः ६ । इति जटाधरः ॥ अश्नुते व्याप्नोति
<>इति राशिः । अशू ञ व्यप्तिसंहत्योरित्यस्मात्
<>नाम्नीति इञ् निपातनाद्रेफागमः । इति
<>भरतः ॥ * ॥ (यथा, शकुन्तलायाम् १ अङ्के ।
<>“न खलु न खलु बाणः सन्निपात्योऽयमस्मिन्
<>मृदुनि मृगशरीरे तुलराशाविवाग्निः ॥”)
<>ज्योतिश्चक्रस्य द्वादशांशः । तस्योत्पत्तिर्यथा, --
<>अथ सृष्ट्यां मनश्चक्रे ब्रह्माहङ्कारमूर्त्तिभृत् ।
<>मनसश्चन्द्रमा जज्ञे सूर्य्योऽक्ष्णोस्तेजसां निधिः ॥
<>मनसः खं ततो वायुरग्निरापो धरा क्रमात् ।
<>गुणेकवृद्ध्या पञ्चैव महाभूतानि जज्ञिरे ॥
<>अग्नीषोमौ भास्करेन्दू ततस्त्वङ्गारकादयः ।
<>तेजोभूखाम्बुवातेभ्यः क्रमशः पञ्च जज्ञिरे ॥
<>पुनर्द्वादशधात्मानं विभजेद्राशिशंज्ञकम् ।
<>नक्षत्ररूपिणं भूयः सप्तविंशात्मकं वशी ॥”
<>इति सूर्य्यसिद्धान्ते गोलाध्यायः ॥ * ॥
<>तस्य संस्थानं यथा, --
<>“विषुवत्क्रान्तिवृत्त्यैक्यात् पूर्व्वभागस्थिताः
<>स्थिराः ।
<>मेषाद्या राशयः क्रान्तिवृत्तयः पूर्व्वदिक्क्रमात् ॥”
<>इति मुनीश्वरकृतसार्व्वभौमसिद्धान्तः ॥ * ॥
<>अथ राश्यादिनिर्णयः ।
<>“मेषवृषमिथुनकर्क्कटसिंहाः कन्या तुलाथ
<>वृश्चिकभम् ।
<>धनुरथ मकरः कुम्भो मीन इति च राशयः
<>कथिताः ॥”
<>इति राशिकथनम् ॥ * ॥
<>“अश्विन्या सह भरणी कृत्तिकापादश्च कीर्त्तितो
<>मेषः । १ ।
<>वृषभः कृत्तिकाशेषं रोहिण्यर्द्धश्च मृग-
<>शिरसः ॥ २ ॥
<>मृगशिरसोऽर्द्धं चार्द्रा पुनर्व्वसोस्त्रिपादो मिथु-
<>नम् । ३ ।
<>पादः पुनर्व्वसोरन्त्यः पुष्योऽश्लेषा च कर्कटः ॥ ४ ॥
<>सिंहोऽथ मघा पूर्व्वफल्गुणी पाद उत्तरायाः । ५ ।
<>तच्छेषं हस्ता चित्रार्द्धञ्च कन्यकाख्यः ॥ ६ ॥
<>तोलिनि चित्रार्द्धं स्वाती विशाखायाः पाद-
<>त्रयम् । ७ ।
<>अलिनि विशाखा पादस्तथानुराधान्विता
<>ज्येष्ठा ॥ ८ ॥
<>मूल पूव्वाषाढा प्रथमश्चाप्युत्तरांशको धन्वी । ९ ।
<>मकरस्तत्परिशेषं श्रवणा चांर्द्धं धनिष्ठायाः ॥ १० ॥
<>धनिष्ठार्द्धं शतभिषा पुर्व्वभाद्रपदपादत्रयं
<>कुम्भः । ११ ।
<>पूर्व्वभाद्रपदाशेषस्तथोत्तरा रेवती मीनः ॥” ११ ॥
<>इति राशिनक्षत्रभेदकथनम् ॥ * ॥
<>“राशिनामानि च क्षेत्रं भमृक्षे गृहनाम च ।
<>मेषादीनाञ्च पर्य्यायं लोकादेव विचिन्तयेत् ॥”
<>इति राशिपर्य्यायकथनम् ॥ * ॥
<>“क्रियतावुरिजितुमकुलीरलेयपाथेययूककौ-
<>र्पाख्याः ।
[Page4-156-b+ 52]
<>तौक्षिक आकोकेरो हृद्रोगश्चान्त्यभं चेत्थम् ॥”
<>इति मेषादीनां विशेषनामकथनम् ॥ * ॥
<>“अरुणसितहरितपाटलपाण्डुविचित्राः सिते-
<>तरपिषङ्गौ ।
<>पिङ्गलकर्व्वुरवभ्रुमलिना रुचयो यथासंख्यम् ॥”
<>इति मेषादीनां वर्णभेदकथनम् ॥ * ॥
<>“मत्स्यौ घटी नृमिथुनं सगदं सवीणं
<>चापी नरोऽश्वजघनो मकरो मृगास्यः ।
<>तौली सशस्यदहना प्लवगा च कन्या
<>शेषाः स्वनामसदृशाः स्वचराश्च सर्व्वे ॥”
<>अश्वजघनोऽश्वाकारजघनो नतु अश्वारूढ-
<>इति जघनः । उत्तरत्र चतुश्चरणत्वकथनात् ।
<>राश्यधिष्ठातृदेवताकथनम् ॥ * ॥
<>“क्रूरोऽथ सौम्यः पुरुषोऽङ्गना च
<>ओजोऽथ युग्मं विषमः समश्च ।
<>चरास्थरद्ब्यात्मकनामघेया
<>मेषादयोऽमी क्रमशः प्रदिष्टाः ॥”
<>इति राशीनां क्रूरसौम्यादिविवेकः ॥ * ॥
<>दैवज्ञमनोहरे ।
<>“पुण्यश्च पुष्करश्चैव आघानाख्यस्तथैव च ।
<>श्रुत्या वृत्त्या भवन्त्येते नित्यं द्बादश राशयः ॥”
<>इति पुण्यादिविवेकः ॥ * ॥
<>“मिथुनतुलाघटकन्या द्बिपादाख्याश्चापपूर्व्व-
<>भागश्च ।
<>मृगधनुराद्यन्तार्द्धे वृषाजसिंहाश्चरणाः ॥”
<>इति द्विपदचतुष्पदराशिकथनम् ॥ * ॥
<>“कर्कटवृश्चिकमीना मकरान्त्यार्द्धञ्च कीट-
<>संज्ञाः स्युः ।
<>वृश्चिकराशिर्मुनिभिः सरीसृपत्वेन निर्दिष्टः ॥”
<>इति कीटसरीसृपराशिकथनम् ॥ * ॥
<>“द्बिपदवशगाः सर्व्वे सिंहं विहाय चतु-
<>व्यदाः ।
<>सलिलनिलया भक्ष्या वश्याः सरीसृपजातयः ॥
<>मृगपतिवशे तिष्ठन्त्येते विहाय सरीसृपान् ।
<>अकथितगृहेषूह्यं वश्यं जनव्यवहारतः ॥”
<>सरीसृपजातय इति बहुवचनात् कीटस्यापि
<>परिग्रहः । राशीनां वश्यावश्यकथनम् ॥ * ॥
<>“ग्राम्या मिथुनतुलास्त्रीचापालिघटाः निशासु
<>वृषमेषौ ।
<>मकरादिमार्द्धसिंहौ वन्यौ दिवसेऽजवृषभौ च ॥
<>जलजौ कर्कटमीनौ मकरान्त्यार्द्धञ्च शिवमते
<>कुम्भः ॥
<>इति ग्राम्यारण्यजलजराशिकथनम् ॥ * ॥
<>“ह्नस्वास्तिमिगोऽविघटा मिथुनधनुःकर्किमृग-
<>मुखाश्च समाः ।
<>वृश्चिककन्यामृगपतिबणिजो दीर्घाः समा-
<>ख्याताः ॥”
<>इति राशीनां ह्नस्वदीर्घकथनम् ॥ * ॥
<>“प्रागादिककुभां नाथा यथासंख्यं प्रदक्षिणम् ।
<>मेषाद्या राशयो ज्ञयास्त्रिरावृत्तिपरिभ्रमात् ॥”
<>इति दिगधिपलग्नकथनम् ॥ * ॥
<>“कुजशुक्रबुधेन्द्वर्कसौम्यशुक्रावनीभुवाम् ।
[Page4-156-c+ 52]
<>जीवार्किभानुजेज्यानां क्षेत्राणि स्युरजादयः ॥
<>इति ग्रहाणां क्षेत्रकथनम् ॥ * ॥
<>“अजो गोपतियुग्मञ्च कर्किधन्विमृगास्तथा ।
<>निशासंज्ञाः स्मृताश्चैते शेषाश्चान्ये दिनात्मकाः ॥
<>निशासंज्ञा विमिथुनाः स्मृताः पृष्ठोदयास्तथा ।
<>शेषाः शीर्षोदया ह्येते मीनश्चोभयसंज्ञकः ॥”
<>इति निशादिसंज्ञाकथनम् ॥ * ॥
<>“रविर्मासं निशानाथः सपाददिवसद्वयम् ।
<>पक्षत्रयं भूमिपुत्त्रो बुधोऽष्टादशवासरान् ॥
<>वर्षमेकं सुराचार्य्यश्चाष्टाविंशदिनं भृगुः ।
<>शनिः सार्द्धद्वयं वर्षं स्वर्भानुः सार्द्धवत्सरम् ॥
<>एवं प्रमाणात् सकलाः स्वराशिं भुञ्जते ग्रहाः ॥”
<>इति राशिभोगकथनम् ॥
<>इति ज्योतिस्तत्त्वम् ॥ * ॥ द्बादशराश्यात्मक-
<>शिवरूपं यथा, --
<>पुलस्त्य उवाच ।
<>“स्वरूपं त्रिपुरघ्नस्य वदिष्ये कालरूपिणः ।
<>अश्विनी भरणी चैव कृत्तिकाप्रथमांशकम् ॥
<>मेषकं हि विजानीयात् कुजक्षेत्रमुदाहृतम् ।
<>आग्नेयांशास्त्रयो ब्रह्मन् प्राजापत्यं कवेर्गृहम् ॥
<>सौम्यार्द्धं वृषनामेदं वदनं परिकीर्त्तितम् ।
<>मृगार्द्धमार्द्रादित्यां शास्त्रयः सौम्यगृहं त्विदम् ॥
<>मिथुनं भुजयोस्तस्य गगनस्थस्य शूलिनः ।
<>आदित्यांशश्च पुष्यश्च अश्लेषा शशिनो गृहम् ॥
<>राशिः कर्कटको नाम पार्श्वे मखविनाशिनः ।
<>पित्र्यर्क्षं भगदैवत्यं उत्तरांशश्च केशरी ॥
<>सूर्य्यक्षेत्रं विभोर्ब्रह्मन् हृदयं परिकीर्त्तितम् ।
<>उत्तरांशास्त्रयः पाणिश्चित्रार्द्धं कन्यका त्वियम् ।
<>सोमपुत्त्रस्य सद्मैतद्द्बितीयं जठरं विभोः ॥
<>चित्रांशद्वितयं स्वाती विशाखायांशकत्रयम् ।
<>द्वितीयं शुक्रसदनं तुला नाभिरुदाहृता ॥
<>विशाखांशमनुराधा ज्येष्ठा भौमगृहं त्विदम् ।
<>द्वितीयं वृश्चिको राशिर्मेढ्रं कालस्वरूपिणः ॥
<>मूलं पूर्व्वोत्तरांशश्च देवाचार्य्यगृहं धनुः ।
<>उरुयुगलमीशस्य अमरर्षे प्रगीयते ॥
<>उत्तरांशास्त्रयो ऋक्षं श्रवणं मकरो मुने ।
<>धनिष्ठार्द्धं शनिक्षेत्रं जानुनी परिकीर्त्तिते ॥
<>धनिष्ठार्द्धं शतभिषा प्रोष्ठपदांशकत्रयम् ।
<>सौरं पद्मापरमिदं कुम्भो जङ्घे च विश्रुते ॥
<>प्रोष्ठपद्यंशमेकन्तु उत्तरा रेवती तथा ।
<>द्बितीयं जीवसदनं मीनन्तु चरणावुभौ ॥” * ॥
<>राशीनां लक्षणस्वरूपादि यथा, --
<>नारद उवाच ।
<>“राशयः कथिता ब्रह्मन् ! त्वया द्बादश वै मम ।
<>तेषां विशेशतो ब्रूहि लक्षणानि स्वरूपतः ॥
<>पुलस्त्य उवाच ।
<>स्वरूपं तत्र वक्ष्यामि राशीनां शृणु नारद ।
<>यादृशा यत्र सञ्चारा यस्मिन् स्थाने बसन्ति हि ॥
<>सञ्चारस्थानमेकस्य धान्यरत्नाकरादिषु ।
<>नवसाद्बलसंच्छन्नो वसुधायाञ्च सर्व्वशः ॥
<>नित्यं चरति फुल्लेषु सरसां पुलिनेषु च ।
<>मेषः समानमूर्त्तिश्च अजाविकधनादिषु ॥
[Page4-157-a+ 52]
<>वृषः सदृशरूपेषु चरते गोकुलादिषु ।
<>तस्याधिवासभूमिस्तु कृषीबलधराश्रया ॥
<>स्त्रीपुंसयोः समं भद्रशय्यासनपरिग्रहैः ।
<>बीणावाद्यधृङ्मिथुनं गीतनर्त्तकशिल्पिषु ॥
<>स्थितं क्रीडा रतिर्न्नित्यं विहारोऽवनिरस्य तु ।
<>मिथुनं नाम विख्यातं राशिर्द्वेधात्मकः स्मृतः ॥
<>कर्किः कुलीरेण समः सलिलस्थः प्रकीर्त्तितः ।
<>केदारवापीपुलिनविविक्तावनिरेव च ॥
<>सिंहस्तु पर्व्वतारण्यदुर्गकन्दरभूमिषु ।
<>वसते व्याधपल्लीषु गह्वरेषु गुहासु च ॥
<>या हि प्रदीपककरा नावारूढा च कन्यका ।
<>चरते स्त्रीरतिस्थाने वसते तद्वनेषु च ॥
<>तुलापाणिश्च पुरुषो वीथ्यापणविचारकः ।
<>नगराध्वनि शालासु वसते तत्र नारद ॥
<>स्वभ्रवल्मीकसञ्चारी वृश्चिको वृश्चिकाकृतिः ।
<>वृषगोमयकीटोऽहिपाषाणादिषु संस्थितः ॥
<>धनुस्तुरङ्गजघनो दीप्यमानो धनुर्द्धरः ।
<>बाजिशूरोऽस्त्रविद्बीरः स्थायी युद्धबलादिषु ॥
<>मृगास्यो मकरो ब्रह्मन् ! वृषस्कन्धः फणाङ्गदः ।
<>मकरोऽसौ नदीचारी वसते च महोदधौ ॥
<>रिक्तकुम्भश्च पुरुषः स्कन्धधारी जलाप्लुतः ।
<>दूतशालाचरः कुम्भस्थायी शौण्डिकसद्मसु ॥
<>मीनरूपत्वमासक्तो मीनस्तीर्थाम्बुसञ्चरः ।
<>वसते पुण्यदेशेषु देवब्राह्मणपूजकः ॥
<>लक्षणं गदितं तुभ्यं मेषादीनां महामुने ।
<>न कस्यचित्त्वयाख्येयं गुह्यमेतत् पुरातनम् ॥
<>एतन्मया ते कथितं सुरर्षे
<>यथा त्रिनेत्रः प्रममाथ यज्ञे ।
<>पुण्यं पुराणं परमं पवित्रं
<>संशृण्वतां पापहरं शिवञ्च ॥”
<>इति श्रीवामनपुराणे पुलस्त्यनारदसंवादे हर-
<>ललितः पञ्चमोऽध्यायः ॥
<LEND>
