<L>32695<pc>4-392<k1>विद्याधरः<k2>विद्याधरः
विद्याधरः¦, पुं, देवयोनिविशेषः । इत्यमरः ॥ विद्यां
<>मन्त्रादिकं धरति पचादित्वादः । पुष्पदन्तादिः
<>कामरूपी खेचरः । इति भरतः ॥ (यथा,
<>रघुः । २ । ६० ।
<>“तस्मिन् क्षणे पालयितुः प्रजाना-
<>मुत्पश्यतः सिंहनिपातमुग्रम् ।
<>अवाङ्मखस्योपरि पुष्पवृष्टिः
<>पपात विद्याधरहस्तमुक्ता ॥”)
<>तस्योत्पत्त्यादिर्यथा, --
<>“नैकैर्यक्षगणैर्व्याप्तं त्रैलोक्यमप्सरोगणैः ।
<>तेषामुत्पादितान्योन्यं महागन्धर्व्वनायकाः ॥
<>उत्पादिताः पुनस्तैर्ये विक्रान्ता युद्धदुर्म्मदाः ।
<>विद्याधरेश्वरास्ते तु खेचराः कामचारिणः ॥
<>हिरण्यरोमा कपिलः सुलोमा माधवस्तथा ।
<>इन्द्रकेतुश्च पिङ्गाङ्गो नादश्चैव महाबलः ॥
<>गण इत्येवमादिस्तु द्वे चान्ये वै सुलोचने ।
<>शिवा च मुमनाश्चैव ताभ्यामपि च विश्रवाः ॥
<>पुनश्चोत्पादयामास विद्या सौमनसं गणम् ।
<>एतैर्व्याप्तो ह्ययं लोको विद्याधरगणैस्त्रिभिः ॥
<>एभ्योऽनेकानि जातानि ह्यवरान्तरचारिणाम् ।
<>लोकेऽस्मिन् गणशस्तानि मन्त्रविद्याविचारि-
<>णाम् ।
<>विद्याधरास्तथान्येऽपि विद्याबलसमन्विताः ॥”
<>इति वह्रिपुराणे काश्यपीयवंशः ॥ * ॥
<>षोडशरतिबन्धान्तर्गतचरमबन्धः । तस्य लक्षणं
<>यथा, रतिमञ्जर्य्याम् ।
<>“नार्य्या ऊरुयुगं धृत्वा कराभ्यां ताडयेत्
<>पुनः ।
<>कामयेन्निर्भरं कामी बन्धो विद्याधरो मतः ॥”
<LEND>
