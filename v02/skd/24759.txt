<L>24759<pc>3-483<k1>भयानकः<k2>भयानकः
भयानकः¦, पुं, (बिभेत्यस्मादिति । भी + “आनकः
शीङ्भियः ।” उणा० । ३ । ८२ । इति आनकः ।)
व्याघ्रः । राहुः । रसविशेषः । इति मेदिनी ।
के, २०५ ॥ स तु शृङ्गाराद्यष्टरसान्तर्गतषष्ठरसः ।
तस्य लक्षणं यथा, --
“भयानको भयस्थायिभावः कालाधिदैवतः ।
स्त्री नीचप्रकृतिः कृष्णो मतस्तत्त्वविशारदैः ॥
यस्मादुत्पद्यते भीतिस्तदत्रालम्बनं मतम् ।
चेष्टा घोरतरास्तस्य भवेदुद्दीपनं पुनः ॥
अनुभावोऽत्र वैवर्ण्यं गद्गदस्वरभाषणम् ।
प्रलयस्वेदरोमाञ्चकम्पदिक्प्रेक्षणादयः ॥
जुगुप्सावेगसंमोहसंत्रासग्लानिदीनताः ।
शङ्कापस्मारसंभ्रान्तिमृत्य्वाद्या व्यभिचारिणः ॥”
उदाहरणं यथा, --
“नष्टं बर्षवरैर्मनुष्यगणनाभावादपास्य त्रपा-
मन्तः कञ्चुकिकञ्चुकस्य विशति त्रासादयं
वामनः ॥”
इति साहित्यदर्पणे ३ परिच्छेदः ॥
<LEND>
