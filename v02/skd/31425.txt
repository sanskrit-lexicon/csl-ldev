<L>31425<pc>4-292<k1>वर्षं<k2>वर्षं
वर्षं¦, पुं, क्ली, (वृष्यते इति । वृषु सेचने +
<>अज्विधौ भयादीनामुपसंख्यानमित्यच् । यद्वा,
<>व्रियते प्रार्थ्यते इति । वृ + “वृवॄवदिहनिकमिक-
<>षिभ्यः सः ।” उणा० ३ । ६२ । इति सः ।)
<>वृष्टिः । (यथा, मनुः । ४ । १०३ ।
<>“विद्युत्स्तनितवर्षेषु महोल्कानाञ्च संप्लवे ।
<>आकालिकमनध्यायमेतेषु मनुरब्रवीत् ॥”
<>जम्बुद्वीपांशः । वत्सरः । इत्यमरः ॥ (यथा,
<>मनुः । ५ । ५३ ।
<>“वर्षे वर्षेऽश्वमेधेन यो यजेत शतं समाः ।
<>मांसानि च न खादेद् यस्तयोः पुण्यफलं समम् ॥”)
<>जम्बुद्बीपः । इति मेदिनी । षे, २४ ॥ (वर्ष-
<>तीति । वृष् + पचाद्यच् ।) मेघः । इति हेम-
<>चन्द्रः । २ । ७९ ॥ * ॥ अथ सप्तद्बीपानां वर्ष-
<>वर्णनम् । तत्र जम्बुद्वीपस्य नववर्षविभागो यथा ।
<>यत एव कृताः सप्त भुवो द्वीपा जम्बुप्लक्ष-
<>शाल्मलिकुशक्रौञ्चशाकपुष्करसंज्ञाः । तेषां
<>परिमाणं पूर्व्वस्मात् पूर्व्वस्मादुत्तरोत्तरो यथा-
<>संख्यं द्विगुणमानेन बहिः समन्तत उप-
<>कॢप्ताः । क्षारादेक्षुरसोदसुरोदघृतोदक्षीरोद-
<>दधिमण्डोदशुद्धोदाः सप्त जलधयः । सप्तद्बीप-
<>परिखा इवाभ्यन्तरद्वीपसमाना एकैकश्येन
<>यथानुपूर्व्वं सप्तस्वपि बहिर्द्वीपेषु पृथक् परित
<>उपकल्पिताः । तेषु पुनर्ज्जम्ब्वाह्वादिषु वर्हिष्मती-
<>पतिरनुवृत्तानात्मजानग्नीध्रेध्मजिह्वयज्ञबाहु-
<>हिरण्यरेतोघृतपृष्ठमेधातिथिवीतिहोत्रसंज्ञान्
[Page4-293-a+ 52]
<>यथासंख्येन एकैकस्मिन्नेकमेवाधिपतिं विदधे ।
<>तस्य ह वा एते श्लोकाः ।
<>“प्रियव्रतकृतं कर्म्म कोऽनुकुर्य्याद्विनेश्वरम् ।
<>यो नेमिनिम्नरकरोच्छायां घ्नन् सप्तवारि-
<>धीन् ॥”
<>छायां घ्नन् तमो निरस्यन् ।
<>“भूसंस्थानं कृतं येन सरिद्गिरिवनादिभिः ।
<>सीमा च भूतनिर्वृत्यै द्वीपे द्वीपे विभागशः ॥”
<>एवं पितरि संप्रवृत्ते तदनुशासने वर्त्तमान
<>आग्नीध्रो जम्बुद्बीपौकसः प्रजा औरसवद्धर्म्मा-
<>वेक्षमाणः पर्य्यगोपायत् । तदुपलभ्य भगवानादि-
<>पुरुषः सदसि गायन्तीं पूर्व्वचित्तिं नामाप्सरस-
<>मभियापयामास । तस्यामुह वात्मजान् स
<>राजवर्य्य आग्नीध्रो नाभिकिंपुरुषहरिवर्षेला-
<>वृतरम्यक-हिरण्मय-कुरुभद्राश्वकेतुमालसंज्ञान्
<>नव पुत्त्रानजनयत् । आग्नीध्रसुतास्ते मातु-
<>रनुग्रहादौत्पत्तिकेनैव संहननबलोपेताः पित्रा
<>विभक्ता आत्मतुल्यनामानि यथाविभागं जम्बु-
<>द्वीपवर्षाणि बुभुजुः । यास्मन्नव वर्षाणि नव-
<>योजनसहस्रायामानि अष्टभिर्मर्य्यादागिरिभिः
<>सुविभक्तानि भवन्ति । एषां मध्ये इला-
<>वृतं नामाभ्यन्तरवर्षं यस्य नाभ्यामवस्थितः
<>सर्व्वतः सौवर्णः कुलगिरिराजो मेरुर्द्वीपायाम-
<>समुन्नाहः कर्णिकाभूतः कुवलयकमलस्य मूर्द्धनि
<>द्वात्रिंशत्सहस्रयोजनविततो मूले षोडश-
<>साहस्रं तावतान्तर्भूम्यां प्रविष्टः । उत्तरोत्तरे-
<>णेलावृतं नीलः श्वेतः शृङ्गवान् इति त्रयो
<>रम्यकहिरण्मयकुरूणां वर्षाणां मर्य्यादागिरयः
<>प्रागायता उभयतः क्षारोदावधयो द्विसहस्र-
<>योजनपृथव एकैकशः पूर्व्वस्मात् पूर्व्वस्मादुत्तरो-
<>त्तरो दशांशाधिकांशेन दैर्घ्य एवाह्रसन्ति ।
<>एवं दक्षिणेनेलावृतं निषधो हेमकूटो हिमालय
<>इति प्रागायता यथा नीलादयः । अयुतयोज-
<>नोत्सेधा हरिवर्षकिंपुरुषभारतानां यथा-
<>संख्यम् । तथैवेलावृतमपरेण पूर्व्वेण च माल्य-
<>वद्गन्धमादनावानीलनिषधायतौ द्विसहसं पप्र-
<>थतुः केतुमालभद्राश्वयोः सीमानं विदधाते ।
<>भारतेऽप्यस्मिन् वर्षे सरिच्छैलाः सन्ति बहवः ।
<>मलयो मङ्गलप्रस्थो मैनाकस्त्रिकूट ऋषभः
<>कूटकः कोण्वः सह्यो देवगिरिरृष्यमूकः श्रीशैलो
<>वेङ्कटो महेन्द्रो वारिधारो विन्ध्यः शुक्तिमानृक्ष-
<>गिरिः पारिपात्रो द्रोणश्चित्रकूटो गोवर्द्धनो
<>रैवतकः ककुभो नीलो गोकामुख इन्द्रकीलः
<>कामगिरिरिति चान्ये शतसहस्रशः शैलास्तेषां
<>नितम्बप्रभवा नदा नद्यश्च सन्त्यसंख्याताः ।
<>एतासामपो भारत्यः प्रजानामभिरेव पुनन्ती-
<>नामात्मना चोपस्पृशन्ति । चन्द्रवशा ताम्रपर्णी
<>अवटोदा कृतमाला वैहायसी कावेरी वेण्णा
<>पयस्विनी शर्करावर्त्ता तुङ्गभद्रा कृष्णवेण्णा
<>भीमरथी गोदावरी निर्व्विन्ध्या पयोष्णी तापी
<>रेवा सुरसा नर्म्मदा चर्म्मण्वती अन्धः शोनश्च
<>नदौ महानदी वेदस्मृतिरृषिकुल्या त्रिसामा
[Page4-293-b+ 52]
<>कौशिकी मन्दाकिनी यमुना सरस्वती दृशद्वती
<>गोमती सरयुरोघवती षष्ठवती सप्तवती सुषोमा
<>शतद्रुश्चन्द्रभागा मरुद्वृधा वितस्ता असिक्नी
<>विश्वेति महानद्यः । अस्मिन्नेव वर्षे पुरुषैर्लब्ध-
<>जन्मभिः शुक्ललोहितकृष्णवर्णेन स्वारब्धेन
<>कर्म्मणा दिव्यमानुषनारकगतयो बह्व्य आत्मन
<>आनुपूर्व्वेण सर्व्वा ह्येव सर्व्वेषां विधीयन्ते ।
<>यथावर्णविधानमपवर्गश्च भवति ॥ १ ॥ * ॥
<>अतः परं प्लक्षादीनां प्रमाणलक्षणसंस्थानतो
<>वर्षविभाग उपवर्ण्यते । प्लक्षो जम्बुप्रमाणो
<>द्वीपाख्यातिकरो हिरण्मय उत्थितो यत्राग्नि-
<>रूपास्ते सप्तजिह्वः । तस्याधिपतिः प्रियव्रतात्मज
<>इध्मजिह्वस्तं द्बीपं सप्तवर्षाणि विभज्य सप्तवर्ष-
<>नामभ्य आत्मजेभ्य आकलय्य स्वयमात्मयोगे-
<>नोपरराम । अशिवं वयसं सुभद्रं शान्तं
<>क्षेमममृतमभयमिति वर्षाणि । तेषु गिरयो
<>नद्यश्च सप्तैवाभिज्ञाताः । मणिकूटो वज्रकूट
<>इन्द्रसेनो ज्योतिष्मान् सुवर्णो हिरण्यष्ठीवो
<>मेघमाल इति सेतुशैलाः । अरुणा नृमणा
<>आङ्गीरसी सावित्री सुभाता ऋचम्भरा
<>सत्यम्भरेति महानद्यः ॥ २ ॥ * ॥ प्लक्षस्तु
<>समानेनेक्षुरसोदेनावृतो यथा तथा द्वीपोऽपि
<>शाल्मलो द्बिगुणविशालः समानेन सुरोदेना-
<>वृतः परिवृङ्क्ते । यत्र ह वै शाल्मली प्लक्षा-
<>यामा । तद्द्वीपाधिपतिः प्रियव्रतात्मजो यज्ञ-
<>वाहः स्वसुतेभ्यः सप्तभ्यस्तन्नामानि सप्तवर्षाणि
<>व्यभजत् । सुरोचनं सौमनस्यं रमणकं देववर्हं
<>पारिभद्रमाप्यायनमभिज्ञातमिति । तेषु वर्षा-
<>द्रयो नद्यश्च सप्तैवाभिज्ञाताः । सुरसः शतशृङ्गो
<>वामदेवः कुन्दः कुमुदः पुष्पवर्षः सहस्रश्रुति-
<>रिति । अनुमती सिनीवाली सरस्वती कुहू
<>रजनी नन्दा राकेति ॥ ३ ॥ * ॥ एवं सुरो-
<>दाद्बहिस्तद्द्विगुणः समानेनावृतो घृतोदेन यथा
<>पूर्व्वः कुशद्वीपो यस्मिन् कुशस्तम्बो देवकृत-
<>स्तद्द्वीपाख्यापनो ज्वलन इवापरः सुशष्प-
<>रोचिषा दिशो विराजयति । तद्द्वीपपतिः प्रैय-
<>व्रतो राजन् हिरण्यरेता नाम स्वं द्वीपं सप्तभ्यः
<>स्वपुत्त्रेभ्यो यथाभागं विभज्य स्वयं तप आति-
<>ष्ठत् । वसुवसूदानदृढरुचिनाभिगुप्तसत्यव्रतविप्र-
<>नामदेवनामभ्यस्तेषां वर्षेषु सीमागिरयो नद्य-
<>श्चाभिज्ञाताः सप्तैव । वभ्रुश्चतुःशृङ्गः कपिल-
<>श्चित्रकूटो देवानीक ऊर्द्ध्वरोमा द्रविण इति ।
<>रसकुल्या मधुकुल्या मित्रविन्दा श्रुतविन्दा
<>देवगर्भा घृतच्युता मन्त्रमालेति ॥ ४ ॥ * ॥ तथा
<>बहिः क्रौञ्चद्वीपो द्बिगुणः समानेन क्षीरोदेन
<>परित उपकॢप्तः । वृतो यथा कुशद्बीपो वृतो-
<>देन । यस्मिन् क्रौञ्चनामा पर्व्वतराजो द्बीप-
<>नामनिर्व्वर्त्तक आस्ते । तस्मिन्नपि प्रैयव्रतो घृत-
<>पृष्ठो नामाधिपतिः स्वे द्वीपे वर्षाणि सप्त विभज्य
<>तेषु पुत्त्रनामसु सप्त ऋक्थादान् वर्षपान् निवेश्य
<>स्वयं भगवान् भगवतः परमकल्याणयशस
<>आत्मभूतस्य हरेश्चरणारविन्दमुपजगाम ।
[Page4-293-c+ 52]
<>आत्मा मधुरुहो मेघपृष्ठः सुधामा भ्राजिष्ठो
<>लोहितानो वनस्पतिरिति घृतपृष्ठसुताः । तेषां
<>वर्षगिरयः सप्तैव नद्यश्चाभिख्याताः । शुक्लो
<>वर्द्धमानो भोजन उपवर्हणो नन्दो नन्दनः
<>सर्व्वतोभद्र इति । अभया अमृतौघा आर्य्यका
<>तीर्थवती रूपवती पवित्रवती शुक्लेति ॥ ५ ॥ * ॥
<>एवं परस्तात् क्षीरोदात् परित उपवेशितः
<>शाकद्वीपो द्वात्रिंशल्लक्षयोजनायामः समानेन
<>दधिमण्डोदेन परीतः । यस्मिन् हि शाको नाम
<>महीरुहः स्वक्षेत्रव्यपदेशकः । यस्य हि महा-
<>सुरभिगन्धस्तद्द्वीपमनुवासयति । तस्यापि प्रैय-
<>व्रत एवाधिपतिर्नाम्ना मेधातिथिः । सोऽपि
<>विभज्य सप्तवर्षाणि पुत्त्रनामानि तेषु स्वात्मजान्
<>पुरोजवमनोजववेपमानधूम्रानीकचित्ररेफबहु-
<>रूपविश्वाधारसंज्ञान् निधाप्याधिपतीन् स्वयं
<>भगवत्यनन्त आवेशितमतिस्तपोवनं प्रविवेश ।
<>एतेषां वर्षमर्य्यादागिरयो नद्यश्च सप्त सप्तैव ।
<>ईशान उरुशृङ्गो बलभद्रः शतकेशरः सहस्र-
<>स्रोता देवपालो महानस इति । अनघा
<>आयुर्दा उभयस्पृष्टिरपराजिता पञ्चपदी सहस्र-
<>श्रुतिर्निजधृतिरिति ॥ ६ ॥ * ॥ एवमेव दधिमण्डो-
<>दात् परतः पुष्करद्वीपस्ततो द्विगुणायामः सम-
<>न्तत उपकॢप्तः समानेन स्वादूदकेन समुद्रेण
<>बहिरावृतः । तद्द्वीपमध्ये मानसोत्तरनाभैक
<>एवार्व्वाचीनपराचीनवर्षयोर्मर्य्यादाचलः अयुत-
<>योजनोच्छ्रायायामः । यत्र तु चतसृषु दिक्षु
<>चत्वारि पुराणि लोकपालानाम् । यदुपरिष्टात्
<>सूर्य्यरथस्य मेरुं परिक्रामतः संवत्सरात्मकं चक्रं
<>देवाहोरात्राभ्यां परिभ्रमति । तद्द्वीपस्याधि-
<>पतिः प्रैयव्रतो वीतिहोत्रो नाम तस्यात्मजौ
<>रमणकधातकनामानौ वर्षपती नियुज्य स्वयं
<>पूर्व्वजवद्भगवत्कर्म्मशील आस्ते । तद्बर्षपुरुषा
<>भगवन्तं ब्रह्मरूपिणं सकर्म्मकेण कर्म्मणाराध-
<>यन्ति ॥ ७ ॥ इति श्रीभागवते ५ स्कन्धे १ । २ ।
<>१६ । १९ । २० अध्यायाः ॥ * ॥ अपि च ।
<>“कन्ये द्बे दश पुत्त्राश्च सम्राट् कुक्षिश्च ते उभे ।
<>ते सर्व्वे भ्रातरः शूराः प्रजापतिसमा दश ॥
<>अग्नीध्रश्चाग्निबाहुश्च मेधा मेधातिथिर्व्वपुः ।
<>ज्योतिष्मान् द्युतिमान् हव्यः सवनो मित्र एव वा ।
<>मेधाग्निबाहुमित्रास्तु त्रयो योगपरायणाः ।
<>जातिस्मरा महाभागा न राज्याय मनो दधुः ॥
<>प्रियव्रतोऽभ्यषिञ्चत्तान् सप्त सप्तसु पार्थिवान् ।
<>द्बीपेषु तेषु धर्म्मेण द्बीपांस्तांश्च निबोध मे ॥
<>जम्बुद्वीपे तथाग्नीध्रं राजानं कृतवान् पिता ।
<>प्लक्षद्वीपेश्वरश्चापि तेन मेधातिथिः स्मृतः ॥
<>शाल्मले तु वपुष्मन्तं ज्योतिप्मन्तं कुशाह्वये ।
<>क्रौञ्चद्वीपे द्युतिमन्तं हव्यं शाकाह्वये सुतम् ॥
<>पुष्कराधिपतिञ्चैव सवनं कृतवान् सुतम् ।
<>महावीतो धातुकिश्च पुष्कराधिपतेः सुतौ ॥
<>द्विधा कृत्वा ततो वर्षं पुष्करे स न्यवेशयत् ।
<>हव्यस्य पुत्त्राः सप्तासन्नामतस्तान्निबोध मे ॥
<>जलदश्च कुमारश्च सुकुमारो मणीवकः ।
[Page4-294-a+ 52]
<>कुशोत्तरोऽथ मोदाकी सप्तमस्तु महाद्रुमः ॥
<>तन्नाम ङ्कानि वर्षाणि शाकद्वीपे चकार सः ।
<>तथा द्युतिमतः सप्त पुत्त्रांश्चापि निबोध मे ॥
<>कुशलो मनोऽनुगश्चोष्णः प्रधानश्चान्धकारकः ।
<>मुनिश्च दुन्दुभिश्चैव सप्तमस्तु तथावरः ॥
<>तेषां स्वनामधेयानि क्रौञ्चद्बीपे तथाभवन् । * ।
<>ज्योतिष्मतः कुशद्वीपे पुत्त्रनामाङ्कितानि वै ॥
<>तत्रापि सप्त वर्षाणि तेषां नामानि मे शृणु ।
<>उद्गिजं धेनुमच्चैव द्वैरथं लम्बमेव च ॥
<>धृतिमत् प्रभाकरञ्चैव कपिलञ्चापि सप्तमम् ।
<>वपुष्मतः सुताः सप्त शाल्मलेशस्य वाभवन् ॥
<>श्वेतश्च हरितश्चैव जीमूतो रोहितस्तथा ।
<>वैद्युतो मानसश्चैव महीध्रः णुप्रभस्तथा ॥
<>तथैव शाल्मले तेषां स्वनामानि तु सप्त वै ।
<>सप्तमेधातिथेः पुत्त्राः प्लक्षद्वीपेश्वरस्य ये ॥
<>तेषां नामाङ्कितैर्द्वीपैस्तद्वर्षं सप्तभिर्वृतम् ।
<>पूर्व्वं शान्तभयं वर्षं शिशिरन्तु सुखोदयम् ॥
<>आनन्दञ्च शिवञ्चैव क्षेमकञ्च तथा ध्रुवम् ।
<>प्लक्षद्वीपादियुक्तेषु शाकद्बीपान्तिकेषु च ॥
<>ज्ञेयः पञ्चसु धर्म्मोऽत्र वर्णाश्रमविभागजः । * ।
<>यानि किंपुरुषाद्यानि वर्ज्जयित्वा हिमाह्वयम् ॥
<>सुखमायुश्च रूपञ्च बलं धर्म्मश्च नित्यशः ।
<>पञ्चस्वेतेषु वषषु सर्व्वं साधारणं स्मृतम् ॥ * ॥
<>आग्नीध्राय पिता पूर्व्वं जम्बुद्वीपं ददौ द्बिज ।
<>तस्य पुत्त्रा बभूवुर्हि प्रजापतिसमा नव ॥
<>ज्येष्ठो नाभिरिति ख्यातस्तस्य किंपुरुषोऽनुजः ।
<>हरिवर्षस्तृतीयस्तु चतुर्थोऽभूदिलावृतः ॥
<>रम्यश्च पञ्चमः पुत्त्रो हिरण्यः षष्ठ उच्यते ।
<>कुरुस्तु सप्तमस्तेषां भद्राश्वश्चाष्टमः स्मृतः ॥
<>नवमः केतुमालश्च तन्नाम्ना वर्षसंस्थितिः । * ।
<>यानि किंपुरुषाद्यानि वर्ज्जयित्वा हिमाह्वयम् ॥
<>तेषां स्वभावतः सिद्धिः सुखप्राया ह्यपत्नतः ।
<>विपर्य्ययो न तेष्वस्ति जरामृत्युभयं न च ॥
<>धर्म्माधर्म्मौ न तेष्वास्तां नोत्तमाधममध्यमाः ।
<>न वै चतुर्युगावस्था नाश्रमाः क्रतवो न च ॥ * ॥
<>आग्नीध्रसूनोर्नाभेश्च ऋषभोऽभूत् सुतो द्बिज ।
<>ऋषभाद्भरतो जज्ञे वीरः पुत्त्रशताद्वरः ।
<>सोऽभिषिच्यर्षभः पुत्त्रं महाप्रव्रज्यमास्थितः ।
<>तपस्तेपे महाभागः पुलहाश्रमसंश्रयः ॥ * ॥
<>हिमाह्वं दक्षिणं वर्षं भरताय ददौ पिता ।
<>तस्माच्च भारतं वर्षं तस्य नाम्ना महात्मनः ॥
<>भरतस्याप्यभूत् पुत्त्रः सुमतिर्नाम धार्म्मिकः ।
<>तस्मिन् राज्यं समावेश्य भरतोऽपि बनं ययौ ॥
<>एतेषां पुत्त्रपौत्त्रैश्च सप्तद्वीपा वसुन्धरा ।
<>प्रियव्रतस्य पुत्त्रैस्तु भुक्ता स्वायम्भुवेऽन्तरे ॥
<>एष स्वायम्भुवः सर्गः कथितस्ते द्बिजोत्तम ।
<>पूर्व्वमन्वन्तरेशस्य किमन्यत् कथयामि ते ॥”
<>इति मार्कण्डेयपुराणे स्वायम्भुवे मन्वन्तरे भुवन-
<>कोषः ॥ * ॥ अन्यच्च ।
<>सूत उवाच ।
<>“केतुमाले नरोः कालाः सर्व्वे पनसभोजनाः ।
<>स्त्रियश्चोत्पलपत्राश्च जीवन्ति च वर्पायुतम् ॥
[Page4-294-b+ 52]
<>भद्राश्व पुरुषाः शुक्लाः स्त्रियश्चन्द्रांशुसन्निभाः ।
<>दशवर्षसहस्राणि जीवन्ति वायुभोजनाः ॥ * ॥
<>रम्यके पुरुषा नार्य्यो रमन्त्यारजतप्रभाः ।
<>दशवर्षसहस्राणि शतानि दशपञ्च च ॥
<>जीवन्ति तत्र सत्त्वस्था न्यग्रोधफलभोजनाः ।
<>हिरण्मये हिरण्याभाः सर्व्वे च लकुचाशनाः ॥
<>एकादशसहस्राणि शतानि दशपञ्च च ।
<>जीवन्ति कुरुवर्षे तु श्यामाङ्गाः क्षीरभोजनाः ॥
<>सर्व्वे मिथुनजाताश्च नित्यं सुखनिषेविणः ।
<>चन्द्रद्वीपे महादेवं यजन्ति सततं शिवम् ॥
<>तथा किंपुरुषे विप्रा मानवा हेमसन्निभाः ।
<>दशवर्षसहस्राणि जीवन्ति प्लक्षभोजनाः ॥
<>यजन्ति सततं देवं चतुर्मूर्त्तिं चतुर्मुखम् ।
<>ध्याने मनः समाधाय सदा वा भक्तिसंयुताः ॥ *
<>तथा च हरिवर्षेऽपि महारजतसन्निभाः ।
<>दशवर्षसहस्राणि जीवन्तीक्षुरसाशिनः ॥
<>तत्र नारायणं देवं विश्वयोनिं सनातनम् ।
<>उपासते सदा विष्णुं मानवा विष्णुभाविताः ॥
<>तत्र चन्द्रप्रभं शुभ्रं शुद्धस्फटिकनिर्म्मलम् ।
<>विमानं वासुदेवस्य पारिजातवनाश्रितम् ॥
<>चतुर्द्वारमनौपम्यं चतुस्तोरणसंयुतम् ।
<>प्राकारैर्दशभिर्युक्तं सुगन्धञ्च समुद्गमम् ॥
<>स्फाटिकैर्मण्डपैर्युक्तं देवराजगृहोपमम् ।
<>स्वर्णस्तम्भसहस्रैश्च सर्व्वतः समलङ्कृतम् ॥
<>हेमसोपानसंयुक्तं नानारत्नोपशोभितम् ।
<>दिव्यसिं हासनोपेतं सर्व्वशोभासमन्वितम् ॥
<>सरोभिः स्वादुपाणीयैर्नदीभिश्चोपशोभितम् ।
<>नारायणपरैः शुद्धैर्व्वेदाध्ययनतत्परैः ॥
<>योगिभिश्च समाकीर्णं ध्यायद्भिः पुरुषं हरिम् ।
<>स्तुवद्भिः सततं मन्त्रैर्नमस्यद्भिश्च माधवम् ॥
<>तत्र देवादिदेवस्य विष्णोरमिततेजसः ।
<>राजानः सर्व्वकालस्तु महिमानं प्रकुर्व्वते ॥
<>गायन्ति चैव नृत्यन्ति विलासिन्यो मनोरमाः ।
<>स्त्रियो यौवनशालिन्यः सदा मण्डनतत्पराः ॥
<>इलावृते पद्मवर्णा जम्बूफलरसाशिनः ॥
<>त्रयोदशसहस्राणि वर्षाणां व स्थिरायुषः ॥
<>भारते तु स्त्रियः पुंसो नानावर्णः प्रकीर्त्तिताः ।
<>नानादेवार्च्चने युक्ता नानाकर्म्माणि कुर्व्वते ॥
<>परमायुर्मतं तेषां शतं वर्षाणि सुव्रताः ।
<>नवयोजनसाहस्रं वर्षमेतत् प्रकीर्त्तितम् ॥
<>कर्म्मभूमिरियं विप्रा नराणामाधिकारिणाम् ।
<>महेन्द्रो मलयः सह्यः शुद्धिमानृक्षपर्व्वतः ॥
<>विन्ध्यश्च पारिपात्रश्च सप्तात्र कुलपर्व्वताः ।
<>इन्द्रद्वीपः कशेरुमांस्ताम्रवर्णो गभस्तिमान् ॥
<>नागद्वीपस्तथा सौम्यो गन्धर्व्वस्त्वथ वारुणः ।
<>अयन्तु नवमस्तेषां द्बीपश्च सागरावृतः ॥
<>योजनानां सहस्रन्तु द्वीपोऽयं दक्षिणोत्तरः ।
<>पूर्व्वे किरातास्तस्यान्ते पश्चिमे यवनास्तथा ॥
<>ब्राह्मणाः क्षत्त्रिया वैश्या मध्ये शूद्रास्तथैव च ।
<>इज्यायुधबणिज्याभिर्व्वर्त्तयन्त्यत्र मानवाः ॥
<>स्रवन्ते पावना नद्यः पर्व्वतेभ्यो विनिःसृताः ।
<>शतद्रुश्चन्द्रभागा च सरयूर्यमुना तथा ॥
[Page4-294-c+ 52]
<>इरातती वितस्ता च विपाशा देविका कुहूः ।
<>गोमती धूतपापा च बाहुदा च दृशद्वती ॥
<>कौशिकी लोहिता चैव हिमवत्पादनिःसृताः ।
<>वेदस्मृतिर्व्वेदमती व्रतघ्नी त्रिविदा तथा ॥
<>पर्णासा वन्दना चैव सदानीरा मनोरमा ।
<>चर्म्मण्वती तथानूपा विदिशा वेदवत्यपि ॥
<>शिश्रुः शशिन्यपि तथा पारिपात्राश्रयास्तथा ।
<>नर्म्मदा सुरसा शाना दशार्णा च महानदी ॥
<>मन्दाकिनी चित्रकूटा तामसा च पिशाचिका ।
<>चित्रोत्पला विपाशा च माञ्जना बाहुवाहिनी ॥
<>हिमवत्पादजा नद्यः सर्व्वपापहरा नृणाम् ।
<>तापी पयोष्णी निर्विन्ध्या शीघ्रोदा च महानदी ॥
<>वेन्वा वैतरणी चैव बलाका च कुमुद्वती ।
<>तोया चैव महागौरी दुर्गा चान्तःशिला तथा ॥
<>विन्ध्यपादप्रसूतास्तु नद्यः पुण्यजलाः शुभाः ।
<>ऋषिकुल्या त्रिसामा च मन्दगा मन्दगामिनी ॥
<>रूपा पानाशिनी चैव ऋषिका वंशकारिणी ।
<>शुक्तिमत्पादसंजाताः सर्व्वपापहरा नृणाम् ॥
<>आसां नद्युपनद्यश्च शतशो द्विजपुङ्गवाः ।
<>सर्व्वाः पापहराः पुण्याः स्नानदानादिकर्म्मसु ॥
<>तास्विमे कुरुपञ्चाला मध्यदेशादयो जनाः ।
<>पूर्व्वे देशादिकाश्चैव कामरूपनिवासिनः ॥
<>औड्राः कलिङ्गमगधा दाक्षिणात्याश्च सर्व्वशः ।
<>तथा परान्ताः सौराष्ट्राः शूद्राभीरास्तथा-
<>र्व्वुदाः ॥
<>मानका मालवाश्चैव पारिपात्रनिवासिनः ।
<>सौवीराः सैन्धवा हूणाः शाल्लाः कन्यनिवा-
<>सिनः ॥
<>मद्रा वासास्तथाम्बष्ठाः पारसीकास्तथैव च ।
<>आसां पिबन्ति सलिलं वसन्ति सरितां सदा ॥
<>चत्वारि भारते वर्षे युगानि कवयोऽब्रुवन् ।
<>कृतं त्रेता द्वापरश्च कलिश्चान्यत्र न क्वचित् ॥
<>यानि किंपुरुषाद्यानि वर्षाण्यष्टौ महर्षयः ।
<>न तेषु शोको नायासो नोद्वेगः क्षुद्भयन्न च ॥
<>सुस्थाः प्रजा निरातङ्काः सर्व्वदुःखविवर्ज्जिताः ।
<>रमन्ते विविधैर्भावैः सर्व्वार्श्च स्थिरयौवनाः ॥”
<>इति कूर्म्मपुराणे ४४ अध्यायः ॥
<>अपरं वामनपुराणे १३ अध्याये द्रष्टव्यम् ॥ * ॥
<>प्रभवादिषष्टिवर्षाणि वत्सरशब्दे द्रष्टव्यानि । तत्र
<>षष्ठिधा पूज्या देव्यो यथा, --
<>“संवत्सरप्रमाणेन देव्यः कृत्वा पुरो हि ताः ।
<>यष्टव्या विधिना तात सर्व्वकामप्रसिद्धिदाः ॥
<>महाभयविनाशाय महारिपुवधाय च ।
<>महाभ्युदयकामाय महासिद्धिफलाय च ।
<>पूजयेत् तद्यजेद्देवीं षष्टिधा परमेश्वरीम् ॥
<>ऋतुनागकृता पीडा यक्षरक्षोग्रहोद्भवा ।
<>संवत्सरमहादोषजन्मर्क्षमुपमर्द्दना ॥
<>केतूल्काशनिराहूतो भौमार्कसितभानुजाः ।
<>शमयेद्यजमानस्य देवीहोमरतस्य च ॥
<>मण्डलादिविधानेन महास्नानाभिषेचनैः ।
<>चन्द्रसंपूर्ण पुष्यर्कफलरत्नाभिपूजनैः ॥
<>मङ्गला मङ्गलं धत्ते विधिना पूजिता मुने ! ॥
[Page4-295-a+ 52]
<>उत्पातक्षोभनिर्घातविकृतानां शमाय च ।
<>कथयामि महाप्राज्ञ शृणुष्वैकमनाधुना ॥ * ॥
<>मङ्गला विजया भद्रा शिवा शान्तिर्धृतिः क्षमा ।
<>ऋद्धिर्वृद्ध्युन्नतिः सिद्धिस्तुष्टिः पुष्टिः श्रिया उमा ॥
<>दीप्तिः कान्तिर्यशो लक्ष्मीरीश्वरीति प्रकीर्त्तिता ।
<>विंशताश्चोत्तमा देव्यः सत्त्वभावव्यवस्थिताः ॥
<>प्रथमं संस्थिता वत्स ! सर्व्वसिद्धिप्रदायिकाः । २०
<>ब्राह्मी जयावती शाक्री अजिता चापरा-
<>जिता ॥
<>जरन्ती मानसी माया दितिः श्वेता विमो-
<>हनी ।
<>शरण्या कौशिकी गौरी विमला ललितालसा ॥
<>अरुन्धती क्रिया दुर्गा राजसा इति वायुना ।
<>मध्यभागे स्थिता देव्यो युगानामशुभापहा ॥ २० ॥
<>काली रौद्री कपाली च घण्टाकर्णा मयूरिकी ।
<>बहुरूपा सुरूपा च त्रिनेत्रा रिपुहाम्बिका ॥
<>माहेश्वरी कुमारी च वैष्णवी सुरपूजिताः ।
<>वैवस्वती तथा घोरा कराली विकटादिभिः ॥
<>चर्च्चिका चेति धातुस्था देव्यस्त्रैलोक्यविश्रुताः ।
<>पूजितव्या मुनिश्रेष्ठ ! सर्व्वकामप्रसाधिकाः ॥ २० ॥
<>त्रिदशामुरगन्धर्व्वयक्षरक्षोगणैर्नुताः ।
<>भावकालाश्रयाः कार्य्यद्रव्यरूपफलप्रदाः ॥
<>प्रत्येकशः समस्ता वा कर्त्तव्या मुनिसत्तम ! ।
<>अथवा युगभेदेन पञ्च पञ्च प्रपूजिताः ॥”
<>इति देवीपुराणे संवत्सरदेवताविंशतिविधि-
<>नामाध्यायः ॥ (वर्षके, त्रि । यथा, भागवते ।
<>३ । २१ । २० ।
<>“नमाम्यभीक्ष्णं नमनीयपादं
<>सरोजमल्पीयसि कामवर्षम् ॥”)
<LEND>
