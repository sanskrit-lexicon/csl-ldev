<L>27173<pc>3-704<k1>मायासीता<k2>मायासीता
मायासीता¦, स्त्री, (मायाकल्पिता सीता ।) योगेन
<>अग्निकृतसीताप्रतिकृतिः । यथा, --
<>अग्निरुवाच ।
<>“भगवन् ! श्रूयतां वाक्यं कालेन यदुपस्थितम् ।
<>सीताहरणकालोऽयं तत्रैव समुपस्थितः ॥
<>दैवञ्च दुर्निवारञ्च न च दैवात् परं बलम् ।
<>मत्प्रसूं मयि संन्यस्य छाया रक्ष्यान्तिकेऽधुना ॥
<>दास्यामि सीतां तुभ्यञ्च परीक्षासमये मम ।
<>देवैः प्रस्थापितोऽहञ्च न च विप्रो हुता-
<>शनः ॥
<>रामस्तद्बचनं श्रुत्वा न प्रकाश्य च लक्ष्मणम् ।
<>स्वीचकार च स्वच्छन्दं हृदयेन विदूयता ॥
<>वह्निर्योगेन सीताया मायासीतां चकार सः ।
<>तद्रूपगुणसर्व्वांशां ददौ रामाय नारद ! ॥
<>सीतां गृहीत्वा स ययौ गोप्यं वक्तुं निषिध्य च ।
<>लक्ष्मणो नैव बुबुधे गोप्यमन्यस्य का कथा ॥
<>लङ्कां गत्वा रघुश्रेष्ठो जघान शायकेन च ।
<>सबान्धवं रावणञ्च सीतां संप्राप दुःखिताम् ॥
<>ताञ्च वह्निपरीक्षाञ्च कारयामास सत्वरम् ।
<>हुताशस्तत्र काले च वास्तवीं जानकीं ददौ ॥
<>उवाच छाया वह्निञ्च रामञ्च विनयान्विता ।
<>करिष्यामीति किमहं तदुपायं वदस्व मे ॥”
<>वह्निरुवाच ।
<>“त्वं गच्छ तपसे देवि ! पुष्करञ्च सुपुण्यदम् ।
<>कृत्वा तपस्यां तत्रैव स्वर्गलक्ष्मीर्भविष्यसि ॥
<>सा च तद्वचनं श्रुत्वा प्रतप्य पुष्करे तपः ।
<>दिव्यं त्रिलक्षवर्षञ्च स्वर्गलक्ष्मीर्ब्बभूव ह ॥
<>सा च कालेन तपसा यज्ञकुण्डसमुद्भवा ।
<>कामिनी पाण्डवानाञ्च द्रौपदी द्रुपदात्मजा ॥
<>कृते युगे वेदवती कुशध्वजसुता शुभा ।
<>त्रेतायां रामपत्नी सा सीतेति जनकात्मजा ॥
<>तच्छाया द्रौपदी देवी द्वापरे द्रुपदात्मजा ।
<>त्रिहायंणीति सा प्रोक्ता विद्यमाना युगत्रये ॥”
<>इति ब्रह्मवैवर्त्ते प्रकृतिखण्डे १४ अध्यायः ॥
<LEND>
