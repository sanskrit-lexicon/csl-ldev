<L>9330<pc>2-221<k1>क्रौञ्चदारणः<k2>क्रौञ्चदारणः
क्रौञ्चदारणः¦, पु, (क्रौञ्चं स्वनामख्यातपर्व्वतविशेषं
<>दारयतीति । दॄ + णिच् + ल्युः । क्रौञ्चस्य दारण
<>इति केचित् ।) कार्तिकेयः । इत्यमरः । १ । १ । ४३ ॥
<>अस्य क्रौञ्चदारणकथा महाभारते ३ । मार्कण्डेय-
<>समस्यापर्व्वणि २२४ । ३१-३६ ।
<>“स तूत्थाय महाबाहुरुपसान्त्व्य च तान् जनान् ।
<>धनुर्विकृष्य व्यसृजद्वाणान् श्वेते महागिरौ ॥
<>बिभेद स शरैः शैलं क्रौञ्चं हिमवतः सुतम् ।
<>तेन हंसाश्च गृध्राश्च मेरुं गच्छन्ति पर्व्वतम् ॥
<>स विशीर्णोऽपतच्छैलो भृशमार्त्तस्वरान् रुवन् ।
<>तस्मिन्निपतिते त्वन्ये नेदुः शैला भृशं तदा ॥
<>स तं नादं भृशार्त्तानां श्रुत्वापि बलिनाम्बरः ।
<>न प्राव्यथदमेयात्मा शक्तिमुद्यम्य चानदत् ॥
<>सा तदा विमला शक्तिः क्षिप्ता तेन महात्मना ।
<>बिभेद शिखरं घोरं श्वेतस्य तरसा गिरेः ॥
<>स तेनाभिहतो दीर्णो गिरिः श्वेतोऽचलैः सह ।
<>उत्पपात महीं त्यक्त्वा भीतः स सुमहात्मनः” ॥
<>क्रौञ्चं असुरविशेषं दारयति नाशयतीति च ।
<>क्रौञ्चासुरवधकथा क्रौञ्चशब्दे द्रष्टव्या ॥)
<LEND>
