<L>27595<pc>3-743<k1>मुद्रा<k2>मुद्रा
मुद्रा¦, स्त्री, (मोदते अनयेति । मुद् + “स्फायि-
<>तञ्चीत्यादि ।” उणा० २ । १३ । इति रक् अतः
<>टाप् ।) प्रत्ययकारिणी ॥ इति त्रिकाण्ड-
<>शेषः । नामेर मोहर इति भाषा ॥ अङ्गुलि-
<>मुद्रा । इति शब्दरत्नावली ॥ छापेर आङ्गुटी
<>इति भाषा । स्वर्णरौप्यादिमुद्रिका च । (यथा,
<>अभिज्ञानशाकुन्तले । २ ।
<>“इमां मुद्रां त्वदङ्गुलौ निवेशयता मया ।”
<>चिह्नम् । यथा, श्रीमद्भागवते । ३ । २४ । १७ ।
<>“ज्ञानविज्ञानयोगेन कर्म्मणामुद्धरन् जटाः ।
<>हिरण्यकेशः पद्माक्षः पद्ममुद्रापदाम्बुजः ॥”)
<>मोहर टाका इत्यादि भाषा । इति लोक-
<>प्रसिद्धिः ॥ * ॥ पञ्चधालिप्यन्तर्गतलिपिविशेषः ।
<>छापार अक्षर इति भाषा । यथा, --
<>“मुद्रालिपिः शिल्पलिपिर्लिपिर्लेखनिसम्भवा ।
<>गुण्डिकाघुणसम्भूता लिपयः पञ्चधा स्मृताः ।
<>एताभिर्लिपिभिर्व्याप्ता धरित्रीं शुभदा हर ! ॥”
<>इति वाराहीतन्त्रम् ॥
<>“लेखन्या लिखितं विप्रैर्मुद्राभिरङ्कितञ्च यत् ॥
<>शिल्पादिनिर्म्मितं यच्च पाठ्यं धार्य्यञ्च सर्व्वदा ॥
<>इति खड्गमालातन्त्रम् ॥ * ॥
<>पञ्चमकारान्तर्गतभृष्टद्रव्यविशेषः । यथा, --
<>“पृथुकास्तण्डुला भृष्टा गोधूमचणकादयः ।
<>तस्य नाम भवेद्देवि ! मुद्रा मुक्तिप्रदायिनी ॥”
<>इति निर्व्वाणतन्त्रे ११ पटलः ॥
<>तस्याः शोधनं यथा, --
<>“ओँ तद्विष्णोः परमं पदं सदा पश्यन्ति सूरयः
<>दिवीव चक्षुराततम् । ओँ तद्विप्रासो विपन्यवो
<>जागृवांसः समिन्धते विष्णोर्यत् परमं पदम् ।
<>इति मन्त्राभ्यां शाधनम् । इति स्वतन्त्रतन्त्रम् ॥
<>शरीरे धार्य्यभगवदायुधादिचिह्नम् । छाप इति
<>भाषा । यथा, --
<>“ततो नारायणीं मुद्रां धारयेत् प्रीतये
<>हरेः ।
<>मत्स्यकूर्म्मादिचिह्नानि चक्रादीन्यायुधानि च ॥
<>अथ मुद्राधारणनित्यता स्मृतौ ।
<>“अङ्कितः शङ्खचक्राभ्यामुभयोर्व्वाहुमूलयोः ।
<>समर्च्चयेद्धरिं नित्यं नान्यथा पूजनं भवेत् ॥”
<>आदिपुराणे ।
<>“शङ्खचक्रोर्द्ध्वपुण्ड्रादिरहितं ब्राह्मणाधमम् ।
<>गर्द्दभं तु समारोप्यराजा राष्ट्रात् प्रवासयेत् ॥”
<>गारुडे श्रीभगवदुक्तौ ।
<>“सर्व्वकर्म्माधिकारश्च शुचीनामेव चोदितः ।
<>शुचित्वञ्च विजानीयान्सदीयायुधधारणात् ॥”
<>इति पाद्मे चोत्तरखण्डे ।
<>“शङ्खचक्रादिभिश्चिह्नैर्विप्रः प्रियतमैर्हरेः ।
<>रहितः सर्व्वधर्म्मेभ्यः प्रच्युतो नरकं व्रजेत् ॥”
<>श्रुतौ च यजुःकठशाखायाम् ।
<>“धृतोर्द्ध्वपुण्ड्रः कृतचक्रधारी
<>विष्णुं परं ध्यायति यो महात्मा ।
<>स्मरेण मन्त्रेण सदा हृदि स्थितं
<>परात्परं यन्महतो महान्तम् ॥”
[Page3-744-a+ 52]
<>अथर्व्वणि च ।
<>‘एभिर्व्वयमुरुक्रमस्य चिह्नै-
<>रङ्किता लोके शुभगा भवेम ।’
<>तद्विष्णोः परमं पदं ये गच्छन्ति लाञ्छिताः ।
<>इत्यादि ॥
<>अतएव ब्रह्मपुराणे ।
<>‘कृष्णायुधाङ्कितं दृष्ट्वा सम्मानं न करोति यः ।
<>द्बादशाब्दार्जितं पुण्यञ्चाफलायोपगच्छति ॥’ * ॥
<>अथ मुद्राधारणमाहात्म्यम् ।
<>स्कान्दे श्रीसनत्कुमारमार्कण्डेयसम्बादे ।
<>‘यो विष्णुभक्तो विप्रेन्द्र ! शङ्खचक्रादिचिह्नितः ।
<>स याति विष्णुलोकं वै दाहप्रलयवर्जितम् ॥’
<>तत्रैवान्यत्र ।
<>‘नारायणायुधैर्नित्यं चिह्नितं यस्य विग्रहम् ।
<>पापकोटिप्रयुक्तस्य तस्य किं कुरुते यमः ॥
<>शङ्खोद्धारे तु यत् प्रोक्तं वसतां वर्षकोटिभिः ।
<>तत् फलं लिखिते शङ्खे प्रत्यहं दक्षिणे भुजे ॥
<>यत् फलं पुष्करे नित्यं पुण्डरीकाक्षदर्शने ।
<>शङ्खोपरिकृते पद्मे तत् फलं समवाप्नुयात् ॥
<>वामे भुजे गदा यस्य लिखिता दृश्यते कलौ ।
<>गदाधरो गयापुण्यं प्रत्यहं तस्य यच्छति ॥
<>यच्चानन्दपुरे प्रोक्तं चक्रस्वामिसमीपतः ।
<>गदाधो लिखिते चक्रे तत् फलं कृष्णदर्शने ॥’
<>श्रीभगवदुक्तौ च ।
<>‘यः पुनः कलिकाले तु मत्पुरीसम्भवां मृदम् ।
<>मत्स्यकूर्म्मादिकं चिह्नं गृहीत्वा कुरुते नरः ॥
<>देहे तस्य प्रविष्टोऽहं जानन्तु त्रिदशोत्तमाः ।
<>तस्य मे नान्तरं किञ्चित् कर्त्तव्यं श्रेय इच्छता ॥
<>ममावतारचिह्नानि दृश्यन्ते यस्य विग्रहे ।
<>मर्त्यैर्मर्त्यो न विज्ञेयः स नूनं मामकी तनुः ॥
<>पापं सुकृतरूपन्तु जायते तस्य देहिनः ।
<>ममायुधानि यस्याङ्गे लिखितानि कलौ युगे ॥
<>उभाभ्यामपि चिह्नाभ्यां योऽङ्कितो मत्स्य-
<>मुद्रया ।
<>कूर्म्मयापि स्वकं तेजो निक्षिप्तं तस्य विग्रहे ॥
<>शङ्खञ्च पद्मञ्च गदां रथाङ्गं
<>मत्स्यञ्च कूर्म्मं रचितं स्वदेहे ।
<>करोति नित्यं सुकृतस्य वृद्धिं
<>पापक्षयं जन्मशतार्जितस्य ॥’
<>तत्रैव श्रीब्रह्मनारदसंवादे ।
<>‘कृष्णशस्त्राङ्ककवचं दुर्भेद्यं देवदानवैः ।
<>अधृष्यं सर्व्वभूतानां शत्रूणां रक्षसामपि ॥
<>लक्ष्मीः सरस्वती दुर्गा सावित्री हरवल्लभा ।
<>नित्यं तस्य वसेद्देहे यस्य शङ्खाङ्किता तनुः ॥
<>गङ्गा गया कुरुक्षेत्रं प्रयागं पुष्करादि च ।
<>नित्यं तस्य सदा तिष्ठेद्यस्य पद्माङ्कितं वपुः ॥
<>यस्य कौमोदकीचिह्नं भुजे वाथ कलिप्रिय ! ।
<>प्रत्यहं तत्र द्रष्टव्यो गङ्गासागरसङ्गमः ॥
<>सव्ये करे गदाधस्ताद्रथाङ्गं तिष्ठते यदि ।
<>कृष्णेन सहितं तत्र त्रैलोक्यं सचराचरम् ॥
<>त्रयोऽग्रयस्त्रयो देवा विष्णोस्त्रीणि पदानि च ।
<>निवसन्ति सदा तस्य यस्य देहे सुदर्शनम् ॥’
[Page3-744-b+ 52]
<>किञ्च ।
<>‘कृष्णायुधाङ्किता मुद्रा यस्य नारायणी करे ।
<>ऊर्द्ध्वलोकाधिकारी च स ज्ञेयस्त्रिदशां पतिः ॥
<>कृष्णमुद्राप्रयुक्तस्तु दैवं पित्र्यं करोति यः ।
<>नित्यं नैमित्तिकं काम्यं प्रत्यहञ्चाक्षयं भवेत् ॥
<>पीडयन्ति न तत्रैव ग्रहा ऋक्षाणि राशयः ।
<>अष्टाक्षराङ्किता मुद्रा यस्य धातुमयी करे ॥’
<>वाराहे श्रीसनत्कुमारोक्तौ ।
<>‘कृष्णायुधाङ्कितं देहं गोपीचन्दनमृत्स्नया ।
<>प्रयागादिषु तीर्थेषु स गत्वा किं करिष्यति ॥
<>यदा यस्य प्रपश्येत देहं शङ्खादिचिह्नितं ।
<>तदा तदा जगत्स्वामी तुष्टो हरति पातकम् ॥
<>भवते यस्य देहे तु अहोरात्रं दिने दिने ।
<>शङ्खचक्रगदापद्मं लिखितं सोऽच्युतः स्वयम् ॥
<>नारायणायुधैर्युक्तं कृत्वात्मानं कलौ युगे ।
<>कुरुते पुण्यकर्म्माणि मेरुतुल्यानि तस्य वै ॥
<>शङ्खादिनाङ्कितो भक्त्या श्राद्धं यः कुरुते द्बिजः ।
<>विधिहीनन्तु संपूर्णं पितॄणान्तु गयासमम् ॥
<>यथाग्निर्दहते कक्षं वायुना प्रेरितो भृशम् ।
<>तथा दह्यन्ति पापानि दृष्ट्वा कृष्णायुधानि वै ॥’
<>ब्राह्म्ये श्रीब्रह्मनारदसंबादे ।
<>‘विष्णुनामाङ्कितां मुद्रां अष्टाक्षरसमन्विताम् ।
<>शङ्खादिकायुधैर्युक्तां स्वर्णरूप्यमयीमपि ॥
<>धत्ते भागवतो यस्तु कलिकाले विशेषतः ।
<>प्रह्रादस्य समो ज्ञेयो नान्यथा कलिवल्लभ ! ॥’
<>किञ्च ।
<>‘शङ्खाङ्किततनुविंप्रो भुङ्क्ते यस्य च वेश्मनि ।
<>तदन्नं स्वयमश्नाति पितृभिः सह केशवः ॥
<>कृष्णायुधाङ्कितो यस्तु श्मशाने म्रियते यदि ।
<>प्रयागे या गतिः प्रोक्ता सा गतिस्तस्य नारद ! ॥
<>कृष्णायुधैः कलौ नित्यं मण्डितं यस्य विग्रहम् ।
<>तत्राश्रयं प्रकुर्व्वन्ति विबुधा वासवादयः ॥
<>यः करोति हरेः पूजां कृष्णशस्त्राङ्कितो नरः ।
<>अपराधसहस्राणि नित्यं हरति केशवः ॥
<>कृत्वा काष्ठमयं विम्बं कृष्णशस्त्रैस्तु चिह्नितम् ।
<>यो ह्यङ्कयति चात्मानं तत्समो नास्मि वैष्णवः ॥
<>पाषण्डपतितव्रात्यैर्नास्तिकालापपातकैः ।
<>न लिप्यते कलिकृतैः कृष्णशस्त्राङ्कितो नरः ॥’
<>किञ्च ।
<>‘अष्टाक्षराङ्किता मुद्रा यस्य धातुमया भवेत् ।
<>शङ्खपद्मादिभिर्युक्ता पूज्यतेऽसौ सुरासुरैः ॥
<>धृता नारायणी मुद्रा प्रह्रादेन पुरा कृता ।
<>विभीषणेन बलिना ध्रुवेण च शुकेन च ॥
<>मान्धातृणाम्बरीषेण मार्कण्डप्रमुखैर्द्बिजैः ।
<>शङ्खादिचिह्नितैः शस्त्रैर्देहे कृत्वा कलिप्रिय ! ।
<>आराध्य केशवात् प्राप्तं समीहितफलं महत् ॥’
<>किञ्च ।
<>‘गोपीचन्दनमृत्स्नाया लिखितं यस्य विग्रहे ।
<>शङ्खपद्मादिचक्रं वा तस्य देहे वसेद्धरिः ॥’
<>तत्रैव श्रीसनत्कुमारोक्तौ ।
<>‘यस्य नारायणी मुद्रा देहे शङ्खादिचिह्निता ।
<>धात्रीफलकृता माला तुलसीकाष्ठसम्भवा ॥
[Page3-744-c+ 52]
<>द्बादशाक्षरमन्त्रैस्तु नियुक्तानि कलेवरे ।
<>आयुधानि च विप्रस्य मत्समः स च वैष्णवः ॥’
<>किञ्च ।
<>‘यस्य नारायणी मुद्रा देहे शङ्खादिचिह्निता ।
<>सर्व्वाङ्गं चिह्नितं यस्य शस्त्रैर्नारायणोद्भवैः ॥
<>प्रवेशो नास्ति पापस्य कवचं तस्य वैष्णवम् ॥’
<>अन्यत्र च ।
<>‘एभिर्भागवतैश्चिह्नैः कलिकाले द्विजातयः ।
<>भवन्ति मर्त्यलोके ते शापानुग्रहकारकाः ॥’ * ॥
<>अथ मुद्राधारणविधिः । गौतमीये ।
<>“ललाटे च गदा कार्य्या मूर्द्ध्नि चापः शरःस्तथा ।
<>नन्दकञ्चैव हृन्मध्ये शङ्खचक्रं भुजद्वये ॥
<>शङ्खचक्राङ्कितो विप्रः श्मशाने म्रियते यदि ।
<>प्रयागे या गतिः प्रोक्ता सा गतिस्तस्य गौतम ! ॥
<>चक्रञ्च दक्षिणे बाहौ शङ्खं वामेऽपि दक्षिणे ।
<>गदां वामे गदाधस्तात् पुनश्चक्रञ्च धारयेत् ॥
<>शङ्खोपरि तथा पद्मं पुनः पद्मञ्च दक्षिणे ।
<>खड्गं वक्षसि चापञ्च शरं शिरसि धारयेत् ॥
<>इति पञ्चायुधान्यादौ धारयेद्बैष्णवो जनः ।
<>मत्स्यञ्च दक्षिणे हस्ते कूर्म्मं वामकरे तथा ॥’
<>तथा चोक्तम् ।
<>‘दक्षिणे तु भुजे विप्रो बिभृयाद्वै सुदर्शनम् ।
<>मत्स्यं पद्मञ्चापरेऽथ शङ्खं कूर्म्मं गदां तथा ॥
<>साम्प्रदायिकशिष्टानामाचाराच्च यथारुचि ।
<>शङ्खचक्रादिचिह्नानि सर्व्वेव्वङ्गेषु धारयेत् ॥
<>भक्त्या निजेष्ठदेवस्य धारयेल्लक्षणान्यपि ।
<>चक्रशङ्खौ च धार्य्येते संमिश्रावेव कैश्चन ॥’
<>यत उक्तं ब्रह्मवैवर्त्ते ।
<>‘केवलं नोद्वहेच्छङ्खमादौ चासुरविग्रहम् ।
<>अतश्चक्रविमिश्रं तं बिभृयाद्वैष्णवः सदा ॥
<>श्रीगोपीचन्दनेनैवं चक्रादीनि बुधोऽन्वहम् ।
<>धारयेच्छयनादौ तु तप्तानि किल तानि हि ॥’
<>अथ चक्रादीनां लक्षणानि ।
<>‘द्वादशाक्षरन्तु षट्कोणं बलयत्रयसंयुतम् ।
<>चक्रं स्याद्दक्षिणावर्त्तः शङ्खश्च श्रीहरेः स्मृतः ॥
<>गदापद्मादिकं लोकसिद्धमेव मतं बुधैः ।
<>मुद्रा च भगवान्नाम्नाङ्किता याष्टाक्षरादिभिः ॥’
<>इति श्रीहरिभक्तिविलासः ॥ * ॥
<>अपि च ।
<>‘यथा मुद्रा शीतलाख्या तथा तप्ता न संशयः ।
<>तप्तायाः शीतलायाश्च विभेदो नैव वर्त्तते ॥
<>नामचिह्नादिना देहे वह्निना वा मृदाङ्कनम् ।
<>सा दीक्षा प्रोच्यते भूप ! वाह्यानां ज्ञानिना-
<>मपि ॥
<>वैष्णवैर्विष्णुभक्तेश्च ब्राह्मणैर्वेदपारगैः ।
<>सन्धार्य्या सतिला मुद्रा गोपीचन्दनसंयुता ॥’
<>इति नारदपञ्चरात्रम् ॥
<>‘कृष्णनामाक्षरैर्गात्रमङ्कयेच्चन्दनादिना ।
<>स लोकपावनो भूत्वा विष्णुलोकमवाप्नुयात् ॥
<>अग्नितप्तेन चक्रेण ब्राह्मणो बाहुमूलयोः ।
<>अङ्कयित्वा जपेन्मन्त्रं संसारान्मोक्षमाप्नुयात् ॥’
<>इति पद्मपुराणम् ॥
[Page3-745-a+ 52]
<>‘तन्नाम्ना चाङ्कितं सर्व्वं वसनं भाजनादिकम् ।’
<>इति हारीतस्मृतिः ॥ * ॥
<>देवताविशेषप्रीतिजनिकाङ्गुलिरचना । यथा,
<>मुद्रापदव्युत्पत्तिमाह तन्त्रे ।
<>‘मोदनात् सर्व्वदेवानां द्रावणात् पापसन्ततेः ।
<>तस्मान्मुद्रेति सा ख्याता सर्व्वकामार्थसाधनी ॥
<>अथ मुद्राः प्रवक्ष्यामि सर्व्वतन्त्रेषु कल्पिताः ।
<>याभिर्व्विरचिताभिश्च मोदन्ते मन्त्रदेवताः ॥
<>अर्च्चने जपकाले च ध्याने काम्ये च कर्म्मणि ।
<>स्नाने चावाहने शङ्खे प्रतिष्ठायाञ्च रक्षणे ॥
<>नैवेद्ये च तथान्यत्र तत्तत्कल्पप्रकाशिते ।
<>स्थाने मुद्राः प्रद्रष्टव्याः स्वस्वलक्षणलक्षिताः ॥
<>आवाहनादिका मुद्रा नव साधारणा मताः ।
<>तथा षडङ्गमुद्राश्च सर्व्वमन्त्रेषु योजयेत् ॥
<>एकोनविंशतिर्म्मुद्रा विष्णोरुक्ता मनीषिभिः ।
<>शङ्खचक्रगदापद्मवेणुश्रीवत्सकौस्तुभाः ॥
<>वनमाला तथा ज्ञानमुद्रा विल्वाह्वया तथा ।
<>गरुडाख्या परा मुद्रा विष्णोः सन्तोषवर्द्धिनी ॥
<>नारसिंही च वाराही हायग्रीवी धनुस्तथा ।
<>बाणमुद्रा ततः परशुर्ज्जगन्मोहनिका परा ॥
<>काममुद्रा पराख्याता शिवस्य दश मुद्रिकाः ।
<>लिङ्गयोनित्रिशूलाख्यामालेष्टाभीमृगाह्वयाः ।
<>खट्वाङ्गा च कपालाख्या डमरुः शिवतोषदाः ॥
<>सूर्य्यस्यैकैव पद्माख्या सप्तमुद्रा गणेशितुः ।
<>दन्तपाशाङ्कुशा विघ्नपरशुलड्डुकसंज्ञिताः ।
<>बीजपूराह्वया मुद्रा विज्ञेया विघ्नपूजने ॥
<>पाशाङ्कुशवराभीतिखड्गचर्म्मधनुःशराः ।
<>मौषली मुद्रिका दौर्गी मुद्राः शक्तेः प्रियङ्कराः ॥
<>लक्ष्मीमुद्रार्च्चने लक्ष्म्या वाग्वादिन्याश्च पूजने ।
<>अक्षमाला तथा वीणाव्याख्यापुस्तकमुद्रिकाः ॥
<>सप्तजिह्वाह्वया मुद्रा विज्ञेया वह्निपूजने ।
<>मत्स्यमुद्रा च कूर्म्माख्या लेलिहा मुण्डसंज्ञिका ॥
<>महायोनिरिति ख्याता सर्व्वसिद्धिसमृद्धिदा ।
<>शक्त्यर्च्चने महायोनिः श्यामादौ मुण्डमुद्रिका ॥
<>मत्स्यकूर्म्मलेलिहाख्या मुद्रा साधारणी मता ।
<>तारार्च्चने विशेषास्तु कथ्यन्ते पञ्च मुद्रिकाः ॥
<>योनिश्च भूतिनी चैव बीजाख्या दैत्यधूमिनी ।
<>लेलिहानेति संप्रोक्ताः पञ्चमुद्राः प्रकाशिताः ॥
<>दशका मुद्रिका ज्ञेयास्त्रिपुरायाः प्रपूजने ।
<>संक्षोभद्रावणाकर्षवश्योन्मादमहाङ्कुशाः ।
<>खेचरी बीजयोन्याख्या त्रिखण्डा परिकीर्त्तिताः ॥
<>कुम्ममुद्राभिषेके स्यात् पद्ममुद्रासने तथा ।
<>कालकर्णी प्रयोक्तव्या विघ्नप्रशमकर्म्मणि ॥
<>गालिनी च प्रयोक्तव्या जलशोधनकर्म्मणि ।
<>श्रीगोपालार्च्चने वेणुर्नृहरेर्नारसिंहिका ॥
<>वराहस्य च पूजायां वाराहाख्यां प्रयोजयेत् ।
<>हयग्रीवार्च्चने चैव हायग्रीवीं प्रदर्शयेत् ॥
<>रामार्च्चने धनुर्व्वाणमुद्रे परशुस्तथार्च्चने ।
<>परशुरामस्य विज्ञेया जगन्मोहनसंज्ञिका ॥
<>वासुदेवाह्वया ध्याने कुन्तमुद्रा तु रक्षणे ।
<>सर्व्वत्र प्रार्थने चैव प्रार्थनाख्यां प्रयोजयेत् ॥ * ॥
<>उद्देशानुक्रमादासामुच्यन्ते लक्षणान्यथ ।
[Page3-745-b+ 52]
<>हस्ताभ्यामञ्जलिं बद्ध्वानामिकामूलपर्व्वणोः ॥
<>अङ्गुष्ठौ निक्षिपेत् सेयं मुद्रा त्वावाहनी स्मृता । १ ।
<>अधोमुखी त्वियं चेत् स्यात् स्थापनी मुद्रिका
<>स्मृता ॥ २ ॥
<>उच्छ्रिताङ्गुष्ठमुष्ट्योस्तु संयोगात् सन्निधापनी । ३ ।
<>अन्तःप्रवेशिताङ्गुष्ठा सैव संबोधनी मता ॥ ४ ॥
<>उत्तानमुष्टियुगला संमुखीकरणी मता । ५ ।
<>देवताङ्गे षडङ्गानां न्यासः स्यात् सकलीकृतिः ॥ ६ ॥
<>सव्यहस्तकृता मुष्टिर्दीर्घाधोमुखतर्ज्जनी ।
<>अवगुण्ठनमुद्रेयमभितो भ्रामिता मता ॥ ७ ॥
<>अन्योन्याभिमुखाश्लिष्टा कनिष्ठानामिका पुनः ।
<>तथैव तर्ज्जनी मध्या धेनुमुद्रा प्रकीर्त्तिता ॥
<>अमृतीकरणं कुर्य्यात्तया साधकसत्तमः । ८ ।
<>अन्योन्यग्रथिताङ्गुष्ठा प्रसारितपराङ्गुली ॥
<>महामुद्रेयमुदिता परमीकरणे बुधैः ।
<>प्रयोजयेदिमा मुद्रा देवताह्वानकर्म्मणि ॥ ९ ॥ * ॥
<>वैष्णवीनान्तु मुद्राणां कथ्यन्ते लक्षणान्यथ ।
<>वामाङ्गुष्ठन्तु संगृह्य दक्षिणेन तु मुष्टिना ॥
<>कृत्वोत्तानं ततो मुष्टिमङ्गुष्ठन्तु प्रसारयेत् ।
<>वामाङ्गुल्यस्तथाश्लिष्टाः संयुक्ताः स्युः प्रसारिताः ॥
<>दक्षिणाङ्गुष्ठसंस्पृष्टा ज्ञेयैषा शङ्खमुद्रिका । १ ।
<>हस्तौ तु संमुखौ कृत्वा सन्नतप्रोथिताङ्गुली ॥
<>तलान्तर्मिलिताङ्गुष्ठौ सुभुग्नौ सुप्रसारितौ ।
<>कनिष्ठाङ्गुष्ठकौ लग्नौ मुद्रैषा चक्रसंज्ञिका ॥ २ ॥
<>अन्योन्याभिमुखौ हस्तौ कृत्वा तु ग्रथिताङ्गुली ।
<>अङ्गुल्यौ मध्यमे भूयः सुलग्ने सुप्रसारिते ॥
<>गदा मुद्रेयमुदिता विष्णोः सन्तोषवर्द्धिनी । ३ ।
<>हस्तौ तु संमुखौ कृत्वा सन्नतप्रोथिताङ्गुली ॥
<>तलान्तर्मिलिताङ्गुष्ठौ कृत्वैषा पद्ममुद्रिका । ४ ।
<>ओष्ठे वामकराङ्गुष्ठो लग्नस्तस्य कनिष्ठिका ॥
<>दक्षिणाङ्गुष्ठसंयुक्ता तत्कनिष्ठा प्रसारिता ।
<>तर्जनीमध्यमानामाः किञ्चित्संकुच्य चालिताः ॥
<>वेणुमुद्रा भवत्येषा सुगुप्ता प्रेयसी हरेः । ५ ।
<>अन्योन्यपृष्ठकरयोर्मध्यमानामिकाङ्गुली ॥
<>अङ्गुष्ठेन तु बध्नीयात् कनिष्ठामूलसंस्थिते ।
<>तर्जन्यौ कारयेदेषा मुद्रा श्रीवत्ससंज्ञिका ॥ ६ ॥
<>अनामापृष्ठसंलग्ना दक्षिणस्य कनिष्ठिका ।
<>कनिष्ठयान्यया बद्ध्वा तर्ज्जन्या दक्षया तथा ॥
<>वामानामाञ्च बध्नीयात् दक्षिणाङ्गुष्ठमूलके ।
<>अङ्गुष्ठमध्यभे वामे संयोज्य सरलाः पराः ॥
<>चतस्रोऽप्यग्रसंलग्ना मुद्रा कौस्तुभसंज्ञिका । ७ ।
<>स्पृशेत् कण्ठादिपादान्तं तर्ज्जन्याङ्गुष्ठया तथा ॥
<>करद्वयेन मालावत् मुद्रेयं वनमालिका । ८ ।
<>तर्ज्जन्यङ्गुष्ठकौ सक्तावग्रतो विन्यसेत् हृदि ॥
<>वामहस्ताम्बुजं वामजानुमूर्द्धनि विन्यसेत् ।
<>ज्ञानमुद्रा भवेदेषा रामचन्द्रस्य प्रेयसी ॥ ९ ॥
<>अङ्गुष्ठं वाममुद्दण्डितमितरकराङ्गुष्ठकेनापि
<>बद्धा
<>तस्याग्रं पीडयित्वाङ्गुलिभिरपि च ता वाम-
<>हस्ताङ्गुलीभिः ।
<>बद्ध्वा गाढं हृदि स्थापयतु विमलधीर्व्याहरन्
<>मारबीजं
[Page3-745-c+ 52]
<>विल्वाख्या मुद्रिकैषा स्फुटमिह गदिता गोप-
<>नीया विधिज्ञैः ॥ १० ॥
<>हस्तौ तु विमुखौ कृत्वा ग्रथयित्वा कनिष्ठिके ।
<>मिथस्तर्ज्जनिके श्लिष्टे श्लिष्टावङ्गुष्ठकौ तथा ॥
<>मध्यमानामिके द्वे तु द्वौ पक्षाविव चालयेत् ।
<>एषा गरुडमुद्रा स्याद्विष्णोः सन्तोषवर्द्धिनी ॥ ११ ॥
<>जानुमध्ये करौ कृत्वा चिवुकौष्ठौ समावुभौ ।
<>हस्तौ तु भूमिसंलग्नौ कम्पमानः पुनः पुनः ॥
<>मुखं विवृतकं कुर्य्यात् लेलिहानाञ्च जिह्विकाम् ।
<>नारसिंही भवेदेषा मुद्रा तत्प्रीतिवर्द्धिनी ॥’
<>अथवा ।
<>‘अङ्गुष्ठाभ्यान्तु करयोस्तथाक्रम्य कनिष्ठिके ।
<>अधोमुखीभिः सर्व्वाभिर्म्मुद्रेयं नृहरेर्म्मता ॥ १२ ॥
<>देवोपरि करं वामं कृत्वोत्तानमधः सुधीः ।
<>नमयेदिति संप्रोक्ता मुद्रा वाराहसंज्ञिका ॥’
<>यद्वा ।
<>‘दक्षहस्तञ्चोर्द्ध्वमुखं वामहस्तमधोमुखम् ।
<>अङ्गुल्यग्रन्तु संयुक्तं मुद्रां वाराहसंज्ञिका ॥ १३ ॥
<>वामहस्ततले दक्षा अङ्गुलीस्तास्त्वधोमुखीः ।
<>संरोप्य मध्यमां तासामुन्नम्याधो विकुञ्चयेत् ॥
<>हयग्रीवप्रिया मुद्रा तन्मूर्त्तेरनुकारिणी । १४ ।
<>वामस्य मध्यमाग्रन्तु तर्ज्जन्यग्रेण योजयेत् ॥
<>अनामिकां कनिष्ठाञ्च तस्याङ्गुष्ठेन पीडयेत् ।
<>दर्शयेद्वामके स्कन्धे धनुर्म्मुद्रेयमीरिता ॥ १५ ॥
<>दक्षमुष्टेस्तु तर्ज्जन्या दीर्घैषा बाणमुद्रिका ।’ १६ ।
<>यद्बा ज्ञानार्णवे ।
<>‘यथा हस्तगतं चापं तथा हस्तं कुरु प्रिये ! ।
<>चापमुद्रेयमाख्याता वामहस्ते व्यवस्थिता ॥ १७ ॥
<>यथा हस्तगता बाणास्तथा हस्तं कुरु प्रिये ! ।
<>बाणमुद्रेयमाख्याता रिपुवर्गनिकृन्तनी ॥ १८ ॥
<>तले तलन्तु करयोस्तिर्य्यक् संयोज्य चाङ्गुलीः ।
<>संहताः प्रसृताः कुर्य्यात् मुद्रा परशुसंज्ञिका ॥ १९
<>उच्छ्रिताङ्गुष्ठमुष्टी द्वे मुद्रा त्रैलोक्यमोहिनी ॥ २० ॥
<>हस्तौ तु संपुटौ कृत्वा प्रसृताङ्गुलिकौ तथा ।
<>तर्ज्जन्यौ मध्यमापृष्ठे अङ्गुष्ठौ मध्यमाश्रितौ ।
<>काममुद्रेयमुदिता सर्व्वदेवप्रियङ्करी ॥ २१ ॥ * ॥
<>महादेवप्रियाणान्तु कथ्यन्ते लक्षणान्यथ ।
<>उच्छ्रितं दक्षिणाङ्गुष्ठं वामाङ्गुष्ठेन वेष्टयेत् ॥
<>वामाङ्गुलीर्द्दक्षिणाभिरङ्गुलीभिश्च बन्धयेत् ।
<>लिङ्गमुद्रेयमाख्याता शिवसान्निध्यकारिणी ॥ १ ॥
<>मिथः कनिष्ठिके बद्ध्वा तर्ज्जनीभ्यामनामिके ।
<>अनामिकोर्द्ध्वसंश्लिष्टदीर्घमध्यमयोरधः ॥
<>अङ्गुष्ठाग्रद्वयं न्यस्येत् योनिमुद्रेयमीरिता । २ ।
<>अङ्गुष्ठेन कनिष्ठान्तु बद्ध्वा शिष्टाङ्गुलीत्रयम् ॥
<>प्रसारयेत् त्रिशूलाख्या मुद्रैषा परिकीर्त्तिता । ३
<>अङ्गुष्ठतर्ज्जन्यग्रेतु ग्रथयित्वाङ्गुलित्रयम् ॥
<>प्रसारयेदक्षमाला मुद्रेयं परिकीर्त्तिता । ४ ।
<>अधःस्थितो दक्षहस्तः प्रसृतो वरमुद्रिका ॥ ५ ॥
<>ऊर्द्ध्वीकृतो वामहस्तः प्रसृतोऽभयमुद्रिका । ६ ।
<>मिलितानामिकाङ्गुष्ठं मध्यमाग्रे नियोजयेत् ॥
<>श्लिष्टाङ्गुल्युच्छ्रिते कुर्य्यात् मृगमुद्रेयमीरिता । ७
<>पञ्चाङ्गुल्यो दक्षिणास्तु मिलिता ह्यूर्द्ध्वमुन्नताः ॥
[Page3-746-a+ 52]
<>खट्वाङ्गमुद्रा विख्याता शिवस्यातिप्रिया मता । ८ ।
<>पात्रवद्बामहस्तन्तु कृत्वाङ्गे वामके तथा ॥
<>निधायोच्छ्रितवत् कुर्य्यात् मुद्रा कापालिकी
<>मता । ९ ।
<>मुष्टिञ्च शिथिलां बद्ध्वा ईषदुच्छ्रितमध्यमाम् ॥
<>दक्षिणामूर्द्ध्वमुन्नम्य कर्णदेशे प्रचालयेत् ।
<>एषा मुद्रा डमरुका सर्व्वविघ्नविनाशिनी ॥ १० ॥ * ॥
<>तथा गणेशमुद्राणामुच्यन्ते लक्षणान्यथ ।
<>उत्तानोर्द्ध्वमुखी मध्या सरला बद्धमुष्टिका ॥
<>दन्तमुद्रा समाख्याता सर्व्वागमविशारदैः । १ ।
<>वाममुष्टेस्तु तर्ज्जन्या दक्षमुष्टेस्तु तर्ज्जनीम् ॥
<>संयोज्याङ्गुष्ठकाग्राभ्यां तर्ज्जन्यग्रे स्वके क्षिपेत् ।
<>एषा पाशाह्वया मुद्रा विद्बद्भिः परिकीर्त्तिता ॥ २ ॥
<>ऋज्वीञ्च मध्यमां कृत्वा तर्ज्जनीमध्यपर्व्वणि ।
<>संयोज्याकुञ्चयेत् किञ्चिन्मुद्रैषाङ्कुशसंज्ञिका ॥ ३ ॥
<>तर्ज्जनीमध्यमानामाकनिष्ठाङ्गुष्ठमुष्टिका ।
<>अधोमुखी दीर्घरूपा मध्यमा विघ्नमुद्रिका ॥ ४ ॥
<>परशुमुद्रा ५ निगदिता प्रसिद्धा लड्डुमुद्रिका । ६ ।
<>बीजपूराह्वया मुद्रा प्रसिद्धत्वादुपेक्षिता ॥ ७ ॥ * ॥
<>शाक्तेयीनाञ्च मुद्राणां कथ्यन्ते लक्षणान्यथ ।
<>पाशा १ ङ्कुश २ वरा ३ भीति ४ धनु ५
<>र्ब्बाणाः समीरिताः ॥ ६ ॥
<>कनिष्ठानामिके बद्ध्वा स्वाङ्गुष्ठेनैव दक्षतः ।
<>श्लिष्टाङ्गुली तु प्रसृते संश्लिष्टे खड्गमुद्रिका ॥ ७ ॥
<>वामहस्तं तथा तिर्य्यक् कृत्वा चैव प्रसार्य्य च ।
<>आकुञ्चिताङ्गुलीः कुर्य्यात् चर्म्ममुद्रेयमीरिता ॥ ८
<>मुष्टिं कृत्वा तु हस्ताभ्यां वामस्योपरिदक्षिणम् ।
<>कुर्य्यान्मुसलमुद्रेयं सर्व्वविघ्नविनाशिनी ॥ ९ ॥
<>मुष्टिं कृत्वा कराभ्याञ्च वामस्योपरि दक्षिणाम् ।
<>कृत्वा शिरसि संयोज्य दुर्गा मुद्रेयमीरिता ॥ १० ॥
<>चक्रमुद्रां तथा बद्ध्वा मध्यमे द्वे प्रसार्य्य च ।
<>कनिष्ठिके तथानीय तदग्रेऽङ्गुष्ठकौ क्षिपेत् ॥
<>लक्ष्मीमुद्रा परा ह्येषा सर्व्वसम्पत्प्रदायिनी ॥ १ ॥
<>वीणावादनवद्धस्तौ कृत्वा सञ्चालयेच्छिरः ।
<>वीणामुद्रेयमाख्याता सरस्वत्याः प्रियङ्करी । १ ।
<>वाममुष्टिं स्वाभिमुखीं कृत्वा पुस्तकमुद्रिका । २ ।
<>दक्षिणाङ्गुष्ठतर्ज्जन्यावग्रलग्ने पराङ्गुलीः ॥
<>प्रसार्य्य संहतोत्ताना एषा व्याख्यानमुद्रिका । ३ ।
<>श्रीरामस्य सरस्वत्या अत्यन्तप्रेयसी मता ॥ * ॥
<>मणिबन्धस्थितौ कृत्वा प्रसृताङ्गुलिकौ करौ ।
<>कनिष्ठाङ्गुष्ठयुगले मिलित्वान्तः प्रसारयेत् ॥
<>सप्तजिह्वाख्यमुद्रेयं वैश्वानरप्रियङ्करी । १ । * ।
<>कनिष्ठाङ्गुष्ठकौ सक्तौ करयोरितरेतरम् ॥
<>तर्ज्जनी मध्यमानामा संहता भुग्नवर्ज्जिता ।
<>मुद्रैषा गालिनी प्रोक्ता शङ्खस्योपरि चालिता ॥
<>दक्षाङ्गुष्ठं पराङ्गुष्ठे क्षिप्त्वा हस्तद्वयेन तु ।
<>सावकाशामेकमुष्टिं कुर्य्यात् सा कुम्भमुद्रिका ॥
<>मुष्ट्योरूर्द्ध्वीकृताङ्गुष्ठौ तर्ज्जन्यग्रे तु विन्यसेत् ।
<>सर्व्वेरक्षाकरी ह्येषा दन्तमुद्रा प्रकीर्त्तिता ॥ * ॥
<>प्रसृताङ्गुलिकौ हस्तौ मिथःश्लिष्टौ च संमुखौ ।
<>कुर्य्यात् स्वे हृदये स्रेयं मुद्रा प्रार्थनसंज्ञिका ॥ * ॥
<>अञ्जल्यञ्जलिमुद्रा स्याद्बासुदेवाह्वया च सा ।
[Page3-746-b+ 52]
<>अङ्गुष्ठावुन्नतौ कृत्वा मुष्ट्योः संलग्नयोर्द्वयोः ॥
<>तावेवाभिमुखौ कुर्य्यात् मुद्रैषा कालकर्णिका । * ।
<>दक्षिणा निविडा मुष्टिर्नासिकार्पिततर्ज्जनी ॥
<>मुद्रा विस्मयसंज्ञा स्यात् विस्मयावेशकारिणी ।
<>मुष्टिरूर्द्ध्वीकृताङ्गुष्ठा दक्षिणा नादमुद्रिका ॥
<>तज्जन्यङ्गुष्ठसंयोगादग्रतो बिन्दुमुद्रिका । * ।
<>अधोमुखे वामहस्ते ऊर्द्ध्वास्यं दक्षहस्तकम् ॥
<>क्षिप्त्वाङ्गुलीरङ्गुलीभिः संग्रथ्य परिवर्त्तयेत् ।
<>एषा संहारमुद्रा स्यात् विसर्ज्जनविधौ स्मृता ॥
<>दक्षपाणिपृष्ठदेशे वामपाणितलं न्यसेत् ।
<>अङ्गुष्ठौ चालयेत् सम्यक् मुद्रेयं मत्स्यरूपिणी ॥
<>वामहस्तस्य तर्ज्जन्यां दक्षिणस्य कनिष्ठया ।
<>तथा दक्षिणतर्जन्यां वामाङ्गुष्ठेन योजयेत् ॥
<>उन्नतं दक्षिणाङ्गुष्ठं वामस्य मध्यमादिकाः ।
<>अङ्गुलीर्योजयेत् पृष्ठे दक्षिणस्य करस्य च ॥
<>वामस्य पितृतीर्थेन मध्यमानामिके तथा ।
<>अधोमुखे च ते कुर्य्यात् दक्षिणस्य करस्य च ॥
<>कूर्म्मपृष्ठसमं कुर्य्यात् दक्षपाणिञ्च सर्व्वतः ।
<>कूर्म्ममुद्रेयमाख्याता देवताध्यानकर्म्मणि ॥’
<>पृष्ठे क्रोडे ॥ * ॥
<>‘अन्तराङ्गुष्ठमुष्टिन्तु कृत्वा वामकरस्य च ।
<>मध्यमाग्रं दक्षिणस्य तथालम्ब्य प्रयत्नतः ॥
<>मध्यमेनाथ तर्जन्यामङ्गुष्ठाग्रेण योजयेत् ।
<>दक्षिणं योजयेत् पाणिं वाममुष्टौ तु साधकः ॥
<>दर्शयेद्दक्षिणे भागे मुण्डमुद्रेयमुच्यते ॥ * ॥
<>तर्जनीमध्यमानामाः समं कुर्य्यादधोमुखम् ।
<>अनामायां क्षिपेद्वृद्धां ऋज्वीं कृत्वा कनि-
<>ष्ठिकाम् ॥
<>लेलिहा नाम मुद्रेयं जीवन्यासे प्रकीर्त्तिता ।
<>तर्जन्यनामिकामध्याकनिष्ठाक्रमयोगतः ॥
<>करयोर्योजयत्येव कनिष्ठामूलयोगतः ।
<>अङ्गुष्ठाग्रे तु निःक्षिप्य महायोनिः प्रकीर्त्तिता ॥’
<>ताराया योन्यादिमुद्रा -- यथा । योनिमुद्रा च
<>वक्तव्या भूतिनी वक्तव्या बीजाख्यापि ॥
<>‘परिवर्त्त्य करौ स्पृष्टौ कनिष्ठाकृष्टमध्यमे ।
<>अनामायुगलञ्चाधस्तर्जनीयुगलं पृथक् ॥
<>अन्योन्यं निविडं बद्ध्वाङ्गुष्ठाग्रेऽनामिके ततः ।
<>दानवधूमकेत्वाख्या मुद्रैषा कथिता प्रिये ! ॥
<>अस्यास्तु बन्धनान्मन्त्री बन्धनान्मुच्यते ध्रुवम् ॥
<>वक्त्वं विस्तारितं कृत्वाप्यधो जिह्वाञ्च चालयेत् ।
<>पार्श्वस्थं मुष्टियुगलं लेलिहानेति कीर्त्तिता ॥’
<>एषा ताराराधनेऽन्या लेलिहाना वक्तव्या ।
<>‘योनिर्मायाधरः सेन्दुर्बधूः कूर्च्चः क्रमाद्विदुः ।
<>बीजानि चोच्चरन् मन्त्री मुद्राबन्धनमा चरेत् ॥
<>तर्जन्यङ्गुष्ठसंयोगादग्रतो बिन्दुमुद्रिका ।
<>वामकेश्वरतन्त्रोक्ताः प्रकाश्यन्तेऽथ मुद्रिकाः ॥
<>शृणु देवि ! प्रवक्ष्यामि मुद्राः सर्व्वार्थसिद्धिदाः ।
<>याभिर्विरचिताभिस्तु सान्निध्यं त्रैपूरं भवेत् ॥
<>परिवर्त्त्य करौ स्पृष्टावङ्गुष्ठौ कारयेत् समौ ।
<>अनामान्तर्गते कृत्वा तर्जन्यौ कुटिलाकृती ॥
<>कनिष्ठिके नियुञ्जीत निजस्थाने महेश्वरि ! ।
<>त्रिखण्डेयं समाख्याता त्रिपुराध्यानकर्म्मणि ॥
[Page3-746-c+ 52]
<>मध्यमामध्यगे कृत्वा कनिष्ठेऽङ्गुष्ठरोधिते ।
<>तर्ज्जन्यौ दण्डवत् कृत्वा मध्यमोपर्य्यनामिके ।
<>एषा च प्रथमा मुद्रा सर्व्वसंक्षोभकारिणी ॥
<>एतस्या एव मुद्राया मध्यमे सरले यदा ।
<>क्रियेते परमेशानि ! सर्व्वविद्राविणी तदा ॥
<>मध्यमातर्जनीभ्याञ्च कनिष्ठानामिकें समे ।
<>अङ्कुशाकाररूपाभ्यां मध्यमे परमेश्वरि ! ॥
<>अङ्गुष्ठौ तु नियुञ्जीत कनिष्ठानामिकोपरि ।
<>इयमाकर्षिणी मुद्रा त्रैलोक्याकर्षिणी परा ॥
<>पुटाकारौ करौ कृत्वा तर्जन्यावङ्कुशाकृती ।
<>परिवर्त्तक्रमेणैव मध्यमे तदधोगते ॥
<>क्रमेण देवि ! तेनैव कनिष्ठानामिके तथा ।
<>संयोज्य निविडाः सर्व्वा अङ्गुष्ठावग्रदेशतः ॥
<>मुद्रेयं परमेशानि ! सर्व्ववश्यकरी मता ।
<>सम्मुखौ तु करौ कृत्वा मध्यमामध्यगेऽन्त्यजे ॥
<>अनामिके तु सरले तद्बहिस्तर्जनीद्वयम् ।
<>दण्डाकारौ तदङ्गुष्ठौ मध्यमानखदेशगौ ॥
<>मुद्रैषोन्मादिनी नाम्ना कर्षिणी सर्ब्बयोषिताम् ।
<>अस्यास्त्वनामिकायुग्ममधः कृताङ्कुशाकृती ॥
<>तर्जन्यावपि तेनैव क्रमेण विनियोजयेत् ।
<>इयं महाङ्कुशा मुद्रा सर्व्वकामार्थसाधिनी ॥ * ॥
<>सव्यं दक्षिणदेशे तु सव्यदेशे तु दक्षिणम् ।
<>बाहुं कृत्वा महादेवि ! हस्तौ संपरिवर्त्त्य च ।
<>कनिष्ठेऽनामिके देवि ! युक्ते तेन क्रमेण च ।
<>तर्जनीभ्यां समाक्रान्ते सर्व्वोर्द्ध्वमपि मध्यमे ॥
<>अङ्गुष्ठौ तु महेशानि ! सरलावपिं कारयेत् ।
<>इयं सा खेचरी नाम्ना पार्थिवस्थानयोजिता ॥
<>परिवर्त्त्य करौ स्पृष्टावर्द्धचन्द्राकृती प्रिये ! ।
<>तर्जन्यङ्गुष्ठयुगलं युगपत् कारयेत्ततः ॥
<>अधः कनिष्ठावष्टब्धे मध्यमे विनियोजयेत् ।
<>तथैव कुटिले योज्ये सर्व्वाधस्तादनामिके ।
<>बीजमुद्रेयमचिरात् सर्व्वसिद्धिविवर्द्धिनी । * ।
<>मध्यमे कुटिले कृत्वा तर्जन्युपरिसंस्थिते ॥
<>अनामिके मध्यगते तथैव हि कनिष्ठिके ।
<>सर्व्वा एकत्र संयोज्या अङ्गुष्ठपरिपीडिताः ॥
<>एषा तु परमा मुद्रा योनिमुद्रेयमीरिता । * ।
<>एता मुद्रा महेशानि ! त्रिपुराया मयोदिताः ।
<>पूजाकाले प्रयोक्तव्या यथानुक्रमयोगतः ॥
<>वामहस्तेन मुष्टिन्तु बद्धा कर्णप्रदेशके ।
<>तर्ज्जनीं सरलां कृत्वा भ्रामयेन्मनुवित्तमः ॥
<>सौभाग्यदण्डिनी मुद्रा न्यासकालेऽपि सूचिता ।
<>अन्तरङ्गुष्ठमुष्ट्या तु निरुध्य तर्जनीमिमाम् ॥
<>रिपुजिह्वाग्रहा मुद्रा न्यासकाले तु सूचिता ।
<>बद्ध्वा तु योनिमुद्रां वै मध्यमे कुटिले कुरु ॥
<>अङ्गुष्ठेन तदग्रे तु मुद्रेयं भूतिनी मता । * ।
<>वाममुष्टिं विधायाथ तर्जनीमध्यमे ततः ॥
<>प्रसार्य्य तर्जनीमुद्रा निर्द्दिष्टा वज्रपाणिना ॥’
<>इति तन्त्रसारे मुद्राप्रकरणं समाप्तम् ॥ * ॥ * ॥
<>अपि च ।
<>‘उक्ताः स्तवनमस्काराः शृणुतं पुरतो युवाम् ।
<>मुद्राणां परिसंख्यानं स्वरूपञ्च यथाक्रमम् ॥
<>धेनुश्च सम्पुटश्चैव प्राञ्जलिर्व्विल्वपद्मकौ ।
[Page3-747-a+ 52]
<>नाराचो मुण्डदण्डौ च योनिरर्द्धं तथैव च ॥
<>वन्दनी च महामुद्रा महायोनिस्तथैव च ।
<>भगश्च पुटकश्चैव निःशङ्कोऽथार्द्धचन्द्रकः ॥
<>अङ्गञ्च द्विमुखञ्चैव शङ्खमुद्राय मुष्टिकः ।
<>वज्रञ्चैव तथा बद्धं सयोनिर्व्विमलस्तथा ॥
<>घटः शिखरिणी तुङ्गः पुण्ड्रोऽथ ह्यर्द्धधेनुकः ॥
<>संमीलनी च कुण्डञ्च चक्रं शूलं तथैव च ॥
<>सिंहवक्त्रं गोमुखञ्च प्रोन्नामोन्नमनं तथा ।
<>विम्बं पाशुपतं शुद्धं त्यागोऽथ साधनी तथा ॥
<>प्रसाधनी चोग्रमुद्रा कुण्डली व्यूहमेव च ।
<>त्रिमुखञ्चासिवल्ली च योगो भेदोऽथ मोहनम् ॥
<>बाणो धनुश्च तूणीरं मुद्रा एतास्तु सत्तमाः ।
<>अष्टोत्तरशतं मुद्रा ब्रह्मणा याः प्रकीर्त्तिताः ॥
<>तासान्तु पञ्चपञ्चाशदेताः ग्राह्यास्तु पूजने ।
<>शेषास्तु यास्त्रिपञ्चाशन्मुद्रास्ताः समयेषु च ।
<>द्रव्यानयनसंकेतनटनादिषु ताः स्मृताः ॥
<>देवानां चिन्तने योगे ध्याने जप्ये विसर्ज्जने ।
<>आद्यास्तु पञ्चपञ्चाशन्मुद्रा भैरव ! कीर्त्तिताः ॥
<>मुद्रां विना तु यज्जप्यं प्राणायामः सुरार्च्चनम् ।
<>योगो ध्यानासने चापि निष्फलानि च भैरव ! ॥
<>प्रत्येकं लक्षणं तेषां शृणुतं तनयौ युवाम् ॥
<>दक्षिणामध्यमाग्रेण सव्यहस्तस्य तर्ज्जनीम् ।
<>योजयेत् सव्यमध्यान्तु तर्ज्जन्या दक्षिणेन वै ॥
<>तथा दक्षानामिकया वामहस्तकनिष्ठिकाम् ।
<>अनामिकान्तु वामस्य दक्षिणस्य कनिष्ठया ॥
<>योजयेद्भक्तिमान् सम्यक् दक्षिणावर्त्तनेन तु ।
<>धेनुमुद्रा समाख्याता सर्व्वदेवस्य तुष्टिदा ॥ १ ॥
<>संयोज्य द्वौ तलौ सर्व्वाण्यङ्गुष्ठाग्राणि हस्तयोः ।
<>संयोज्य पार्श्वतोऽङ्गुष्ठौ संपुटः प्रोच्यते सुरैः ॥
<>सर्व्वेषामथ देवानां संपुटः शस्यते सदा ।
<>ध्यानसंपुटयोगादौ सम्पुटः शस्यते सदा ॥ २ ॥
<>निकुब्जयुगलं पाण्योः संयोज्यार्द्धेन एव च ।
<>मध्यशून्यः पुटाकारः प्राञ्जलि परिकीर्त्तितः ॥ ३ ॥
<>अङ्गुष्ठमन्तरं कृत्वा पाण्योर्म्मुष्टिं विधाय च ।
<>संयोज्य विल्ववत्ते तु विल्वमुद्रा प्रकीर्त्तिता ॥ ४ ॥
<>मणिबन्धादाकरभं संयोज्य करयोर्द्बयोः ।
<>अङ्गुष्ठे चापि संयोज्य तथैव च कनिष्ठिके ॥
<>तिस्रस्तिस्रो द्वयोः पाण्योरङ्गुलीर्व्विरलास्ततः ।
<>पद्ममुद्रा समाख्याता चतुर्वर्गप्रदा नृणाम् ॥ ५ ॥
<>अङ्गुष्ठाग्रेण तर्ज्जन्याः संयोज्याथोर्द्ध्वरेखया ।
<>अन्याङ्गुलीस्तथानम्य नाराचः स्यात् प्रसा-
<>र्य्यते ॥
<>मम चेव शिवायाश्च प्रीतिदेयं प्रियङ्करी ।
<>नाराचमुद्रा सततं प्रीत्यै वेतालभैरव ! ॥ ६ ॥
<>अन्तराङ्गुष्ठमुष्टिञ्च कृत्वा वामकरस्य तु ।
<>मध्यमाभ्यां दक्षिणस्य तथानम्य प्रयत्नतः ॥
<>मध्याङ्केनाथ तर्ज्जन्या अङ्गुष्ठाग्रान्नियोज्य च ।
<>दक्षिणं योजयेत् पाणिं वाममुष्टौ तु साधकः ॥
<>दर्शयेद्दक्षिणे भागे मुण्डमुद्रेयमिष्यते ।
<>इयन्तु गणनाथस्य प्रीतिदा मुद्रिकोत्तमा ॥
<>सर्व्वेषामपि देवानां तुष्टिदा सर्व्वकर्म्मसु । ७ ।
<>अङ्गुष्ठमध्यमादींश्च सम्यगानम्य तर्ज्जनीम् ॥
[Page3-747-b+ 52]
<>प्रसार्य्य दण्डमुद्रेति दक्षिणस्य करस्य तु । ८ ।
<>सर्व्वाङ्गुलीस्तु संयोज्य करयोरुभयोरपि ॥
<>संवेष्ट्य रज्जुवद्द्बे तु पाण्योरपि कनिष्ठिके ।
<>वामस्य वाममूलेन तदग्रं विनियोजयेत् ॥
<>दक्षस्य मध्यमूलेन तथाग्रं वाममेव च ।
<>योजयेत् योजनात् पश्चादावर्त्त्य करशाखिकाः ॥
<>योन्याकारन्तु तन्मध्यं योनिमुद्रा प्रकीर्त्तिता ।
<>कामाख्यायाः पञ्चमूर्त्तेर्दुर्गाया अपि भैरव ! ॥
<>प्रीतिदा योनिमुद्रेयं मम कामस्य च प्रिया । ९ ।
<>संयुक्तास्त्वङ्गुलीः सर्व्वाः प्रसार्य्याङ्गुष्ठपर्व्वणा ॥
<>अग्रेण च कनिष्ठाया अग्रेणापि च योज-
<>येत् ।
<>करस्य दक्षिणस्येयमर्द्धयोनिः प्रकीर्त्तिता ॥ १० ॥
<>संपुटं प्राञ्जलिं वापि यदि शीर्षे नियोजयेत् ।
<>वन्दनीया समाख्याता मुद्रा विष्णुप्रमोदिनी ॥ ११ ॥
<>सैव चेत् श्रवणासक्ता महामुद्रा प्रकीर्त्तिता । १२ ।
<>दक्षिणाङ्गे तु सा सक्ता वैष्णवी परिकी-
<>र्त्तिता ॥ १३ ॥
<>महायोनिस्तु कथिता वैष्णवीतन्त्रगोचरे ।
<>द्बयोर्मूले त्वङ्गुष्ठाग्रमङ्गुलीश्च कनिष्ठयोः ॥
<>नियोज्य प्रसृतीकृत्य द्वे पाणी योजयेत् पुनः ।
<>भगमुद्रा च सा ख्याता लक्ष्मीवाणीशिवा-
<>प्रिया ॥ १४ ॥
<>सर्व्वाङ्गुलीनामग्रौघं दक्षिणस्य करस्य च ।
<>संयोज्यैकत्र पुरतो निर्द्देशः पुटकः स्मृतः ॥ १५ ॥
<>कनिष्ठानामिकाङ्गुष्ठाङ्गुलीनां योजयेद्बुधः ।
<>अग्राण्येकत्र मध्यान्तु तर्ज्जनीञ्च प्रसार्य्य वै ॥
<>कुब्जीकृत्य करद्बन्द्बं पृथगग्रे नियोजयेत् ।
<>निःशङ्को नाम मुद्रेयं नरसिंहवराहयोः ॥ १६ ॥
<>कनिष्ठानामिकामध्यामाकुञ्च्य दक्षिणस्य च ।
<>करस्य तर्ज्जन्यङ्गुष्ठे प्रसार्य्य क्रियते तु या ॥
<>सा मुद्रा ह्यर्द्धचन्द्राख्या ग्रहाणां प्रीतिदा-
<>यिनी । १७ ।
<>ऊर्द्ध्वीकृत्य तथाङ्गुष्ठं दक्षिणस्य करस्य च ।
<>कृत्वा मध्यं तदङ्गुष्ठं वाममुष्ठिं तथोर्द्ध्वतः ।
<>ऊर्द्ध्वाङ्गुष्ठं तथा कुर्य्यादङ्गमुद्रा प्रकीर्त्तिता ॥ १८ ॥
<>एतस्या एव मुद्रायाः कनिष्ठादिविमोचतः ।
<>अष्टौ मुद्राः समाख्याता नाम तासां पृथक्
<>पृथक् ॥
<>द्विमुखञ्चैव १९ मुष्टिश्च २० वज्र २१ माबद्ध २२
<>मेव च ।
<>विमलश्च २३ घटश्चैव २४ तुङ्गः २५ पुण्ड्र २६
<>स्तथैव च ॥
<>नवानां विष्णुमूर्त्तीनां सार्द्धमङ्गेन मुद्रिकाः ।
<>क्रमान्नव समाख्याता नायिकानां तथैव च ॥
<>संयोज्य करयोः पृष्ठे तथावर्त्त्य तु वै समम् ।
<>प्रसार्य्य तर्ज्जनीयुग्मं संयुक्तं सर्व्वतः पुनः ॥
<>अङ्गुष्ठौ च तथा सक्तौ शङ्खमुद्रा प्रकीर्त्तिता । २७ ।
<>उत्तानमञ्जलिं कृत्वा अङ्गुष्ठे द्वे कनिष्ठयोः ॥
<>मूले निःक्षिप्य तु करौ संयोज्याथ प्रदर्शयेत् ।
<>सयोनिरिति सा ख्याता मुद्रा देवौघतुष्टिदा ॥ २८ ॥
<>मुष्टिर्द्दक्षिणहस्तस्य यदोर्द्ध्वाङ्गुष्ठिका भवेत् ।
[Page3-747-c+ 52]
<>सा स्यात् शिखरिणी मुद्रा ब्राह्मीसूर्य्यप्रिया
<>च सा ॥ २९ ॥
<>अनामिके कनिष्ठे तु संयोज्य ऋजुना पुनः ।
<>मध्यमातर्ज्जनीनान्तु धेनुमुद्रेव बन्धनम् ॥
<>सार्द्धधेनुरिति ख्याता चन्द्रप्रीतिविवर्द्धिनी । ३० ।
<>करयोरङ्गुलीः सर्व्वाः सर्व्वाग्राण्येकतः स्थिता ॥
<>नियोज्यार्द्धतले चैव तदधोऽपि वियुज्य च ।
<>अग्रैरग्रं योजयेत्तु मुद्रा सम्मीलनी तु सा ॥ ३१ ॥
<>भौमभूमिमुनीशानामियं प्रीतिविवर्द्धिनी ।
<>सर्व्वाङ्गुलीस्तु संसक्ता दक्षिणस्य करस्य च ॥
<>कियद्भागं तथान्यस्य तलं कुर्य्यात्तु कुण्डवत् ।
<>समाख्याता कुण्डमुद्रा बुधवाणीशिवाप्रिया ॥ ३२ ॥
<>सर्ब्बाङ्गुलीनां मध्यैस्तु वामहस्तस्य चाङ्गुलीः ।
<>प्रसार्य्याङ्गुष्ठयुगलं संयोज्याग्रेण भैरव ! ॥
<>तदङ्गुष्ठद्वयं कार्य्यं सम्मुखं वितरेत्ततः ।
<>चक्रमुद्रा समाख्याता गुरुविष्णुशिवप्रिया ॥ ३३ ॥
<>अङ्गुष्ठं मध्यमाञ्चैव नामयित्वा करस्य च ।
<>दक्षिणस्यापरास्तिस्रो योजयेदग्रतः पुनः ॥
<>शूलमुद्रा समाख्याता मम शुक्रगुहप्रिया । ३४ ।
<>निकुब्जीकृत्य तु करौ वामाङ्गुलिगणस्य तु ॥
<>अग्राणि योजयेन्मध्ये तलस्यासव्यहस्ततः ।
<>अधः कृत्वा वामहस्तं मुद्रा सिंहमुखी
<>स्मृता ॥ ३५ ॥
<>इयं प्रीत्यै तु दुर्गायाः सूर्य्यपुत्त्रस्य चक्रिणः ।
<>भगमुद्रा कर्णमूले गोमुखाख्या प्रकीर्त्तिता ॥
<>मम विष्णोस्तथा राहोः सर्व्वदा प्रीति-
<>दायिनी । ३६ ।
<>मुष्टिद्बयमथोत्तानं कृत्वा संयोज्य पार्श्वतः ॥
<>दक्षिणस्यं कनिष्ठादीन् प्रसार्य्य क्रमतः पुनः ।
<>तथा वामकनिष्ठाभ्यामेकैकेन प्रसारयेत् ॥
<>अष्टौ मुद्राः समाख्याता नामतः क्रमतः शृणु ।
<>प्रोन्नामो ३७ न्नमन ३८ ञ्चैव विम्बं ३९ पाशु-
<>पतं ४० तथा ॥
<>शुद्धं ४१ त्यागः ४२ साधनी ४३ च तथा चैव
<>प्रसाधनी ४४ ।
<>आकुञ्च्य करशाखास्तु दक्षिणाः सा तु मुद्रिका ॥
<>उग्रमुद्रा समाख्याता स्वहस्तस्य विपर्य्ययात् । ४५ ।
<>इन्द्रादिलोकपालानां दश मुद्राः प्रकीर्त्तिताः ॥
<>सर्व्वेषामपि देवानां परमप्रीतिवर्द्धनाः ।
<>अङ्गुष्ठाग्रन्तु तर्ज्जन्या अग्रभागेण योजयेत् ॥
<>आकुञ्च्य मध्यमाभ्यान्तु दक्षहस्तस्य चाङ्गुलीः ।
<>दर्शयेत् कुण्डलाकारं कुण्डलीशक्तितुष्टिदम् ॥
<>सर्व्वेषामपि देवानां तथा तुष्टिकरं महत् । ४६ ।
<>अङ्गुष्ठतर्ज्जनीमध्या अग्रभागे नियोज्य च ॥
<>मध्यमाञ्च कनिष्ठाञ्च आकुञ्च्य दक्षिणे करे ।
<>त्रिमुखाख्या समाख्याता विश्वेदेवप्रिया सदा ॥
<>केतोः प्रियेयं सततं मातॄणामपि तुष्टिदा । ४७ ।
<>तर्ज्जन्यङ्गुष्ठयोरग्रभागौ संयोज्य चाङ्गुलीः ॥
<>अन्या आकुञ्चयेत् तिस्रः सासिवल्ली प्रकीर्त्तिता ।
<>पितॄणामथ साध्यानां रुद्राणां विश्वकर्म्मणः ॥
<>सर्व्वदा प्रीतिजननी असिवल्ली प्रकीर्त्तिता । ४८ ।
<>पादौ तलाभ्यां संयोज्य तदङ्गुष्ठद्बयं ततः ॥
[Page3-748-a+ 52]
<>ऊर्द्ध्वं संयोजयेन्नाभौ अस्योपरि तथाञ्जलिः ।
<>योगमुद्रा समाख्याता योगिनां तत्त्वदायिनी ॥
<>सर्व्वेषामपि देवानां पूजने चिन्तने तथा ।
<>योगमुद्रा समाख्याता तुष्टिप्रीतिकरी सदा ॥ ४९ ॥
<>प्राञ्जलिर्नाम मुद्रा तु उर्द्ध्वाधोभावयोजिताम् ।
<>विभिद्य दर्शयेद्धस्तौ उर्द्ध्वाधः प्रसृतीकृतौ ॥
<>भेदमुद्रा समाख्याता मम विष्णोर्विधेः प्रिया । ५० ।
<>अङ्गष्ठे द्वे तु निःक्षिप्य करयोरुभयोस्तले ॥
<>अग्रेण योजयेत् पश्चात् कनिष्ठायुगलं ततः ।
<>उभयोर्हस्तयोश्चान्यास्तर्ज्जन्याद्याश्च योजयेत् ॥
<>अग्राग्रैस्तु पृथक्कृत्य दर्शयेत्तत् कनिष्ठिकाम् ।
<>मुद्रा सम्मोहनं नाम कामदुर्गारमाप्रिया ॥
<>सर्व्वेषामपि देवानां मोहनं प्रीतिदं स्मृतम् । ५१ ।
<>आनम्य सव्यहस्तस्य मध्यमानामिके तथा ॥
<>तयोः पृष्ठे तु संयोज्य अङ्गुष्ठाग्रं ततः परम् ।
<>कनिष्ठां तर्ज्जनीञ्चैव अग्रेण योजयेत्ततः ॥
<>बाणमुद्रा समाख्याता सर्व्वदेवस्य तुष्टिदा । ५२ ।
<>सर्व्वाङ्गुलीस्तु सङ्कोच्य अङ्गुष्ठमथ तर्जनीम् ॥
<>प्रसार्य्य करयोः पश्चादङ्गुष्ठाग्रन्तु योजयेत् ।
<>अङ्गुष्ठाग्रेण तर्ज्जन्या अग्रेणापि च तर्ज्जनीम् ॥
<>यथाशक्ति प्रसार्य्यापि धनुर्मुद्रा प्रकीर्त्तिता । ५३ ।
<>सर्व्वाङ्गुलीनामग्राणि ब्राह्म्यतीर्थे नियोजयेत् ॥
<>अनामिकायाः पृष्ठे तु अङ्गुष्ठाग्रं नियोजयेत् ।
<>शून्यं तूणीरवत् कृत्वा तेषामन्तस्तु भैरव ! ।
<>तूणीरमुद्रा चाख्याता सर्व्वेषां प्रीतिवर्द्धिनी ॥ ५४ ॥
<>मुद्रासु संस्थिता पूजा मुद्रासु परिचिन्तनम् ।
<>मुद्रासु संस्थिता योगा मुद्रा मोदकरास्ततः ॥
<>यदा यदा पूजनेषु चिन्तने ध्यानकर्म्मणि ।
<>यज्ञादौ स्तवने वापि हस्तकृत्यं न विद्यते ।
<>तदा मुद्रायुतं कुर्य्यादिष्टापूर्त्ते करद्वयम् ॥
<>यज्ञकृत्येषु चेच्छक्तो हस्तो मुद्रासु च क्षमः ।
<>तदा मुद्रां विधायैव तत्तु कृत्यं समाचरेत् ॥
<>मुद्रावियुक्तहस्तन्तु क्रियते कर्म्मदैविकम् ।
<>कृत्वा तन्निष्फलं यस्मात्तस्मान्मुद्रान्वितो भवेत् ॥
<>विसर्जने तु देवानां यस्य या परिकीर्त्तिता ।
<>मुद्रां तां पूजनादौ तु तस्य नैव प्रयोजयेत् ॥
<>विसृष्ट्युक्तामृते मुद्रां मुद्रायुक्तः समाचरेत् ।
<>पूजनादि समस्तञ्च कर्म्म वृद्ध्यै विचक्षणः ॥
<>ततो मुद्रा परं धाम मुद्रा पुण्यप्रदायिनी ।
<>देवानां मोददा मुद्रा तस्मात्तां यत्नतश्चरेत् ॥
<>अर्द्धयोनिर्म्महायोनिर्योनिर्ब्राह्मी च वैष्णवी ।
<>मुद्रा विसर्ज्जने प्रोक्ता शिवात्रिपुरयोः सदा ॥
<>दुर्गायाः सर्व्वरूपेषु मुद्रा एताः प्रकीर्त्तिताः ।
<>योनिञ्च सम्पुटञ्चैव महायोनिन्तथैव च ॥
<>वर्ज्जयित्वा व्यस्तभावादुक्तादन्यत्र योजयेत् ।
<>भवेयुस्तु त्रिपञ्चाशदन्या मुद्राः समन्ततः ॥
<>ता व्यस्तभावाद्वामाः स्युर्मुद्रा मोदकराः पराः ।
<>एवं वां कथिता मुद्राः पूजने पूज्यतुष्टिदाः ॥”
<>इति कालिकापुराणे ६५ अध्यायः ॥
<LEND>
