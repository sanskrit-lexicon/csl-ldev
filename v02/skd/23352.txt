<L>23352<pc>3-307<k1>प्राचीनवर्हिः<k2>प्राचीनवर्हिः
प्राचीनवर्हिः¦, [स्] पुं, इन्द्रः । इति हेमचन्द्रः ।
२ । ८५ ॥ (यथा, रघौ । ४ । २८ ।
“स ययौ प्रथमं प्राचीं तुल्यः प्राचीनवर्हिषा ।
अहिताननिलोद्धूतैस्तर्ज्जयन्निव केतुभिः ॥”)
राजविशेषः । (यथा, महाभारते । १२ । २०८ । ६ ।
“अत्रिवंशे समुत्पन्नो ब्रह्मयोनिः सनातनः ।
प्राचीनवर्हिर्भगवांस्तस्मात् प्रचेतसो दश ॥”)
यथा च ।
“हविर्द्धानात् षडाग्नेयी पुत्त्रानजनयद्व्रतम् ।
प्राचीनवर्हिषं शुक्रं गयं कृष्णं प्रजाजिनौ ॥
प्राचीनवर्हिर्भगवान् महानासीत् प्रजापतिः ।
हविर्द्धानात् द्विजश्रेष्ठ ! येन संवर्द्धिताः प्रजाः ॥
प्राचीनाग्राः कुशास्तस्य पृथिव्यां विश्रुता मुने ! ।
प्राचीनवर्हिर्भगवान् ख्यातो भुवि महाबलः ॥
समुद्रतनयायान्तु कृतदारो महीपतिः ।
महतस्तपसः पारे सुवर्णायां महीपतिः ॥
सुषुवे दश पुत्त्रांश्च शुष्मिणां वै प्रचेतसः ।
दशवर्षसहस्राणि समुद्रसलिलेशयाः ॥”
इति वह्निपुराणे वरसर्गो नामाध्यायः ॥
<LEND>
