<L>40157<pc>5-410<k1>सेवा<k2>सेवा
सेवा¦, स्त्री, (सेवृ सेवने + “गुरोश्च हलः ।” ३ ।
<>३ । १०३ । इत्यः । टाप् ।) सेवनम् । तत्प-
<>र्य्यायः । श्ववृत्तिः २ । इत्यमरः । २ । ९ । २ ॥
<>(यथा, मनुः । ४ । ६ ।
<>“सत्यानृतञ्च बाणिज्यं तेन चैवापि जीव्यते ।
<>सेवाश्ववृत्तिराख्याता तस्मात् तां परिवर्ज्जयेत् ॥”)
<>आराधना । उपभोगः । आश्रयणम् ॥ इति
<>सेवधात्वर्थदर्शनात् ॥ (यथा, मनुः । १२ । ८७ ।
<>“वेधाभ्यासस्तपो ज्ञानमिन्द्रियाणाञ्च संयमः ।
<>अहिंसा गुरुसेवा च निःश्रेयसकरं परम् ॥”)
<>अथ माघादिद्वादशमासेषु विष्णुसेवाविधिस्तत्-
<>फलञ्च । यथा, --
<>व्यास उवाच ।
<>“विप्र द्वादशमासेषु माघादिषु सनातनः ।
<>पूजितव्यो विधानैश्च शृणु तानि वदाम्यहम् ॥
<>माघे मासि समायाते सर्व्वमासोत्तमे शुभे ।
<>आमिषं मैथुनञ्चैव वर्ज्जयेद्वैष्णवो जनः ॥
<>प्रातःस्नायी भवेन्नित्यं तैलान्यपि च वर्ज्जयेत् ।
<>द्विर्भोजनं परान्नञ्च माघे मासि परित्यजेत् ॥
<>प्रातः शुक्लाम्बरधरः कृतपञ्चमहाध्वरः ।
<>सपर्य्यामारभेद्विष्णोः स्थिरवृत्तो हि वैष्णवः ॥
<>ईषदुष्णजलैर्द्दिव्यैः स्नापयेद्विष्णुमव्ययम् ।
<>अतिश्लक्ष्णै श्चन्दनैश्च विष्णोरङ्गञ्च लेपयेत् ॥
<>पूजायै जगदीशस्य देवदेवस्य चक्रिणः ।
<>प्रक्षालितानि पात्राणि जलहीनानि कारयेत् ॥
<>स्नापयित्वा जगन्नाथमीषदुष्णजलैस्ततः ।
<>प्रोञ्छितव्य तच्छरीरं दिव्यवस्त्रेण यत्नतः ॥
<>सलिलैरीषदुष्णैश्च यः स्नापयति केशवम् ।
<>माघे मासि द्विजश्रेष्ठ फलं तस्य मयोच्यते ॥
<>विमुक्तः पातकैः सर्व्वैर्ज्जन्मजन्मान्तरार्ज्जितैः ।
<>इह भुक्त्वा सुखं सर्व्वं शेषे याति हरेर्गृ हम् ॥
<>यत्नात् प्रक्षाल्य पात्राणि कृत्वा हीनानि
<>वारिभिः ।
<>यः पूजयेज्जगन्नाथं तस्य पुण्यं निशामय ॥
<>इह भुक्त्वा वरान् भोगान् रोगशोकविवर्ज्जितः ।
<>अन्ते युगसहस्राणि तिष्ठेत् केशवमन्दिरे ॥
<>प्रभातेऽपि च सन्ध्यायां पुरतश्चक्रपाणिनः ।
<>ज्वलन्तं स्थापयेद्वह्निं निर्धूमं वैष्णवो जनः ॥
<>शीतस्यावरणार्थाय प्रातः सायञ्च यो जनः ।
<>माघे विष्ण्वग्रतो वह्निं ज्वालयेत्तत्फलं शृणु ॥
<>इह भुक्त्वाखिलान् भोगान् पुत्त्रपौत्त्रसमन्वितः ।
<>अन्ते विष्णुपुरं याति दैवतैरपि दुर्लभम् ॥
<>यथैवात्मा तथा विष्णुः सन्देहो नात्र विद्यते ।
<>तस्मादात्मानुमानेन विष्णुसेवा विधीयते ॥
<>प्रभाते रौद्रदेशे च पवित्रे स्थापयेद्धरिम् ।
<>न भुनक्ति द्विजश्रेष्ठ यावत् शीतं सुदुःसहम् ॥
<>स्वपन्तं देवदेवेशं पर्य्यङ्कोपरि केशवम् ।
[Page5-410-c+ 52]
<>स्थापयेन्निशि निर्व्वाते देशे च वैष्णवो जनः ॥
<>न प्राप्नोति यथा शीतं देवदेवो जगदगुरुः ।
<>शुक्लैः पवित्रैर्द्दिव्यैस्तं वस्त्रे राच्छादयेद्ब धः ॥
<>आत्मनः कुरुते मर्त्यो यथा शीतनिबारणम् ।
<>तथा शीतक्षयं कुर्य्याद्दे वदेवस्य चक्रिणः ॥
<>क्षीरेण स्नापयेद्यस्तु माघे मासि जनार्द्धनम् ।
<>तस्मै देवोत्तमो विष्णुः सन्तुष्टो न ददाति किम् ॥
<>यः पूजयेत् सकृन्माघे स्नापयित्वा जनार्द्दनम् ।
<>नारिकेलोदकैर्द्दुग्धैः फलं तस्य वदाम्यहम् ॥
<>नरकाब्धौ मज्जमानान् दुस्तरे स्वेन कर्म्मणा ।
<>उद्धृत्य कोटिपुरुषान् मन्दिरं याति चक्रिणः ॥
<>माघे मासि च शुक्लायां पञ्चम्यां द्विजसत्तम ।
<>एकादश्याञ्च सप्तम्यां हरिः पूज्यो विशेषतः ॥
<>दातव्यो देवदेवाय सपद्माय मुरारये ।
<>पायसोऽपूपसहितो माघे मासि दिने दिने ॥
<>अपूपं पायसं यस्तु माघे यच्छति चक्रिणे ।
<>तस्य पुण्यमहं वच्मि शृणु वेष्णव जैमिने ॥
<>अन्ते विष्णुपुरं गत्वा मन्वन्तरचतुष्टयम् ।
<>भुङ्क्ते मनोरथान् भोगान् प्रसादाच्चक्रयाणिनः ॥
<>पुनरागत्य धरणीं चक्रवर्त्ती नृपो भबेत् ।
<>भुङ्क्ते भोगञ्च सुचिरं मृतो याति हरेगृहम् ॥
<>पञ्चम्याञ्चैव सप्तम्यामेकादश्याञ्च जैमिने ।
<>अशक्त्या वैष्णवो दद्यात् परमान्नं मुरारये ॥
<>कृष्णपक्षाद्ध्विजश्रेष्ठ शुक्लपक्षो विशिष्यते ।
<>शुक्लपक्षं तिथिष्वासु दद्यादन्नं मुरारये ॥
<>एकाहमपि यो माघे विष्णवे दैत्यजिष्णवे ।
<>सापूपं पायसं दद्यान्न तस्य दुर्ल्लभो हरिः ॥
<>यत्किञ्चित् विष्णुतृप्त्यर्थं माघे मासि प्रदीयते ।
<>तदक्षय भवेत् सर्व्वं कोऽपि नास्त्यत्र संशयः ॥
<>माघे मासि कृतं कर्म्म शुभं वाशुभमेव च ।
<>तस्य नास्ति क्षयं विप्र मन्वन्तरशतैरपि ॥
<>माघे चम्पकपुष्पेण योऽर्च्चयेत् कमलापतिम् ।
<>स गच्छेत् परमं धाम विमुक्तः सर्व्वपातकैः ॥
<>यावन्ति स्वर्णपुष्पाणि दीयन्ते चक्रपाणये ।
<>तावत् युगसहस्राणि स्थीयते विष्णुमन्दिरे ॥
<>मेरुतुल्यसुवर्णानि दत्त्वा भवति यत् फलम् ।
<>एकेन स्वणपुष्पेण दत्त्वा भवति तत् फलम् ॥
<>सुवर्णपुष्पं विप्रेन्द्र सर्व्वंदा केशवप्रियम् ।
<>माघं मासि विशेषेण पवित्रे केशवोपमे ॥
<>सुवर्णकुसुमैर्द्दिव्यैर्येन नाराधितो हरिः ।
<>रत्नैर्हीनः सुवर्णाद्यैः स भवेज्जन्मजन्मनि ॥”
<>इति पाद्मे क्रियायोगसारे ९ । १० अध्यायौ ॥ * ॥
<>व्यास उवाच ।
<>“फाल्गुने ब्राह्मणश्रेष्ठ श्रीकृष्णं सुरवन्दितम् ।
<>पूजयेद्भक्तिभावेन प्रत्यहं वैष्णवो जनः ॥
<>फाल्गुने स्नापयेद्यस्तु सर्पिषा देवकौसुतम् ।
<>फलं तस्य प्रवक्ष्यामि मत्तः सम्यक् निशामय ॥
<>सर्व्वयज्ञफलं प्राप्य सर्व्वदानफलं तथा ।
<>अन्ते याति हरेः स्थानं सर्व्वपापविवर्ज्जितः ॥
<>युगकोटिसहस्राणि भुक्त्वा भोगं हरेर्गृहे ।
<>तत्रैव मोक्षमाप्नोति संप्राप्य ज्ञानमुत्तमम् ॥
<>यस्तु यच्छति कृष्णाय शिशिरे गोपमूर्त्तये ।
[Page5-411-a+ 52]
<>तिलानां मोदकं दिव्यं स गच्छेद्धरिमन्दिरम् ॥
<>यो दुग्धलड्डुकं दद्यात् केशवाय महात्मने ।
<>स पिबेदमृतं स्नात्वा मन्वन्तरशतावधि ॥
<>हरये ललितं खण्डं यस्तु यच्छति जैमिने ।
<>तस्य विष्णुः प्रसन्नात्मा छिन्नत्ति भवबन्धनम् ॥
<>विचित्रफाणितं यस्तु दद्याद्भगवते द्विज ।
<>अन्ते शक्रपुरं गत्वा स भवेत् सुरवन्दितः ॥
<>निर्म्मलां शर्करां यच्छेद्यस्तु कृष्णाय भक्तिमान्
<>स किं न लभये विप्र वासुदेवप्रसादतः ॥
<>सुपक्वं फाल्गुने मासि मधुरं बरदीफलम् ।
<>यस्तु यच्छति कृष्णाय फलं तस्य मयोच्यते ॥
<>इह भुङ्क्ते सुखं सव्वं पुत्त्रपौत्त्रसमन्वितः ।
<>अन्ते हरेर्गृहं याति रथमारुहा शोभनम् ॥
<>न दद्याद्गुडसंयुक्तं हरये बदरीफलम् ।
<>अज्ञानाद्ब्राह्मणश्रेष्ठ दद्याच्चेन्नारकी भवेत् ॥
<>फाल्गुने मासि यो दद्याद्धरये दाडिमीफलम् ।
<>सुपक्वं तत्फलंविप्र वदतो मे निशामय ॥
<>तत्र यावन्ति बीजानि तिष्ठन्ति दाडिमीफले ।
<>तावन्मन्वन्तरं विष्णोर्गृहे तिष्ठति वैष्णवः ॥
<>फाल्गुने मासि यो दद्याद्धरये गुडपिष्टकम् ।
<>सविज्ञेयो द्विजश्रेष्ठ वाजिमेधसहस्रकृत् ॥ * ॥
<>चैत्रे मासि द्विजश्रेष्ठ मधुना मधुसूदनम् ।
<>स्नापयेल्लभते मर्त्यस्तद्विष्णोः परमं पदम् ॥
<>मधुना स्नापयेत् यस्तु नारायणमनामयम् ।
<>न चर्च्चा क्रियते तस्य कदाचिद्रविसूनुना ॥
<>चैत्रे किंशुकपुष्पेण योऽर्च्चयेत् कमलापतिम् ।
<>तन्नाम चित्रगुप्तेन पञ्जिकायां न लिख्यते ॥
<>चैत्रिके जगतामीशं कृष्णं तिलकपुष्पकैः ।
<>यजतो नास्ति वै जन्म पुनरस्मिन् महीतले ॥
<>कृष्णं वञ्जुलपुष्पेण सर्व्वदेवशिरोमणिम् ।
<>पूजयेन्मनुजो विप्र लभते नापदं क्वचित् ॥
<>वासन्तीभिः सुगन्धाभिर्व्वसन्ते यस्तु पूजयेत् ।
<>भगवन्तं परात्मानं स देवैरपि पूज्यते ॥
<>जयाकिशलयैर्द्दिव्यैरखण्डैर्योऽर्च्चयेद्धरिम् ।
<>तं वदन्ते समुत्थाय स्वयं पीठाद्यमोऽपि च ॥
<>धात्रीपत्रैर्नवीनैश्च कोमलैर्हरिमर्च्चयन् ।
<>अचिरेणैव लभते सकलं वाच्छितं जनः ॥
<>शाण्डिल्याखण्डपत्रैश्च धुस्तूरैश्चार्कपुष्पकैः ।
<>योऽर्च्चयेद्धिष्णुमीशञ्च स संसाराब्धिपारगः ॥
<>यो दद्याद्विष्णवे विप्र कदलीफलमुत्तमम् ।
<>शक्राद्यास्त्रिदशाः सर्व्वे वदन्ते तमहर्न्निशम् ।
<>यो दद्याच्चैत्रिके मासि भक्त्या गोपालरूपिणे ।
<>गोधूमपिष्टकं विप्र सर्व्वपापैः प्रमुच्यते ॥ * ॥
<>आयाते माधवे मासि पवित्रे माधवप्रिये ।
<>आमिषं मैथुनं तैलं विष्णुभक्तः परित्यजेत् ॥
<>प्रातः समाचरेत् स्नानं माधवे मासि वैष्णवः ।
<>परित्यजेत् परान्नञ्च न च कुर्य्यात् द्विभोजनम् ॥
<>प्रभाते पूजयेद्विष्णुं पूर्व्वोक्तविधिना द्बिजः ।
<>वैशाखे स्नापयेद्विष्णुं पुष्पवासितवारिणा ॥
<>स्नापयेत् शीततोयेन सन्ध्यापर्य्यन्तमच्युतम् ।
<>त्रिसन्ध्यं पूजयेद्भक्त्या नैविद्यैर्व्विविधैः प्रभुम् ॥
<>वैशाखे चामलस्रग्भिर्लक्ष्मीपतिरलङ्कृतः ।
[Page5-411-b+ 52]
<>न किं ददातिःविप्रर्षे प्रसन्नः परमेश्वरः ॥
<>वैशाखे मासि यो दद्यात् यवान्नं चक्रपाणये ।
<>तस्य पुण्यानि संख्यातुं कः समर्थोऽस्ति पण्डितः
<>यत्किञ्चिन्माधवे मासि माधवप्रीतिहेतवे ।
<>दीयते मानवैर्व्विप्र तत् सर्व्वमक्षयं भवेत् ।
<>यदन्यत् सुकृतं कर्म्म क्रियते मासि माधवे ।
<>माधवप्रीतये विप्र क्षयं तस्य न विद्यते ॥
<>वैशाखो दुर्ल्ल भो मासः सर्व्वकामफलप्रदः ।
<>पूजितव्यो हरिस्तत्र हित्वा कार्य्यशतान्यपि ॥
<>एकाहमपि यः पूजां वैशाखे कुरुते हरेः ।
<>शतवर्षं हरिं यष्ट्वा यत् फलं लभते स तत् ॥
<>वैशाखे मासि यः कुर्य्यात् प्रपां माधवतुष्टये ।
<>दिने दिनेऽश्वमेधस्य फलं प्राप्नोति मानवः ॥
<>वैशाखे सिञ्चयेन्नित्यं विष्णुमश्वत्थरूपिणम् ।
<>चतुर्व्वर्गफलावाप्तिहेतवे वैष्णवो जनः ॥
<>गण्डूषमात्रतोयेन कुर्य्याद्योऽश्वत्थसेचनम् ।
<>सोऽपि याति परं स्थानं विमुक्तः पाप-
<>कोटिभिः ॥
<>व्यास उवाच ।
<>साक्षाद्देवः स्वयं विष्णुरश्वत्थोऽखिलविश्वराट् ।
<>तद्भक्तिं कुर्व्वतः पुंसो विद्यते नाशुभं क्वचित् ॥
<>अश्वत्थं सेवते यस्तु विष्णुबुद्ध्या नरोत्तमः ।
<>तस्य प्रसन्नो भगवान् ददाति परमं पदम् ॥”
<>इति पाद्मे क्रियायोगसारे ११ अध्यायः ॥ * ॥
<>व्यास उवाच ।
<>“ज्यैष्ठे मासि द्विजश्रेष्ठ भगवन्तं जनार्द्दनम् ।
<>पूजयेद्भक्तिभावेन जलैः संस्थाप्य शीतलैः ॥
<>उद्वर्त्तनञ्च दातव्यं सुगन्धामलकीं तथा ।
<>तैलं सुगन्धं हरये ग्रीष्मकाले दिने दिने ॥
<>सुवासिते शीतले च मन्दिरेऽतिमनाहरे ।
<>प्रत्यहं कमलाकान्तं स्थापयेत् जलमण्डपे ॥
<>न रौद्रदेशे विप्रे न्द्र सधूमे रन्धनालये ।
<>न सूतिकागृहे चैव स्थापयेत् कमलापतिम् ॥
<>चामरैर्वीजितः श्वेतैः सुदीर्घैः कमलापतिः ।
<>ज्यैष्ठे मासि द्विजश्रेष्ठ सुप्रीतः किं न यच्छति ॥
<>मयूरपुच्छव्यजनैर्निदाघे पूजितो हरिः ।
<>ददात्यभिमतं सर्व्वं अचिरेणैव सत्तम ॥
<>तालवृन्तकवातेन पवित्राम्बरवायुना ।
<>यैर्ग्रीष्मे वीज्यते विष्णु स्ते सर्व्वे स्वर्गगामिनः ॥
<>यो गात्रलेपनं कुर्य्यात् सुवन्धैर्यक्षकर्द्दमैः ।
<>ग्रीष्मे हरेश्चन्दनेश्च स विशेन्माधव्ॐ तनुम् ॥
<>गन्धैर्म्मृगमदाद्यैश्च यो लिम्पेन्माधव्ॐ तनुम् ।
<>उष्मागमे द्बिजश्रे ष्ठ स मुक्तो नात्र संशयः ॥
<>प्रफुल्लकुमुदोद्याने तुलसीकानने तथा ।
<>सन्ध्यायां स्थापयेद्विष्णुं देशे धीरसमीरणे ॥
<>स्रग्भिः पाटलिपुष्पाणां येन विष्णु रलङ्कृतः ।
<>ज्यैष्ठे मासि स विज्ञेयो वाजिमेधसहस्रकृत् ॥
<>यस्तु मुक्तावलीं दद्यात् ग्रीष्मे श्रीपतये जनः ।
<>भूपालत्वं हरिस्तस्मै यच्छेज्जन्मनि जन्मनि ॥
<>यस्तु मण्डयति ग्रीष्मे श्रीकृष्णं मणिमालया ।
<>तस्य पुण्यफलं विप्र वदतो मे निशामय ॥
<>यावद्ब्रह्मा सृजत्येतत् जैमिने सकलं जगत् ।
[Page5-411-c+ 52]
<>तावद्विष्णुपुरे तिष्ठे न्मणिमालाविभूषितः ॥
<>सुवर्णाभरणैर्यस्तु रजताभरणेस्तथा ।
<>कृष्णं मण्डयति ग्रीष्मे सोऽपि तत्फलमाप्नुयात्
<>विचित्रं यस्तु पर्य्यङ्कं सगण्डूकं प्रयच्छति ।
<>हरये देवदेवाय न स्याद्दुःखी कदापि सः ॥
<>ग्रीष्मकाले न देयानि गुरूणि वसनानि च ।
<>हरये ब्राह्मणश्रेष्ठ देयं तन्वंशूकं शूचि ॥
<>यस्तु चूतफलैर्दिव्यैः सुपक्वैः पूजयेद्धरिम् ।
<>अन्ते शक्रपुरं गत्वा स पिबेदमृतं मुदा ॥
<>पियालानां फलैः पक्कैर्योऽर्च्चयेत् कमलापतिम्
<>सोऽपि तत्फलमाप्नोति किमन्यैर्ब्बहुभाषितैः ॥
<>निदाघे हरये दद्याद्यवागूमतिशीतलाम् ।
<>नानाव्यञ्जनसंयुक्तां श्रद्धया वैष्णवो जनः ॥ * ॥
<>आषाढे मासि विप्रेन्द्र देवदेवं जगत्पतिम् ।
<>दधिभिः स्नापयित्वा तु पूजयेद्भक्तितो बुधः ॥
<>दधिभिः स्नापयेद्यस्तु भगवन्तं जनार्द्दनम् ।
<>मातुः पयोधरपयः पुनस्तेन न पीयते ॥
<>घनागमे घनश्यामं कदम्बकुसुमैर्हरिम् ।
<>आराध्य यान्ति विप्रर्षे पापिनोऽपि परां
<>गतिम् ॥
<>कदम्बपुष्पमालाभिर्म्मण्डयत्यब्जलोचनम् ।
<>यस्तस्य ब्राह्मणश्रेष्ठ पुण्यं वच्मि निशामय ॥
<>तस्यां यावन्ति मालायां तिष्ठन्ति कुसुमानि वै ।
<>प्रतिपुष्पे द्विजश्रेष्ठ वाजिमेधफलं लभेत् ॥
<>सुगन्धैः केतकीपुष्पैः पूजितः कमलेक्षणः ।
<>सर्व्वं दुःखं हरत्येष मानवानां द्विजोत्तम ॥
<>पनसानां फलैर्दिव्यैः सुपक्वैर्घृतमिश्रितैः ।
<>पूजितो भगवान् विष्णुर्द्द दात्यैश्वर्य्यमुत्तमम् ॥
<>आषाढे मासि दध्यन्नं हरये प्रतिवासरम् ।
<>श्रद्धया वैष्णवो दद्यान्मुक्तिमिच्छुर्द्विजोत्तम ॥
<>कृष्णाय नवनीतं यो ददाति वैष्णवो जनः ।
<>तस्य पुण्यं न संख्यातुं शक्नोम्यब्दशतैरपि ॥
<>हैयङ्गवीनं यो दद्याद्गोपालाय महात्मने ।
<>आमिक्षां सगुडाञ्चैव स महात्मा हरेः प्रियः ॥
<>सशर्कराणि दुग्धानि कृष्णाय यस्तु यच्छति ।
<>तस्य प्रसन्नो भगवान् ददात्यभिमतं फलम् ॥ * ॥
<>श्रावणे मासि विप्रेन्द्र दैवकीनन्दनं प्रभुम् ।
<>स्नापयेन्निर्म्मलैस्तोयैः शुद्धैः कलुषवर्ज्जितैः ॥
<>मल्लिकाकुसुमैर्विष्णुं योऽर्च्चयेद् वैष्णवो जनः ।
<>विमुक्तः सकलैः पापैर्ब्रह्मलोकं स गच्छति ॥
<>शेफालिकाप्रसूनैश्च यूथिकाकुसुमैस्तथा ।
<>अर्च्चयन् कमलाकान्तं मनुजो नावसीदति ॥
<>सुगन्धैस्तगरैः पुष्पैः सप्तलाकुसुमैस्तथा ।
<>योऽर्च्चयेत् कमलाकान्तं तस्य वश्यं जगत्त्रयम् ॥
<>प्रफुल्लैर्म्मालतीपुष्पैः सुगन्धैर्योऽर्च्चयेद्धरिम् ।
<>तत्पुण्यं नास्ति तत्तुल्यो येन स्याद्भुवि
<>मानवः ॥
<>कुन्दपुष्पै श्च बन्धूकैर्ज्जगद्बन्धुं जनार्द्दनम् ।
<>अर्च्चयन् सकलं काममाप्नोति भुवि मानवः ॥
<>महासहाप्रसूनैश्च तथा कुरुवकैर्हरिम् ।
<>कुरुण्टकैः पूजयेद्यस्तस्य तुष्टः सदा हरिः ॥
<>शैरीषकुसुमैर्विष्णुं प्रस्थपुष्पैश्च योऽर्च्चयेत् ।
[Page5-412-a+ 52]
<>करवीरप्रसूनैश्च स याति हरिसन्निधिम् ॥
<>श्रावणे मासि यो दद्यात् लाजान् घृतसम-
<>न्वितान् ।
<>हरये तस्य विप्रर्षे न विपत्तिर्गृहे भवेत् ॥
<>श्रावणे पिष्टकं यस्तु हरये मुद्गपूरकम् ।
<>ददाति तस्य विप्रर्षे गृहे श्रीर्निश्चला भवेत् ॥ * ॥
<>भाद्रे मासि द्विजश्रेष्ठ नारायणमनामयम् ।
<>श्रद्धया पूजयेत् प्राज्ञश्चतुर्व्वर्गफलप्रदम् ॥
<>निवीडे नूतनागारे सर्व्वोपद्रववर्ज्जिते ।
<>स्थापयेत् पुण्डरीकाक्षं भगवन्तं जनार्द्दनम् ॥
<>दंशैश्च मसकैश्चैव प्रकीर्णैर्म्मक्षिकादिभिः ।
<>हरिं पुरातनागारे स्थापयेन्न हि भक्तिमान् ॥
<>सकर्दमे पतद्वारि गलद्भित्तौ गृहे तथा ।
<>हरिं न स्थापयेत् प्राज्ञो वर्षासु परमेश्वरम् ॥
<>विष्ण्वालये द्विजश्रेष्ठ बध्नीयाद्यस्तु भानवः ।
<>चन्द्रातपं विचित्रञ्च चन्द्रलोकं स गच्छति ॥,
<>रात्रौ नानाविधैर्धूपैर्म्मन्दिरे जगतीपतेः ।
<>दंशांश्च मशकांश्चैव वर्षाकाले निवारयेत् ॥
<>मसारिकाभिः प्रावृत्य मञ्चशायिनमच्युतम् ।
<>प्रावृषि स्थापयेद्विष्णुं निशायां दिव्यमन्दिरे ॥
<>कह्लारपत्रर्देवेशं सुगन्धैर्नूतनैस्तथा ।
<>मुमुक्षुः पूजयेन्मर्त्यो भाद्रेमासि दिने दिने ॥
<>न भाद्रे केतकीपुष्पैः पूजितव्यो जनार्दनः ।
<>यतो भाद्रपदे मासि केतकी स्यात् सुरासमा ॥
<>पक्वस्तालफलैर्द्दिव्यैर्योऽर्च्चयेद्यदुनन्दनम् ।
<>गर्भवाममहादुःखं स भूयो लभते न हि ॥
<>संयुक्तं घृतदुग्धाभ्यां पक्वतालं मुरारये ।
<>या दद्यात् श्रद्धया मर्त्यः स गच्छेन्मन्दिरं हरेः ॥
<>भाद्रे मासि द्विजश्रे ष्ठ हरये तालपिष्टकम् ।
<>सघृतं वैष्णवो दद्यात् कैवल्यप्राप्तिहेतवे ॥
<>मासि भाद्रपदे विप्र न कुर्य्याच्छाकभक्षणम् ।
<>न रात्रौ भोजनं कुर्य्यान्मुमुक्षुर्वैष्णवो जनः ॥ * ॥
<>आश्विने मासि विप्रेन्द्र केशवं क्लेशनाशनम् ।
<>पूजयेद्भक्तिभावेन पूर्व्वोक्तविधिना जनः ॥
<>पूर्व्वाह्णे पूजयेद्यस्तु भक्त्या लक्ष्मौपतिं हरिम् ।
<>विष्णुपूजाफलं विप्र सम्पूर्णं तेन लभ्यते ॥
<>यत्तोयं दीयते विप्र पूर्व्वाह्णे हरये जनैः ।
<>पीयूषमिव तत्तोयं गृह्णाति कमलापतिः ॥
<>मध्याह्ने दीयते यच्च सलिलं चक्रपाणये ।
<>तोयं तोयमिव स्वामी तद्गृह्णाति द्विजोत्तम ॥
<>अपराह्णे तु यत्तोयं गोविन्दाय प्रदीयते ।
<>ततोयं रक्ततुल्यं स्यान्न गृह्णाति यतो हरिः ॥
<>अतएव द्विजश्रेष्ठ पूर्व्वाह्णे हरिमर्च्चयेत् ।
<>मकलं लभते कामं केशवस्यानुकम्पया ॥
<>एकवस्त्रेण विप्रेन्द्र न कुर्य्यात् पूजनं हरेः ।
<>कुर्य्याद्वापि तदा पूजां तां न गृह्णाति केशवः ॥
<>अधौतेन च वस्त्रेण या पूजा कमलापतेः ।
<>विफला मा च पूजा स्यान्न च विष्णः प्रसोदति
<>यस्त्ववद्वशिखः पूजां चक्रिणः कुरुते जनः ।
<>पूजाफलं न चाप्नोति अनिर्ग्राह्या च सा भवेत् ॥
<>असंस्कृतगृहे पूजा क्रियते या जगत्पतेः ।
<>सा पूजा ब्राह्मणश्रेष्ठ अनिर्ग्राह्या भवेत् खलु ॥
[Page5-412-b+ 52]
<>स्नानं देवार्च्चनञ्चैव दानञ्च पितृतर्पणम् ।
<>तिलकेन विना विप्र न च कुर्य्याद्विचक्षणः ॥
<>तिलकान्न गृहोत्वा यत् पुण्यकर्म्म विधीयते ।
<>भस्मीभवति तत् सर्व्वं कर्त्ता च नारकी भवेत्
<>शङ्खचक्रगदापद्मेरङ्कितं यस्य दृश्यते ।
<>शरीरं ब्राह्मणश्रेष्ठ विज्ञेयः सोऽच्य तः स्वयम् ॥”
<>इत्यादि ॥
<>“त्रिपत्रीकृतदूर्व्वाभिराश्विने योऽर्च्चयेद्धरिम् ।
<>दूर्व्वेव सन्ततिस्तस्य अविच्छिन्ना प्रवर्त्तते ॥
<>आश्विने मासि यो दद्याद्धरये कर्क्कटीफलम् ।
<>शोको न जायते तस्य कदाचिद्धृदये द्विज ॥ * ॥
<>कार्त्तिके तु समायाते सर्व्वमासोत्तमे शुभे ।
<>दामोदरं देवदेवं भक्त्या प्राज्ञः प्रपूजयेत् ॥
<>कार्त्तिके मासि विप्रेन्द्र विष्णुप्रीणनहेतवे ।
<>यथोक्तविधिना प्राज्ञः प्रातःस्नानं समाचरेत् ॥
<>आमिषं मैथुनञ्चैव कार्त्तिके मासि यस्त्यजेत् ।
<>जन्मान्तरार्ज्जितैः पापैर्म्मुक्तो याति परां गतिम् ॥
<>तुलाराशिगते सूर्य्ये प्रातःस्नानं द्विजोत्तम ।
<>हविष्यं ब्रह्मचर्य्यञ्च महापातकनाशनम् ॥
<>आमिषं मैथुनञ्चैव कार्त्तिके यस्तु न त्यजेत् ।
<>जन्मजन्मनि विप्रेन्द्र स भवेत् ग्राम्यशूकरः ॥
<>द्विर्भोजनं परान्नञ्च तैलञ्च वैष्णवो जनः ।
<>आयाते कार्त्तिके मासि यत्नादपि परित्यजेत् ॥
<>दामोदराय नभसि प्रदीपं यस्तु यच्छति ।
<>फलं तस्य प्रवक्ष्यामि समासेन शृणु द्विज ॥
<>ब्रह्महत्यादिभिः पापैर्व्विमुक्तः क्लेशदायकैः ।
<>दामोदरपुरं गत्वा तिष्ठेत् कोटियुगावधि ॥
<>दीपं ज्वलन्तं नभसि त्रिदशा वासवादयः ।
<>विलोक्य हर्षिताः सर्व्वे वदन्तीति परस्परम् ॥
<>असौ पुण्यात्मनां श्रेष्ठः केशवार्च्चनतत्परः ।
<>प्रदीपं कार्त्तिके मासि यतो यच्छति चक्रिणे ॥
<>आगमिष्यति पुण्यात्मा कदायं त्रिदिवं प्रति ।
<>करिष्यामि कदा सख्यमनेन हरिसेविना ॥
<>मुहूर्त्तमपि यो दद्याद्दीपं नभसि चक्रिणे ।
<>कात्तिके मासि विप्रे न्द्र तस्य तुष्टः सदा हरिः ॥
<>दद्यादक्षयदीपं यः कार्त्तिके हरिमन्दिरे ।
<>दिने दिनेऽश्वमेधस्य फलं प्राप्नोति मानवः ॥
<>तुलसीदललक्षैर्यः कार्त्तिके पूजयेद्धरिम् ।
<>लक्षैकवाजिमेधस्य मानवो लभते फलम् ॥
<>विल्वच्छदनलक्षेण योऽर्च्चयेत् विष्णुमव्ययम
<>कार्त्तिके शङ्करं वापि लभते सोऽपि तत् फलम्
<>कार्त्तिके वकपुष्पेण हरिपूजनकृन्नरः ।
<>परम मोक्षमाप्नोति प्रसादाज्जगतीपतेः ॥
<>यत्किञ्चित् कार्त्तिके मासि विष्णुमुद्दिश्य दीयते
<>तदक्षयं भवेत् सर्व्वं सत्यमेतन्मयोच्यते ॥
<>घृताक्तं शूरणान्नं यः कार्त्तिके विष्णवे नरः ।
<>दद्याद्दिने दिने विप्र तस्य विष्णुपुरे स्थितिः ॥
<>प्रफुल्लपद्मपुष्पेण सितेनाप्यसितेन वा ।
<>योऽर्श्चयेत् कमलाकान्तंतस्य किं भुवि दुर्लभम्
<>कमलैः कार्त्तिके मासि सितैर्व्वा लोहितैस्तथा ।
<>संपूज्य पद्मिनं मर्त्यो लभते परमं पदम् ॥
<>प्रदत्तं कार्त्तिके मासि हरये येन पङ्कजम् ।
[Page5-412-c+ 52]
<>न दत्तं तेन किं विप्र विष्णवे दैत्यजिष्णवे ॥
<>एकमेवाम्बुजं यस्तु ददाति कैटभारये ।
<>तस्मै किं भगवान् विष्णुर्न ददाति श्रियः पतिः ॥
<>कमलैः कार्त्तिके मासि येन नाराधितो हरिः ।
<>जन्मजन्मनि तद्गेहे कमला न हि तिष्ठति ॥
<>पद्यबीजानि यो दद्यात् केशवाय महात्मने ।
<>स जायते विप्रकुले शुद्धे च प्रतिजन्मनि ॥
<>ब्राह्मणस्य कुले जातः स चतुर्व्वेदविद्भवेत् ।
<>धनवान् बहुपुत्त्रश्च कुटुम्बानाञ्च पोषकः ॥
<>नास्ति पद्मसमं पुष्पं जैमिने सत्यमुच्यते ।
<>येन संपूज्य गोविन्दं पापात्मापि च मोक्षभाक् ॥
<>सत्यं सत्यं पुनः सत्यं सत्यमेव मयोच्यते ।
<>कमलैर्हरिमभ्यर्च्च्य लभते परमं पदम् ॥
<>एकमेवारविन्दं यः प्रददाति मुरारये ।
<>तस्य नास्ति पुनजन्म ससारेऽस्मिन् सुभैरवे ॥”
<>इति पाद्मे क्रियायोगसारे १२ अध्यायः ॥ * ॥
<>व्यास उवाच ।
<>“मार्गशीर्षे द्विजश्रे ष्ठ महालक्ष्म्या समन्वितम्
<>पूजयेदव्ययं विष्णं भक्तिभावेन वैष्णवः ॥
<>उच्छिष्टदेशे विप्रेन्द्र तथेव पतितालये ।
<>दुर्गन्धैश्च परिव्याप्ते स्थाने विष्णुं न पूजयेत् ॥
<>पाषण्डानां समीपे तु महापातकिनां तथा ।
<>असत्यभाषिणाञ्चैव न कुर्य्याद्विष्णुपूजनम् ॥
<>तस्मादेकमना भूत्वा भक्तिश्रद्धासमन्वितः ।
<>पूजयेत् कमलाकान्तं चतुर्व्वर्गफलाप्तये ॥
<>शाल्यन्नं सघृतञ्चैव मुद्गपूपसमन्वितम् ।
<>सवास्तूकादिशाकञ्च दद्यात् सदधि विष्णवे ॥
<>नागरङ्गफलं दिव्यं सुपक्वं यस्तु यच्छति ।
<>केशवाय द्विजश्रे ष्ठ सोऽस्माभिरपि पूज्यते ॥
<>यद्यन्यं नूतनं वस्तु प्रियं भगवतो हरेः ।
<>तदेवाग्रहायणे मासि भक्त्या दद्यान्मुरारये ॥ * ॥
<>पौषे मासि समायाते श्रीकृष्णं वरदं प्रभुम् ।
<>नित्यमिक्षुरसैर्द्दिव्यैः स्नापयेद्वैष्णवो जनः ॥
<>यः स्नापयति विप्रेन्द्र विष्णुमिक्षुरसैः प्रभुम् ।
<>इह भुङ्क्ते सुखं सर्व्वं मृतो यातीक्षुसागरम् ॥
<>यो दद्यादिक्षुनैवेद्यं देवदेवाय विष्णवे ।
<>सोऽपि तत्फलमाप्नोति किमन्यैर्बहुभाषितैः ॥
<>सदुग्धं पृथुकं पौषे दधिभिर्व्वा समन्वितम् ।
<>दत्त्वा मुरारये मर्त्त्यः सर्व्वान् कामानवाप्नु यात्
<>सव्वं पुरातनं वस्त्रं दूरीकृत्य मुरारये ।
<>शीतस्य वारणार्थाय दद्याद्वस्त्रञ्च नूतनम् ॥
<>पौषे संक्रमणे विप्र सलक्ष्मीकाय विष्णवे ।
<>दद्यान्मुमुक्षुर्म्मनुजो दशवर्णञ्च पिष्टकम् ॥
<>यस्तु शङ्खध्वनिं कुर्य्यात् संपूज्य कमलापतिम् ।
<>तस्य पुण्यफलं वच्मि शृणु वत्स समाहितः ॥
<>अगम्यागमनाच्चैव विमुक्तः सर्व्वपातकैः ।
<>शेषे विष्णुपुरं गत्वा विष्णुना सह मोदते ॥
<>वैनतेयाञ्चितां घण्टां यस्तु वादयते हरेः ।
<>पूजाकाले द्विजश्रेष्ठ तस्य पुण्यं वदाम्यहम् ॥
<>अभक्षभक्षणाच्चैव मुक्तः पापैः सुदारुणैः ।
<>प्रयाति मन्दिरं विष्णो रथमारुह्य शोभनम् ॥
<>तत्र भुक्त्वाखिलं भोगं कल्पकोटिशतावधि ।
[Page5-413-a+ 52]
<>पुनरागत्य धरणीं चतुर्व्वेदी द्विजो भवेत् ॥
<>तत्र भुक्त्वा सुखं सर्व्वं शोकदुःखविवर्ज्जितः ।
<>पुनर्व्विष्णुपुरं गत्वा मोक्षं प्राप्नोत्यनुत्तमम् ॥
<>बीणां वादयते यस्तु पूजाकाले जगत्पतेः ।
<>पण्डितानामग्रणीः स्यात् प्रतिजन्मनि जन्मनि ॥
<>मृदङ्गवाद्यकृद्यस्तु पूजायां कैटभद्विषः ।
<>तस्य प्रसन्नो देवेशो ददात्यभिमतं फलम् ॥
<>डमुरुं डिण्डिमञ्चव झर्झरीं मधुरीं तथा ।
<>पटहं दुन्दुभिञ्चैव काहलं सिन्धुवादनम् ॥
<>कांस्यञ्च करतालञ्च वेणुं वादयते च यः ।
<>पूजाकाले महाविष्णोस्तस्य पुण्यं निशामय ॥
<>स्तेयाद्यैः पातकैर्म्मुक्तो मन्दिरं याति चक्रिणः ।
<>परमं स्थानमासाद्य तत्रैव परिमुच्यते ॥
<>करशब्दञ्च यः कुर्य्यात् पूजाकाले जगद्गुरोः ।
<>मुखवाद्यञ्च विप्रेन्द्र तस्य पुण्यं मयोच्यते ॥
<>कोटिकोटिकुलैर्युक्तः प्रयाति हरिमन्दिरम् ।
<>ज्ञानमासाद्य तत्रैव मोक्षमक्षयमाप्नुयात् ॥
<>विष्णोरायतने यस्तु भक्तियुक्तः प्रनृत्यति ।
<>स याति ब्राह्मणश्रे ष्ठ तद्विष्णोः परमं पदम् ॥
<>यस्तु गायति गीतानि भक्त्या नारायणाग्रतः ।
<>स नर्त्तकत्वमाप्नोति गन्धर्व्वाणां पुरेषु च ॥
<>स्तौति स्तोत्रं जगन्नाथं यो भक्त्या वैष्णवो जनः ।
<>तस्य प्रसन्नो भगवान् सर्व्वान् कामान् प्रयच्छति
<>मासे मासे हरिं यस्तु विधिनानेन पूजयेत् ।
<>अचिरेणैव विप्रर्षे प्रसादयति सोऽच्युतम् ॥
<>जगदुदधिमिमं ये तर्त्तुमिच्छन्ति मर्त्याः
<>प्रचुरतरगभीरं सर्व्वदुःखप्रदञ्च ।
<>परमपुरुपपादाम्भोजयुग्मं मनोज्ञं
<>त्रिदशनिवहसेव्यं ते तु सर्व्वे यजन्तु ॥”
<>इति पाद्मे क्रियायोगसारे १३ अध्यायः ॥ * ॥
<>अथ द्वात्रिंशत् सेवापराधाः । भगवद्भक्तानां
<>क्षत्त्रियसिद्धान्नभोजनम् १ अनिषिद्धदिने दन्त-
<>धावनमकृत्वा विष्णोरुपसर्पणम् २ मैथुनं
<>कृत्वास्नात्वा विष्णोरुपसर्पणम् ३ मृतं नरं
<>स्पृष्ट्वास्नात्वा विष्णुकर्म्मकरणम् ४ रजस्वलां
<>स्पृष्ट्वा विष्णुगृहप्रवेशनम् ५ मानवं शवं स्पृष्ट्वा-
<>स्नात्वा विष्णुंसन्निधावस्थानम् ६ विष्णुं स्पृशतः
<>पायुवायुप्रयोगः ७ विष्णोः कर्म्म कुर्व्वतः पुरीष-
<>त्यागः ८ विष्णुशास्त्रमनादृत्य शास्त्रान्तर-
<>प्रशंसा ९ अतिमलिनं वासः परिधाय विष्णु-
<>कर्म्माचरणम् १० अविधानेनाचम्य विष्णोरुप-
<>सपणम् ११ विष्णोरपराधं कृत्वा विष्णोरुप्र-
<>सर्पणम् १२ क्रुद्धस्य विष्ण्वस्पर्शनम् १३ निषिद्ध-
<>पुष्पेण विष्ण्वर्च्चनम् १४ रक्तं वासः परिधाय
<>विष्णोरुपसर्पणम् १५ अन्धकारे दीपेन विना
<>विष्णोश्च स्पर्शनम् १६ कृष्णवस्त्रं परिधाय विष्णोः
<>कर्म्माचरणम् १७ वायसोद्धृतवासः परिधाय
<>विष्णोः कर्म्माचरणम् १८ विष्णवे कुक्कुरोच्छिष्ट-
<>दानम् १९ वराहमांसं भुक्त्वा विष्णोरुप-
<>सर्पणम् २० हंसजालपदसरारिमांसं भुक्त्वा
<>विष्णोरुपसर्पणम् २१ दीपं स्पृष्ट्वा हस्तमप्रक्षाल्य
<>विष्णोः स्पर्शनं कर्म्मकरणं वा २२ श्मशानं
[Page5-413-b+ 52]
<>गत्वास्नात्वा विष्णूपसर्पणम् २३ पिण्याकं भुक्त्वा
<>विष्णोरुपसर्पणम् २४ विष्णवे वराहमांस-
<>निवेदनम् २५ मद्यमादाय पीत्वा वा स्पृष्ट्वा
<>विष्णुगृहप्रवेशनम् २६ परकीयेणाशुचिना
<>वस्त्रेण परिहितेन विष्णुकर्म्माचरणम् २७
<>विष्णवे नवान्नमप्रदाय तद्भोजनम् २८ गन्ध-
<>पुष्पेऽप्रदाय धूपदीपदानम् २९ उपानहावारुह्य
<>विष्णुस्थानप्रवेशनम् ३० भेरीशब्देन विना विष्णु-
<>प्रबोधनम् ३१ अजीर्णे सति विष्णुस्पर्शनम् ३२ ।
<>एतदुपलक्षणम् । इत्याह्निकाचारतत्त्वम् ॥ * ॥
<>अपि च ।
<>धरण्युवाच ।
<>“तवापराधात् देवेश वर्ज्यान् यान् वैष्णवेन च ।
<>निरापराधो मनुजः सापराधश्च जायते ॥
<>कर्म्मणाचरणे येन करणेन जुगुप्सितम् ।
<>तच्च पूजाफलं सर्व्वं जायते तद्वदस्व मे ॥
<>वराह उवाच ।
<>कर्म्मणा मनसा वाचा ये पापरुचयो जनाः ।
<>भक्षणं दन्तकाष्ठस्य राजान्नस्य तु भोजनम् ॥
<>मैथुनं शवसंस्पर्शं पुरीषोत्सगमेव च ।
<>सूतक्युदक्याः क्षपणं स्पर्शनं मेहनं तथा ॥
<>अभाष्यभाषणं कोपं पिण्याकस्य च भक्षणम् ।
<>रक्तपारक्यमलिनं वस्त्रधारित्वनीलिजम् ॥
<>गुरोश्चालीकनिर्ब्बन्धं पतितान्नस्य भक्षणम् ।
<>अभक्ष्यभक्षणञ्चैव तण्डुलीयविभीतकम् ॥
<>अदानं तु वरान्नस्य जालपादवराकयोः ।
<>भक्षणं देवतागारे सोपानत्कोपसर्पणम् ॥
<>तथैव देवपूजाजां निषिद्धकुसुमार्च्चनम् ।
<>अनुत्तार्य्य च निर्म्माल्यं पूजा जीर्णान्धकारयोः ॥
<>पानं सुराया देवस्य अन्धकारे प्रबोधनम् ।
<>वातकर्म्मार्च्चने विष्णोरनमस्करणं तथा ॥
<>अपराधास्त्रयस्त्रिंशत् समाख्याता मया धरे ।
<>एभिर्युक्तस्तु पुरुषो विष्णुं नैव प्रपश्यति ॥
<>दूरस्थो न नमस्कारं कुर्य्यात् पूजा तु राक्षसी ॥”
<>तत्प्रायश्चित्तं यथा, --
<>“एकरात्रं द्विरात्रं वा त्रिरात्रं स्नानमेव च ।
<>स्रवासाः पञ्चगव्याशी मलवस्त्रान्तिकं क्रमात् ॥
<>नीलीरङ्गापनोदार्थं गोमयेन प्रघर्षणम् ।
<>प्राजापत्येन शुद्धिः स्यात् नीलीवस्त्रस्य धार-
<>णात् ।
<>चान्द्रायणद्वयं कुर्य्यात् गुरोः क्षमितमुत्तमम् ।
<>चान्द्रायणं पराकञ्च पतितान्नस्य भक्षणात् ॥
<>चान्द्रायणं पराकञ्च प्राजापत्यं तथैव च ।
<>गोप्रदानञ्च भोज्यञ्च अभक्ष्यस्य च भक्षणे ॥
<>उपवासस्तु पञ्चाहं पञ्चगव्येन शुध्यति ।
<>सोपानत्कश्चरेत् पादं कृच्छ्रस्य द्विरभोजनम् ॥
<>पुष्पाभावेऽर्च्चनं स्नानं देवस्पर्शञ्च कारयेत् ।
<>अनिर्म्माल्ये नमस्कारं स्नानं पञ्चामृतेन तु ॥
<>सुरापाने द्विजातीनां चान्द्रायणचतुष्टयम् ।
<>तथैव द्वादशाष्टौ तु प्राजापत्यत्रयं चरेत् ॥
<>ब्रह्मकूर्च्चेन शुद्धिः स्यात् गोप्रदानत्रयेण च ।
<>त्रयाणामेकरात्रेण पञ्चामृतनिषेवणात् ॥
[Page5-413-c+ 52]
<>मुच्यते त्वपराधैस्तु तथा विष्णोः स्तवं पठन् ।
<>एतत्ते कथितं गुह्यं किमन्यत् श्रोतमिच्छमि ॥
<>धरण्युवाच ।
<>अस्ति कश्चिदुपायोऽत्र येन त्वं नृषु तुष्यमि ।
<>पूजितः सफलश्चासि अपराधविशोधनः ॥
<>वराह उवाच ।
<>संवत्सरस्य मध्ये तु तीर्थे सौकरवे मम ।
<>कृतोपवासः स्नानेन गङ्गायां शुद्धिमाप्नु यात् ।
<>मथुरायां तथाप्येवं सापराधः शुचिर्भवेत् ॥
<>अनयोस्तीर्थयोरेव यः सेवेत सकृन्नरः ।
<>सहस्रजन्मजनि तानपराधान् जहाति सः ।
<>स्नानात् पानात् तथा ध्यानात् कीर्त्तनाद्धा
<>रणात्तथा ।
<>श्रवणान्मननाच्चैव दर्शनाद् याति पातकम् ॥
<>इति वाराहपुराणे अपराधप्रायश्चित्तनामा-
<>ध्यायः ॥
<LEND>
