<L>28876<pc>4-075<k1>रक्तबीजः<k2>रक्तबीजः
रक्तबीजः¦, पुं, (रक्तवर्णं बीजमस्य ।) दाडिमः ।
<>इति राजनिर्घण्टः ॥ (अरिष्टकफलः । रीटा
<>इति ख्यातः । तत्पर्य्यायो यथा, --
<>“अरिष्टकस्तु माङ्गल्यः कृष्णवर्णोऽर्थसाधनः ।
<>रक्तबीजः पीतफेनः फेनिलो गर्भपातनः ॥”
<>इति भावप्रकाशस्य पूर्व्वखण्डे प्रथमे भागे ॥
<>रक्तं शोणितं बीजं कारणमस्य ।) असुर-
<>विशेषः । स च शुम्भनिशुम्भसेनापतिः देव्या
<>हतश्च । यथा, --
<>“पलायनपरान् दृष्ट्वा दैत्यान् मातृगणार्दितान् ।
<>योद्धुमभ्याययौ क्रुद्धो रक्तबीजो महासुरः ॥
<>रक्तबिन्दुर्यदा भूमौ पतत्यस्य शरीरतः ।
<>समुत्पतति मेदिन्यास्तत्प्रमाणस्तदासुरः ॥
<>युयुधे स गदापाणिरिन्द्रशक्त्या महासुरः ।
<>ततश्चैन्द्री स्ववज्रेण रक्तबीजमताडयत् ॥
<>कुलिशेनाहतस्याशु तस्य सुस्राव शोणितम् ।
<>समुत्तस्थुस्ततो योधास्तद्रूपास्तत्पराक्रमाः ॥
<>यावन्तः पतितास्तस्य शरीराद्रक्तबिन्दवः ।
<>तावन्तः पुरुषा जातास्तद्बीर्य्यबलविक्रमाः ॥
<>तस्याहतस्य बहुधा शक्तिशूलादिभिर्भुवि ।
[Page4-075-c+ 52]
<>पपात यो वै रक्तौघस्तेनासञ्छतशोऽसुराः ॥
<>तैश्चासुरासृक्सम्भूतैरसुरैः सकलं जगत् ।
<>व्याप्तमासीत्ततो देवा भयमाजग्मुरुत्तमम् ॥
<>तान् विषण्णान् सुरान् दृष्ट्वा चण्डिका प्राह-
<>सत्वरा ।
<>उवाच कालीं चामुण्डे ! विस्तरं वदनं कुरु ॥
<>मच्छस्त्रपातसम्भूतान् रक्तबिन्दून् महासुरान् ।
<>रक्तबिन्दोः प्रतीच्छ त्वं वक्त्रेणानेन वेगिता ॥
<>भक्षयन्ती चर रणे तदुत्पन्नान् महासुरान् ।
<>एवमेष क्षयं दैत्यः क्षीणरक्तो गमिष्यति ॥
<>भक्ष्यमाणास्त्वया चोग्रा न चोत्पत्स्यन्ति चापरे ।
<>इत्युक्त्वा तां ततो देवी शूलेनाभिजघान तम् ॥
<>मुखेन काली जगृहे रक्तबीजस्य शोणितम् ।
<>तस्याहतस्य देहात्तु बहु सुस्राव शोणितम् ॥
<>यतस्ततस्तद्वक्त्रेण चामुण्डा संप्रतीच्छति ।
<>मुखे समुद्गता येऽस्या रक्तपातान्महासुराः ।
<>तांश्चखादाथ चामुण्डा पपौ तस्य च शोणितम् ॥
<>देवी शूलेन वज्रेण वाणैरसिभिरृष्टिभिः ।
<>जघान रक्तबीजं तं चामुण्डापीतशोणितम् ॥
<>स पपात महीपृष्ठे शस्त्रसंघसमाहतः ।
<>नीरक्तश्च महीपाल ! रक्तबीजो महासुरः ॥
<>ततस्ते हर्षमतुलमवापुस्त्रिदशा नृप ! ।
<>तेषां मातृगणो जातो ननर्त्तासृङ्मदोद्धतः ॥”
<>इति मार्कण्डेये देवीमाहात्म्यम् ॥
<>(महिषासुरपिता दानवो रम्भ एव जन्मान्तरे
<>रक्तबीजो जातः । यथा, देवीभागवते । ५ ।
<>२ । ४४ -- ४९ ।
<>“मृतं रम्भं समानीय यक्षास्ते परमं प्रियम् ।
<>चितायां रोपयामासुस्तस्य देहस्य शुद्धये ॥
<>महिषी सा पतिं दृष्ट्वा चितायां रोपितं तदा ।
<>प्रवेष्टुं सा मतिं चक्रे पतिना सह पावकम् ॥
<>वार्य्यमाणापि यक्षैः सा प्रविवेश हुताशनम् ।
<>ज्वालामालाकुलं साध्वी पतिमादाय वल्लभम् ॥
<>महिषस्तु चितामध्यात् समुत्तस्थौ महाबलः ।
<>रम्भोऽप्यन्यद्वपुः कृत्वा निःसृतः पुत्त्रवत्सलः ॥
<>रक्तबीजोऽप्यसौ जातो महिषोऽपि महाबलः ।
<>अभिषिक्तस्तु राज्येऽसौ हयारिरसुरोत्तमैः ॥
<>एवं स महिषो जातो रक्तबीजश्च वीर्य्यवान् ।
<>अवध्यस्तु सुरैर्द्दैत्यैर्मानवैश्च नृपोत्तम ! ॥”)
<LEND>
