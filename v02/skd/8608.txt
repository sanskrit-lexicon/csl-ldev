<L>8608<pc>2-177<k1>कृपणः<k2>कृपणः
कृपणः¦, त्रि, (कल्पते स्वल्पमपि दातुम् । कृप् +
बाहुलकात् क्युन् अत एव न लत्वम् ।) अदाता ।
(यथा, व्यासोक्तौ ।
“दातारं कृपणं मन्ये मृतोऽप्यर्थं न मुञ्चति” ॥)
तत्पर्य्यायः । कदर्य्यः २ किम्पचानः ३ मितम्पचः ४
क्षुद्रः ५ । इत्यमरः । ३ । १ । ४८ ॥ किम्पचः ६
अनमितम्पचः ७ । इति तट्टीका ॥ मन्दः ८
कीकटः ९ कुमुत् १० कीणाशः ११ । इति जटा-
धरः ॥ (यथा, पञ्चतन्त्रे । २ । ७५ ।
“दाता लघुरपि सेव्यो भवति न कृपणो महा-
नपि समृद्ध्या । कूपोऽन्तः स्वादुजलः प्रीत्यै लोकस्य
न समुद्रः” ॥ दीनः । यथा, हेः रामायणे २ । ३२ । २८ ।
“ततः स पुरुषव्याघ्रस्तद्धनं सहलक्षणः ।
द्विजेभ्यो बालवृद्धेभ्यः कृपणेभ्यो हृदापयत्” ॥
पारिभाषिककृपणानाह ॥ महाव्यसनप्राप्तो दीनः ।
यथा, रामायणे ४ । २१ । १९ ।
“आदितः कृशवृत्तिर्यः कृपणो न स राघव ! ।
महात्मा व्यसनं प्राप्तो दीनः कृपण उच्यते” ॥
यो हि अक्षरं ब्रह्म अविज्ञाय लोकान्तरगामी
भवति सः । यदुक्तं वृहदारण्यके याज्ञवल्क्यप्रक-
रणे । “यो वा एतदक्षरमविदित्वा गार्ग्यस्मा-
ल्लोकात् प्रैति स कृपणः” इति ॥ दुहिता हि
कृपापात्रत्वात् कृपणम् । यदुक्तं मनौ ४ । १८५ ।
“भ्राता ज्येष्ठः समः पित्रा भार्य्या पुत्त्रः स्वकातनुः ।
छाया स्वोदासवर्गश्च दुहिता कृपणं परम्” ॥)
कुत्सितः । इति मेदिनी ॥
<LEND>
