<L>41404<pc>5-505<k1>हयग्रीवः<k2>हयग्रीवः
हयग्रीवः¦, पुं, (हयस्य ग्रीवा इव ग्रीवा यस्य ।)
<>मधुकटभहृतवेदोद्धारार्थं विष्णारवतारविशेषः ।
<>तस्य रूपं यथा, --
<>“सुनासिकेन कायेन भूत्वा चन्द्रप्रभस्तदा ।
<>कृत्वा हयशिरः शुभ्रं वेदानामालयं प्रभुः ॥
<>तस्य मूर्द्धा समभवत् द्यौः सनक्षत्रतारका ।
<>केशाश्चास्याभवद्दीर्घा रवेरंशुसमप्रभाः ॥
<>कर्णावाकाशपाताले ललाटं भूतधारिणी ।
<>गङ्गा सरस्वती श्रोण्यौ भ्रुवावास्तां महोदधी ॥
<>चक्षुषी सोमसूर्य्यौ ते नासा सन्ध्या पुनः स्मृता ।
<>प्रणवस्त्वथ संस्कारो विद्युज्जिह्वा च निर्म्मिता ॥
<>दन्ताश्च पितरो राजन् सोमपा इति विश्रुताः ।
<>गोलोको ब्रह्मलोकश्च ओष्ठावास्तां महात्मनः ॥
<>ग्रीवा चास्याभवद्राजन् कालरात्रिर्गुणोत्तरा ।
<>एतद्धयशिरः कृत्वा नानामूर्त्तिभिरावृतम् ॥”
<>इति महाभारतम् ॥ * ॥
<>(हवग्रीवदैत्यवधार्थमेव भगवान् हयग्रीवमूर्त्ति-
<>रभवत् । इति देवीभागवतमतम् ॥ अस्य
<>विवरणन्तु तत्रैव १ स्कन्धे ५ अध्याये द्रष्टव्यम् ।)
<>विष्णुवध्यदैत्यविशेषः । इति हेमचन्द्रः ॥ स च
[Page5-505-c+ 52]
<>कल्पान्ते ब्रह्माणि प्रसुप्ते वेदं हृतवान् । तद्वेदो-
<>द्धारणार्थं विष्णुना मत्स्यावतारेण स हतः ।
<>इति केचित् ॥ * ॥ आप च ।
<>“वृद्धगङ्गाजलस्यान्तन्तीरे ब्रह्मसुतस्य च ।
<>विश्वनाथाह्वयो देवः शिवलिङ्गममन्वितः ।
<>विश्वदेवी महादेवी योनिमण्डलरूपिणी ॥
<>हयग्रीवेण युयुधे तत्र देवो जगत्पतिः ।
<>हयग्रीवं यत्र हत्वा मणिकूटं तथागमत् ॥”
<>इति कालिकापुराणे ८२ अध्यायः ॥
<LEND>
