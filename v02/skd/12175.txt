<L>12175<pc>2-430<k1>चन्द्रशेखरः<k2>चन्द्रशेखरः
चन्द्रशेखरः¦, पुं, (चन्द्रः शेखरे मौलौ यस्य । यद्वा,
<>चदि आह्लादे + रक् । चन्द्रः आह्लादः स्वान-
<>न्दानुभवरूपपरमात्मज्योतिः शेखरे ललाटोर्द्ध्व-
<>भागे यस्य । स्वप्रकाशात्मनां शरीरत्रयोपाधि-
<>वर्ज्जितानां योगीन्द्रपुरुषाणामपि ललाटदेशे
<>सत्यज्ञानानन्दामृतसेतोः परब्रह्मणः स्वाभासक-
<>ज्योतिर्मण्डलस्य प्रकाशमानत्वात् अन्येष्वपि
<>चन्द्रशेस्वरत्वमिति चेन्न । विश्वगुरोर्महादेवा-
<>दन्यत्र पूर्णतमयोगसिद्धेरप्रसिद्धेः । किञ्च महे-
<>श्वरादिशब्दवत् रूढिशक्तितोऽपि सर्व्वयोगीन्द्र-
<>गुरौ भगवति महेश्वरे एव चन्द्रशेखरपदस्य
<>समन्वर्थतेति पूर्व्वाचार्य्यपादाः ॥) शिवः । इत्य-
<>मरः । १ । १ । ३२ ॥ (यथा, कुमारे । ५ । ५८ ।
<>“यदा बुधैः सर्व्वगतस्त्वमुच्यसे
<>न वेत्सि भावस्थमिमं कथं जनम् ।
[Page2-431-a+ 52]
<>इति स्वहस्तोल्लिखितश्च मुग्धया
<>रहस्युपालभ्यत चन्द्रशेखरः ॥”
<>चन्द्रयुक्तः शेखरः शृङ्गं यस्य ।) पर्व्वतविशेषः ।
<>यथा, आगमे शिववाक्यम् ।
<>“विशेषतः कलियुगे वसामि चन्द्रशेखरे ॥”
<>(तथा, महालिङ्गेश्वरतन्त्रे ।
<>“शम्भुनाथश्चन्द्रनाथश्चन्द्रशेखर पर्व्वते ॥”)
<>चट्टलदेशे महापीठे भैरवविशेषः । यथा, --
<>“चट्टले दक्षबाहुर्म्मे भैरवश्चन्द्रशेखरः ।
<>व्यक्तरूपा भगवती भवानी तत्र देवता ॥
<>विशेषतः कलियुगे वसामि चन्द्रशेखरे ॥”
<>इति तन्त्रचूडामणौ ५१ पीठनिर्णयः ॥
<>करवीरपुरराजा । स च पौष्यराजपुत्त्रः । यथा, --
<>“अथ काले व्यतीते तु सर्व्वज्ञो वृषभध्वजः ।
<>तद्भाविकर्म्म ज्ञात्वैव मानुषो ह्यभवत् स्वयम् ॥
<>ब्रह्मणो दक्षिणाङ्गुष्ठाद्दक्षो ब्रह्मसुतोऽभवत् ।
<>अदितिस्तत्सुता जाता ततः पूषाह्वयोऽभवत् ॥
<>पूष्णः पुत्त्रोऽभवत् पौष्यः सर्व्वशास्त्रार्थपारगः ।
<>यस्य तुल्यो नृपो भूमौ न भूतो न भविष्यति ॥
<>स पुत्त्रहीनो राजाभूत् पौष्यो नृपतिसत्तमः ।
<>शेषे वयसि सम्प्राप्ते भार्य्याभिस्तिसृभिः सह ॥
<>पौष्यः परमया भक्त्या ब्रह्माणं पर्य्यतोषयत् ।
<>तस्य प्रसन्नो भगवान् ब्रह्मा लोकपितामहः ॥
<>तमुवाच स राजानं किमिच्छसि वदस्व मे ।
<>प्रसन्नोऽस्मि नृपश्रेष्ठ ! प्रदास्यामि यथेप्सितम् ॥
<>यदिष्टं तव जायानां तत्तद्दास्यामि साम्प्रतम् ॥
<>पौष्य उवाच ।
<>हिरण्यगर्भापुत्त्रोऽहं पुत्त्रार्थी त्वामुपास्महे ।
<>त्वयि प्रसन्ने पुत्त्रो मे भवेल्लक्षणसंयुतः ॥
<>एतदर्थं सभार्य्योऽहं भक्त्या त्वां समुपस्थितः ।
<>यथा मे जायते पुत्त्रस्तथा कुरु जगत्पते ! ॥
<>पुन्नाम्नो नरकात् पुत्त्रस्त्रायते पितरं प्रसूम् ।
<>अतस्तस्माद्भयं ब्रह्मन् ! त्वं नाशयितुमर्हसि ॥
<>ब्रह्मोवाच ।
<>शृणु पौष्य ! यथा भावी पुत्त्रस्तव कुलोद्बहः ।
<>तदहं ते वदाम्यद्य भार्य्याभिस्तत् समाचर ॥
<>इदं फलं गृहाण त्वं मया दत्त्वं नृपोत्तम ! ।
<>अजीर्णं बहुले काले प्राप्तेऽपि सुरसं सदा ॥
<>फलमेतत् समादाय यावत् संवत्सरद्वयम् ।
<>आराधय महादेवं सुप्रसन्नो भविष्यति ॥
<>यथा संभाषते भर्गः फलमेतत्तथा भवान् ।
<>करिष्यति फलं राजन् ! भार्य्याभिस्तिसृभिः सह ॥
<>ततस्ते लक्षणोपेतस्तनयः कुलवर्द्धनः ।
<>भविष्यति च यः शास्ता चक्रवर्त्ती भविष्यति ॥
<>इत्युक्त्रा प्रययौ ब्रह्मा राजापि सह भीरुभिः ।
<>हरं यष्टुं समारेभे भक्त्या परमया युतः ॥
<>निराशी संयताहारः कदाचित् फलभोजनः ।
<>दृशद्वतीनदीतीरे फलं संस्थाप्य चाग्रतः ॥
<>पुष्पार्घ्यधूपदीपाद्यैर्वृषध्वजमतर्पयत् ।
<>स तु वर्षद्वयेऽतीते महादेवो जगत्पतिः ॥
<>पौष्यस्य नृपतेः सम्यक् प्रससादार्थसिद्धये ।
<>प्रसन्नः प्राह नृपतिं महादेवो हसन्निव ॥
[Page2-431-b+ 52]
<>उपासते किमर्थं मां तन्मे वद ददामि ते ॥
<>पौष्य उवाच ।
<>अपुत्त्रोऽहं पुत्त्रकामः पूजयामि वृषध्वज ! ।
<>यथाहं पुत्त्रवान् वै स्यां वृषध्वज ! तथा कुरु ॥
<>इति संन्यवदद्राजा भार्य्याभिः सह हर्षितः ।
<>प्रणम्य स्तुतिपूर्व्वेण भक्तिनम्रात्ममानसः ॥
<>ततः पुत्त्रार्थिनं भूपं प्रसन्नो वृषभध्वजः ।
<>ब्रह्मदत्तफलं हस्ते कृत्वे दं तमुवाच ह ॥
<>ईश्वर उवाच ।
<>इदं फलं ब्रह्मदत्तं विभज्य नृपते त्रिधा ।
<>भोजयैताः स्वजायास्त्वं प्रहृष्टः सुस्थमानसः ॥
<>ततः प्रवृत्ते भवत एतासु ऋतुसङ्गमे ।
<>आधास्यन्ति च गर्भांस्तु भार्य्यास्ते युगपन्नृप ! ॥
<>काले प्राप्ते च युगपत् प्रसवो योषितां तव ।
<>भविष्यति नृपश्रेष्ठ ! ता एवं त्व करिष्यसि ॥
<>एकस्या जठरे शीर्षं भार्य्यायास्ते भविष्यति ।
<>अपरस्यास्तथा कुक्षौ मध्यभागो भविष्यति ॥
<>अधो नाभ्यास्तु यो भागः सोऽपरस्यां भविष्यति ।
<>ततः खण्डत्रयं भूप ! यथास्थानं पृथक् पृथक् ॥
<>योजयिष्यसि पश्चात्ते पुत्त्र एको भविष्यति ।
<>तस्य शीर्षे चन्द्ररेखा सहजा संभविष्यति ॥
<>तेनैव नाम्ना स ख्यातिं गमिष्यति च भूपते ! ।
<>इत्युक्त्वा स महादेवस्तासां गर्भान् स्वयं तदा ॥
<>संस्कर्त्तुं जाह्नवीतोयमात्मनः शिरसो न्यधात् ।
<>ततः फले स्वयं देवः प्रविवेश वृषध्वजः ॥
<>तत्क्षणात् तत् फलं भूतं त्रिभागं स्वयमेव हि ।
<>पौष्यस्तत् फलमादाय मुदितः सह भार्य्यया ॥
<>प्रययौ मन्दिरं हृष्टो अनुज्ञाप्य वृषध्वजम् ।
<>ततः समुचिते काले प्राप्ते ताभिस्तु भक्षितम् ॥
<>तत् फलं नृपशार्द्दूल ! गर्भाश्चाप्याहिताः शुभाः ।
<>सम्पूर्णे गर्भकाले तु गर्भेभ्यः समजायत ॥
<>खण्डत्रयं पृथक् राजा यथा भर्गेण भाषितम् ।
<>तच्च खण्डत्रयं पौष्यो यथास्थानं नियोज्य च ।
<>एकं पिण्डं चकाराशु तत्र पुत्त्रो व्यजायत ।
<>तस्य शीर्षे तदा राजन् सहजेन्दुकला शुभा ॥
<>विरराज यथा स्वच्छा शरत्काले कला विधोः ।
<>तं सर्व्वलक्षणीपेतं पीनारस्कं सुनासिकम् ॥
<>सिंहग्रीवं विशालाक्षं दीर्घायतभुजं तदा ।
<>दृष्ट्वा पौष्योऽथ भार्य्याभिस्तिसृभिः सह संमुदम् ।
<>लेभे दरिद्रः सत्कोषं प्राप्येव विपुलं ततः ।
<>तस्य नामाकरोद्राजा ब्राह्मणैः स्वैः पुरोहितैः ॥
<>चन्द्रशेखर इत्येवं कान्त्या चन्द्रमसः समः ।
<>ववृधे स महाभागः प्रत्यहं चात्यरुग्यतः ॥
<>कलाभिरिव तेजस्वी शरदीव निशाकरः ।
<>एवं तिसृणामम्बानां गर्भे जातो यतो हरः ॥
<>अतस्त्र्यम्बकनामाभूत् प्रथितो लोकदेवयोः ।
<>स राजपुत्त्रः कौमारावस्थां प्राप यदा तदा ॥
<>सर्व्वशास्त्रार्थतत्त्वज्ञो जिष्णोस्तुल्यो बभूव ह ।
<>बले वीर्य्ये प्रहरणे शास्त्रे शीले च तत्समः ॥
<>नान्योऽभून्नृपशाद्र्दूल ! नो वा भूमौ भविष्यति ।
<>अभिषिच्याथ तं बालं कुमारं बलवत्तरम् ॥
<>दशपञ्चैकवर्षीयं सर्व्वराजगुणैर्युतम् ।
[Page2-431-c+ 52]
<>तिसृभिः सह भार्य्याभिर्व्वनं पौष्यो विवेश ह ॥
<>वृद्धोचितक्रियां कर्त्तं राजा परमधार्म्मिकः ।
<>गते पितरि राजा स वनवासं महाबलः ॥
<>सर्व्वां क्षितिं वशे चक्रेऽमात्यैः स चन्द्रशेखरः ।
<>सार्व्वभौमो नृपो भूत्वा राजभिः परिषेवितः ॥
<>अमरैरिव देवेन्द्रो विजहार श्रिया युतः ।
<>एवं पौष्यसुतो भूत्वा त्र्यम्बकः प्राप्य निर्वृतिम् ॥
<>ब्रह्मावर्त्ताह्वये रम्ये करवीराह्वये पुरे ।
<>दृशद्वतीनदीतीरे राजा भूत्वा मुमोद ह ॥”
<>इति कालिकापुराणे ४६ अध्यायः ॥ * ॥
<>(स्वनामख्यातः पण्डितविशेषः । असौ हि
<>सिद्धपुरुषः त्रिवेणीसन्निकर्षस्थवन्द्यपाडाख्यग्रामे
<>१६०० शकस्य प्रारम्भ एव वर्त्तमान आसीत् ।
<>अद्यापि तस्य सिद्धिस्थानं तत्रैव वर्त्तते । अयं
<>नानाशास्त्रवेत्ता विशेषतो ज्योतिषशास्त्रेषु
<>लब्धप्रतिष्ठो बभूव । एतत्संकलिता बहवो
<>ग्रन्था अस्मद्देशेऽद्यापि प्रचरन्ति ॥ * ॥)
<>षोडशध्रुवकान्तर्गतनवमध्रुवकः । तद्विवरणं
<>ध्रुवकशब्दे द्रष्टव्यम् ॥ अपि च ।
<>“ऊनविंशतिवर्णाङ्घ्रिः सिद्धिदश्चन्द्रशेखरः ।
<>कथितः केन्दुके ताले भवेत् शृङ्गारवीरयोः ॥”
<>इति सङ्गीतदामोदरः ॥
<>(वटिकौषधविशेषः ।
<>“सूतो गन्धष्टङ्गणः सोषणः स्या-
<>देतैस्तुल्या शर्करा मत्स्यपित्तैः ।
<>भूयो भूयो भावयेत्तु त्रिवारं
<>वल्लो देयः शृङ्गवेरस्य वारा ॥
<>सम्यक् तापे वारिभक्तं सतक्रं
<>वृन्ताकाढ्यं पथ्यमेव प्रदिष्टम् ।
<>अङ्गे रोगं हन्ति सामं प्रभावात्
<>पित्ताधिक्ये मूर्द्ध्नि वारिप्रयोगः ॥”
<>इति उदकमञ्जरीरसः ॥
<>“अत्रैव शर्करां त्यक्त्वा शिला च यदि दीयते ।
<>गुणैः समो भवेदस्य नाम्ना च चन्द्रशेखरः ॥”
<>इति चन्द्रशेखरो रसः ॥)
<LEND>
