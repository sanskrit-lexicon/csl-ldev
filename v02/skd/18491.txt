<L>18491<pc>2-843<k1>नवान्नं<k2>नवान्नं
नवान्नं¦, क्ली, (नवं नूतनं अन्नम् ।) नूतनान्नम् ।
तन्निमित्तश्राद्धम् । यथा, --
वराह उवाच ।
“अकृत्वा यो नवान्नानि मम कर्म्मपरायणः ।
भुञ्जन्ति ये नवान्नानि परैः शक्तानि केन ह ॥
नाहं लोभेन चेच्छामि पुनर्भोगेन सुन्दरि ! ।
अवश्यमेव कर्त्तव्यं मम कर्म्मपरायणैः ॥
ततो भागवतो भूत्वा नवान्नं यो न कारयेत् ।
पितरस्तस्य नाश्नन्ति वर्षाणि दश पञ्च च ॥
अदत्त्वा यस्तु भुञ्जीत नवान्नानि कथञ्चन ।
न तस्य धर्म्मो विद्येत एवमेतन्न संशयः ॥
अन्यच्च ते प्रवक्ष्यामि येन तत्र प्रमुच्यते ।
प्रायश्चित्तं महाभागे ! मम भक्तसुखावहम् ॥
उपवासं त्रिरात्रन्तु तत एकेन वा पुनः ।
आकाशशयनं कृत्वा चतुर्थेऽहनि शुध्यति ॥
एवं तत्र विधिं कृत्वा उदिते च दिवाकरे ।
पञ्चगव्यं ततः पीत्वा शीध्रं सुच्येत किल्विषात् ॥
य एतेन विधानेन प्रायश्चित्तं समाचरेत् ।
सर्व्वसङ्गान् षरित्यज्य मम लोकाय गच्छति ॥”
इति नवान्नभोक्षणापराधप्रायश्चित्तम् ॥ इति
वराहपुराणम् ॥ * ॥ तस्य निषिद्धदिनं यथा, --
“सूर्य्ये चैव विशाखगे स्मरतिथौ पापे त्रिजन्मा-
न्विते
नन्दामन्दमहीजकाव्यदिवसे पौषे मधौ
कार्त्तिके ।
भेषूग्राहिशिवेषु विष्णुशयने कृष्णे शशिन्यष्टमे
श्राद्धं भोजनकं नवान्नविहितं पुत्त्रार्थनाश-
प्रदम् ॥”
सूर्य्ये चैव विशाखगे मार्गशीर्षस्य विंशति-
दण्डाधिकप्रथमदिनत्रयावस्थिते सूर्य्ये । स्मर-
तिथौ त्रयोदश्याम् । पापे पञ्चमतारात्रये ।
उग्रः पूर्व्वात्रयमघाभरण्यः । अहिरश्लेषा ।
शिव आर्द्रा ।
“ज्येष्ठाशेषार्द्धगे सूर्य्ये मृगनेत्रनिशात्मके ।
नवान्नैर्भोजनं श्राद्धं जन्मचन्द्रे तिथौ न च ॥
अश्लेषाकृत्तिकाज्येष्ठामूलाजपदकेषु च ।
भृगुभौमदिने रिक्ततिथौ नाद्यान्नवौदनम् ॥”
तस्य विधिर्यथा, --
“प्राश्नीयाद्दधिसंयुक्तं नवं विप्राभिमन्त्रितम् ॥”
दीपिकायाम् ।
“भेषूग्राहिशिवान्येषु विभौमशनिवासरे ।
अन्नप्राशनवत् कुर्य्यान्नवान्नफलभक्षणम् ॥”
अधिकन्तु ।
“हस्ता स्वातिपुनर्व्वसू मृगशिरःपुष्यानुराधा
तथा
मूलायां श्रवणे च रेवतिधने चित्रामले वारुणे ।
ब्राह्मे शक्रविशाखयोश्च तुरगे सौम्येन्दुजीवाहके
चन्द्रे शोभनतारके च शुभदं श्राद्धं नवान्नैः
कृतम् ॥”
भोजराजः ।
“ब्रह्मा विष्णुबृहस्पती शशधरो मार्त्तण्डपौष्णा-
दिती
[Page2-843-b+ 52]
मैत्रे चैव विशाखवायुधनभे मूलाश्विवह्नौ
तथा ।
शक्रे वारुण ऋक्षके शुभदिने श्राद्धं नवं शस्यते
नन्दाभार्गवभूमिजेषु न भवेच्छ्राद्धं नवान्नो-
द्भवम् ॥”
इति ज्योतिस्तत्त्वम् ॥
आश्विंनाधिकारे ।
“शुक्लपक्षे नवं धान्यं ज्ञात्वा पक्वं सुशोभनम् ।
गच्छेत् क्षेत्री विधानेन गीतवाद्यपुरःसरः ॥”
इत्यादिना ब्रह्मपुराणेन श्राद्धविधानात् ॥
अपि च ।
“शरद्वसन्तयोः केचिन्नवयज्ञं प्रचक्षते ।
धान्यपाकवशादन्ये श्यामाको वनिनः स्मृतः ॥”
इति मलमासतत्त्वम् ॥
<LEND>
