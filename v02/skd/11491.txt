<L>11491<pc>2-368<k1>गौः<k2>गौः
गौः¦, [गो] पुं स्त्री, (गच्छतीति । गम् +
<>“गमेर्डोः ।” उणां । २ । ६७ । इति डोः । यद्वा,
<>गच्छत्यनेनेति करणे डोः । वृषस्य यानसाधन-
<>त्वात् स्त्रीगव्या दानेन स्वर्गगमनसाधनत्वाच्च
<>उभयोरपि दानेन स्वर्गगमनत्वाद्वा तथात्वम् ।
<>वस्तुतस्त्वयं रूढ एब शब्दः । यदुक्तम् ।
<>“रूढा गवादयः प्रोक्ता यौगिकाः पाचकादयः ।
<>योगरूढाश्च विज्ञेयाः पङ्कजाद्या मनीषिभिः ॥”)
<>स्वनामख्यातपशुः । गरु इति माषा ॥ पुंगोः
<>पर्य्यायः अनड्वान् इति पदे द्रष्टव्यः ॥ स्त्रीगोः
<>पर्य्यायः । माहेषी २ सौरभेयी ३ उस्रा ४
<>माता ५ शृङ्गिणी ६ अर्ज्जुनी ७ अघ्न्या ८
<>रोहिणी ९ । इत्यमरः ॥ माहेन्द्री १० इज्या ११
<>धेनुः १२ अघ्ना १३ दोग्ध्री १४ भद्रा १५ भूरि-
<>मही १६ अनडुही १७ कल्याणी १८ पावनी १९
<>गौरी २० सुरभिः २१ महा २२ निलि-
<>नाचिः २३ सुरभी २४ अनड्वाही २५ द्विडा २६
<>अधमा २७ । इति शब्दरत्नावली ॥ बहुला २८
<>मही २९ सरस्वती ३० । इति जटाधरः ॥
<>उस्रिया ३१ अही ३२ अदितिः ३३ इला ३४
<>जगती ३५ शर्करी ३६ । इति वेदनिघण्टौ
<>२ अध्यायः ॥ * ॥ (गवां लक्षणादिकं यथा,
<>बृहत्संहितायां ६१ अध्याये ।
<>“पराशरः प्राह बृहद्रथाय
<>गोलक्षणं यत् क्रियते ततोऽयम् ।
<>मया समासः शुभलक्षणास्ताः
<>सर्व्वास्तथाप्यागमतोऽभिधास्ये ॥
<>सास्राविलरूक्षाक्ष्यी मूषकनयनाश्च न शुभदा
<>गावः ।
<>प्रचलच्चिपिटविषाणाः करटाः खरसदृशवर्णाः ॥
<>दशसप्तचतुर्दन्त्यः प्रलम्बमुण्डानना विनतपृष्ठाः ।
<>ह्रस्वस्थूलग्रीवा यवमध्या दारितखुराश्च ॥
<>श्यावातिदीर्घजिह्वागुल्फैरतितनुभिरतिबृह-
<>द्भिर्वा ।
<>अतिककुदाः कृशदेहा नेष्टा हीनाधिकाङ्ग्यश्च ॥
<>वृषभोऽप्येवं स्थूलातिलम्बवृषणः शिराततक्रोडः ।
<>स्थूलशिराचितगण्डस्त्रिस्थानं मेहते यश्च ॥
<>मार्ज्जाराक्षः कपिलः करटो वा न शुभदो
<>द्विजस्येष्टः ।
[Page2-369-a+ 52]
<>कृष्णोष्ठतालुजिह्वः श्वसनो यूथस्य धातकरः ॥
<>स्थूलशकृन्मणिशृङ्गः सितोदरः कृष्णसारवर्णश्च ।
<>गृहजातोऽपि त्याज्यो यूथविनाशावहो वृषभः ॥
<>श्यामकपुष्पचिताङ्गो भस्मारुणसन्निभो विडा-
<>लाक्षः ।
<>विप्राणामपि न शुभं करोति वृषभः परिगृहीतः ।
<>ये चोद्धरन्ति पादान् पङ्कादिव योजिताः कृश-
<>ग्रीवाः ।
<>कातरनयना हीनाः पृष्ठतश्च ते न भारसहाः ॥
<>मृदुसंहतताम्रोष्ठास्तनुस्फिजस्ताम्रतालुजिह्वाश्च ।
<>तनुह्रस्वोच्चश्रवणाः सुकुक्षयः स्पष्टजङ्घाश्च ॥
<>आताम्रसं हतखुरा व्यूढोरस्का बृहत्ककुद-
<>युक्ताः ।
<>स्निग्धश्लक्ष्णतनुत्वग्रोमाणस्ताम्रतनुशृङ्गाः ॥
<>तनुभूस्पृग्बालधयो रक्तान्तविलोचना महो-
<>च्छासाः ।
<>सिंहस्कन्धास्तन्वल्पकम्बलाः पूजिताः सुगताः ॥
<>वामावर्त्तैर्वामे दक्षिणपार्श्वे च दक्षिणावर्त्तैः ।
<>शुभदा भवन्त्यनडुहो जङ्घाभिश्चैणकनिभाभिः ॥
<>वैदूर्य्यमल्लिका बुद्बुदेक्षणाः स्थूलनेत्रचर्म्माणः ।
<>पार्ष्णिभिरस्फुटिताभिः शस्ताः सर्व्वेऽपि भार-
<>वहाः ॥
<>घ्राणोद्देशे सवलिर्मार्ज्जारमुखः सितश्च दक्षि-
<>णतः ।
<>कमलोत्पललाक्षाभः सुवालधिर्वाजितुल्यजवः ॥
<>लम्बैर्वृषणैर्मेषोदरश्च सङ्क्षिप्तवङ्क्षणाक्रोडः ।
<>ज्ञेयो भाराध्वसहो जवेऽश्वतुल्यश्च शस्तफलः ॥
<>सितवर्णः पिङ्गाक्षस्ताम्रविषाणेक्षणो महा-
<>वक्त्रः ।
<>हंसो नाम शुभफलो यूथस्य विवर्द्धनः प्रोक्तः ॥
<>भूस्पृग्वालधिराताम्रवङ्क्षणो रक्तदृक् ककुद्मी च ।
<>कल्माषश्च स्वामिनमचिरात्कुरुते पतिं लक्ष्म्याः ॥
<>यो वासितैकचरणो यथेष्टवर्णश्च सोऽपि शस्त-
<>फलः ।
<>मिश्रफलोऽपि ग्राह्यो यदि नैकान्तप्रशस्ती-
<>ऽस्ति ॥” * ॥
<>गोरीङ्गितभेदेन शुभाशुभमुक्तं यथा, तत्रैव
<>९२ अध्याये, --
<>“गावो दीनाः पार्थिवस्याशिवाय
<>पादैर्भूमिं कुट्टयन्त्यश्च रोगान् ।
<>मृत्युं कुर्व्वन्त्यश्रुपूर्णायताक्ष्यः
<>पत्युर्भीतास्तस्करानारुवन्त्यः ॥
<>अकारणे क्रोशति चेदनर्थो
<>भयाय रात्रौ वृषभः शिवाय ।
<>भृशं निरुद्धा यदि मक्षिकाभि-
<>स्तदाशु वृष्टिं सरमात्मजैर्व्वा ॥
<>आगच्छन्त्यो वेश्म बम्भारवेण
<>संसेवन्त्यो गोष्ठवृद्ध्यै गवां गाः ।
<>आर्द्राङ्ग्यो वा हृष्टरोम्ण्यः प्रहृष्टा
<>धन्या गावः स्युर्महिष्योपि चैवम् ॥” * ॥)
<>गोर्मङ्गलत्वादि यथा, देवलः ।
<>“लोकेऽस्मिन् मङ्गलान्यष्टौ ब्राह्मणो गौर्हताशनः ।
[Page2-369-b+ 52]
<>हिरण्यं सर्पिरादित्य आपो राजा तथाष्टमः ॥
<>एतानि सततं पश्येन्नमस्येदर्च्चयेच्च यः ।
<>प्रदक्षिणञ्च कुर्व्वीत तथा चायुर्न हीयते ॥”
<>अभिप्रेतार्थसिद्धिर्म्मङ्गलं तद्धेतुतया ब्राह्मणा-
<>द्यपि ॥ * ॥ गोप्रणामे ब्रह्मपुराणम् ।
<>“सदा गावः प्रणम्यास्तु मन्त्रेणानेन पार्थिव ! ।
<>नमो गोभ्यः श्रीमतीभ्यः सौरभेयीभ्य एव च ॥
<>नमो ब्रह्मसुताभ्यश्च पवित्राभ्यो नमो नमः ।
<>मन्त्रस्य स्मरणादेव गोदानफलमाप्नुयात् ॥”
<>भविष्ये ।
<>“गामालभ्य नमस्कृत्य कृत्वा चैव प्रदक्षिणम् ।
<>प्रदक्षिणीकृता तेन सप्तद्वीपा वसुन्धरा ॥
<>गवामस्थि न लङ्घेत मृते गन्धेन वर्ज्जयेत् ।
<>यावदाध्राति तद्गन्धं तावद्गन्धेन युज्यते ॥”
<>विष्णुः ।
<>“गोमूत्रं गोमयं क्षीरं सर्पिर्दधि च रोचना ।
<>षडङ्गमेतन्मङ्गल्यं पवित्रं सर्व्वदा गवाम् ॥”
<>षडङ्गं षट्प्रकारम् । इति शुद्धितत्त्वम् ॥ * ॥
<>तन्मांसगुणाः । सुस्निग्धत्वम् । पित्तश्लेष्मविवर्द्धन-
<>त्वम् । बृंहणत्वम् । बलकारित्वम् । पीनसप्रदर-
<>नाशित्वञ्च । इति भावप्रकाशः ॥ अपूतत्वम् ।
<>गुरुत्वम् । वातकफापहत्वञ्च ॥ * ॥ तद्दग्धगुणाः ।
<>पथ्यत्वम् । अत्यन्तरुच्यत्वम् । स्वादुत्वम् । स्निग्ध-
<>त्वम् । पित्तवातामयनाशित्वम् । मेध्यत्वम् ।
<>कान्तिप्रज्ञाङ्गपुष्टिवीर्य्यवृद्धिकारित्वञ्च ॥ (यथा
<>च हारीते प्रथमस्थानेऽष्टमाध्याये ।
<>“गव्यं पवित्रञ्च रसायनञ्च
<>पथ्यञ्च हृद्यं बलपुष्टिदं स्यात् ।
<>आयुःप्रदं रक्तविकारपित्त-
<>त्रिदोषहृद्रोगविषापहं स्यात् ॥” * ॥)
<>तद्दधिगुणाः । अतिपवित्रत्वम् । शीतत्वम् ।
<>स्निग्धत्वम् । दीपनत्वम् । बलकारित्वम् । मधुर-
<>त्वम् । अरोचकवातामयनाशित्वम् । ग्राहित्वञ्च ॥
<>(यथा च हारीते प्रथमस्थानेऽष्टमेऽध्याये ।
<>“अम्लस्वादुरसं ग्राहि गुरूष्णं वातरोगजित् ।
<>मेदः-शुक्र-बल-श्लेष्म-रक्तपित्ताग्नि-शोफकृत् ॥
<>स्निग्धं विपाके मधुरं दीपनं बलवर्द्धनम् ।
<>वातापहं पवित्रञ्च दधि गव्यं गुणप्रदम् ॥” * ॥
<>तद्दग्धफेनगुणाः ।
<>“गवान्तु क्षीरफेनं वा तक्रेण सहितन्तथा ।
<>पक्वाम्रं भक्षयेद्वापि ग्रहणी तस्य नश्यति ॥”)
<>तन्नवनीतगुणाः । शीतत्वम् । वर्णबलशुक्रकफ-
<>रुचिसुखकान्तिपुष्टिकारित्वम् । सुमधुरत्वम् ।
<>संग्राहकत्वम् । चक्षुर्हितत्वम् । वातसर्व्वाङ्गशूल-
<>कासश्रमसर्व्वदोषनाशित्वञ्च ॥ * ॥
<>तद्घृतगुणाः । हृद्यत्वम् । धीकान्तिस्मृतिबल-
<>मेधापुष्ट्यग्निवृद्धिशुक्रवपुःस्थौल्यकारित्वम् । वात-
<>श्लेष्मश्रमपित्तनाशित्वम् । विपाके मधुरत्वम् ।
<>हव्यतमत्वम् । बहुगुणत्वञ्च ॥ (तथा च ।
<>“विपाके मधुरं वृष्यं वातपित्तकफापहम् ।
<>चक्षुष्यं बलकृन्मेध्यं गव्यं सर्पिर्गुणोत्तमम् ॥”
<>इति हारीते प्रथमस्थाने अष्टमेऽध्याये ॥ * ॥)
[Page2-369-c+ 52]
<>“गवां प्रत्यूषसि क्षीरं गुरु विष्टम्भि दुर्ज्जरम् ।
<>तस्मादभ्युदिते सूर्य्ये यामं यामार्द्धमेव वा ॥
<>समुत्तार्य्य पयो ग्राह्यं तत् पथ्यं दीपनं लघु ।
<>विवत्साबालवत्सानां पयो दोषसमीरितम् ॥
<>शस्तं वत्सैकवर्णाया धवलीकृष्णयोरपि ।
<>इक्ष्वादा मासपर्णादा ऊर्द्ध्वशृङ्गी च या भवेत् ॥
<>तासां गवां हितं क्षीरं शृतं वाशृतसेव वा ।
<>गवां सितानां वातर्घ्न कृष्णानां पित्तनाशनम् ।
<>श्लेष्मघ्नं रक्तवर्णानां त्रीन् हन्ति कपिलापयः ॥”
<>इति राजनिर्घण्टः ॥
<LEND>
