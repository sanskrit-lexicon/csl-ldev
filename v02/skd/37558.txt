<L>37558<pc>5-229<k1>सत्ययुगं<k2>सत्ययुगं
सत्ययुगं¦, क्ली, (सत्यं युगम् ।) चतुर्युगानां प्रथम-
युगम् । यथा, --
“कृतं सत्ययुगं त्रेताग्नायी द्वापरयज्ञियौ ।
कलिर्झर्झरकः कर्म्मयुगं पापन्तु पातकम् ॥”
इति त्रिकाण्डशेषः ॥ * ॥
तस्य कृतनामकारणं यथा, --
“तदुपाधिकृतः कालो ब्रह्मणो जन्ममृत्युकृत् ।
शतसंवत्सरे ब्रह्मा लयं प्राप्नोति हि त्वयि ॥
लयान्ते तन्नाभिमध्यादुत्थितः सृजति प्रभुः ।
ततः कृतयुगान्तेऽहं कालं सद्धर्म्मपालकम् ॥
कृतकृत्याः प्रजा यत्र तन्नाम्ना मां कृतं विदुः ॥”
इति कल्किपुराणे १९ अध्यायः ॥ * ॥
तद्धर्म्मा यथा, --
“धर्म्मश्चतुष्पादमवत् कृते पूर्णे जगत्त्रयम् ।
देवा यथोक्तफलदाश्चरन्ति भुवि सर्व्वतः ॥
सर्व्वशस्या वसुमती हृष्टपुष्टजनावृता ।
शाठ्यचौर्य्यानृतैर्हीना आधिव्याधिविवर्ज्जिता ॥
विप्रा वेदविदह् सुमङ्गलयुता नार्य्यस्तु चर्य्याव्रतैः
पूजाहोमपराः पतिव्रतधरा यागोद्यताः
क्षक्षियाः ।
वैश्या वस्तुषु धर्म्मतो विनिमयैः श्रीविष्णुपूजा-
पराः
शूद्रास्तु द्विजसेवनाद्धरिकथालापाः सपर्य्या-
पराः ॥”
इति कल्किपुराणे २८ अध्यायः ॥ * ॥
तद्युगमानं यथा,
“चत्वारि त्रीणि द्वे चैकं कृत्यादिषु यथाक्रमम्
संख्यातानि सहस्राणि द्विगुणानि शतानि च ॥”
इति श्रीभागवते १२ स्कन्धे ४ अध्याये २ श्लोक-
टीकायां श्रीधरस्वामी ॥ तस्योत्पत्त्यादिर्यथा ।
वैशाखशुक्लपक्षे तृतीयायां रविवारे सत्य-
युगोत्पत्तिः । तत्रावतारचतुष्टयं मत्स्यकूर्म्म-
वराहनृसिंहाः । पूर्णं पुण्यम् । पापं नास्ति ।
[Page5-229-c+ 52]
कुरुक्षेत्रं तीर्थम् । ग्रहांशो ब्राह्मणः । मज्जा-
गताः प्राणाः । इच्छामृत्युः । एकविंशति-
हस्तपरिमितो मानवदेहः । लक्षवर्षं परमायुः ।
सुवर्णनिर्म्मितभोजनपात्रम् । सत्ययुगाब्दाः
१७२८००० । सत्ययुगस्य राजा बलिः वेणः
मान्धाता पुरोरवा धुन्धुमारिकः कार्त्तवीर्य्यः
एते षट् चक्रवर्त्तिनः ॥ सत्ययुगस्य लक्षणम् ।
“सत्यधर्म्मरतो नित्यं तीर्थानाञ्च सदाश्रयम् ।
नन्दन्ति देवताः सर्व्वाः सत्ये सत्यपरा नराः ॥”
तत्र तारकब्रह्मनाम यथा, --
“नारायणपरा वेदा नारायणपराः क्षराः ।
नारायणपरा मुक्तिर्नारायणपरा गतिः ॥”
इति मुद्राङ्कितपञ्जिकातः संगृहीतम् ॥
<LEND>
