<L>26756<pc>3-668<k1>महामोहः<k2>महामोहः
महामोहः¦, पुं, (मोहः भ्रान्तिज्ञानम् । अतथाभूते
<>वस्तुनि तथात्वज्ञानमित्यर्थः । महान् मोहः ।)
<>भोगेच्छारूपाज्ञानम् । इति केचित् ॥ संसार-
<>मूलकारणरागरूपमोहः । (महान् मोहो
<>यस्मादिति च ।) महामोहजनककामराज-
<>बीजम् । इति चण्डीप्रथममाहात्म्यटीकायां
<>नागोजीभट्टः ॥ अपि च ।
<>“ससर्ज्जाग्रेऽन्धतामिस्रमथ तामिस्रमादिकृत् ।
<>महामोहञ्च मोहञ्च तमश्चाज्ञानवृत्तयः ॥”
<>इति श्रीभागवते ३ स्कन्धे १२ अध्यायः ॥
<>अग्र इति ब्रह्मा स्वसृष्टौ प्रथममविद्यासृष्टीः
<>ससर्ज्ज तत्र तमो नाम स्वरूपाप्रकाशः ।
<>मोहो देहाद्यहंबुद्धिः । महामोहो भोगेच्छा ।
<>तामिस्रः तत्प्रतिघाते क्रोधः । अन्धतामिस्रः
<>तन्नाशे अहमेव मृतोऽस्मीति बुद्धिः । तदे-
<>वोक्तं वैष्णवे ।
<>“तमोऽविवेको मोहः स्यादन्तःकरणविभ्रमः ।
<>महामोहश्च विज्ञेयो ग्राम्यभोगसुखैषणा ॥
<>मरणं ह्यन्धतामिस्रं तामिस्रं क्रोध उच्यते ।
<>अविद्या पञ्चपर्व्वा या प्रादुर्भूता महात्मनः ॥”
<>इति तट्टीकायां श्रीधरस्वामी ॥
<LEND>
