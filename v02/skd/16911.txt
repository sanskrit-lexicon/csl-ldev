<L>16911<pc>2-741<k1>देवः<k2>देवः
देवः¦, पुं, (दीव्यति आनन्देन क्रीडतीति । दिव +
<>अच् ।) देवता । (यथा, मनुः । ३ । ११७ ।
<>“देवानृषीन् मनुष्यांश्च पितॄन् गृह्याश्च देवताः ।
<>पूजयित्वा ततः पश्चात् गृहस्थः शेषभुग् भवेत् ॥”)
<>नाठ्योक्तौ राजा । इत्यमरः । १ । ७ । १३ ॥
<>राजा । (यथा, कादम्बरी । १८ ।
<>“सकलभूतलरत्नभूतोऽयं वैशम्पायनो नाम
<>शुकः । सर्व्वरत्नानामुदधिरिव देवो भाजन-
<>मिति कृत्वैनमादायास्मत्स्वामिदुहिता देवपाद-
<>मूलमायाता तदयमात्मीयः क्रियतामिति ॥”)
<>मेघः । इति मेदिनी । वे, १२ ॥ (यथा, महा-
<>भारते । ३ । २३५ । २३ ।
<>“क्षेत्रे सुकृष्टे ह्युपिते च बीजे
<>देवे च वर्षत्यृतुकालयुक्तम् ॥”
<>केचित्तु देवशब्देन इन्द्र इति व्याचक्षते ॥)
<>पारदः । इति राजनिर्घण्टः ॥ ब्राह्मणाना-
<>मुपाधिभेदः । यथा, स्मृतिः ।
<>“देवपूर्व्वं नराख्यं स्यात् शर्म्मवर्म्मादिसंयुतम् ॥”
<>(ऋत्विक् । यथा, ऋग्वेदे । ९ । ९६ । ६ ।
<>“ब्रह्मा देवानां पदवीः कवीना-
<>मृषिर्विप्राणां महिषो मृगाणाम् ॥”
<>“देवानां स्तोत्रकारिणामृत्विजां ब्रह्मा ब्रह्मा-
<>ख्यर्त्विक्स्थानीयो भवति ।” इति तद्भाष्ये
<>सायनः ॥) कायस्थादीनां पद्धतिविशेषः । तस्य
<>विवरणं कायस्थशब्दे द्रष्टव्यम् ॥ (त्रि, दाता ।
<>द्योतयिता । दीपयिता । यथा, ऋग्वेदे । १ । १ । १ ।
<>“अग्निमीळे पुरोहितं यज्ञस्य देवमृत्विजम् ॥”
<>“देवशब्दो दानदीपनद्योतनानामन्यतममर्थ-
<>माचष्टे । यज्ञस्य दाता दीपयिता द्योतयिता
<>यमग्निरित्युक्तं भवति ।” इति तद्भाष्ये सायनः ॥
<>विष्णुः । यथा, महाभारते । १३ । १४९ । ५४ ।
<>“उद्भवः क्षोभणो देवः श्रीगर्भः परमेश्वरः ॥”
<>“दीव्यति यत् क्रीडति सर्गादिति विजिगीषति
<>असुरान् व्यवहरति सर्व्वभूतेष्वात्मतया द्योतते
<>स्तूयते स्तुत्यैः सर्व्वत्र गच्छति तस्माद्देवः । एको-
<>देव इति मन्त्रवर्णात् ॥” इति तद्भाष्ये शङ्करः ॥
[Page2-741-b+ 52]
<>महादेवः । यथा, महाभारते । १३ । १७ । ९८ ।
<>“परश्वधायुधो देवः अनुकारी सुबान्धवः ॥”)
<LEND>
