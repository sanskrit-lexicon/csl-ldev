<L>35227<pc>5-041<k1>शाकः<k2>शाकः
शाकः¦, पुं, वृक्षविशेषः । सेगोन् इति भाषा ।
<>तत्पर्य्यायः । शाकवृक्षः २ शाकाख्यः ३ खर-
<>पत्रः ४ अर्जुनोपमः ५ । इति रत्नमाला ॥
<>क्रकचपत्रः ६ शरपत्रः ७ अतिपत्रः ८ अही-
<>रुहः ९ श्रेष्ठकाष्ठः १० स्थिरसारः ११ गृह-
<>द्रुमः १२ । अस्य गुणाः । सारकत्वम् । पित्त-
<>दाहश्रमापहत्वञ्च । अस्य वल्कलगुणाः । कफ-
<>नाशित्वम् । मधुरत्वम् । रूक्षत्वम् । कषाय-
[Page5-041-c+ 52]
<>त्वञ्च । इति राजनिर्घण्टः ॥ * ॥ शक्तिः । इति
<>मेदिनी ॥ शिरीषवृक्षः । इति शब्दरत्नावली ॥
<>नृपभेदः । इति विश्वः ॥ द्बीपविशेषः । तस्य
<>विवरणं यथा, --
<>सूत उवाच ।
<>“शाकद्बीपस्य वक्ष्यामि यथावदिह निश्चयम् ।
<>कथ्यमानं निबोधध्वं शाकद्बीपं द्विजोत्तमाः ॥
<>जम्बुद्वीपस्य विस्तराद्द्विगुणस्तस्य विस्तरः ।
<>विस्ताराद्द्विगुणश्चापि परिणाहः समन्ततः ॥
<>तेनावृतः समुद्रोऽयं द्वीपेन लवणोदधिः ।
<>तत्र पुण्या जनपदाश्चिराच्च म्रियते जनः ॥
<>कुत एव च दुर्भिक्षं क्षमातेजोयुतेष्विह ।
<>तत्रापि पर्व्वताः शुभ्राः सप्तैव मणिभूषिताः ॥
<>शाकद्वीपादिद्वीपेषु सप्त सप्त नगास्त्रिषु ।
<>ऋज्वायताः प्रतिदिशं निविष्टा वर्षपर्व्वताः ॥
<>रत्नाकराद्रिनामानः शोभावन्तो महाचिताः ।
<>समाचिताः प्रतिदिशं द्वीपविस्तरमानतः ॥
<>उभयत्रावगाढाश्च लवणक्षीरसागरौ ।
<>शाकद्वीपे तु वक्ष्यामि सप्त दिव्यान् महाचलान् ॥
<>देवर्षिगन्धर्व्वयुतः प्रथमो मेरुरुच्यते ।
<>प्रागायतः स सौवर्ण उदयो नाम पर्व्वतः ॥
<>तत्र मेघास्तु वृष्ट्यर्थं प्रभवन्ति च यान्ति च ।
<>तस्यापरेण सुमहान् जलधारो महागिरिः ॥
<>सैव चन्द्रः समाख्यातः सर्व्वौषधिसमन्वितः ।
<>तस्मान्नित्यमुपादत्ते वासवः परमं जलम् ॥
<>नारदो नाम सैवोक्तो दुर्गशैलो महाचितः ।
<>तत्राचले समुत्पन्नौ पूर्व्वं नारदपर्व्वतौ ॥
<>तस्यापरेण सुमहान् श्यामो नाम महागिरिः
<>यत्र श्यामत्वमापन्नाः प्रजाः पूर्व्वमिमाः किल ॥
<>स एव दुन्दुभिर्नाम श्यामः पर्व्वतसत्तमः ।
<>शब्दमृत्युः पुरा तस्मिन् दुन्दुभिस्ताडितः सुरैः ॥
<>वज्रज्वालान्तरमयः शाल्मलश्चान्तरालकृत् ।
<>तस्यापरेण रजतो महानम्भो गिरिः स्मृतः ॥
<>सैव सोमक इत्युक्तो देवैर्यत्रामृतं पुरा ।
<>सम्भृतञ्च हृतञ्चैव मातुरर्थे गरुत्मता ॥
<>तस्यापरे चाम्बिकेयः सुमनाश्चैव स स्मृतः ।
<>हिरण्याक्षो वराहेण तस्मिन् शैले निसूदितः ॥
<>आम्बिकेयात् परो रम्यः सर्व्वौषधिसमन्वितः ।
<>विभ्राजस्तु समाख्यातः स्फाटिकः स महा-
<>गिरिः ॥
<>यस्माद्विभाजते नित्यं विभ्राजस्तन स स्मृतः ।
<>सैवेह केशवेत्युक्तो यतो वायुः प्रवायति ॥
<>तेषां वर्षाणि वक्ष्यामि पर्व्वतानां द्बिजोत्तमाः ।
<>शृणुध्वं नामतस्तानि यथावदनुपूर्व्वशः ॥
<>द्विनामान्येव वर्षाणि यथैव गिरयस्तथा ।
<>उदयस्योदयं वर्षं जलघारेति विश्रुतम् ॥
<>नाम्ना सान्तभयन्नाम वर्षं तत् प्रथमं स्मृतम् ॥
<>द्बितीये जलधारस्य सुकुमारमिति स्मृतम् ।
<>तदेव शैशिरं नाम वर्षं संपरिकीर्त्तितम् ॥
<>रैवतस्य तु कौमारं तथैव च सुखोदयम् ।
<>श्यामपर्व्वतवर्षन्तु मणीचकमिति स्मृतम् ॥
<>आनन्दकमिति प्रोक्तं तदेव मुनिभिः शुभम् ।
[Page5-042-a+ 52]
<>सोमकस्य शुभं वर्षं विज्ञेयं कुसुमोत्तरम् ॥
<>तदेव शिवमित्युक्तं वर्षं सोमकसंज्ञितम् ।
<>आम्बिकेयस्य मेदाकिं क्षेमकञ्चैव तत् स्मृतम् ॥
<>सेतुपर्व्वतकस्यापि महाद्रुममिति स्मृतम् ।
<>तदेव ध्रुवमित्युक्तं वर्षं बिभ्राजसंज्ञितम् ॥
<>द्वीपस्य परिणाहञ्च ह्रस्वदीर्घत्वमेव च ।
<>जम्वुद्वीपेन संख्यातस्तस्य मध्ये वनस्पतिः ॥
<>शाको नाम महावृक्षस्तस्य प्रजा महानुगाः ।
<>एतेषु देवगन्धर्व्वाः सिद्धाश्च सह चारणैः ॥
<>विहरन्ति रमन्ते च दृश्यमानाश्च तैः सह ।
<>तत्र पुण्या जनपदाश्चातुर्व्वर्ण्यसमन्विताः ॥
<>तेषु नद्यस्तु वै सप्त प्रतिवर्षे समुद्रगाः ।
<>द्बिनाम्नश्चैव ताः सर्व्वा गङ्गाः सप्तविधाः स्मृताः ॥
<>प्रथमा सुकुमारीति गङ्गा शिवजला शुभा ।
<>अनुतप्ता च नाम्नैषा नदी संपरिकीर्त्तिता ॥
<>सुकुमारी तपःसिद्धा द्वितीया नामतः सती ।
<>नन्दा च पावनी चैव तृतीया परिकीर्त्तिता ॥
<>शिवलोका चतुर्थी स्यात् त्रिविधा च पुनः
<>स्मृता ।
<>इक्षुश्च पञ्चमी ज्ञेया तथैव च पुनः कसू ॥
<>धेनुका च मृता चैव षष्ठी संपरिकीर्त्तिता ।
<>सुकृता च गभस्ती च सप्तमी परिकीर्त्तिता ॥
<>एताः सप्त महाभागा प्रतिवर्षं शिवोदकाः ।
<>पावयन्ति जनं सर्व्वं शाकद्वीपनिवासिनम् ॥
<>अभिगच्छन्ति ताश्चान्या नदीर्नद्यः सरांसि च ।
<>बहूदकपरिस्रावा यतो वर्षति वासवः ॥
<>आसान्तु नामधेयानि परिमाणं तथैव च ।
<>न शक्यं परिसंख्यातुं पुण्यास्ताः सरिदुत्तमाः ॥
<>ताः पिबन्ति महाहृष्टा नदीर्जनपदास्तु ते ।
<>ये ते शान्ततया प्रोक्ताः प्रमोदाश्चेति वै
<>शिवाः ॥
<>आनन्दाश्रुमुखाश्चैव क्षेमकैश्च ध्रुवैः सह ।
<>बर्णाश्रमाचारयुक्ता देशास्ते सप्त विश्रुताः ॥
<>अरोगा बलिनश्चैव सर्व्वे मरणवर्ज्जिताः ।
<>अवसर्पिणी न तेष्वस्ति तथैवोत्सर्पिणी पुनः ॥
<>न तत्रास्ति युगावस्था चतुर्युगकृता क्वचित् ।
<>त्रेतायुगसमः कालस्तथा तत्र प्रवर्त्तते ॥
<>शाकद्बीपादिषु ज्ञेयं पञ्चस्वेतेषु सर्व्वशः ।
<>देशस्य तु विचारेण कालः खाभाविकः स्मृतः ॥
<>न तेषु शङ्करः कश्चिद्बर्णाश्रमकृतः क्वचित् ।
<>धर्म्मस्याव्यभिचारेण एकान्तसुखिताः प्रजाः ॥
<>न तेषु माया लोभो वा ईर्ष्यासूया भयं तथा ।
<>विपर्य्ययो न तेष्वस्ति तद्वै स्वाभाविकं स्मृतम् ॥
<>कालो न चव तेष्वस्ति न दण्डो न च दाण्डिकः ।
<>स्वधर्म्मेण च धर्म्मज्ञास्ते रक्षन्ति परस्परम् ॥”
<>इति मात्स्ये १०२ अध्यायः ॥ * ॥
<>अपि च । एवं परस्तात् क्षीरोदात् परित
<>उपवेशितः शाकद्वोपो द्वात्रिंशल्लक्षयोजनायामः
<>समानेन दधिमण्डोदेन परीतः । यस्मिन् हि
<>शाको नाम महीरुहः स्वक्षेत्रव्यपदेशकः ।
<>यस्य हि महासुरभिगन्धस्तद्बीपमनुवायति ।
<>तस्यापि प्रैयव्रत एवाधिपतिनाम्ना मेधातिथिः ।
[Page5-042-b+ 52]
<>सोऽपि विभज्य सप्त वर्षाणि पुत्त्रनामानि तेषु
<>स्वात्मजान् पुरोजवमनोजववेपमानधूम्रानीक-
<>चित्ररेफबहुरूपविश्वाधारसंज्ञान् निधाप्याधि-
<>पतीन् स्वयं भगवत्यनन्त आवेशितमतिस्तपोवनं
<>प्रविवेश । एतेषां वर्षमर्य्यादागिरयो नद्यश्च
<>सप्त सप्तैव । ईशान उरुशृङ्गो बलभद्रः शत-
<>केशरः सहस्रस्रोता देवपालो महानस इति ।
<>अनघा आयूर्दा उभयस्पृष्टिरपराजिता पञ्चपदी
<>सहस्रश्रुतिर्निजधृतिरिति । तद्वर्षपुरुषा ऋत-
<>व्रतसत्यव्रतदानव्रतानुव्रतनामानो भगवन्तं वाय्वा-
<>त्मकं प्राणायामविधूतरजस्तमसः परमसमा-
<>धिना यजन्ते । इति श्रीभागवते ५ स्कन्धे २०
<>अध्यायः ॥ * ॥ युधिष्ठिरविक्रमादित्यशालि-
<>वाहनादिशकनरपतीनामतीताब्दः । तस्य
<>प्रमाणं दिनपञ्जिकायां द्रष्टव्यम् ॥ (शक्तिः ।
<>कर्म्म । यथा, ऋग्वेदे । ६ । २४ । ४ ।
<>“शचीवतस्ते पुरुशाक शाका
<>गवामिव श्रुतयः सञ्चरणीः ॥”
<>“हे पुरुशाक बहुकर्म्मन्निन्द्र शचीवतः प्रज्ञा-
<>वतस्ते त्वदीयाः शाकाः शक्तयः कर्म्माणि वा ।”
<>इति तद्भाष्ये सायणः ॥ * ॥ समर्थे, त्रि । यथा,
<>ऋग्वेदे । ५ । ३० । १० ।
<>“सन्ता इन्द्रो असृजदस्य शाकै-
<>र्यदीं सोमासः सुषुता अमन्दन् ॥”
<>“शाकैः शक्तैर्म्मरुद्भिः सह ।” इति तद्भाष्ये
<>सायणः ॥)
<LEND>
