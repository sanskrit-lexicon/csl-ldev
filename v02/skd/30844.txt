<L>30844<pc>4-247<k1>वचा<k2>वचा
वचा¦, स्त्री, (वाचयतीति । वच् + णिच् + अच् ।
निपातनात् ह्रस्वः । यद्वा, अन्तर्भाविण्यर्थात्
वचः अच् ।) औषधविशेषः । वच् इति भाषा ।
तत्पर्य्यायः । उग्रगन्धा २ षड्ग्रन्था ३ गोलोमी ४
शतपर्व्विका ५ । इत्यमरः । २ । ४ । १०२ ॥
[Page4-247-c+ 52]
तीक्ष्णा ६ जटिला ७ मङ्गल्या ८ विजया ९
उग्रा १० रक्षोघ्नी ११ । इति रत्नमाला ॥
वच्या १२ लोमशा १३ । इति जटाधरः ॥
भद्रा १४ । अस्या गुणाः । अतितीक्ष्णत्वम् ।
कटुत्वम् । उष्णत्वम् । कफामग्रन्थिशोफवात-
ज्वरातिसारसादभूतनाशित्वम् । वान्तिकारि-
त्वञ्च । इति राजनिर्घण्टः ॥ * ॥ अपि च ।
“वचोग्रगन्धा षड्ग्रन्था गोलोमी शतपर्व्विका ।
क्षुद्रपत्री च मङ्गल्या जटिलोग्रा च लोमशा ॥
वचोग्रगन्धा कटुका तिक्तोष्णा वान्तिवह्निकृत् ।
विबन्धाध्मानशूलघ्नी शकृन्मूत्रविशोधिनी ॥
अपस्मारकफोन्मादभूतजन्त्वनिलान् हरेत् ॥”
अथ खुरासानी वचा ।
“पारसीकवचा शुक्ला प्रोक्ता हैमवतीति सा ।
हैमवत्युदिता तद्वत् शूलं हन्ति विशेषतः ॥”
अथ महाभरी वचा । यस्या लोके कुलीजन
इति नामान्तरम् ।
“सुगन्धाप्युग्रगन्धा च विशेषात् कफकासनुत् ।
सुस्वरत्वकरी रुच्या हृत्कण्ठमुखशोधिनी ॥”
अपरा सुगन्धा स्थूलग्रन्थिर्यस्या लोके महाभरा
इति नाम ।
“स्थूलग्रन्थिः सुगन्धान्या ततो हीनगुणा स्मृता ॥”
अथ चोपचीनीति लोके प्रसिद्धा । तस्या
गुणाः ।
“द्वीपान्तरवचा कट्वी तिक्तोष्णा वह्निदीप्तिकृत् ।
विवन्धाध्मानशूलघ्नी शकृन्मूत्रविशोधिनी ॥
वातव्याधीनपस्मारमुन्मादं तनुवेदनाम् ।
व्यपोहति विशेषेण फिरङ्गामयनाशिनी ॥”
इति भावप्रकाशः ॥ * ॥
अपरञ्च ।
“वचायुष्या वातकफतृष्णाघ्नी स्मृतिवर्द्धिनी ॥”
इति राजवल्लभः ॥ * ॥
अन्यच्च ।
“अद्भिर्व्वा पयसाज्येन मासमेकन्तु सेविता ।
वचा कुर्य्यान्नरं प्राज्ञं श्रुतिधारणसंयुतम् ॥
चन्द्रसूर्य्यग्रहे पीतं पलमेकं पयोऽन्वितम् ।
वचायास्तत्क्षणं कुर्य्यान्महाप्रज्ञान्वितं नरम् ॥”
इति गारुडे १९८ अध्यायः ॥
<LEND>
