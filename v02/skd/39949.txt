<L>39949<pc>5-392<k1>सूतः<k2>सूतः
सूतः¦, पुं, (सूप्रेरणे ऐश्वर्य्ये प्रसवे च + क्तः ।)
<>सारथिः । (यथा, रघुः । ३ । ४२ ।
<>“स पूर्व्वतः पर्व्वतपक्षशातनं
<>ददर्श देवं नरदेवसम्भवः ।
<>पुनः पुनः सूतनिषिद्धचापलं
<>हरन्तमश्वं रथरश्मिसंयतम् ॥”)
<>त्वष्टा । इत्यमरः । ३ । ४ । ६१ ॥ क्षत्त्रियात्
<>ब्राह्मणीसुतः । (यथा, मनुः । १० । ११ ।
<>“क्षत्त्रियात् विप्रकन्यायां सूतो भवति जातितः
<>अश्वसारथ्यमेवैतेषां जीविका । यथा, तत्रैव ।
<>१० । ४७ ।
<>“सूतानामश्वसारथ्यमम्बष्ठानां चिकित्सितम् ॥
<>वन्दी । (यथा, रघुः । ५ । ६५ ।
<>“सूतात्मजाः सवयसः प्रथितप्रबोधं
<>प्राबोधयन्नुषसि वाग्भिरुदारवाचः ॥”)
<>पारदः । इति मेदिनी ॥ (यथा, वैद्यकरसेन्द्र-
<>सारसंग्रहे जारणमारणाधिकारे ।
<>“हतो हन्ति जराव्याधिं मूर्च्छितोव्याधिघातकः
<>बद्धः खेचरतां धत्ते कोऽन्यः सूतात् कृपाकरः ॥
<>सूर्य्यः । इत्यनेकार्थकोषः ॥ पूराणवक्ता । यथा,
<>“सवान्ते सूतमनघं नैमिषीया महर्षयः ।
<>पुराणसंहितां पुण्यां पप्रच्छ लोमहर्षणम् ॥
<>त्वया सूत महाबुद्धे भगवान् ब्रह्मवित्तमः ।
<>इतिहासपुराणार्थं व्यासः सम्यगुपासितः ॥
<>अस्य ते सर्व्वरोमाणि वचसा हृषितानि यत् ।
<>द्वैपायनस्य भगवांस्ततो वै रोमहर्षणः ॥
<>भवन्तमेव भगवान् व्याजहार स्वयं प्रभुः ।
<>मुनीनां संहितां वक्तुं व्यासः पौराणिक्ॐ पुरा
<>त्वं हि स्वायम्भुवे यज्ञे सत्यादौ वितते सति ।
<>संभूतः संहितां वक्तुं स्वांशेन पुरुषोत्तम ॥”
<>इति कौर्म्मे । १ । ३ -- ६ ॥ * ॥
<>अपि च ।
<>“नियोगाद्ब्रह्मणः सार्द्धं देवेन्द्रेण महौजसः ।
<>वेणपुत्त्रस्य वितते पुरा पैतामहे मखे ॥
<>सूतः पौराणिको जज्ञे मायारूपः स्वयं हरिः ।
<>प्रवक्ता सर्व्वशास्त्राणां धर्म्मज्ञो गुणवत्सलः ॥
<>तं मां वित्त मुनिश्रेष्ठाः पूर्व्वोद्भूतं सनातनम् ।
<>एतस्मिन्नन्तरे व्यासः कृष्णद्वैपायनः स्वयम् ॥
<>श्रावयामास याः प्रीत्या पुराणपुरुषो हरिः ।
<>मदन्वये च ये सूताः संभूता वेदवर्ज्जिताः ।
<>तेषां पुराणवक्तृत्वं वृत्तिरासीदजाज्ञया ॥”
<>इति कौर्म्मे १२ अध्यायः ॥ * ॥
<>किञ्च ।
<>“ब्रह्मणः पौष्करे यज्ञे सूत्याहे वितते सति ।
<>पृषदाज्यात् समुत्पन्नः सूतः पीराणिको द्विजः ॥
<>वक्ता वेदादिशास्त्राणां त्रिकालामलतत्त्ववित् ।
<>तीर्थयात्राप्रसङ्गेन नैमिषारण्यमागमत् ॥”
<>इति वह्निपुराणे १ अध्यायः ॥ * ॥
[Page5-392-b+ 52]
<>अन्यच्च ।
<>“हस्ते तु दक्षिणे चक्रं दृष्ट्वा तस्य पितामहः ।
<>विष्णोरंशं पृथुं मत्वा परितोषं परं ययौ ॥ ४४ ॥
<>तस्य वै जातमात्रस्य यज्ञे पैतामहे शुभे ।
<>सूतः सूत्यां समुत्पन्नः सौत्येऽहनि महामते ॥ ५०
<>तस्मिन्नेव महायज्ञे जज्ञे प्राज्ञोऽथ मागधः ।
<>प्रोक्तौ तदा मुनिवरैस्तावुभौ सूतमागधौ ॥ ५१
<>स्तूयतामेव नृपतिः पृथुर्वैण्यः प्रतापवान् ॥” ५२
<>इति विष्णुपुराणे । १ । १३ अध्यायः ॥ * ॥
<>यून एव पृथोर्जातत्वात् जातमात्रस्य यज्ञ इत्यु-
<>च्यते । पृथुरेवाभवत् यस्मात्ततः पृथुरजायत
<>इति मात्स्योक्तेः । पैतामहे पितामहदैवत्ये
<>पृथोरेव यज्ञे न तु पितामहकर्त्तृके । यथाह
<>वायुः । वैण्यस्य हि पृथोर्यज्ञे वर्त्तमाने महा-
<>त्मनः । सूतः सूत्यां समुत्पन्न इति । सूत्यामिति
<>सूतिरभिषूतिः अभिषूयते कण्ड्यते सोमोऽस्या-
<>मिति सूतिः सीमाभिषवभूमिस्तस्याम् । सौत्ये-
<>ऽहनि तस्मिन्नेव दिने । इति तट्टीका ॥ * ॥
<>किञ्च ।
<>“एतस्मिन्नेव काले तु यज्ञे पैतामहे शुभे ।
<>सूतः सूत्यां समुत्पन्नः सौत्येऽहनि पुराणवित् ॥
<>तेषां यज्ञे पुनस्त्वेवमुत्पन्नौ सूतमागधौ ।
<>पृथोः स्तवार्थं तौ तत्र समाहूतौ महर्षिभिः ॥
<>ते ऊचुरृषयः सर्व्वे स्तूयतामेष पार्थिवः ।
<>तैर्नियुक्तौ सुकर्म्माणि पृथोर्यानि महात्मनः ॥
<>तुष्टुवुस्तानि सर्व्वाणि आशीर्व्वादांस्ततः परान्
<>तयोः स्तवान्ते सुपीतः पृथुः प्रादात् जनेज्वरः ॥
<>अनूपंदेशं सूताय मागधान् मागधाय च ।
<>तं दृष्ट्वा परमपीताः प्रजाः प्राहुर्महर्षयः ॥
<>वृत्तीनामेष वो दाता भविष्यति नरेश्वरः ॥”
<>इति वह्निपुराणे पृथोरुपाख्याननामाध्यायः ॥
<LEND>
