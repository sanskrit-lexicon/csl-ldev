<L>29376<pc>4-113<k1>रागी<k2>रागी
रागी¦, [न्] त्रि, (रन्ज + “संपृचानुरुधेति ।”
३ । २ । १४२ । इति तच्छीलादिषु घिणुन् ।
यद्वा, रागोऽस्यास्तीति । राग + इनिः ।) अनु-
रक्तः । (यथा, मार्कण्डेये । २१ । ४१ ।
“त्वय्यस्या हृदयं रागि भर्त्ता चान्यो भविष्यति ।
यावज्जीवमतो दुःखं सुरभ्या नान्यथा वचः ॥”)
कामुकः । इति विश्वः ॥ रङ्क्ता । इति मेदिनी ॥
(विषयानुरागयुक्तः । स च द्बिविधः । यथा,
देवीभागवते । १ । १७ । ३७ -- ३८ । ४१ ।
“द्वैविध्यं सर्व्वलोकेषु सर्व्वत्र द्बिविधो जनः ।
रागी चैव विरागी च तयोश्चित्तं द्बिधा पुनः ॥
विरागी त्रिविधः कामं ज्ञातोऽज्ञातश्च मध्यमः ।
रागी च द्विविधः प्रोक्तो मूर्खश्च चतुरस्तया ॥”
“रागो यस्यास्ति संसारे स रागीत्युच्यते ध्रुवम् ।
दुःखं बहुविधं तस्य सुखञ्च विविधं पुनः ॥”
रक्तवर्णविशिष्टः । यथा, कथासरित्सागरे ।
२१ । ९ ।
“ईर्ष्यारुषामभावेऽपि भङ्गुरभ्रुणि रागिणि ।
न मुखे तत्तयो राज्ञ्योस्तद्दृष्टिस्तृप्तिमाययौ ॥”)
पुं, तृणधान्यविशेषः । तत्पर्य्यायः । लाञ्छनः २
बहुतरकणिशः ३ गुच्छकणिशः ४ । अस्य
गुणाः । तिक्तत्वम् । मधुरत्वम् । कषायत्वम् ।
शीतत्वम् । पित्तास्रनाशित्वम् । बल्यत्वञ्च ।
इति राजनिर्घण्टः ॥
<LEND>
