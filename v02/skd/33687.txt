<L>33687<pc>4-474<k1>वीर्य्यं<k2>वीर्य्यं
वीर्य्यं¦, क्ली, (वीरे साधु । तत्र साधुः इति यत् । यद्बा,
<>वीर्य्यतेऽनेनेति वीर विक्रान्तौ + “अचो यत् ।”
<>३ । १ । ९७ । इति यत् । यद्वा वीरस्य भावः । यत् ।)
<>चरमधातुः । तत्पर्य्यायः । शुक्रन् ३ तेजः ३
<>रेतः ४ बीजम् ५ इन्द्रियम् ६ । इति मनुष्य-
<>वर्गे अमरः ॥ वीर्य्यं शक्तिः सा च पृथिव्यादीनां
<>यः सारभागः तदतिशयरूपा । सा द्विविधा
<>चिन्त्याचिन्त्यक्रियाहेतुत्वेन । तत्र चिन्त्यक्रिया-
<>हेतुर्या द्रव्यरसादीनां स्वस्वकर्म्मणि स्वभाव-
<>सिद्धा शक्तिः । अचिन्त्यक्रियाहेतुश्च प्रभापर-
<>पर्य्यायः । द्रव्याणां रसाद्यननुरूपकार्य्यकरण-
<>शक्तिः । उक्तञ्च ।
<>“भूतप्रभावातिशयो द्रव्ये पाके रसे स्थितः ।
<>चिन्त्याचिन्त्यक्रियाहेतुर्वीर्य्यं धन्वन्तरेर्म्मतम् ॥”
<>इति चक्रदत्तोपरि शिवदासीयटीका ॥ * ॥
<>परवीर्य्योदरपातदोषो यथा, --
<>“परवीर्य्यं यदुदरं कामतोऽकामतोऽपि वा ।
<>अहल्ये याति दैवेन तदुपायं निशामय ॥
<>अकामतो न दुष्टा सा प्रायश्चित्तेन शुद्ध्यति ।
<>कामभोगेन त्याज्या सा कर्म्मभोगेन शुद्ध्यति ॥
<>पितृपाके दैवपाके पूजायां नाधिकारिणी ।
<>षष्टिं वर्षसहस्राणि क्षयं कृत्वा स्वकर्म्मणः ।
<>प्रयाति भोगदेहं सा तस्यान्ते पापकर्म्मणः ॥”
<>इति ब्रह्मवैवत्तै श्रीकृष्णजन्मखण्डे ४७ अध्यायः ॥
<>अतिशयशक्तिभागुत्साहः । इति स्वर्गवर्गे
<>अमरः ॥ कर्म्मसु सुकरः प्रत्ययः उत्साहः ।
[Page4-474-c+ 52]
<>इति मधुः । कर्म्मसु दृढयत्नकारको भाघ
<>उत्साहः । इति रमानाथः । कर्म्मसु प्रत्यय
<>उत्साह इति नयनानन्दः । अशक्ये बलोद्यम
<>उत्साह इति केचित् । स उत्साहः अतिशय-
<>शक्तिभाक् वीर्य्यम् । अतिशयितोऽध्यवसायो
<>वीर्य्यं साधु वीर्य्यमित्यर्थः । वीर्य्या स्त्री च वीर्य्यं
<>वीर्य्य इति कोषान्तरम् । इति भरतः ॥ * ॥
<>बलम् । प्रभावः । इति नानार्थे अमरः ॥
<>(यथा, ऋग्वेदे । ३ । २५ । २ ।
<>“अग्निः सनोति वीर्य्याणि विद्वान्
<>सनोति वाजममृताय भूषन् ॥”
<>“वीर्य्याणि पशुपुत्त्रादिसम्पद्रूपाणि सामर्थ्यानि ।”
<>इति तद्भाष्ये सायणः ॥ यथा च भागवते । ६ ।
<>१७ । ३१ ।
<>“ज्ञानवैराग्यवीर्य्याणां नहि कश्चिद्ब्यपाश्रयः ॥”
<>शरीरसामर्थ्यम् । यथा, ऋग्वेदे । ४ । ५० । ७ ।
<>“स इद्राजा प्रतिजन्यानि विश्वाशुष्मेण तस्था-
<>वभि वीर्य्येण ॥”
<>“वीर्य्येण शरीरसामर्थ्येन ।” इति तद्भाष्य
<>सायणः ॥ शक्तिः । यथा, मनौ । ११ । ३१ ।
<>“न ब्रह्मणो वेदयते किञ्चिद्राजनि धर्म्मवित् ।
<>स्ववीर्य्येणैव तान् शिष्यान्मानवानपकारिणः ॥
<>स्ववीर्य्याद्राजवीर्य्याच्च स्ववीर्य्यं बलवत्तरम् ।
<>तस्मात् स्वेनैव वीर्य्येण निगृह्णीयादरीन् द्बिजः ॥”
<>मनःशक्तिः । यथा, भागवते । ४ । १८ । १५ ।
<>“कृत्वा वत्सं सुरगणा इन्द्रं सोममदूदुहन् ।
<>हिरण्मयेन पात्रेण वीर्य्यमोजो बलं पयः ॥”)
<>औषधानां वीर्य्यस्य स्थितिकाला यथा, --
<>“यामं कल्ककषायवीर्य्यमखिलं चूर्णञ्च पक्षत्रयं
<>षण्मासान् घृतमोदकौ सहगुडौ मासत्रयं
<>गुग्गुलोः ।
<>सिद्धानां रसभस्मनां सुविपुलं वीर्य्यञ्च वर्षत्रयं
<>किञ्चिद्गन्धविवर्ज्जितं गुणपरं तैलं पुराणं महत् ॥”
<>इति नारायणदासकृतपरिभाषा ॥
<>तेजः । इति मेदिनी ॥ चेतः । दीप्तिः । इति
<>शब्दरत्नावली ॥
<LEND>
