<L>2785<pc>1-141<k1>अश्मरी<k2>अश्मरी
अश्मरी¦, स्त्री, (अश्मानं राति ददाति या । अश्मन् +
रा + क + गौरादित्वात् ङीप् । मूत्रकृच्छ्ररोगो
हि मूत्रद्वारे प्रस्तरमिव कठिनमांसं रचयति ।)
मूत्रकृच्छ्ररोगः । पातरी इति भाषा । यथा ।
अथाश्मर्य्यधिकारः । अत्राश्मर्य्याः सन्निकृष्टनिदानं
सङ्ख्याञ्चाह ।
“वातपित्तकफैस्तिस्रश्चतुर्थी शुक्रजा मता ।
प्रायः श्लेष्माश्रयाः सर्व्वा अश्मर्य्यः स्युर्यमोपमाः” ॥
श्नेष्माश्रयाः श्लेष्मसमवायिकारणाः । शुक्रजां
विना । शुक्रजायास्तु शुक्रस्यैव समवायिकारण-
त्वात् । अन्ये तु शुक्राश्मर्य्यामपि कफकारणत्व-
मिच्छन्ति । प्रायःशब्दश्चात्र विशेषार्थः । यमो-
पमाश्चिकित्सां विना ॥ * ॥ सम्प्राप्तिमाह ।
“विशोषयेद्वस्तिगतं सशुक्रं
मूत्रं सपित्तं पवनः कफं वा ।
यदा तदाश्मर्य्युपजायते तु
क्रमेण पित्तेष्विव रोचना गोः ॥
पवनो वस्तिगतं सशुक्रं मूत्रं सपित्तं कफं वा
शोषमुपनयेत् यदा तदा अश्मरी क्रमेण क्रमशो
वर्द्धमाना । यथा गोः पित्तेषु रोचनेवेत्यन्वयः ॥ * ॥
पूर्व्वरूपमाह ।
“नैकदोषाश्रयाः सर्व्वा अथासां पूर्व्वरूक्षणं ।
वस्त्याध्मानं तदासन्नदेशेषु परितोऽतिरुक् ॥
मूत्रे वस्तसगन्धत्वं मूत्रकृच्छ्रं ज्वरोऽरुचिः” ।
वस्तः छगलकः ॥ * ॥ सामान्यलक्षणमाह ।
“सामान्यलिङ्गं रुङ्नाभिसेवनीवस्तिमूर्द्धसु ।
विशीर्णधारं मूत्रं स्यात् तया मार्गनिरोधने ॥
तद्व्यपायात् सुखं मेहेदच्छं गोमेदकोपमं ।
तत्संक्षोभात् क्षते सास्रमायासाच्चातिरुग्भवेत्” ॥
वस्तिमूर्द्धा नाभेरधोदेशः । विशीर्णधारं सवि-
च्छेदधारं । तया अश्मर्य्या । मार्गः मूत्रवाहि
स्रोतः । तद्व्यपायात् कदाचिद्वायुना अश्मर्य्या
मूत्रमार्गादन्यत्र गमनात् । सुखं मेहेत् मूत्रयेत् ।
गोमेदकोपमं गोमेदको मणिः किञ्चिल्लोहित-
स्तद्वर्णं । तत्संक्षोभात् तस्या अश्मर्य्याः सञ्चारात् ।
घर्षणेन मूत्रवहे स्रोतसि क्षते जाते सास्रं सरक्तं
मेहेत् । आयासात् प्रवाहनादिजनितात् ॥ * ॥
वातोल्वणामाह ।
“तत्र वाताद्भृशं त्वार्त्तो दन्तान् खादति वेपते ।
मृद्गाति मेहनं नाभिं पीडयत्यपि सङ्क्वणन् ॥
सानिलं मुञ्चति शकृन्मुहुर्म्मेहति विन्दुशः ।
श्यावारुणाश्मरी चास्य स्याच्चिता कण्टकैरिव” ॥
सङक्वणन् आर्त्तनादं कुर्व्वन् नाभिदेशं पीडयति ।
[Page1-141-c+ 52]
शकृत् पुरीषं सानिलं मुञ्चति । मुहुर्व्वारंवारं ।
विन्दुशः विन्दुं विन्दुं मेहति मूत्रयेत् । श्यावे-
त्यादि श्यावा किञ्चित् श्यामा । अरुणा किञ्चि-
द्रक्ता । एवं चाश्मर्य्या वर्णाकारकथनं आ-
कृष्याणां प्रत्यक्षसंवादिशास्त्रप्रामाण्यख्यापनार्थ-
माहुः । चिताकण्टकैरिव वदरीवीजवत् क्षुद्रा-
ङ्कुरैर्वेष्टिता ॥ * ॥ पित्तोल्वणामाह ।
“पित्तेन दह्यते वस्तिः पच्यमान इवोष्मवान् ।
भल्लातकास्थिसंस्थाना रक्ता पीता सिताश्मरी” ॥
दह्यते साक्षादग्निनेव । वस्तिरिति मूत्रकोषः ।
पच्यमानैव क्षारेणेव । उष्मवान् उष्णस्पर्शः ॥ * ॥
कफोल्वणामाह ।
“वस्तिर्निस्तुद्यतैव श्लेष्मणा शीतलो गुरुः ।
अश्मरी महती श्लक्ष्मा मधुवर्णाथवा सिता” ॥
महती कुक्कुटाण्डतुल्या । मधुवर्णा ईषत्पिङ्गल-
शुक्ला ॥
“एता भवन्ति बालानां तेषामेव हि भूयसा ।
आश्रयोपचयाप्लत्वात् ग्रहणाहरणे सुखाः” ॥
एताः दोषत्रयजनिताः बालानां स्युः ॥ यतः सर्व्वा
एवाश्मर्य्यो विशेषतः श्लेष्मसमवायिकारणाः । बाला-
स्तु विशेषतस्तन्निदानसेविनो भवन्ति । उक्तञ्च
सुश्रुतेन । प्रायेणैता अश्मर्य्यो दिवास्वप्नसमश-
नाध्यशनस्निग्धशीतगुरुमधुराहारप्रियत्वात् विशे-
षेण बालानां भवन्तीति । भूयः पदोपादानात्
महतामपि त्रिदोषजनिता भवन्ति । तेषामेव
बालानामेव । ग्रहणाहरणे सुखाः ग्रहणं निष्का-
सनार्थमङ्गुलिभ्यां । आहरणं पाचनादिपूर्व्वकं
निष्कासनं तत्र सुखाः सुखदाः । तत्र हेतुमाह ।
आश्रयोपचयाप्लत्वादिति आश्रयो वस्तिः तस्यो-
पचयः स्थौल्यं तस्याप्लत्वात् ॥ * ॥ शुक्राश्मरीमाह ।
“शुक्राश्मरी तु महतां जायते शुक्रधारणात्” ।
अव्ययानामनेकार्थत्वात् तु शब्दोऽत्रावधारणार्थः ।
तेन महतामेव न तु बालानां । तेषां वक्ष्यमाण-
सम्प्राप्तेरसम्भवात् । न तु शुक्राभावो वाच्यः ।
शुक्रधारणात् वेगात् च्यवमानस्य शुक्रस्य धार-
णात् ॥ * ॥ शुक्राश्मर्य्याः सम्प्राप्तिमाह ।
“स्थानाच्चुतममुक्तं हि मूष्कयोरन्तरेऽनिलः ।
शोषयत्युपसंहृत्य शुक्रं तच्छुक्रमश्मरी” ॥
अनिलः मैथुनवेगेन स्थानाच्च्युतं । अमुक्तं मैथुन-
वेगधारणेन धृतं शुक्रं । मुष्कयोः मेढ्रसहितयोः ।
मेढ्रवृषणयोरन्तर इति सुश्रुतवचनात् । तेन
मेढ्रवृषणमध्यगतवस्तिमुखे उपसंहृत्य एकीकृत्य
शोषयति । तच्छुक्रमश्मरी तथाभूतं शुक्रमेवा-
श्मरी ॥ * ॥ अस्या लक्षणमाह ।
“वस्तिरुङ्मूत्रकृच्छ्रत्वमुष्कश्वयथुकारिणी ।
तस्यामुत्पन्नमात्रायां शुक्रमेति विलीयते ॥
पीडिते त्ववकाशेऽस्मिन्नश्मर्य्येव च शर्करा” ।
तस्यां शुक्राश्मर्य्यां । उत्पन्नगात्रायां यदा सा कथ-
मपि विलीयते विलयं याति तदा शुक्रं एति
मूत्रमार्गात् प्रवर्त्तते । पीडिते त्ववकाशेऽस्मिन्
तुशब्दोऽवधारणे । तेन अस्मिन्नेव अवकाशे
स्थाने मेढवृषणयोरन्तरे पीडिते सति सा
[Page1-142-a+ 52]
विलीयते अन्तर्ल्लीना भबति ॥ अवस्थाभेदादश्मरी
शर्करा सिकता भवतीत्याह । अश्मर्य्येव च शर्करा
चकरात् सिकता च भवति । शर्करासिकतयोश्च
भेदो महत्वाल्पत्वाभ्यां बोद्धव्यः ॥ कथं अश्मरी
शर्करा भवतीत्याह । सा भिन्नमूर्त्तिर्वातेन शर्क-
रेत्यभिधीयते । सा अश्मरी ॥ * ॥ शर्करायाः पात-
मवरोधञ्च सहेतुकमाह ।
“अणुशो वायुना भिन्ना सा तस्मिन्ननुलोमगे ।
निरेति सहमूत्रेण प्रतिलोमे विबध्यते ।
मूत्रस्रोतःप्रवृत्ता सा सक्ता कुर्य्यादुपद्रवान्” ॥
सा अश्मरी । तस्मिन् वायौ । अनुलोमगे मूत्र-
स्रोतःसु सम्यक्प्रवृत्ते मूत्रेण सह सा शर्करा
निरेति पतति । प्रतिलोमगे ऊर्द्ध्वप्रवृत्ते वायौ
विबध्यते । तदा मूत्रस्रोतः श्रिता सक्ता लग्ना
स्यात्तदा उपद्रवान् कुर्य्यात् । तानेवोपद्रवानाह ।
“दौर्ब्बल्यं सदनं कार्श्यं कुक्षिशूलमथारुचिं ।
पाण्डुत्वमुष्मवातञ्च तृष्णां हृत्पीडनं वमिं” ॥
दौर्ब्बल्यमिन्द्रियाणां । सदनं अवसन्नत्वं । का-
र्श्यमङ्गानां । उदरैकदेशे शूलं । उष्मवातं मूत्रा-
घातविशेषं ॥ * ॥ अश्मरी शर्करा सिकताना-
मरिष्टमाह ।
“प्रसूननाभिवृषणं बद्धमूत्रं रुजान्वितं ।
अश्मरी क्षप्रयत्याशु शर्करा सिकतान्विता” ॥
शर्करा सिकतेति च नामद्वयमन्वर्थं ॥ * ॥
अथाश्मर्य्याश्चिकित्सा ।
“शुण्ठ्यग्निमन्थपाषाणभिद्रुग्वरुणगोक्षुरैः ।
अभयारग्वधफलैः क्वाथं कृत्वा विचक्षणः ॥
रामठक्षारलवणचूर्णं क्षिप्त्वा पिबेन्नरः ।
अश्मरी मूत्रकृच्छञ्च नाशमायाति निश्चितं ॥
क्वाथः शुण्ठ्यादिनामायं दीपनः पाचनः परं ।
हन्ति कोष्ठाश्रितं वातं कण्ठरुग्गदमेढ्रजं” ॥
रुक्कुष्ठं ।
शुण्ठ्यादिक्वाथः ॥ * ॥
“एलोपकुल्यामधकाश्मभेद-
कौन्तीश्वदष्ट्रावृषकोरुवूकैः ।
श्रितं पिबेदश्मजतुप्रगाढं
सशर्करं मूत्रगदेऽश्मरीषु” ॥
उरुवूक एरण्डस्तस्यात्र मूलं । मूत्रगदे मूत्रकृच्छ्रे ।
एलादिक्वाथः ॥ * ॥
“कुष्माण्डकरसं हिङ्गुयवक्षारयुतं पिबेत् ।
वस्तौ मेढ्रे शूलयुक्ते अश्मरीशर्कराञ्जयेत्” ॥ * ॥
“वरुणत्वक्शिलाभदशुण्ठीगोक्षुरकैः कृतः ।
कषायक्षारसंयुक्तः शर्करां परतयत्यधः” ॥
क्षारो यवक्षारः ॥ * ॥
“त्रिकण्टकस्य वीजानां चूर्णं माक्षिकसंयुतं ।
अवीक्षीरेण सप्ताहादश्मरीनाशनं पिबेत्” ॥
अवीर्म्मेषी ॥ * ॥
“वरुणत्वक्कषायस्तु पीती गुडसमन्वितः ।
अश्मरीं पातयत्याशु वस्तिशूलञ्च नाशयेत्” ॥ * ॥
“क्वाथो वरुणमूलस्य तस्य कल्केन संयुतः ।
शिग्रुमूलस्य च क्वाथः कटूष्णश्चाश्मरीं हरेत्” ॥ * ॥
“शृङ्गवेरयवक्षारपथ्याकालीयकान्वितः ।
[Page1-142-b+ 52]
दधिमण्डो भिनत्त्युग्रामश्म रीमाशु पानतः” ॥
शृङ्गवेरं नागरं ॥ * ॥
“नो जग्धं कृमिभिर्घनंसुतरुणं स्निग्धं शुचिस्थानजं
घस्रे पुण्यनिरीक्षिते वरुणकं छित्त्वा तुलां ग्राहयेत् ।
संगृह्याशु चतुर्गुणाभ्व्वपि पचेत् पादावशेषं जलं
तत्तुल्येन गुडेन वै दृढतरे भाण्डे पचेत्तत् पुनः ॥
ज्ञात्वैवं घनतां गुडे परिणते प्रत्येकमेषां पलं
शुण्ठ्यैर्व्वारुकवीजगोक्षुरकणापाषाणभिच्छीतला ।
कुष्माण्डत्रपूषाक्षवीजकुनटीवास्तूकशोभाञ्जनं
द्राक्षैलागिरिजाभयाकृमिहृतांचूर्णीकृतानाङ्क्षिपेत् ॥
पथ्याशी प्रतिवासरं गुडममुं योऽक्षप्रमाणं नरः
खादेत्तस्य समस्तदोषजनिताश्मर्य्यः पतन्ति द्रुतं” ।
एर्व्वारुकवीजं कर्कटीवीजं । पाषाणभित् हाथा-
छोडीति लोके । शीतला नीलदूर्व्वा । तथाच ।
“नीलदूर्व्वा स्मृता शस्यं शाद्वलं हरितं तथा ।
शतपर्ब्बा शीतकूम्भी शीतला वामनी तथा” ॥
इति निर्घण्टौ धन्वन्तरिः ॥ कुनटी धान्यकं ।
गिरिजं शिलाजतु । कृमिहृत् विडङ्गं । वरुणा-
दिगुडः ॥ * ॥
“मञ्जिष्ठा त्रापुषं वीजं जीरकः शतपुष्पिका ।
धात्रीफलं वदरकं गन्धकञ्च मनःशिला ॥
एतेषां समभागानां चूर्णं टङ्कमितं नरः ।
भक्षयेन्मधुना सार्द्धं पतेत्तस्याश्मरी ध्रुवं” ॥ * ॥
“पलद्वयमिते कोष्णे कुलत्थस्य शृते तु यः ।
लवणं शरपुङ्खस्य सार्द्धमाषद्वयोन्मितं ॥
क्षिप्त्वा पिबेत् पतेत्तस्य मूत्रेण सममश्मरी ।
शर्करा सिकता चापि दृष्टमेतदनेकधा” ॥
इत्यश्मर्य्यधिकारः ॥ * ॥ इति भावप्रकाशः ॥
(अस्या निरुक्तिमाह भोजः ।
“तुल्यतामश्मना याति तस्मात्तामश्मरीं विदुः” ।
इति माधवकृतरुग्विनिश्चयस्यान्यतमटीकाकृतोक्तं ॥
“पितृमातृकदोषेण अथवा मूत्ररोधनात् ।
अतिपथ्याक्षाभिचारैर्जायते चाश्मरीगदः ॥
मूत्राविष्टौ च पितरौ सुरतं कुरुतो यदि ।
मूत्रेण सहितं युक्तं च्यवते गर्भसम्भवं ॥
पञ्चजस्य स्वदेहस्य स च तत्र प्रजायते ।
मूत्रं मूत्रस्य संस्थाने करोति बन्धनं त्रिषु ॥
सोऽप्यसाध्यो मूत्रगदश्चाल्पाद्भवति मानुषे ।
तारुण्ये चापि साध्यश्च जायते मूत्रशर्करा ॥
विपरीतेन चोत्ताने स्त्रिया च पुरुषेण वा ।
शुक्रञ्च प्रवहेत्तस्य स्त्रीशुक्रं विचिनोति च ॥
पुनश्च मेहने वासः वातेन शोणितञ्च तत् ।
द्वयं दत्तं प्रपद्येत मूत्रद्वारं रुणद्धि च ॥
तेन मूत्रप्ररोधश्च जायते तीव्रवेदना ।
अण्डसन्धिस्थिता याति शर्करा शस्त्रसाध्यका ॥
अतो वक्ष्यामि भैषज्यं शृणु पुत्त्र ! महामते” ।
अस्याश्चिकित्सा यथा ॥
“शुण्ठीगोक्षुरकस्यैव वरुणस्य त्वचस्तथा ।
क्वाथो गुडयवक्षारयुतश्चाश्मरिनाशनः ॥ १ ॥
गोक्षुरकस्य वीजानां धातुमाक्षिकसंयुतं ।
चूर्णं माहिषदुग्धेन पानञ्चाश्मरिपातनं” ॥ २ ॥
अस्यां पथ्यानि यथा ॥
[Page1-142-c+ 52]
“पुराणयष्टिकाशालिरक्ततण्डुलकास्तथा ।
श्यामाकः कोद्रवोद्दालो मर्कटीतृणधान्यकं ॥
कुलत्थयवगोधूमास्तथाचैवाढकी भिषक् ।
वातघ्नाश्च प्रयोक्तव्या भोजने वातरोगिणां ॥
क्रौञ्चाद्यानि च मांसानि पथ्यान्यश्मरिनाशने” ॥
इति हारीतः ॥
“विशोषयेद्वस्तिगतन्तु शुक्रं
मूत्रं सपित्तं पवनः कफं वा ।
यदा तदाश्मर्य्युपजायते तु
क्रमेण पित्तेष्विव रोचना गोः ॥
कदम्बपुष्पाकृतिरश्मतुल्या
श्लक्ष्णा त्रिपुट्याप्यथवापि मृद्वी ।
मूत्रस्य चेन्मार्गमुपैति रुद्धा
मूत्रं रुजां तस्य करोति वस्तौ ॥
ससीवनीमेहनवस्तिशूलं
विशीर्णधारञ्च करोति मूत्रं ।
गृह्णाति मेढ्रं स तु वेदनार्त्तो
मुहुः शकृन्मुञ्चति मेहते च ॥
क्षोभात् क्षते मूत्रयतीह सासृक्
तस्याः सुखं मेहति च व्यपायात् ।
एषाश्मरी मारुतभिन्नमूर्त्तिः
स्याच्छर्करामूत्रपथात् क्षरन्ती” ॥ * ॥
चिकित्सा यथा ॥ * ॥
“क्रिया हिता त्वश्मरिशर्कराभ्यां
कृच्छ्रे तथैवेह कफानिलाभ्यां ।
कार्य्यश्मरीभेदनपातनाय
विशेषयुक्तं शृणु कर्म्मसिद्धं ॥
पाषाणभेदं वृषकं श्वदंष्ट्रा-
पाठाभयाव्योषशठीनिकुम्भाः ।
हिंस्रीखराश्वासितिमारकाभ्या-
मेर्व्वारुकाणां त्रपुषस्य वीजं ॥
उपकुञ्चिका हिङ्ग सवेतसाम्लं
स्याद् द्वे वृहत्यौ हपुषा वचा च ।
चूर्णं पिबेदश्मरिभेदि पक्वं
सर्पिश्च गोमूत्रचतुर्गुणन्तैः ॥ १ ॥
शिग्रोस्तु यूषो मृदुमूलकल्का-
द्विल्वप्रमाणाद्घृततैलभृष्टात् ।
शीतोऽश्मभित्स्याद्दधिमण्डयुक्तं
पेयः प्रकामं लवणेन युक्तः ॥ २ ॥
जलेन शौभाञ्जनमूलकल्कः
शृतो हितश्चाश्मरिशर्कराभ्यां ॥ ३ ॥
पीत्वा च मद्यं निगदं रथेन
हयेन वा शीघ्रजवेन यायात् ।
तैः शर्करा प्रच्यवतेऽश्मरी तु
शाम्येन्नचेच्छल्यविदुद्धरेत्तां” ॥ ४ ॥
अस्यां वर्ज्जनीयान्याह ।
व्यायामसन्धारणशुष्कभक्ष्य-
पिष्टान्नवातार्ककरव्यवायान् ।
खर्ज्जूर-शालूक-कपित्थ-जम्बु
विषं कषायञ्च रसं भजेन्न” ॥
इति च चरकः ॥)
चतस्रोऽश्मर्य्यो भवन्ति । श्लेष्मणा वातेन पित्तेन
[Page1-143-a+ 52]
शुक्रेण चेति ॥ तत्रासंशोधनशीलस्यापथ्यका-
रिणः प्रकुपितः श्लेष्मामूत्रसम्पृक्तोऽनुप्रविश्य
वस्तिमश्मरीं जनयति । तासां पूर्व्वरूपाणि
वस्तिपीडारोचकौ मूत्रकृच्छ्रं वस्तिशिरोमुष्कशे-
फसां वेदना कृच्छ्रा ज्वरावसादौ वस्तगन्धित्वं
मूत्रस्येति ॥
“यथास्वं वेदनावर्णं दुष्टं सान्द्रमथाविलं ।
पूर्व्वरूपेऽश्मनः कृच्छ्रान्मूत्रं सृजति मानवः” ॥
अथ जातासु नाभि-वस्ति-सेवनी-मेहनेष्वन्यतम-
स्मिन् मेहतो वेदना मूत्रधारासङ्गः सरुधिर-
मूत्रता मूत्रविकिरणञ्च गोमेदकप्रकाशमनाविलं
ससिकतं विसृजति धावन-लङ्घन-प्लवन-पृष्ठ-याना-
ध्वगमनैश्चास्य वेदना भवति ॥
तत्र श्लेष्माश्मरी श्लेष्मलमन्नमभ्यवहरतोऽत्यर्थमुप-
लिप्याधः परिवृद्धिं प्राप्य वस्तिमुखमधिष्ठाय स्रो-
तो विरुणद्धि तस्य मूत्रप्रतिघाताद्दाल्यते भिद्यते
निस्तुद्यत इव च वस्तिर्गुरुः शीतश्च भवति । अश्मरी
चात्र श्वेता स्निग्धा महती कुक्कुटाण्डप्रतीकाशा
मधूकपुष्पवर्णा वा भवति तां श्लैष्मिकीमिति
विद्यात् ॥
पित्तयुक्तस्तु श्लेष्मा सङ्घातमुपगम्य यथोक्तां परि-
वृद्धिं प्राप्य वस्तिमुखमधिष्ठाय स्रोतो निरुणद्धि
तस्य मूत्रप्रतीघातादुष्यते चूष्यते दह्यते पच्यते
इव वस्तिरुष्णवातश्च भवति । अश्मरी चात्र सरक्ता
पीतावभासा कृष्णा भल्लातकास्थिप्रतिमा मधु-
वर्णा वा भवति तां पैत्तिकीमिति विद्यात् ॥
वातयुक्तस्तु श्लेष्मा सङ्घातमुपगम्य यथोक्तां परि-
वृद्धिं प्राप्य वस्तिमुखमधिष्ठाय स्रोतो निरुणद्धि
तस्य मूत्रप्रतीघातात्तीव्रा वेदना भवति तथात्यर्थं
पीड्यमानो दन्तान् खादति नाभिं पीडयति मेढ्रं
मृद्गाति वायुं स्पृशति विशर्द्धते विदहति वात-
मूत्रपुरीषाणि कृच्छ्रेण वास्य मेहतो निःसरन्ति ।
अश्मरी चात्र श्यामा परुषा विषमा खरा कदम्ब-
पुष्पवत् कण्टकाचिता भवति तां वातिकीमिति
विद्यात् ॥
प्रायेणैतास्तिस्रोऽश्मर्य्यो दिवास्वप्न-समशनाध्यशन-
शीत-स्रिग्ध-गुरु-मधुराहारप्रियत्वाद्विशेषेण बा-
लानां भवन्ति तेषामेवाल्पवस्तिकायत्वादनुपचित-
मांसत्वाच्च वस्तेः सुखग्रहणाहरणा भवन्ति ॥ मह-
तान्तु शुक्राश्मरी शुक्रनिमित्ता भवति । मैथुनाभि-
घातादतिमैथुनाद्वा शुक्रश्च तिलमनिर्गच्छद्विमार्ग-
गमनादनिलोऽभितः संगृह्य मेढ्रवृषणयोरन्तरे
संहरति संहृत्य चोपशोषयति सा मूत्रमार्गमा-
वृणोति मूत्रकृच्छ्रं वस्तिवेदनां वृषणयोश्च श्वयथु-
मापादयति पीडितमात्रे च तस्मिन्नेव प्रदेशे प्रवि-
लयमापद्यते तां शुक्राश्मरीमिति विद्यात् ॥
अस्याश्चिकित्सा यथा ॥
“अश्मरी दारुणो व्याधिरन्तकप्रतिमो मतः ।
औषधैस्तरुणः साध्यः प्रवृद्धञ्छेदमर्हति ॥
तस्य पूर्व्वेषु रूपेषु स्नेहादिक्रम इष्यते ।
तेनास्यापचयं यान्ति व्याधेर्मूलान्यशेषतः ॥
घृतैः क्षारैः कषायैश्च क्षीरैः सोत्तरवस्तिभिः ।
[Page1-143-b+ 52]
यदि नोपशमं गच्छेत् छेदस्तत्रोत्तरो विधिः ॥
कुशलस्यापि वैद्यस्य यतः सिद्धिरिहाध्रुवा ।
उपक्रमो जद्यन्योऽयमतः स परिकीर्त्तितः ॥
अक्रियायां ध्रुवो मृत्युः क्रियायां संशयो भवेत् ।
तस्मादापृच्छ्य कर्त्तव्यमीश्वरं साधुकारिणा” ॥
अथ रोगान्वितमुपस्निग्धमपकृष्टदोषमीषत् क-
शितमभ्यक्तस्विन्नशरीरं भुक्तवन्तं कृतवलिमङ्गल-
स्वस्तिवाचनमग्रोपहरणीयोक्तेन विधानेनोपक-
ल्पितसम्भारमाश्वास्य ततो बलवन्तमविक्लव-
माजानुसमे फलके प्रागुपवेश्य पुरुषञ्च तस्योत्सङ्गे
निषन्नपूर्व्वकायमुत्तानमुन्नतकटीकं वस्त्रधारकोप-
विष्टं सङ्कुचितजानुकूर्परमितरेण सहावबद्धं
सूत्रेण शाटकैर्व्वा ततः स्वभ्यक्तनाभिप्रदेशस्य
वामपार्श्वं विमृद्य मुष्टिनावपीडयेदधोनाभेर्याव-
दश्मर्य्यधः प्रपन्नेति । ततः स्नेहाभ्यक्ते कॢप्तनखे
वातहस्तप्रदेशिनीमध्यमे पायौ प्रणिधायानुसे-
वनीमासाद्य प्रयत्नबलाभ्यां पायुमेढ्रान्तरमानीय
निर्व्यलीकमनायतमविषमञ्च वस्ति सन्निवेश्य भृश-
मुत्पीडयेदङ्गुलिभ्यां यथाग्रन्थिरिवोन्नतं शल्यं
भवति ॥
“सचेद्गृहीतशल्ये तु विवृताक्षो विचेतनः ।
हतवल्लम्बशीर्षश्च निर्व्विकारो मृतोपमः ॥
न तस्य निर्हरेच्छल्यं निर्हरेत्तु म्रियेत सः ।
विना त्वेतेषु रूपेषु निर्हर्त्तुं समुपाचरेत् ॥”
इति सुश्रुतः ॥
“अयोरजः श्नक्ष्णपिष्टं मधुना सह योजयेत् ।
अश्मरीं विनिहन्त्याशु मूत्रकृच्छ्रञ्च दारुणं ॥”
॥ * ॥ लौहप्रयोगः ॥ * ॥
इति वैद्यकरसेन्द्रसारसंग्रहः ॥)
<LEND>
