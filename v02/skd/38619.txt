<L>38619<pc>5-322<k1>साक्ष्यं<k2>साक्ष्यं
साक्ष्यं¦, क्ली, (साक्षिणो भावः कर्म्म वा ।
<>साक्षिन् + ष्यञ् । यद्वा, साक्षिणि भवम् ।
<>साक्षिन् + “दिगादिभ्यो यत् ।” ४ । ३ । ५४ ।
<>इति यत् ।) साक्षिकर्म्म । यथा । मनुः ।
<>“समक्षदर्शनात् साक्ष्यं श्रवणाच्चैव सिध्यति ।”
<>एतत् प्रमाणमात्रोपलक्षणम् ।
<>“अनुभावी च यः कश्चित् कुर्य्यात् साक्ष्यं विवा-
<>दिनाम् ।”
<>इति तद्वचनान्तरात् ॥
<>अतएवाकृतमपि साक्षिणमाह । मनुः ।
<>“यत्रानिरुद्धो वीक्ष्येत शृणुयाद्वापि किञ्चन ।
<>पृष्टस्तत्रापि तद्ब्रूयात् यथादृष्टं यथाश्रुतम् ॥”
<>अनिरुद्धस्तत्र साक्षित्वेनानियुक्तः । परम्परयापि
<>श्रवणमाह विष्णुः ।
<>“उद्दिष्टसाक्षिणि मृते देशान्तरगतेऽपि वा ।
<>तदभिहितश्रोतारः प्रमाणं नात्र संशयः ॥”
<>अस्योत्तरसंज्ञामाह नारदः ।
<>“साक्षिणामपि यत् साक्ष्यं स्वपक्षं परिभाषताम् ।
<>श्रवणात् श्रावणाद्वापि स साक्ष्युत्तमसंज्ञकः ॥”
<>म्वपक्षसम्बन्धिसाक्ष्यं परिभाषतां साक्षिणां यः
<>स्वयं शृणोति अर्थिना श्राव्यते वा स श्रवणात्
<>श्रावणादुत्तरसाक्षीत्यर्थः । एवं योऽर्थिना गूढ-
<>तया प्रत्यर्थिवचनं श्रावितः स गूढसाक्षीत्याह
<>स एव ।
<>“अर्थिना स्वार्थसिद्ब्यर्थं प्रत्यर्थिवचनं स्फुटम् ।
<>यः श्राव्यते तदा गूढो गूढसाक्षी स उच्यते ॥”
<>तेनान्यतरवाद्यभिहितार्थविषयकदृष्टकारणजं
<>विज्ञापनं साक्ष्यमिति स्थितम् । तत्र नारदः ।
<>“तषामपि न बालः स्यान्नैको न स्त्री न दुष्ट-
<>कृत् ।
<>न बान्धवो न चारतिब्रूयुस्ते कार्य्यमन्यथा ॥”
<>कार्य्यं सदपि अन्यथा तद्विरुद्धत्वेन । एवञ्च
<>यदि परमधार्म्मिकत्वेन बान्धवादीनामपि सत्य-
<>वादित्वं निश्चीयते तदा तेऽपि साक्षिणो भवितु-
<>मर्हन्तीति । तेषां साक्ष्यविधायकं वक्ष्यमाण-
<>मनुवचनमपि एतादृग्विषयम् ॥ * ॥ याज्ञवल्क्यः ।
<>“त्र्यवराः साक्षिणो ज्ञेयाः श्रौतस्मार्त्तक्रिया-
<>रताः ।
<>यथाजाति यथावर्णं सर्व्वे सर्व्वेष वा स्मृताः ॥”
<>त्रयोऽवरा निकृष्टा येषां ते त्र्यवराः त्रिभ्यो
<>अन्यूना भवन्तीत्यर्थः । यथेति यो यज्जातीय-
<>स्तस्य तज्जातीयः साक्षी । स्त्रीणां स्त्रियोऽन्त्य-
<>जानामन्त्यजाः । यथावर्णं ब्राह्मणानां ब्राह्मणाः
<>क्षत्त्रियादीनां क्षत्त्रियादयः । अभावे तु तत्त-
<>द्भेदं विना सर्व्व एव ॥ * ॥ त्र्यवरा इत्यस्याप-
<>वादमाह स एव ।
[Page5-322-b+ 52]
<>“उभयानुमतः साक्षी भवेदेकोऽपि धर्म्मवित् ।”
<>उभयानुमतत्वं धर्म्मवित्त्वञ्च नियतं तन्त्रम् ।
<>तदाह विष्णुः । अभिमतगुणसम्पन्नस्तूभयानु-
<>मतस्त्वेकोऽपि इति । अतएव श्रोत्रियमप्येकं
<>निषेधयति बृहस्पतिः ।
<>“नव सप्त पञ्च वा स्युश्चत्वारस्त्रय एव वा ।
<>उभौ तु श्रोत्रियौ ग्राह्यौ नैकं पृच्छेत् कदाचन ॥”
<>एको मिलितगुणसम्पन्नः प्रधानकल्पः । तदभावे
<>उभयानुमतमात्रोऽपि ग्राह्यस्तदाह नारदः ।
<>“उभयानुमतो यः स्याद्द्वयोर्विवदमानयोः ।
<>भवत्येकोऽपि साक्षित्वे प्रष्टव्यः स्यात् स संसदि ॥”
<>उभयानुमत एकोऽलुब्धत्वादिना सर्व्वजनप्रसिद्ध-
<>श्चेत्तदा साक्षित्वे संसदि बहुजनसन्निधौ
<>प्रष्टव्यः । तथात्वे स्नेहवैरादिसत्त्वेऽप्यकीर्त्ति-
<>भयात् सत्याभिधानसम्भवादित्याशयः । विचा-
<>रस्य तत्त्वनिर्णयार्थत्वात् । तदाह मनुः ।
<>“एकोऽप्यलुब्धः साक्षी स्यात् बह्व्यः शुच्योऽपि
<>न स्त्रियः ।
<>स्त्रीबुद्धेरस्थिरत्वात्तु दोषैश्चान्येऽपि ये वृताः ॥”
<>एकोऽलुब्धस्तु साक्षी स्यादिति कुल्लूकभट्टधृत-
<>पाठः । एको लुब्धस्त्वसाक्षी स्यादिति जीमूत-
<>वाहनधृतपाठस्तु न युक्तः । लुब्धाश्चेद् बहवो-
<>ऽप्यसाक्षिणो भवितुमर्हन्तीति । एकपदस्य
<>व्यर्थतापत्तेः । भवतु वा तत्पाठः तथाप्येक
<>इत्यनुरोधात् तन्निषेधमुखेनालुब्धस्यैकस्य अनु-
<>मतिसत्त्वे धर्म्मवित्त्वमन्तरेण साक्षित्वं बोध्यम् ।
<>इत्यर्थतो न विरोधः । अतएव विश्वरूपप्रभृ-
<>तीनां उभयानुमत एक एव साक्षीति व्याख्याने
<>धर्म्मविदिति नोक्तम् । दोषैः स्तेयादिभिः । तथा
<>च नारदः ।
<>“स्तेनाः साहसिका धूर्त्ताः कितवा योधकाश्च
<>ये ।
<>असाक्षिणस्तु ते दुष्टास्तषु सत्यं न विद्यते ॥”
<>कितवा द्यतकराः ॥ * ॥ अपवादमाह उशनाः ।
<>“दासोऽन्धो वधिरः कुष्ठी स्त्री बालः स्थविरादयः ।
<>एतेऽप्यनभिसम्बन्धाः साहसे साक्षिणो मताः ॥”
<>स्थविरो ग्लानेन्द्रियग्रामः । आदिशब्दात्
<>कितवादयः । उभयानुमताभावे शुचिक्रियत्वादि-
<>गुणयुक्तश्चैको ग्राह्यः । तथा च व्यासः ।
<>“शुचिक्रियश्च धर्म्मज्ञो योऽन्यत्राप्यनभूतवाक् ।
<>प्रमाणमेकोऽपि भवेत् साहसेषु विशेषतः ॥”
<>अनुभूतवाक् स्थानान्तरे सत्यत्वेनेति । भवदेव-
<>भट्टीऽप्येवम् । कात्यायनः ।
<>“अभ्यन्तरस्तु निःक्षेपे साक्ष्यमेकोऽपि दापयेत् ।
<>अर्थिना प्रहितः साक्षी भवेदेकोऽपि याचिते ॥
<>संस्कृतं येन यत् पण्यं तत्तनैव विभावयेत् ।
<>एक एव प्रमाणं स विवादे परिकीर्त्तितः ॥”
<>संस्कृतं गठितम् । पण्यं कुण्डलादि । विष्णुः ।
<>स्तेयसाहसवाग्दण्डपारुष्यसंग्रहणेषु साक्षिणो
<>न परीक्षा इति । स्तेयपरदारगमनादिकार्य्याणां
<>निह्नवेनैव क्रियमाणत्वात् दैवादेव परं साक्षिणो
<>भवन्तीति न परीक्षा इत्युक्तम् । तेषां वाक्यन्तु
[Page5-322-c+ 52]
<>मित्रारिभावादिनिरूपणेनैवोपपत्त्यनुपपत्तिभ्या-
<>मालोचनीयं न तु वाक्यमात्रादिति व्यवहार-
<>मातृका ॥ अतएव कात्यायनः ।
<>“ऋणादिषु परीक्षेत साक्षिणः स्थिरकर्म्मसु ।
<>साहसात्ययिके नैव परीक्षा कुत्रचित् स्मृता ॥”
<>इति ॥ * ॥ श्रोत्रियादीनामसाक्ष्यमाह नारदः ।
<>“श्रोत्रियास्तापसा वृद्धा ये च प्रव्रजिता नराः ।
<>वचनात्तेष्वसाक्षित्वं नात्र हेतुरुदाहृतः ॥”
<>वचनादिति श्रोत्रियत्वादिरूपाभिधानात् न च
<>तत्रान्यो हेतुरित्यर्थः । तथा च स्वीयवैदिककर्म्म-
<>करणव्यग्रतया परकीयकार्य्ये विस्मरणसम्भवात्
<>साक्षित्वरूपलधुकार्य्यनियोगे तच्छापभयेन व्यव-
<>हारद्रष्टारोऽपि तान्न पृच्छन्तीति तत्साक्ष्य-
<>करणानर्थक्याच्च न ते साक्षिणः कर्त्तव्याः । किन्त्व-
<>कृताः स्वयं साक्षिणो भवन्त्येव । उभौ तु श्रोत्रियौ
<>स्यातामिति स्मृतेः । वृद्धस्यासाक्षित्वं वृद्धत्वादेव
<>म्लानेन्द्रियत्वादित्यर्थः ॥ * ॥ मनुः ।
<>“स्त्रीणां साक्ष्यं स्त्रियः कुर्य्युद्विजानां सदृशा
<>द्विजाः ।
<>शूद्राश्च सन्तः शूद्राणामन्त्यानामन्त्ययोनयः ॥
<>अन्तर्वेश्मन्यरण्ये वा शरीरस्यात्ययेऽपि च ।
<>स्त्रियाप्यसम्भवे कार्य्यं बालेन स्थविरेण वा ।
<>शिष्येण बन्धुना वापि दासेन भृतकेन वा ॥ * ॥
<>देवब्राह्मणसान्निध्ये साक्ष्यं पृच्छेदृतं द्विजान् ।
<>उदङ्मुखान् प्राङ्मुखान् वा पूर्व्वाह्णे वै शुचिः
<>शुचीन् ॥
<>ब्रूहीति ब्राह्मणं पृच्छेत् सत्यं ब्रूहीति पार्थिवम् ।
<>गोबीजकाञ्चनैर्वैश्यं शूद्रं सर्व्वैस्तु पातकैः ॥”
<>गोबीजकाञ्चनापहारे यत् पापं तत्त्वानृताभि-
<>धाने स्यादिति वैश्यम् । एतत् साक्ष्यानृताभि-
<>धाने भवान् सर्व्वैः पातकैः सम्बध्यते इत्युक्त्वा
<>शूद्रञ्च पृच्छेत् ।
<>“ब्रह्मघ्ना ये स्मृता लोके ये च स्त्रीबालघातिनः ।
<>मित्रदुहः कृतघ्नाश्च ते ते स्यर्व्वदतो मृषा ॥”
<>इति मनूक्तं दूषणम् ॥ सत्फलञ्च ।
<>“अश्वमेधसहस्रञ्च सत्यञ्च तुलया धृतम् ।
<>अश्वमेधसहस्राद्धि सत्यमेवातिरिच्यते ॥”
<>इति मनुनारदोक्तं श्रावयेत् ॥ * ॥ याक्षवल्क्यः ।
<>“न ददाति हि यः साक्ष्यं जानन्नपि नराधमः ।
<>स कूटसाक्षिणां पापैस्तुल्यो दण्डेन चैव हि ॥”
<>कात्यायनः ।
<>“अवीचिनरके वर्षं वसेयुः कूटसाक्षिणः ।”
<>याज्ञवल्क्यः ।
<>“सत्यां प्रतिज्ञां यस्योचुः साक्षिणः स जयी भवेत् ।
<>अन्यथा वादिनो यस्य ध्रुवस्तस्य पराजयः ॥
<>वर्णानां हि वधो यत्र तत्र साक्ष्यनृतं वदेत् ।
<>तत्पावनाय निर्व्वाप्यश्चरुः सारस्वतो द्विजैः ॥”
<>गौतमः । नानृतवचने दोषो जीवनञ्चेत्तदधीनम् ।
<>न तु पापीयसो जीवनम् । इति ।
<>“द्वैधे बहूनां वचनं समेषु गुणिनां तथा ।
<>गुणिद्वैधे तु वचनं ग्राह्यं ये गुणवत्तराः ॥”
<>तेषामिति शेषः ॥ * ॥ यत्तु ।
[Page5-323-a+ 52]
<>“साक्षिणां लिखितानाञ्च निर्द्दिष्टानाञ्च वादि-
<>नाम् ।
<>तेषामेकोऽन्यथावादी भेदात् सर्व्वेऽप्यसाक्षिणः ॥”
<>इति कात्यायनवचनं तत् त्रयाणां तुल्यरूपाणां
<>साक्षिणां मध्ये एकस्याप्यन्यथावादे अपरस्य
<>तत्तुल्यस्य सत्प्रतिपक्षतया तृतीयस्य किञ्चिद्बा-
<>दित्वे तत्र भेदात् परस्परविरुद्धार्थाभिधाने
<>भेदात् साक्षिभ्यो न निर्णयः इति परम् ॥ * ॥
<>बृहस्पतिः । साक्षिद्वैधे कर्म्मनिष्ठानां ग्रहण-
<>माह । गुणिद्वैघे क्रियावतामित्यनेन । तथा ।
<>“साक्षिणोऽर्थिसमुद्दिष्टान् सत्सु दोषेषु दोषयेत् ।
<>अदुष्टं दूययन् वादी तत्समं दण्डमर्हति ॥” इति ।
<>तत्समं विवादसमम् । सभासदादिविदित-
<>साक्षिदूषणमेव ग्राह्यं न तु त्र्यवरादिसाक्षिभिः
<>प्रतिपाद्यम् । अनवस्थापातात् । इत्याह नारदः ।
<>“सभासदां प्रसिद्धं यल्लोकसिद्धमथापि वा ।
<>साक्षिणां दूषणं ग्राह्यमसाध्यं दोषवर्ज्जनात् ॥
<>अन्यैश्च साक्षिभिः साध्ये दूषणे पूर्व्वसाक्षिणाम् ।
<>अनवस्था भवेद्दोषस्तेषामप्यन्यसम्भवात् ॥”
<>असाध्यं साधनानर्हम् । सिद्धत्वाद्दोषवर्जनात् ।
<>अनवस्थाविरहात् । तस्मात् प्रसिद्धदूषणमेव
<>ग्राह्यम् ॥ * ॥ दूषणमाह कात्यायनः ।
<>“बालोऽज्ञानादसत्यात् स्त्री पापाभ्यासाच्च कूट-
<>कृत् ।
<>विब्रूयात् वान्धवः स्नेहात् वैरनिर्यातनादरिः ॥
<>यः साक्षी नैव निर्द्दिष्टो नाभूतो नैव दर्शितः ।
<>ब्रूयान्मिथ्येति तथ्यं वा दण्ड्यः सोऽपि नराधमः ॥”
<>कात्यायनः ।
<>“क्रिया न दैविकी प्रोक्ता विद्यमानेषु साक्षिषु ।
<>लेख्ये च सति वादेषु न दिव्यं न च साक्षिणः ॥
<>समत्वं साक्षिणां यत्र दिव्यैस्तत्र विशोधयेत् ॥”
<>एतत् संशयानुच्छेद बोध्यम् । याज्ञवल्क्यः ।
<>“निह्रुते लिखितानेकमेकदेशे विभावितः ।
<>दाप्यः सर्व्वान्नृपेणार्थान्न ग्राह्यस्त्वनिवेदितः ॥”
<>यो लिखितानेकं सुवर्णादिकं अपलपति स एक-
<>द्रव्ये साक्ष्यादिभिर्व्विभावितः सन् सर्व्वान् दद्यात् ।
<>कात्यायनः ।
<>“यद्येकदेशप्राप्तापि क्रिया विद्येत मानुषी ।
<>सा ग्राह्या न तु पूर्णापि दैविकी वदतां नृणाम् ॥”
<>वदतां विवदतामित्यविशेषेण दर्शयति । पूर्णापि
<>दैविकी समग्रविषयिकापि न ग्राह्या । तेनैक-
<>देशप्रतिपादिकया मानुष्या क्रियया समस्तसा-
<>ध्यसिद्धिरिति ।
<>“साध्यार्थांशे निगदिते साक्षिभिः सफलं भवेत् ।
<>स्त्रीसङ्गे साहसे चौर्य्ये यत् साध्यं परिकल्पि-
<>तम् ॥”
<>इति कात्यायनवचनं तत्विषयप्रदर्शकम् । ऋण-
<>निक्षेपाद्यपह्नवेऽपि योज्यमिति ॥ * ॥ यत्तु ।
<>“अनेकार्थाभियोगे तु यावत् संशोधयेद्धनी ।
<>साक्षिभिस्तावदेवासौ लभते साधितं धनम् ॥”
<>तदृणाद्यनभिज्ञपुत्त्रादिविषयकम् । तथा हि ।
<>नानाविधपित्रर्णाद्यभियुक्तेनाजानता नाहं
[Page5-323-b+ 52]
<>जानामीति उत्तरवादिना साक्ष्यादिभिर्यावद्धनं
<>प्रतिपादयति तावदेव पुत्त्रेण दातव्यम् । एवमेव
<>विश्वरूपजीमूतवाहनप्रभृतयः ॥ * ॥ कात्यायनः ।
<>“अनुमानाद्वरः साक्षी साक्षिभ्यो लिखितं गुरु ।
<>अनिरुद्धा त्रिपुरुषी भक्तिस्तेभ्यो गरीयसी ॥”
<>अनुमानं प्रत्यासङ्कलितम् । तदाह मनुः ।
<>“बाह्यैर्व्विभावयेल्लिङ्गैर्भावमन्तर्गतं नृणाम् ।
<>स्वरवर्णेङ्गिताकारैश्चक्षुषा चेष्टितेन च ॥”
<>स्वरो गद्गदादिः । वर्णोऽस्वाभाविकः । इङ्गितं
<>स्वेदवेपथुरोमाञ्चादि । आकारो विकृतः ।
<>चक्षुषा कातरेण । चेष्टितेन स्थानत्यागादिना ।
<>एषाञ्चान्यथासिद्धेर्दुर्निरूप्यत्वादेभ्यः साक्षी बल-
<>वान् इत्यर्थः । सुखनिरूप्यत्वे तु याज्ञवल्क्यः ।
<>“देशाद्देशान्तरं याति सृक्कणी परिलेढि च ।
<>ललाटं स्विद्यते चास्य मुखं वैवर्ण्यमेति च ॥
<>परिशुष्यत्खलद्बाक्यो विरुद्धं बहु भाषते ।
<>वाक् चक्षुः पूजयति नो तथौष्ठौ निर्भु जत्यपि ॥
<>स्वभावाद्विकृतिं गच्छेन्मनोवाक्कायकर्म्मभिः ।
<>अभियोगे च साक्ष्ये च स दुष्टः परिकीर्त्तितः ॥”
<>न परोक्तां वाचं प्रतिवचनेन पूजयति । तथौष्ठौ
<>चक्षुश्च परकीयवीक्षणेन निर्भुजति कुटिली-
<>करोति यदा मनोवाक्कायकर्म्मभिः स्वभावात्
<>पूर्व्वोक्तां यथायोग्यां विकृतिं गच्छेत्तदा स दुष्ट
<>इत्यर्थः । अतएव श्रीरामायणे ।
<>“आकारश्छाद्यमानोऽपि न शक्योऽसौ निगूहि-
<>तुम् ।
<>बलाद्धि विवृणोत्येव भावमन्तर्गतं नृणाम् ॥”
<>आकारो देहधर्म्मः मुखाप्रसादवैवर्ण्यरूपः ॥
<>नारदः ।
<>“सुदीर्घेणापि कालेन लिखितं सिद्धिमाप्नुयात् ।
<>संजानन्नात्मनो लेख्यमजानंस्तत्तु लेखयेत् ॥”
<>सुदीर्घेणेति संस्कारोद्बोधकलिखनसत्त्वादयं
<>चिरेणापि साक्ष्यं दार्तु शक्नोति इत्यर्थः ॥ * ॥
<>लिपिज्ञं स्वहस्तेन लेखयेत् तदज्ञं परहस्तेनेत्याह
<>व्यासः ।
<>“अलिपिज्ञो ऋणी यः स्यात् लेखयेत् स्वमतन्तु
<>सः ।
<>साक्षी वा साक्षिणान्येन सर्व्वसाक्षिसमीपगः ॥”
<>बृहस्पतिः ।
<>“मूषितं घातितं यच्च सीमायाश्च समन्ततः ।
<>अकृतोऽपि भवेत् साक्षी ग्रामस्तत्र न संशयः ॥”
<>अकृता अपि साक्षिणो भवन्तीत्याहतुर्म्मनु-
<>कात्यायनौ ।
<>“अन्ये पुनरनिर्द्दिष्टाः साक्षिणः समुदाहृताः ।
<>ग्रामश्च प्राड्विवाकश्च राजा च व्यवहारिणाम् ॥
<>कार्य्येष्वभ्यन्तरो यः स्यादर्थिना प्रहितश्च यः ।
<>कुल्याः कुलविवादेषु भवेयुस्तेऽपि साक्षिणः ॥”
<>स्मृतिः ।
<>“दत्तादत्तेऽथ भृत्यानां स्वामिनां निर्गमे सति ।
<>विक्रीयादानसम्बन्धे क्रीत्वा धनमनिच्छति ॥
<>द्यूते समाह्वये चैव विवादे समुपस्थिते ।
<>साक्षिणः साधनं प्रोक्तं न दिव्यं न च लेख्यकम् ॥
[Page5-323-c+ 52]
<>प्रक्रान्ते साहसे वापि पारुष्ये दण्डवाचिके ।
<>बलोद्भवेषु कार्य्येषु साक्षिणो दिव्यमेव च ॥”
<>बृहस्पतिः ।
<>“लेख्यं वा साक्षिणो वापि विवादे यस्य
<>दूषिताः ।
<>तस्य कार्य्यं न सिध्येत यावत्तन्न विशोधयेत् ॥”
<>तल्लेख्यसाक्षिरूपप्रमाणम् ॥ * ॥ लेख्यशोधन-
<>माह । कात्यायनः ।
<>“सहस्तलेख्यसन्देहे जीवतो वा मृतस्य च ।
<>तत् स्वहस्तकृतैरन्यैः पत्रैस्तल्लेख्यनिर्णयः ॥”
<>तथा ।
<>“समवेतैश्च यद्दृष्टं वक्तव्यं तत्तथैव च ।
<>विभिन्नेनैव कार्य्ये तु तद्वक्तव्यं पृथक् पृथक् ॥
<>नापृष्टैरनियुक्तैर्वा समं सत्यं प्रयत्नतः ।
<>वक्तव्यं साक्षिभिः साक्ष्यं विवादस्थानमागतैः ॥
<>अनुद्विग्नेन चित्तेन दृष्टं सम्यग्विदा तु यत् ।
<>प्रत्यक्षं तत स्मृतं कार्य्यं साक्ष्यं साक्षी तु तद्ब-
<>देत् ॥”
<>नारदः ।
<>“यः परार्थेऽपहरति स्वां वाचं पुरुषाधमः ।
<>आत्मार्थे किं न कुर्य्यात् स पापी नरकनिर्भयः ॥
<>अर्थावै वाचि नियता वाङ्मूला वाग्विनिःसृता ।
<>यस्तु तांस्तेनयेद्वाचं स सर्व्वस्तेयकृन्नरः ॥”
<>बौधायनः ।
<>“पञ्च पश्वनृते हन्ति दश हन्ति गवानृते ।
<>शतमश्वानृते हन्ति सहस्रं पुरुषानृते ॥
<>हन्ति जातानजातांश्च हिरण्यार्थेऽनृतं वदन् ।
<>सर्व्वं भूम्यनृते हन्ति साक्ष्ये साक्षी मृषा वदन् ॥”
<>बृहस्पतिः ।
<>“यस्याशेषं प्रतिज्ञातं साक्षिभिः प्रतिपादितम् ।
<>स जयी स्यादन्यथा तु साध्यार्थं न समाप्नुयात् ॥”
<>याज्ञवल्क्यः ।
<>“उक्तेऽपि साक्षिभिः साक्ष्ये यद्यन्ये गुणवत्तराः ।
<>द्विगुणा वान्यथा ब्रुयुः कूटाः स्युः पूर्व्व-
<>साक्षिणः ॥”
<>अन्यथा पूर्व्वविपरीतार्थप्रकारेण । कूटा अना-
<>देयवचनाः । तथा, --
<>“यः साक्ष्यं श्रावितोऽन्येभ्यो निह्रुते तमसावृतः ।
<>स दाप्योऽष्टगुणं दण्डंब्राह्मणञ्च विवासयेत् ॥”
<>त्वमन्येभ्यः साक्ष्यं श्रावयेति वादिना प्रयुक्तो यः
<>श्रावितः कारितद्वयात् पदसिद्धिः । एवम्भूतो-
<>ऽपि सभायां निगदकाले साक्ष्यं निह्रुते यस्तस्याष्ट-
<>गुणो दण्डः । इति व्यवहारतत्त्वम् ॥ (त्रि, दृश्यः
<>इति श्रीधरस्वामी ॥ यथा, भागवते । ५
<>११ । ७ ।
<>“तावानयं व्यवहारः सदाविः
<>क्षेत्रज्ञसाक्ष्यो भवति स्थूलसूक्ष्मः ॥”)
<LEND>
