<L>19681<pc>2-926<k1>नैवेद्यं<k2>नैवेद्यं
नैवेद्यं¦, क्ली, (निवेदं निवेदनमर्हतीति । निवेद +
<>ष्यञ् ।) देवाय निवेदनीयद्रव्यम् । तस्य निरुक्ति-
<>र्यथा, --
<>“चतुर्व्विधं कुलेशानि द्रव्यं ते षड्रसान्वितम् ।
<>निवेदनात् भवेत्तृप्तिर्नैवेद्यं तदुदाहृतम् ॥”
<>इति कुलार्णवे १७ उल्लासः ॥
<>तद्द्रव्याणि यथा, --
<>“ससितेन सुशुद्धेन पायसेन ससर्पिषा ।
<>सितोदनं सकदलिदध्याद्यैश्च निवेदयेत् ॥”
<>इति प्रपञ्चसारः ॥
<>तत् पञ्चविधम् । यथा, --
<>“निवेदनीयं यद्द्रव्यं प्रशस्तं प्रयतं तथा ।
<>तद्भक्ष्यार्हं पञ्चविधं नैवेद्यमिति कथ्यते ॥
<>भक्ष्यं भोज्यञ्च लेह्यञ्च पेयं चूष्यञ्च पञ्चमम् ।
<>सर्व्वत्र चैतन्नैवेद्यमाराध्यास्यै निवेदयेत् ॥” * ॥
<>तत् पात्रं यथा, --
<>“तैजसेषु च पात्रेषु सौवर्णे राजते तथा ।
<>ताम्रे वा प्रस्तरे वापि पद्मपत्रेऽथवा पुनः ॥
<>यज्ञदारुमये वापि नैवेद्यं स्थापयेद्बुधः ।
<>सर्व्वाभावे च माहेये स्वहस्तघटिते यदि ॥”
<>इति तन्त्रसारः ॥ * ॥
<>तद्दानफलं यथा, --
<>“नैबेद्येन भवेत् स्वर्गो नैवेद्येनामृतं भवेत् ।
<>धर्म्मार्थकाममोक्षाश्च नैवेद्येषु प्रतिष्ठिताः ॥
<>सर्व्वयज्ञफलं नित्यं नैवेद्यं स्रर्व्वतुष्टिदम् ।
<>ज्ञानदं मानदं पुण्यं सर्व्वभोग्यमयं तथा ॥
<>मनसापि महादेव्यै नैवेद्यं दातुमिच्छति ।
<>यो नरो भक्तियुक्तः सन् दीर्घायुः स सुखी भवेत् ॥
<>महामायां कदा देवीमर्च्चयिष्यामि शक्तितः ।
<>नानाविधैस्तु नैवेद्यैरिति चिन्ताकुलस्तु यः ।
<>स सर्व्वकामान् संप्राप्य मम लोके महीयते ॥”
<>इति कालिकापुराणे । १६९ । १७० । अध्यायः ॥
<>तत्कालो यथा, --
[Page2-926-b+ 52]
<>“अर्व्वाक् विसर्ज्जनाद्द्रव्यं नैवेद्यं सर्व्वमुच्यते ।
<>विसर्ज्जिते जगन्नाथे निर्म्माल्यं भवति क्षणात् ॥
<>पञ्चरात्रविदो मुख्या नैवेद्यं भुञ्जते सुखम् ॥”
<>इति गरुडपुराणम् ॥
<>तस्य स्थापनक्रमो यथा, -- गौतमीये ।
<>“नैवेद्यं दक्षिणे भागे पुरतो वा न पृष्ठतः ॥
<>दक्षिणभागस्तु देवताया एव न तु साधकस्य ।
<>पक्वञ्च देवतावामे आमान्नञ्चैव दक्षिणे ॥
<>पुरश्चरणचन्द्रिकायाम् ।
<>दक्षिणन्तु परित्यज्य वामे चैव निधापयेत् ।
<>अभोज्यं तद्भवेदन्नं पानीयञ्च सुरोपमम् ॥”
<>इति तन्त्रसारः ॥
<>तन्मुद्रा यथा, --
<>“नैवेद्यमुद्रामङ्गुष्ठकनिष्ठाभ्यां प्रदर्शयेत् ।
<>कनिष्ठानामिकाङ्गुष्ठैर्मुद्रा प्राणस्य कीर्त्तिता ॥
<>तर्ज्जनीमध्यमाङ्गुष्ठैरपानस्य तु मुद्रिका ।
<>अनामामध्यमाङ्गुष्ठैरुदानस्य तु सा स्मृता ॥
<>तर्ज्जन्यनामामध्याभिः साङ्गुष्ठाभिश्चतुर्थिका ।
<>सर्व्वाभिः सा समानस्य प्राणाद्यन्नेषु योजिता ॥
<>तारपूर्व्वां जपेन्मुद्रां प्राणादीनां प्रदर्शयेत् ॥”
<>इति यामलः ॥
<>ब्राह्मणाय तत्समर्पणं यथा, --
<>“साक्षात् खादति नैवेद्यं विप्ररूपी जनार्द्दनः ।
<>ब्राह्मणे परितुष्टे च सन्तुष्टाः सर्व्वदेवताः ॥
<>देवाय दत्त्वा नैवेद्यं द्बिजाय न प्रयच्छति ।
<>भस्मीभूतञ्च नैवेद्यं पूजनं निष्फलं भवेत् ॥
<>देवदत्तं न भोक्तव्यं नैवेद्यञ्च विना हरेः ।
<>प्रशस्तं सर्व्वदेवेषु विष्णोर्नैवेद्यभोजनम् ॥”
<>शूदस्य तद्भक्षणविधिर्यथा, --
<>शूद्रश्चेद्धरिभक्तश्च नैवेद्यभोजनोत्सुकः ।
<>आमान्नं हरये दत्त्वा पाकं कृत्वा च खादति ॥”
<>इति श्रीकृष्णजन्मखण्डे २१ अध्यायः ॥ * ॥
<>विष्णुनैवेद्यभोजनफलादि स्कान्दे ।
<>“कृत्वा चैवोपवासन्तु भोक्तव्यं द्वादशीदिने ।
<>नैवेद्यं तुलसीमिश्रं हत्याकोटिविनाशनम् ॥
<>पाद्मे ।
<>हृदि रूपं मुखे नाम नैवेद्यमुदरे हरेः ।
<>पादोदकञ्च निर्म्माल्यं मस्तके यस्य सोऽच्युतः ॥
<>स्कान्दे ।
<>अग्निष्टोमसहस्रैश्च वाजपेयशतैस्तथा ।
<>तुल्यं फलं भवेद्देवि ! विष्णोर्नैवेद्यभक्षणात् ॥
<>पादोदकञ्च निर्म्माल्यं नैवेद्यञ्च विशेषतः ।
<>महाप्रसाद इत्युक्त्वा ग्राह्यं विष्णोः प्रयत्नतः ॥
<>वह्वृचगृह्यपरिशिष्टे ।
<>पवित्रं विष्णुनैवेद्यं सुरसिद्धर्षिभिः स्मृतम् ।
<>अन्यदेवस्य नैवेद्यं भुक्त्वा चान्द्रायणञ्चरेत् ॥
<>स्वदत्तमिति विशेषणीयम् ॥ स्मृतौ ।
<>ब्रह्मचारिगृहस्थैश्च वनस्थयतिभिस्तथा ।
<>भोक्तव्यं विष्णनैवेद्यं नात्र कार्य्या विचारणा ॥”
<>इत्येकादशीतत्त्वम् ॥
<>अपि च ।
<>“विष्णोर्निवेदितं पुष्पं नैवेद्य वा फलं जलम् ।
[Page2-926-c+ 52]
<>प्राप्तिमात्रेण भोक्तव्यं त्यागेन ब्रह्महा जनः ॥
<>भ्रष्टश्रीर्भ्रष्टबुद्धिश्च भ्रष्टज्ञानो भवेन्नरः ।
<>यस्त्यजेद्विष्णुनैवेद्यं भाग्येनोपस्थितं शुभम् ॥
<>प्राप्तिमात्रेण यो भुङ्क्ते भक्त्या विष्णुनिवेदितम् ।
<>पुंसां शतं समुद्धृत्य जीवन्मुक्तः स्वयं भवेत् ॥
<>विष्णुनैवेद्यभोजी यो नित्यं वा प्रणमेद्धरिम् ।
<>पूजयेत् स्तौति वा भक्त्या स विष्णुसदृशो भवेत् ॥
<>पुंश्चल्यन्नमवीरान्नं शूद्रश्राद्धान्नमेव च ।
<>यद्धरेरनिवेद्यञ्च वृथामांसमभक्षणम् ॥
<>शिवलिङ्गप्रदत्तान्नं यदन्नं शूद्रयाजिनाम् ।
<>चिकित्सकद्बिजान्नञ्च देवलान्नं तथैव च ॥
<>कन्याविक्रयिणामन्नं यदन्नं योनिजीविनाम् ।
<>अशुद्धान्नं पर्य्युषितं सर्व्वभक्ष्यावशेषकम् ॥
<>शूद्रापतिद्बिजान्नञ्च वृषवाहद्विजान्नकम् ।
<>अदीक्षितद्विजानाञ्च यदन्नं शवदाहिनाम् ॥
<>अगम्यागामिनाञ्चैव द्विजानामन्नमेव च ।
<>मित्रद्रुहां कृतघ्नानामन्नं विश्वासघातिनाम् ॥
<>मिथ्यासाक्ष्यप्रदानाञ्च ब्राह्मणानान्तथैव च ।
<>एतत् सर्व्वं विशुध्येत विष्णोर्नैवेद्यभक्षणात् ॥”
<>इति ब्रह्मवैवर्त्ते प्रकृतिखण्डे ३० अध्यायः ॥ *
<>“विष्णोर्निवेदितान्नेन यष्टव्याः सर्व्वदेवताः ।
<>पितरोऽतिथयश्चैवमिति वेदेषु विश्रुतम् ॥
<>अमृतं सर्व्ववस्तूनां मिष्टं सारं सुदुर्लभम् ।
<>विष्णोर्निवेदितान्नस्य कलां नार्हन्ति षोडशीम् ॥
<>यदृच्छया तन्नैवेद्यं यो भुङ्क्ते साधुसङ्गतः ।
<>षष्टिवर्षसहस्राणां प्राप्नोति तपसां फलम् ॥
<>यो निवेद्य हरिं भुङ्क्ते भक्त्या भुक्तश्च नित्यशः ।
<>किं वा तपस्या सुतरां स हरेस्तेजसा समः ॥”
<>इति ब्रह्मवैवर्त्ते श्रीकृष्णजन्मखण्डे ३७ अध्यायः ॥
<>शिवनैवेद्ये विशेषो यथा, बह्वृचगृह्यपरिशिष्टे ।
<>“अग्राह्यं शिवनैवेद्यं पत्रं पुष्पं फलं जलम् ।
<>शालग्रामशिलास्पर्शात् सर्व्वं याति पवित्रताम् ॥
<>शालग्रामशिलायां शिवपूजने तद्ग्राह्यम् ।
<>इत्याह्निकतत्त्वम् ॥” कालिकापुराणे ।
<>“यो यद्देवार्च्चनरतः स तन्नैवेद्यभक्षकः ।
<>केवलं सौरशैवे तु वैष्णवो नैव भक्षयेत् ॥”
<>वैष्णवपदमन्यदेवोपासकपरम् ।
<>‘समानन्त्वन्यनैवेद्यं भक्षयेदन्यदैवतः ।’
<>एतदन्योत्सृष्टपरम् । नन्दिकेश्वरपुराणे ।
<>‘दत्त्वा नैवेद्यवस्त्रादि नाददीत कथञ्चन ।
<>त्यक्तव्यं शिवमुद्दिश्य तदादाने न तत्फलम् ॥’
<>इति शिवदत्ते विशेषः ।” इत्येकादशीतत्त्वम् ॥
<>स्वदत्तशिवनैवेद्यस्यापि भक्त्या भक्ष्यत्वमुक्तं यथा,
<>“रोगं हरति निर्म्माल्यं शोकन्तु चरणादकम् ।
<>अशेषं पातकं हन्ति शम्भोर्नैवेद्यभक्षणम् ॥”
<>इति शाक्तानन्दतरङ्गिणी ॥
<>शिवनैवेद्यस्याग्राह्यत्वकारणं यथा, --
<>राधिकोवाच ।
<>“एवम्भूतस्य च विभो ! सर्व्वेशस्य महात्मनः ।
<>न शस्तं कथमुच्छिष्टं ब्रूहि सन्देहभञ्जन ! ॥
<>श्रीकृष्ण उवाच ।
<>शृणु देवि ! प्रवक्ष्येऽहमितिहासं पुरातनम् ।
[Page2-927-a+ 52]
<>पापेन्धनानां दहने ज्वलदग्निशिखोपमम् ॥
<>सनत्कुमारो वैकुण्ठमेकदा च जगाम ह ।
<>ददर्श भुक्तवन्तञ्च नाथं नारायणं द्बिजः ॥
<>तुष्टाव गूढैः स्तोत्रैश्च ग्रणम्य भक्तितो मुदा ।
<>अवशेषं ददौ तस्मै सन्तुष्ठो भक्तवत्सलः ॥
<>प्राप्तमात्रेण तत्रैव भुक्तं तेनैब किञ्चन ।
<>किञ्चिद्ररक्ष बन्धूनां भक्षणाय च दुर्लभम् ॥
<>सिद्धाश्रमे च तद्दत्तं गुरवे शूलपाणिने ।
<>भक्त्युद्रेकाच्च तत् सर्व्वं भुक्तञ्च प्राप्तिमात्रतः ॥
<>भुक्त्वा सुदुर्लभं वस्तु ननर्त्त प्रेमविह्वलः ।
<>पुलकाञ्चितसर्व्वाङ्गः साश्रुनेत्रो मुदान्वितः ॥
<>गायन्मम गुणं भक्त्या सुकण्ठः पञ्चवक्त्रतः ।
<>रागभेदैकतानेन तालमानेन सुन्दरम् ॥
<>पपात डमरुर्हस्तात् शूलञ्च व्याघ्रचर्म्म च ।
<>स्वयं निपत्य पश्चाच्च रुदन्मूर्च्छामवाप च ॥
<>अतीवकमनीयैतद्रूपध्यानैकमानसः ।
<>सहस्रदलमध्यस्थं मां पश्यन् हृत्सरोरुहे ॥
<>एतस्मिन्नन्तरे देवी दुर्गा दुर्गतिनाशिनी ।
<>मुदा जगाम शीघ्रं तत् प्रसन्नवदनेक्षणा ॥
<>रुदन्तं मूर्च्छितं दृष्ट्वा निपतन्तञ्च भक्तितः ।
<>प्रहस्य वार्त्तां पप्रच्छ कुमारं शूलपाणिनः ।
<>सर्व्वं तां कथयामास कुमारः संपुटाञ्जलिः ।
<>श्रुत्वा चुकोप सा देवी शिवं प्रस्फुरिताधरा ॥
<>तां शप्तुमुद्यतां देवीमुत्थाय च त्रिलोचनः ।
<>बोधयामास विविधं तुष्टाव संपुटाञ्जलिः ॥
<>श्रुत्वा मनोहरं स्तोत्रं न शशाप शिवं शिवा ।
<>दुष्टञ्चक्रे तदुच्छिष्टमभक्ष्यं विदुषामपि ॥
<>पार्व्वत्युवाच ।
<>सुचिरञ्च तपस्तप्त्वा मया लब्धस्त्वमीश्वरः ।
<>त्वया विष्णोः प्रसादेन वञ्चिताहं कथं विभो ।
<>यतो न दत्तन्नैवेद्यं विष्णोर्मह्यं त्वयाधुना ।
<>अतो मत्तो गृहाणैतत् फलमेव महेश्वर !
<>अद्यप्रभृति ये लोका नैवेद्यं भुञ्जते तव ।
<>ते जन्मैकं सारमेया भविष्यन्त्येव भारते ॥
<>इत्यक्त्वा पार्व्वती मानाद्रुरोद पुरतो विभोः ।
<>दृष्टिः पपात तत्कण्ठे नीलकण्ठो बभूव सः ॥
<>तदा शिवः शिवां भक्त्या कृत्वा वक्षसि सादरम् ।
<>तन्मानभङ्गं स्तोत्रेण विनयेन चकार ह ॥
<>करेण चक्षुषोर्नीरं संमृज्य च पुनः पुनः ।
<>बोधयामास विविधैर्नीतिवाक्यैर्मनोहरैः ॥
<>परितुष्टा च सा देवी भर्त्तारं समुवाच ह ।
<>कलेवरञ्च त्यक्ष्यामि नैवेद्येन विना हरेः ॥
<>विभर्म्मि देहं सततं तव सौभाग्यवर्द्धितम् ।
<>कथं वहामि सौभाग्यरहितञ्च कलेवरम् ॥
<>अपूर्व्वं तव नैवेद्यं जन्ममृत्युजराहरम् ।
<>कृतं दुष्टं यतस्तस्मात् पश्य देहं त्यजामि च ॥
<>लिङ्गोपरि च यद्दत्तं तदेवाग्राह्यमीश्वर ! ।
<>सुपवित्रं भवेत्तत्र विष्णोर्नैवेद्यमिश्रितम् ॥
<>इत्येवमुक्त्वा सा देवी देहं त्यक्तुं समुद्यता ।
<>त्रस्तो हरस्तत्पुरतः स्तुत्वा च स्वीचकार ह ॥”
<>इति ब्रह्मवैवर्त्ते श्रीकृष्ण जन्मखण्डे ३७ अः ॥
<>तत्कारणान्तरं यथा, --
[Page2-927-b+ 52]
<>श्रीदेव्युवाच ।
<>“दुर्लभं तव निर्म्माल्यं ब्रह्मादीनां कृपानिधे ! ।
<>तत् कथं परमेशान ! निर्म्माल्यं तव दूषितम् ॥
<>ईश्वर उवाच ।
<>माभैर्मार्भैर्महादेवि ! ज्ञानसारं शृणु प्रिये ।
<>एतज्ज्ञानं महादेवि ! सारात्सारं परात्परम् ॥
<>पञ्चभूतात्मकं देवि मुखं मे परिकीर्त्तितम् ।
<>मध्यस्थानं स्थितं तत्तु तन्मुखं परमेश्वरि ! ॥
<>श्यामलं तत्तु ईशानं सदा ऊर्द्धं सुचिस्मिते ! ।
<>कालाग्निरूपिणं तत्तु सर्व्वशक्तिमयं सदा ।
<>तेजोमयं महेशानि मुखमूर्द्ध्वं वरानने ! ॥
<>क्षीरोदमन्थने देवि उत्थितं गरलं विषम् ।
<>उत्थितं गरलं यत्तु ब्रह्माण्डनाशकारकम् ॥
<>तदेव गरलं देवि हस्ते कृत्वा तु तद्बिषम् ।
<>कृष्णाञ्जननिभं दिव्यं गरलं जलवत्तदा ॥
<>मम हस्ते महेशानि आविरासीत् शुचिस्मिते ।
<>ततः करतलीकृत्य तद्बिषं परमेश्वरि ॥
<>निपीय तद्बिषं सूक्ष्मं तीक्ष्णं ब्रह्माण्डनाशकम् ।
<>ततः श्याममुखे देवि न पीत्वा तद्बिषं प्रिये ॥
<>तद्विषं कण्ठदेशे तु स्थितं हि सर्व्वदा मम ।
<>ततःप्रभृति देवेशि मुखं ज्वालायते सदा ॥
<>कण्ठे तु कलुषं भूत्वा सदा तिष्ठति कामिनि ।
<>ततःप्रभृति देवेशि नीलकण्ठत्वमाप्नुयाम् ॥
<>ईशानं मन्मुखं देवि परं ब्रह्म वरानने ।
<>प्रत्यङ्गिरामयं देवि मन्मुखं कमलानने ॥
<>साक्षात् ज्योतिर्मयी देवी सदा मे मुखसंस्थिता ।
<>पत्रं वा यदि वा पुष्पं जलं वा वरवर्णिनि ॥
<>अन्यं हि परमेशानि उपचारं मनोहरम् ।
<>यो दद्यात् परमेशानि मन्मुखोपरि पार्व्वति ॥
<>अग्राह्यं तत्तु निर्म्माल्यं साक्षाद्ब्रह्ममयं ततः ।
<>एतत्तु परमेशानि निर्म्माल्यं यस्तु धारयेत् ॥
<>स भ्रष्टो जायते देवि निष्कृतिर्नास्ति तत्र वै ।
<>अग्राह्यं मम निर्म्माल्यं अतएव वरानने ॥
<>यद्दत्तं मन्मुखे देवि पुष्पं वा पत्रमुत्तमम् ।
<>तन्निर्म्माल्यं महेशानि ! गृह्णीयात् शिरसा सदा ॥
<>स ब्रह्मतेजसा तस्य समतां याति सुन्दरि ! ।
<>न दद्याद्यदि देवेशि ! उपचारं शुचिस्मिते ! ॥
<>लिङ्गापरि वरारोहे ! यश्च तस्य शुचिस्मिते ।
<>निगदामि शृणु प्रौढे वचनं मम कामिनि ॥
<>स एव नारकी भूत्वा नरकं सर्व्वदाप्नुयात् ।
<>अशेषनरकं भुक्त्वा अशेषयोनिमाव्रजेत् ॥
<>अशेषस्थावरं देवि जङ्गमञ्च तथा प्रिये ।
<>भुक्त्वा तु सर्व्वपापान् स अशेषक्रिमितां व्रजेत् ॥
<>शृणु देवि प्रवक्ष्यामि उच्छिष्टं मम पार्व्वति ।
<>उपचारं स्थापयित्वा पूतं पात्रान्तरे प्रिये ॥
<>कृत्वा तु मन्त्रपूतं हि उपचारं निवेदयेत् ।
<>वामदेवादि देवेशि मुखेषु वरवर्णिनि ॥
<>भक्षणं मम देवेशि ब्रह्माण्डसृष्टिकारकम् ।
<>एतद्धि परमेशानि ! ब्रह्मादीनां सुदुर्लभम् ॥
<>अशुचिर्व्वा शुचिर्व्वापि उच्छिष्टं भक्षयेद्यदि ।
<>स एव परमाराध्यः साक्षाद्ब्रह्म शुचिस्मिते ॥
<>उच्छिष्टभक्षणे कामी स एव श्रीसदाशिवः ।
[Page2-927-c+ 52]
<>निर्म्माल्यं दृढभक्तित्वाद्गृह्णीयाद्यस्तु पार्व्वति ॥
<>प्रथमं विष्णवे दत्त्वा विष्णुमन्त्रेण सुन्दरि ।
<>निर्म्माल्यं मम देवेशि विष्णोर्ग्राह्यं वरानने ॥
<>देवासुरमनुष्याश्च गन्धर्व्वाः किन्नरादयः ।
<>ते सर्व्वे परमेशानि वराकाः क्षुद्रबुद्धयः ॥
<>निर्म्माल्येषु च देवेशि ! अधिकारी कथं भवेत् ॥”
<>इति लिङ्गार्च्चनतन्त्रे । १३ । १४ । पटलः ॥
<LEND>
