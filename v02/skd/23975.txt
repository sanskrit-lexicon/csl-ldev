<L>23975<pc>3-395<k1>बन्धुः<k2>बन्धुः
बन्धुः¦, पुं, (बन्ध बन्धने + “शॄस्वृस्निहित्रपीति ।”
उणा० १ । ११ । इति उः ।) स्नेहेन मनो बध्नाति
यः । तत्पर्य्यायः । सगोत्रः २ बान्धवः ३ ज्ञातिः
४ स्वः ५ स्वजनः ६ । इत्यमरः । २ । ६ । ३४ ॥
दायादः ७ गोत्रः ८ । इति शब्दरत्नावली ॥
बन्धवश्च त्रिविधा । आत्मबन्धवः पितृबन्धवो
मातृबन्धवश्चति । यथोक्तम् ।
“आत्मपितृष्वसुः पुत्त्रा आत्ममातृष्वसुः सुताः ।
आत्ममातुलपुत्त्राश्च विज्ञेया ह्यात्मबान्धवाः ॥
पितुः पितृष्वसुः पुत्त्राः पितुर्मातृष्वसुः सुताः ।
पितुर्मातुलपुत्त्राश्च विज्ञेयाः पितृबान्धवाः ॥
मातुःपितृष्वसुः पुत्त्रा मातुर्मातृष्वसुः सुताः ।
मातुर्मातुलपुत्त्राश्च विज्ञेया मातृबान्धवाः ॥”
तत्रचान्तरङ्गत्वात् प्रथममात्मबन्धवो धनभाज-
स्तदभावे पितृबन्धवस्तदभावे मातृबन्धव इति
क्रमो वेदितव्यः । बन्धूनामभावे आचार्य्यः ।
इति मिताक्षरा ॥ * ॥ (यथा, मनुः । २ । १३६ ।
“वित्तं बन्धुर्वयः कर्म्म विद्या भवति पञ्चमी ।
एतानि मान्यस्थानानि गरीयो यद्यदुत्तरम् ॥”
“बन्धुः पितृव्यादिः ।” इति तट्टीकायां कुल्लूक-
भट्टः ॥) बन्धूकः । (यथा, अशोकवधे । २९ ।
“अभ्यर्च्य बन्धुपुष्पमालयेति ॥”)
मित्रम् । (यथा, मेघदूते । ३४ ।
“बन्धुप्रीत्या भवनशिखिभिर्दत्तनृत्योपहारः ॥”)
भ्राता । इति मेदिनी ॥ (यथा, रघुः । १२ । १२ ।
“अथानाथाः प्रकृतयो मातृबन्धुनिवासिनम् ।
मौलैरानाययामासुर्भरतं स्तम्भिताश्रुभिः ॥”)
<LEND>
