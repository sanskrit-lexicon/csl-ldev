<L>39265<pc>5-363<k1>सुखं<k2>सुखं
सुखं¦, क्ली, (सुखयतीति । सुख + अच् ।) आत्म-
<>वृत्तिगुणविशेषः । इति नैयायिकाः ॥ मनसो
<>धर्म्मः । इति वैदान्तिकाः ॥ तत्पर्य्यायः । मुत् २
<>प्रीतिः ३ प्रमदः ४ हर्षः ५ प्रमोदः ६ आमीदः
<>७ संमदः ८ आनन्दथुः ९ आनन्दः १० शर्म्म ११
<>शातम् १२ । इत्यमरः । १ । ४ । २५ ॥ मदः १३
<>भोगः १४ रभसः १५ निर्वृतिः १६ धृतिः १७
<>वीचिः १८ । इति जटाधरः ॥ संमेदः १९
<>मोदः २० नन्दथुः २१ नन्दः २२ मुदा २३
<>सौख्यम् २४ उपजोषम् २५ आनन्दम् २६ जोषम्
<>२७ । इति शब्दरत्नावली ॥ न्यायमते जगतां
<>काम्यं धर्म्मजन्यमिदम् । यथा, --
<>“सुखन्तु जगतामेव काम्यं धर्म्मेण जन्यते ।
<>अधर्म्मजन्यं दुःखं स्यात्प्रतिकूलं सचेतसाम् ॥ *
<>तस्य मनोगोचरत्वं यथा, --
<>“मनोग्राह्यं सुखं दुःखमिच्छा द्वेषो मतिः
<>कृतिः ॥”
<>इति भाषापरिच्छेदः ॥ * ॥
<>“सुखं चतुर्व्विंशतिगुणान्तर्गतगुणविशेषः । तत्तु
<>नित्यं जन्यञ्च । नित्यं परमात्मनो विशेषगुणान्त
<>र्व्वर्त्ति । जन्यसुखं जीवात्मनो विशेषगुणान्त-
<>व्वर्त्ति । तच्च शुभादृष्टजन्यं धनमित्रलाभारोग्य-
<>मिष्टान्नपानपुरीषोत्सर्गपुत्त्रादिजन्मतत्पाण्डित्य
<>कान्तासम्भोगादिजन्यञ्च तस्य द्विक्षणस्थायित्वं
<>स्वोत्तरोत्पन्नानुभवनाश्यत्वात् । सुखाद्यपरागे-
<>णैवात्मनो मानसबोधः । सुखं तदुपायश्चेष्टः ।
<>बालस्य स्तन्यपानप्रवृत्तौ सुखसाधनत्वज्ञानं
<>हेतुः तत्र सुखस्यैवेष्टत्वम् । दुःखजनकगमनादि-
<>प्रवृत्तौ सुखोपायो धनं तदेवेष्टं तत्साधनत्वज्ञान-
<>मेव हेतुः । यागादिप्रवृत्तावपि पारलौकिक-
<>सुखसाधनत्वज्ञानं कारणं सुखोपायस्वर्गादिरूपे-
<>ष्टसाधनत्वज्ञानमपि कारणम् । सुखस्य काला-
<>वच्छेद्यत्वं शरीरावच्छेद्यत्वञ्चातोऽव्याप्यवृत्तित्वं
<>शरीरकदेशावच्छेदेन दुःखसम्भवेऽप्यन्यदेशा-
<>वच्छेदेन सुखसम्भवात् एकक्षणावच्छेदेन
<>जीवस्य दुःखसम्भवेऽपि क्षणान्तरावच्छेदेन
<>सुखसम्भवाच्च तत्तु विस्फोटकवतो मिष्टान्न-
<>भोजनादौ द्रष्टव्यम् । इति तार्किकाः ॥ * ॥
<>तत्कारणं यथा, --
<>“सुदिनं दुर्द्दिनं शश्वद्भ्रमत्येव भवे भव ।
<>सर्व्वेषां प्राकृतानाञ्च द्वे बीजे सुखदुःखयोः ॥
<>सुखाद्भवति हर्षश्च दर्पः शौर्य्यं प्रमत्तता ।
<>राग ऐश्वर्य्यकामौ च विद्वेषश्च परस्परम् ॥
<>दुःखात् शोकात् समुद्वेगाद्भयं नित्यं प्रवर्त्तते ।
[Page5-363-b+ 52]
<>हतान्ये तानि सर्व्वाणि हते बीजे महेश्वर ॥
<>सुदिनं दुर्द्दिनञ्चैव सर्व्वं कर्म्मोद्भवं भव ॥”
<>इति ब्रह्मवैवर्त्ते श्रीकृष्णजन्मखण्डे । ४३ । ४८-५१
<>तस्य कारणान्तरं लक्षणञ्च यथा, --
<>“रागद्वे षादियुक्तानां न सुखं कुत्रचित् द्विज ।
<>विचार्य्य खलु पश्यामि तत्सुखं यत्र निर्वृतिः ॥
<>यत्र स्नेहो भयं तत्र स्नेहो दुःखस्य भाजनम् ।
<>स्ने हमूलानि दुःखानि तस्मिं स्त्यक्ते महत्
<>सुखम् ॥
<>शरीरमेवायतनं दुःखस्य च सुखस्य च ।
<>जीवितञ्च शरीरञ्च जात्यैव सह जायते ॥
<>सर्व्वं परवशं दुःखं सर्व्वमात्मवशं सुखम् ।
<>एतद्विद्यात् समासेन लक्षणं सुखदुःखयोः ॥
<>सुखस्यानन्तरं दुःखं दुःखस्यानन्तरं सुखम् ।
<>सुखं दुःखं मनुष्याणां चक्रवत् परिवर्त्तते ॥”
<>इति गारुडे ११३ अध्यायः ॥ * ॥
<>सर्व्वभूतसुखकर्त्तव्यत्वं यथा, देवीपुराणे देवी-
<>संवत्सरवलिहरणाध्याये ।
<>“कृमिकीटपतङ्गेषु भूमौ दध्योदनं क्षिपेत् ।
<>सर्व्वदा सर्व्वभूतानां सुखं कार्य्यं सुखार्थिनाम् ॥”
<>सुख-दुःख-साधनानामस्थिरत्वं सुखस्य मनो-
<>विलासमात्ररूपत्वञ्च यथा, --
<>“वस्त्वे कमेव दुःखाय सुखायेर्ष्योद्भवाय च ।
<>कोपाय च यतस्तस्माद्वस्तु वस्त्वात्मकं कुतः ।
<>तदेव प्रोतये भूत्वा पुनर्दुः खाय जायते ।
<>तदेव कोपाय ततः प्रसादाय च जायते ॥
<>तस्माद्दुःखात्मकं नास्ति न च किञ्चित् सुखा-
<>त्मकम् ।
<>मनसः परिणामोऽयं सुखदुःखोपलक्षणः ॥”
<>इति विष्णुपुराणे । २ । ६ । ४३-४५ ॥
<>“सुखं हि दुःखान्यनुभूय शोभते
<>घनान्धकारेष्विव दीपदर्शनम् ।
<>सुखात्तु यो याति नरो दरिद्रतां
<>धृतः शरीरेण मृतः स जीवति ॥”
<>इति मृच्छकटिकम् ॥ * ॥
<>तद्वैदिकपर्य्यायः । शिम्बाता १ शतरा २
<>शातपन्ता ३ शिल्गुः ४ स्यूमकम् ५ शेवृधम् ६
<>मयः ७ सुग्म्यम् ८ सुदिनम् ९ शूषम् १०
<>शुनम् ११ शग्मम् १२ भेषजम् १३ जलाशम् १४
<>स्योनम् १५ सुम्नम् १६ शेवम् १७ शिवम् १८
<>शम् १९ कम् २० । इति विंशतिः सुखनामानि ॥
<>इति वेदनिघण्टौ । ३ । ६ ॥ * ॥ त्रिविधसुखं
<>यथा, --
<>“अभ्यासाद्रमते यत्र दुःखान्तञ्च नियच्छति ।
<>यत्तदग्रे विषमिव परिणामेऽमृतोपमम् ॥
<>तत् सुखं सात्त्विकं प्रोक्तमात्मबुद्धिप्रसादजम् ॥ १
<>विषयेन्द्रियसंयागात् यत्तदग्रेऽमृतोपमम् ।
<>परिणामे विषमिव तत् सुखं राजसं स्मृतम् । २
<>यदग्रे चानुबन्धे च सुखं मोहनमात्मनः ।
<>निद्रालस्य प्रमादोत्थं तत्तामसमुदाहृतम् ॥” ३ ॥
<>इति श्रीभगवद्गीतायाम् १८ अध्यायः ॥
<>स्वर्गः । इति मेदिनी ॥ वृद्धिनामौषधम् । इति
[Page5-363-c+ 52]
<>राजनिर्घण्टः ॥ जलम् । इति केचित् ॥ सुख-
<>विशिष्टे, त्रि । यथा, --
<>“शस्तञ्चाथ त्रिषु द्रव्ये पापंपुण्यं सुखादि च ।”
<>इत्यमरः । १ । ४ । २६ ॥
<>“पापपुण्यशब्दौ सुखादयः शस्तान्ताश्च गुणे
<>यथोक्तलिङ्गाः उपचारात्तद्वति द्रव्ये विशेष्ये
<>वर्त्तमाना वाच्यलिङ्गाः । यथा, --
<>“पापा ऋतुमती कन्या पापो राजाप्यरक्षकः
<>पापं व्याधकुलं हिंस्रं पापो विप्रश्च सेवकः ॥”
<>पुण्यं तीर्थं पुण्या नदी पुण्य आश्रमः । सुखा
<>भूतिः सुखो वासः सुखं कामिकुलम् ।” इति
<>भरतः ॥
<LEND>
