<L>17697<pc>2-786<k1>धर्म्मराजपरीक्षा<k2>धर्म्मराजपरीक्षा
धर्म्मराजपरीक्षा¦, स्त्री, (धर्म्मराजस्य परीक्षा ।)
<>धर्म्माधर्म्म परीक्षणम् । यथा,
<>अथ धर्म्मराजविधिः । बृहस्पतिः ।
<>“पत्रद्वये लेखनीयौ धर्म्माधर्म्मौ सितासितौ ।
<>जीवदानादिकैर्मन्त्रैर्गायत्त्र्याद्यैश्च सामभिः ॥
<>आमन्त्र्य पूजयेद्गन्धैः कुसुमैश्च सितासितैः ।
<>अभ्युक्ष्य पञ्चगव्येन मृत्पिण्डान्तरितौ ततः ॥
<>समौ कृत्वा नवे कुम्भे स्थाप्यौ चानुपलक्षितौ ।
<>ततः कुम्भात् पिण्डमेकं गृह्णीयादविलम्बितः ॥
[Page2-786-c+ 52]
<>घर्म्मे गृहीते शुद्धः स्यात् संपूज्यश्च परीक्षकैः ॥
<>जीवदानमन्त्रस्तु शारदायाम् ।
<>‘पाशाङ्कुशपुटा शक्तिर्व्वायुर्व्विन्दुविभूषितः ।
<>याद्याः सप्तसकारान्ता व्योमसत्येन्दुसंयुतम् ॥
<>तदन्ते हंसमन्त्रः स्यात् ततोऽमुष्य पदं वदेत् ।
<>प्राणा इति वदेत् पश्चादिह प्राणास्ततःपरम् ॥
<>अमुष्य जीव इह स्थितस्ततोऽमुष्य पदं वदेत् ।
<>सर्व्वेन्द्रियाण्यमुष्यान्ते वाङ्मनश्चक्षुरन्ततः ॥
<>श्रोत्रघ्राणपदे प्राणा इहागत्य सुखं चिरम् ।
<>तिष्ठन्त्वग्निबधूरन्ते प्राणमन्त्रोऽयमीरितः ॥
<>प्रत्यमुष्य पदात् पूर्व्वं पाशाद्यानि प्रयोजयेत् ।
<>प्रयोगेषु समाख्यातः प्राणमन्त्रो मनीषिभिः ॥’
<>पाशाङ्कुशपुटा शक्तिरित्यनेन प्रथमं पाशबीजं
<>आम् । ततः शक्तिबीजं ह्रीँ । ततोऽङ्कुशबीजं
<>क्रोम् । वायुर्यकारो बिन्दुविभूषितः । तेन यं ।
<>याद्याः सप्तसकारान्ता उद्धृतयकारमादाय
<>सप्त । अङ्कुशवाय्वनलावनी वरुणबीजानीत्यन्य-
<>त्रोक्तेः । अत्र वायोरेकस्य पूर्व्वं पृथगुपन्यासः
<>सप्तानां सबिन्दुत्वार्थः । अतएवान्यत्र बीजानी-
<>त्युक्तम् । व्योमसत्येन्दुसंयुतम् । व्योम हकारः ।
<>सत्यं ओकारः । इन्दुर्व्विन्दुः । तेन ह्ॐ । अमुष्य
<>इति षष्ठ्यन्तदेवतानामोपलक्षणम् ।
<>‘अदः पदं हि यद्रूपं यत्र मन्त्रे प्रदृश्यते ।
<>साध्याभिधानं तद्रूपं तत्र स्थाने नियोजयेत् ॥’
<>इति नारायणीयात् । अग्निबधूः स्वाहा ॥ * ॥
<>गायत्त्र्यादिसामाज्ञाने तु सप्रणवव्याहृति
<>गायत्त्रीमात्रं पठितव्यम् । जपहोमादि यत्-
<>किञ्चित् कृत्स्नोक्तं सम्भवेन्न चेत् सर्व्वं व्याहृतिभिः
<>कुर्य्यात् गायत्त्र्या प्रणवेन च ॥ इति मिताक्षरा-
<>धृतषट्त्रिंशन्मतवचनदर्शनात् अत्रापि तथा
<>कल्प्यते ॥ * ॥ पितामहः ।
<>‘अधुना संप्रवक्ष्यामि धर्म्माधर्म्मपरीक्षणम् ।
<>हन्तॄणां याचमानानां प्रायश्चित्तार्थिनां नृणाम् ।
<>राजतं कारयेद्धर्म्ममधर्म्मं सीसकायसम् ।
<>लिखेद्भूर्ज्जे पटे वापि धर्म्माधर्म्मौ सितासितौ ॥
<>अभ्युक्ष्य पञ्चगव्येन गन्धमाल्यैः समर्च्चयेत् ।
<>सितपुष्पस्तु धर्म्मः स्यात् अधर्म्मोऽसितपुष्पकः ॥
<>एवं विधायोपलिख्य पिण्डयोस्तौ निधापयेत् ।
<>गोमयेन मृदा वापि पिण्डौ कार्य्यौ समौ ततः ॥
<>मृद्भाण्डकेऽनुपहते स्थाप्यौ चानुपलक्षितौ ।
<>उपलिप्ते शुचौ देशे देवब्राह्मणसन्निधौ ॥
<>आवाहयेत्ततो देवान् लोकपालांश्च पूर्व्ववत् ।
<>धर्म्मावाहनपूर्व्वन्तु प्रतिज्ञापत्रकं लिखेत् ॥
<>यदि पापवियुक्तोऽहं धर्म्मस्त्रायाच्च मे करम् ।
<>अभियुक्तस्तयोश्चैकं प्रगृह्णीताविलम्बितः ॥
<>धर्म्मे गृहीते शुद्धः स्यादधर्म्मे स तु हीयते ।
<>एवं समासतः प्रोक्तं धर्म्माधर्म्मपरीक्षणम् ॥’
<>हन्तॄणामिति साहसाभियोगेषु । याचमाना-
<>नामिति अत्यन्तार्थाभियोगेषु । प्रायश्चित्ता-
<>र्थिनामिति पातकाभियोगेषु ॥ * ॥
<>तत्र प्रयोगः । पत्रद्बये शुक्लं धर्म्मं कृष्णमधर्म्मं
<>पुत्तलकद्वयरूपं निधाय ओम आं हीं क्र्ॐ यं
[Page2-787-a+ 52]
<>रं लं वं शं षं सं ह्ॐ हंसः धर्म्मस्य प्राणा इह
<>प्राणाः । पुनः आमित्यादि धर्म्मस्य जीव इह
<>स्थितः । पुनः आमित्यादि धर्म्मस्य सर्व्वेन्द्रि-
<>याणि । पुनः आमित्यादि धर्म्मस्य वाङ्मनश्चक्षुः-
<>श्रोत्रघ्राणप्राणाः इहागत्य सुखं चिरं तिष्ठन्तु
<>स्वाहा । इत्यनेन जीवदानं धर्म्मप्रतिमायां
<>एवमधर्म्म प्रतिमायां कृत्वा गायत्त्र्यादिसामज्ञाने
<>तेनैव नो चेत् सप्रवणव्याहृतिगायत्त्रीं पठित्वा
<>धर्म्मस्यावाहनादि कृत्वा यथाक्रमं शुक्लकृष्ण-
<>पुष्पाभ्यां धर्म्माधर्म्मौ संपूज्य प्रणवेन पञ्चगव्य-
<>मुपादायाभ्युक्ष्य शुक्लपुष्पयुक्तं धर्म्मं कृष्णपुष्प-
<>युक्तमधर्म्मं मृत्पिण्डद्वये कृत्वा नवे कुम्भे स्थाप-
<>येत् । प्राड्विवाकस्ततो देवब्राह्मणसन्निधौ धर्म्मा-
<>वाहनादिहवनान्तं कर्म्म कृत्वा दक्षिणां दत्त्वा
<>समन्त्रकप्रतिज्ञापत्रं लिखित्वा शोध्यसिरसि
<>दद्यात् । शोध्यस्तु ओम् यदि पापवियुक्तोऽहं
<>धर्म्मस्त्रायाच्च मे करं इत्युच्चार्य्य कुम्भात्तयोरेकं
<>गृह्णीयात् । धर्म्मे गृहीते शुद्धः अन्यथा अशुद्धः ।”
<>इति दिव्यतत्त्वम् ॥
<LEND>
