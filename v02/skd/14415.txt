<L>14415<pc>2-590<k1>तमः<k2>तमः
तमः¦, [स्] क्ली, (ताम्यत्यनेनेति । तम + “सर्व्व-
<>धातुभ्योऽसुन् ।” उणां । ४ । १८८ । इति
<>असुन् ।) प्रकृतेर्गुणविशेषः । यथा, --
<>“सत्त्वं रजस्तम इति दृश्यन्ते पुरुषे गुणाः ।
<>कालसञ्चोदितास्तेऽपि परिवर्त्तन्त आत्मनि ॥
<>प्रभूतञ्च यदा सत्त्वं मनोबुद्धीन्द्रियाणि च ।
<>तदा कृतयुगं विद्याद्दाने तपसि यद्रतिः ॥
<>यदा कर्म्मसु कार्य्येषु शक्तिर्यशसि देहिनाम् ।
<>तदा त्रेता रजोवृत्तिरिति जानीहि शौनक ! ॥
<>यदा लोभस्त्वसन्तोषो मानो दम्भोऽथ मत्सरः ।
<>कर्म्मणाञ्चापि काम्यानां द्बापरस्तद्रजस्तमः ॥
<>यदा सदानृतं तन्द्री निद्राहिंसादिसाघनम् ।
<>शोकमोहभयं दैन्यं स कलिस्तु तदा स्मृतः ॥”
<>इति गारुडे २२७ अध्यायः ॥ * ॥
<>अपि च ।
<>“तमस्त्वज्ञानजं विद्धि मोहनं सर्व्वदेहिनाम् ।
<>प्रमादालस्यनिद्राभिस्तन्निबध्नाति भारत ! ॥
<>सत्त्वं सुखे सञ्जयति रजः कर्म्मणि भारत ! ।
<>ज्ञानमावृत्य तु तमः प्रमादे सञ्जयत्युत ॥
<>रजस्तमश्चाभिभूय सत्त्वं भवति भारत ! ।
<>रजः सत्त्वं तमश्चैव तमः सत्त्वं रजस्तथा ॥”
<>“अप्रकाशोऽप्रवृत्तिश्च प्रमादो मोह एव च ।
<>तमस्यतानि जायन्ते विवृद्धे कुरुनन्दन ! ॥
[Page2-590-c+ 52]
<>यदा सत्त्वे प्रवृद्धे तु प्रलयं याति देहभृत् ।
<>तदोत्तमविदां लोकानमलान् प्रतिपद्यते ॥
<>रजसि प्रलयं गत्वा कर्म्मसङ्गिषु जायते ।
<>तथा प्रलीनस्तमसि मूढयोनिषु जायते ॥
<>कर्म्मणः सुकृतस्याहुः सात्त्विकं निर्म्मलं फलम् ।
<>रजसस्तु फलं दुःखमज्ञानं तमसः फलम् ॥
<>सत्त्वात् सञ्जायते ज्ञानं रजसो लोभ एव च ।
<>प्रमादमोहौ तमसो भवतोऽज्ञानमेव च ॥
<>ऊर्द्ध्वं गच्छन्ति सत्त्वस्था मध्ये तिष्ठन्ति राजसाः ।
<>जघन्यगुणवृत्तस्था अधो गच्छन्ति तामसाः ॥”
<>इति श्रीभगवद्गीतायाम् । १४ । ८१८ ॥
<>तत्तु आवरकं मोहहेतुः । इत्यमरभरतौ ॥
<>अस्य कार्य्यं संहारः । इति श्रीधरस्वामी ॥
<>तस्य धर्म्मो यथा । प्रमादः १ मोहः २ भयम् ३
<>क्लान्तिः ४ विषादः ५ शोकः ६ अरतिः ७
<>अनार्य्यता ८ । इति मोक्षधर्म्मः ॥ श्रमः ९
<>तन्द्रा १० । इत्याश्वमेधिकपर्व्व ॥ अन्धकारः ।
<>(यथा, महाभारते । १ । १०५ । १० ।
<>“तमसा लोकमावृत्य नौगतामेव भारत ! ॥”)
<>तत्पर्य्यायः । तमसम् २ निशाचर्म्म ३ नीलपङ्कम् ४
<>रजोबलम् ५ दिवान्तकः ६ वियद्भूतिः ७ खलुक् ८
<>वृत्रः ९ । इति त्रिकाण्डशेषः ॥ रजोरसम् १०
<>दिनान्तरम् ११ अन्धकम् १२ । इति शब्दरत्नावली ॥
<>अमरोक्तपर्य्यायोऽन्धकारशब्दे द्रष्टव्यः ॥ शोकः ।
<>इति मेदिनी । से, २४ ॥ पापम् । इति हेमचन्द्रः ॥
<>(राहुः । इति मेदिनी । से, २४ ॥ यथा, रषुः ।
<>८ । ३७ ।
<>“निमिमील नरोत्तमप्रिया
<>हृतचन्द्रा तमसेव कौमुदी ॥”)
<LEND>
