<L>35784<pc>5-109<k1>शिष्यः<k2>शिष्यः
शिष्यः¦ त्रि, (शिष्यतेऽसाविति । शास + “एतिस्तु-
<>शास्वृदृजुषः क्यप् ।” ३ । १ । १०९ । इति क्यप् ।
<>“शाम इदङ्हलोः ।” ६ । ४ । ३४ । इति इः । “शास-
<>वमीति” । ८ । ३ । ६० । इति षः ।) उपदेश्यः । तत्-
<>पर्य्यायः । छात्रः २ अन्तेवासी ३ । इत्यमरः ॥
<>अन्तेसत् ४ । अन्तेषदः ५ । यथा, --
<>“छात्रान्तेवासिशिष्यान्तेषद एकार्थता इमे ॥”
<>इति जटाधरः ॥
<>तस्य लक्षणं यथा, --
<>“वाङ्मनः कायवसुभिर्गुरुशुश्रूषणे रतः ।
<>एतादृशगुणोपेतः शिष्यो भवति नारद ॥
<>देवताचार्य्यशुश्रूषां मनोवाक्कायकर्म्मभिः ।
<>शुद्धभावो महोत्साहो बोद्धा शिष्य इति
<>स्मृतः ॥”
<>इति दीक्षातत्त्वम् ॥
<>अपिच ।
<>“शान्तो विनीतः शुद्धात्मा श्रद्धावान् धारण-
<>क्षमः ।
<>समर्थश्च कुलीनश्च प्राज्ञः मच्चरितो व्रती ।
<>एवमादिगुणैर्युक्तः शिष्यो भवति नान्यथा ॥” * ॥
<>निषिद्धशिष्यलक्षणमाह ।
<>“पापिने क्रूरचेष्टाय शठाय कृपणाय च ।
<>दीनायाचारशून्याय मन्त्रद्वेषपराय च ॥
<>निन्दकाय च मूर्खाय तीर्थद्वेषपराय च ।
<>भक्तिहीनाय देवेशि न देया मलिनाय च ॥
<>मुरुता शिष्यता वापि तयोर्वत्सरवासतः ॥”
<>तथा चोक्तं सारसंग्रहे ।
<>“मद्गुरुः स्वाश्रितं शिष्यं वर्षमेकं परीक्षयेत् ।
<>वर्षेकेन भवेद्योग्यो विप्रो गुणसमन्वितः ॥
<>वर्षद्वयेन राजन्यो वैश्यस्तु वत्सरैस्त्रिभिः ।
<>चतुर्भिर्वत्सरैः शूद्रः कथिता शिष्ययोग्यता ॥”
<>इति तन्त्रसारः ॥ * ॥
<>अन्यच्च ।
<>“आचारे शासयेद्यस्तु स आचार्य्य उदाहृत ।
<>यस्त्वाचार्य्यपराधीनस्तद्वाक्यं शास्यते हृदि ।
<>शामने स्थिरवृत्तिश्च शिष्यः सद्भिरुदाहृतः ॥
<>एवं लक्षणसंयुक्तं शिष्यं सर्व्वगुणान्वितम् ।
[Page5-109-b+ 52]
<>अध्यापयेद्विधानेन मन्त्ररत्नमनुत्तमम् ॥”
<>इति पाद्मोत्तरखण्डे २५ अध्यायः ॥ * ॥
<>पुत्त्रशिष्ययोस्तुल्यत्वं यथा, --
<>“यथा पुत्त्रस्तथा शिष्यो न भेदः पत्त्रशिष्ययोः ।
<>तर्पणे पिण्डदाने च पालने परिपोषणे ॥
<>यथाग्निदाता पुत्त्रश्च तथा शिष्यश्च निश्चितम् ।
<>इतीदं काण्वशाखायामुवाच कमलोद्भवः ॥”
<>इति ब्रह्मवैवर्त्ते श्रीकृष्णजन्मखण्डे ६१ अध्यायः ॥
<>पुत्त्रशिष्याभ्यां विशेषो यथा, --
<>सनत्कुमार उवाच ।
<>“पुत्त्र एवास्मि देवेश यतः शिष्योऽस्म्यहं विभो ।
<>न विशेषोऽस्ति पुत्त्रस्य शिष्यस्य च पितामह ॥
<>ब्रह्मोवाच ।
<>विशेषः शिष्यपुत्त्राभ्यां विद्यते धर्म्मनन्दन ।
<>धर्म्मकर्म्मसमायोगे तथापि गदतः शृणु ॥
<>पुन्नाम्नो नरकात्त्राति पुत्त्रस्तेनेह गीयते ।
<>शेषपापहरः शिष्यैतीयं वैदिकी श्रुतिः ॥
<>सनत् कुमार उवाच ।
<>कोऽयं पुन्नामको देव नरकात्त्राति पुत्त्रकः ।
<>कस्माच्छेषं ततः पापं हरेच्छिष्यश्च तद्वद ॥”
<>इति वामने ५७ अध्यायः ॥
<>ब्रह्मोवाच ।
<>“अतः परं प्रवक्ष्यामि शेषपापस्य लक्षणम् ।
<>ऋणं देवर्षिभूतानां मनुष्याणां विशेषतः ॥
<>पितॄणाञ्च द्विजश्रेष्ठ सर्व्ववर्णेषु चैकतः ।
<>ओँ कारादिनिवृत्तिश्च पापकार्य्यकृतिश्च या ॥
<>हत्यादिकं महापापं त्वगम्यागमनं तथा ।
<>घृतादिविक्रयं घोरं चण्डालादिप्रतिग्रहम् ॥
<>स्वदोषगोपनं पापं परदोषप्रकाशनम् ।
<>ईर्ष्याविद्धं वाक्यदुष्टं निष्ठुरत्वं षडम्बरम् ॥
<>ढाकित्वं तालवादित्वं नाम्ना वाचाप्यधर्म्मजम् ।
<>मारणत्वमधार्म्मिक्यं नरकावहमुच्यते ॥
<>एतैः पापैश्च संयुक्तः पात्यते यदि शङ्करम् ।
<>ज्ञानाधिकमशेषेण शेषात् पापात् जयेत्ततः ॥
<>शारीरं वाचिकं यत्तु मानसं त्रिविधं तथा ।
<>पितृमातृकृतं यच्च कृतं यच्चाश्रितैर्नरैः ॥
<>ज्ञातिभिर्ब्बान्धवैश्चापि तस्मिन् जन्मनि धर्म्मज
<>तत्सर्व्वं विलयं याति कर्म्मणा सुतशिष्ययोः ॥
<>तस्मात् पुत्त्रश्च शिष्यश्च विधातव्यो विपश्चिता ।
<>श्रुतमर्थमभिध्याय शिष्यात् श्रेष्ठतरः सुतः ।
<>शेषात्तारयते शिष्यः सर्व्वत्रैव हि पुत्त्रकः ॥”
<>इति वामने ५८ अध्यायः ॥
<LEND>
