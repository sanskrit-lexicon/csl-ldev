<L>16413<pc>2-712<k1>दिव्यचक्षुः<k2>दिव्यचक्षुः
दिव्यचक्षुः¦, [स्] त्रि, (दिव्यमलौकिकं चक्षुर्यस्य ।)
ज्ञानचक्षुः । यथा, नीलकण्ठस्तोत्रे ।
“नमस्तुभ्यं विरूपाक्ष ! नमस्ते दिव्यचक्षुषे ।”
क्ली, ज्ञानात्मकचक्षुः । यथा, --
“न तु मां शक्यते द्रष्टुमनेनैव स्वचक्षुषा ।
दिव्यं ददामि ते चक्षुः पश्य मे योगमैश्वरम् ॥”
इति श्रीभगवद्गीतायाम् । ११ । ८ ॥ “अतो
दिव्यमलौकिकं ज्ञानात्मकं चक्षुस्तुभ्यं ददामि ।”
इति तट्टीकायां श्रीधरस्वामी ॥ * ॥ (दिव्यं
स्वर्गीयं मनोज्ञं वा चक्षुः ।) स्वर्गीयचक्षुः ।
सुन्दरलोचनम् । उपचक्षुः । चस्मा इति
भाषा । इति लोकप्रसिद्धम् ॥ (पुं, दिव्यं मनोज्ञं
चक्षुर्यस्य । यद्बा, दिव्यं चक्षुर्ज्ञाननेत्रं यस्मात् ।
ऊर्णनाभस्य सूत्रसर्ज्जनग्रहणमवलोक्येश्वरस्य
सर्ज्जनसं हरणपरिज्ञानात् तथात्वम् ।) मर्कटः ।
इति शब्दमाला ॥ सुगन्धभेदः । त्रि, (दिव्ये
आकाशभूते चक्षुषा यस्य ।) अन्धः । (दिव्ये
सुन्दर चक्षुषी यस्य ।) सुलोचनः । इति
मेदिनी । से, ६८ ॥
<LEND>
