<L>21613<pc>3-151<k1>पिप्पलः<k2>पिप्पलः
पिप्पलः¦, पुं, (पिप्पलं जलं सिच्यमानत्वेनास्त्यस्य
<>मूलावच्छेदे इति । पिप्पल + “अर्शआदिभ्यो-
<>ऽच् ।” ५ । २ । १२७ । इत्यच् ।) अश्वत्थवृक्षः ।
<>(यथा, महाभारते । २ । २१ । ८ ।
<>“वनराजीस्तु पश्येमाः पिप्पलानां मनोरमाः ।
<>लोध्राणाञ्च शुभाः पार्थ ! गौतमौकःसमी-
<>पजाः ॥”)
[Page3-151-b+ 52]
<>निरंशुकः । पक्षिभेदः । इति मेदिनी । ले,
<>११२ ॥ * ॥ अश्वत्थस्वरूपं यथा, --
<>नारद उवाच ।
<>“अनायासेन यन्मर्त्त्यः सर्व्वान् कामानवाप्नुयात् ।
<>सर्व्वदेवात्मकञ्चैव तन्मे ब्रूहि पितामह ! ॥
<>ब्रह्मोवाच ।
<>शृणु नारद ! यत्नेन शुद्धं सर्व्वात्मकं गुरुम् ।
<>प्रदक्षिणीकृत्य नित्यं नराणां सर्व्वकामदम् ॥
<>पूजयेत् परया भक्त्या सर्व्वसिद्भियुतो भवेत् ।
<>अश्वत्थं पूजयेद्विप्र ! सर्व्वसिद्धिविधायकम् ॥ * ॥
<>अश्वत्थदक्षिणे रुद्रः पश्चिमे विष्णुरेव च ।
<>ब्रह्मा चोत्तरतस्तस्य पूर्व्वे चेन्द्रादिदेवताः ॥
<>स्कन्धे स्कन्धे च पत्रेषु ब्राह्मणा ऋषयः स्मृताः ।
<>तस्य मूले सर्व्ववेदाः श्रद्धा तस्य द्रुमाश्रिता ॥
<>नदीनदाः सागराद्याः पूर्व्वस्यान्दिशि संस्थिताः ।
<>लोकधर्म्मान् समाश्रित्य तस्मात्तं सेवयेन्नरः ॥
<>पुराणस्मृतिमन्त्रेभ्यः सारसुद्धृत्य सञ्चितम् ।
<>निष्ठाप्रतिष्ठितं सम्यगश्वथं सेवयेन्नरः ॥
<>त्वं क्षीरी फलितश्चैव शीतलश्च वनस्पते ! ।
<>त्वामाराध्य नरो हन्यात् दैहिकाधिष्ठितं मलम् ॥
<>अश्वत्थ ! यस्मात् त्वयि वृक्षराज !
<>नारायणस्तिष्ठति सर्व्वकारणम् ।
<>अतः शुचिस्त्वं सततं तरूणां
<>विशेषतोऽरिष्टविनाशनोऽसि ॥
<>क्षीरोदमथने चैव यथा श्रीस्त्वामुपासते ।
<>सत्येन तेन वृक्षेन्द्र ! आशीर्मयि निषेवतु ॥
<>एकादशोऽसि रुद्राणां वसूनाञ्चाष्टमस्तथा ।
<>नारायणोऽसि देवानां वृक्षाणामसि पिप्पलः ॥
<>अग्निगर्भस्त्वमश्वत्थ ! देवगर्भः प्रजापतिः ।
<>हरिर्यथैव श्रीगर्भो यज्ञगर्भ ! नमोऽस्तु ते ॥
<>अरातेरग्निरश्वत्थ ! परापर ! नमोऽस्तु ते ।
<>निर्वाते त्वभिवर्षन्तु स्वस्ति तेऽस्तु नमोऽस्तु ते ॥
<>अक्षिस्पन्दं भुजस्पन्दं दुःस्वप्नं दुर्निरीक्षितम् ।
<>शत्रूणाञ्च समुत्थानमश्वत्थ ! शमयाशु मे ॥
<>यं स्पृष्ट्वा मुच्यते रोगैः सर्व्वपापैः प्रमुच्यते ।
<>समाश्लिष्य च दीर्घायुस्तमश्वत्थं नमाम्यहम् ॥
<>अश्वत्थ ! सुमहाभाग ! सर्व्वदा प्रियदर्शन ! ।
<>दिव्यान्नभोजनं देहि शत्रूणाञ्च पराजयम् ॥
<>आयुः प्रजां धनं धान्यं सौभाग्यं सर्व्वदा
<>सुखम् ।
<>देहि देव महावृक्ष ! त्वामहञ्चाभिवादये ॥
<>अश्वत्थ ! देवमूलस्त्वमृषिभिः प्रोच्यते सदा ॥
<>ब्रह्महा गुरुहा चैव दरिद्रो व्याधिपीडितः ।
<>आवृत्य दशलक्षन्तु शुद्धः पापातिगो भवेत् ॥
<>ब्रह्मचारी हविष्याशी अधःशायी जितेन्द्रियः ।
<>पापापहन्ता मर्त्यस्तु व्रतमेतत् समाचरेत् ॥
<>एकहस्तं द्विहस्तं वा कुर्य्याद्गोमयलेपनम् ।
<>अश्वत्थे स्थापिते यस्तु मूले स्नपनमाचरेत् ॥
<>धनायुःसन्ततैर्वृद्धो नरकात्तारयेत् पितॄन् ॥
<>अश्वत्थमूलमासाद्य शाकेनान्नोदकेन वा ।
<>एकं वा भोजयेद्विप्रं कोटि कोटि फलं भवेत् ॥
<>अश्वत्थमूलमासाद्य तपो होमः सुरार्च्चनम् ।
[Page3-151-c+ 52]
<>अक्षयं मुनिशार्दूल ! ब्रह्मणो वचनं यथा ॥
<>एवं समर्च्चितोऽश्वत्थः सर्व्वसौख्यप्रदो भवेत् ।
<>यज्ञार्थं छेदितोऽश्वत्थः सर्व्वारोग्यप्रदो भवेत् ॥
<>अश्वत्थः पूजितो येन पूजिताः सर्व्वदेवताः ।
<>अश्वत्थश्छेदितो येन छेदिताः सर्व्वदेवताः ॥
<>अन्तःशुद्धः सुसन्तुष्टोऽश्वत्थो देवमयो गुरुः ।
<>स सेव्यः पूजनीयश्च गुणत्रयविनाशकः ॥
<>भृग्वर्कवारे भौमे च मध्याह्ने निशि सन्ध्ययोः ।
<>अश्वत्थदर्शनं कार्य्यं कुलक्षयभयात्मभिः ॥ * ॥
<>अश्वत्थस्य जले यस्य छाया तिष्ठति कुत्रचित् ।
<>तत् प्रयागसमं तीर्थं तत्र सन्निहितो हरिः ॥
<>तस्मात् कार्त्तिकमासेऽत्र पूर्व्वोक्तविधिना मुने ! ।
<>अश्वत्थं सेचयेद्विद्वान् संप्रदक्षिणमादिशेत् ॥
<>पापोपहतमर्त्यानां पापनाशो भवेद्ध्रुवम् ।
<>सकामो लभते कामं निष्कामो मोक्षमाप्नुयात् ॥
<>यः पठेत् शृणुयाद्वापि अश्वत्थस्य समीपतः ।
<>सर्व्वान् कामानवाप्नोति विष्णुसायुज्यमाप्नुयात् ॥”
<>इति पाद्मोत्तरखण्डे १२६ अध्यायः ॥
<>ऋषय ऊचुः ।
<>“कथं त्वयाश्वत्थवटौ गोब्राह्मणसमौ कृतौ ।
<>सर्व्वेभ्योऽपि तरुभ्यस्तौ कथं पूज्यतमौ कृतौ ॥
<>सूत उवाच ।
<>अश्वत्थरूपो भगवान् विष्णुरेव न संशयः ।
<>रुद्ररूपो वटस्तद्वत् पलाशो ब्रह्मरूपधृक् ॥
<>दर्शनस्पर्शसेवासु ते वै पापहराः स्मृताः ।
<>दुःखापद्ब्याधिदुष्टानां विनाशकारिणो ध्रुवम् ॥
<>ऋषय उचुः ।
<>कथं वृक्षत्वमापन्ना ब्रह्मविष्णुमहेश्वराः ।
<>एतत् कथय सर्व्वज्ञ ! संशयोऽत्र महान् हि नः ॥
<>सूत उवाच ।
<>पार्व्वतीशिवयोर्द्देवैः सुरतं कुर्व्वतोः किल ।
<>अग्निं ब्राह्मणवेशेन प्रेष्य विघ्नः कृतः पुरा ॥
<>ततस्तु पार्व्वती क्रुद्धा शशाप त्रिदिवौकसः ।
<>रेतःसेकसुखभ्रंशकम्पमाना तदा रुषा ॥
<>पार्व्वत्युवाच ।
<>क्रिमिकीटादयोऽप्येते जानन्ति सुरतेः सुखम् ।
<>तस्मान्मम सुखभ्रंशाद्यूयं वृक्षत्वमाप्स्यथ ॥
<>सूत उवाच ।
<>एवं सा पार्व्वती देवी अशपत् क्रुद्धमानसा ।
<>तस्माद्वृक्षत्वमापन्ना ब्रह्मविष्णुमहेश्वराः ॥
<>तस्मादिमौ विष्णुमहेश्वरावुभौ
<>बभूवतुर्ब्बोधिवटौ मुनीश्वराः ! ।
<>बोधिस्त्वयं चार्किदिनं विनैव
<>नस्पृश्यतामर्कजवारयोगात् ॥
<>ऋषय ऊचुः ।
<>अस्पृश्यत्वं कथं यातः सूत ! बोधितरुः स्वयम् ।
<>स्पृश्यत्वञ्च कथं प्राप्तस्तथायं शनिवासरे ॥
<>सूत उवाच ।
<>समुद्रमथनाद्यानि रत्नान्यापुः सुरोत्तमाः ।
<>श्रेष्ठञ्च कौस्तुभं तेषु विष्णवे प्रददुः सुराः ॥
<>यावदङ्गीचकारासौ लक्ष्मीं भार्य्यार्थमात्मनः ।
<>तावत् विज्ञापयामास लक्ष्मीस्तं चक्रपाणिनम् ॥
[Page3-152-a+ 52]
<>लक्ष्मीरुवाच ।
<>असंस्कृत्य कथं ज्येष्ठां कनिष्ठा परिणीयते ।
<>तस्मात्त्वमग्रजामेतामलक्ष्मीं मधुसूदन ! ॥
<>विवाह्योद्वह मां पश्चादेष धर्म्मः सनातनः ।
<>तस्माद्धर्म्मव्यतिक्रामं न कुर्य्या मधुसूदन ! ॥
<>सूत उवाच ।
<>इति तद्वचनं श्रुत्वा स विष्णुर्लोकभावनः ।
<>उद्दालकाय मुनये सुदीर्घतपसे तदा ।
<>आप्तवाक्यानुरोधेन तामलक्ष्मीं ददौ किल ॥
<>स्थूलोष्ठीं शुष्कवदनां विरूपां बिभ्रतीं तनुम् ।
<>सवदारक्तनयनां रूक्षपिङ्गशिरोरुहाम् ॥
<>स मुनिर्विष्णुवाक्यात्तामङ्गीकृत्य स्वमाश्रमम् ।
<>वेदध्वनिसमायुक्तमानयामास धर्म्मवित् ॥
<>होमधूमसुगन्धाढ्यं वेदघोषेण नादितम् ।
<>आश्रमन्तं विलोक्याथ व्यथिता साब्रवीदिदम् ॥
<>ज्येष्ठोवाच ।
<>नहि वासोऽनुरूपोऽयं वेदध्वनियुतो मम ।
<>नात्रागमिष्ये भो ब्रह्मन् ! नयस्वान्यत्र मां ध्रुवम् ॥
<>उद्दालक उवाच ।
<>कथं नायासि किञ्चात्र वर्त्तते स्वमतं तव ।
<>तव योग्या च वसतिः का भवेत्तद्वदस्व माम् ॥
<>ज्येष्ठोवाच ।
<>वेदध्वनिर्भवेद्यस्मिन्नतिथीनाञ्च पूजनम् ।
<>यज्ञदानादिकं यत्र नैव तत्र वसाम्यहम् ॥
<>परस्परानुरागेण दाम्पत्यं यत्र विद्यते ।
<>पितृदेवार्च्चनं यत्र तत्र नैव वसाम्यहम् ॥
<>दानशौचे न विद्येते परद्रव्यापहारिणः ।
<>परदाररता यत्र तत्र स्थाने रतिर्म्मम ॥
<>वृद्धसज्जनविप्राणां यत्र स्यादपमाननम् ।
<>निष्ठुरं भाषणं यत्र तत्र सम्यग्वसाम्यहम् ॥
<>सूत उवाच ।
<>इति तद्बचनं श्रुत्वा विषण्णवदनोऽभवत् ।
<>उद्दालकस्ततो वाक्यं तामलक्ष्मीमुवाच ह ॥
<>उद्दालक उवाच ।
<>अश्वत्थवृक्षमूलेऽस्मिन्नलक्ष्मि ! श्राम्यतां क्षणम् ।
<>आश्रमस्थानमालोक्य यावदायाम्यहं पुनः ॥
<>सूत उवाच ।
<>इति तां तत्र संस्थाप्य जगामोद्दालको मुनिः ।
<>प्रतीक्षन्ती चिरं तत्र यदा तं न ददर्श सा ॥
<>तदा रुरोदे करुणं भर्त्तुस्त्यागेन दुःखिता ॥
<>तत्तस्याः क्रन्दितं लक्ष्मीर्वैकुण्ठभवनेऽशृणोत् ।
<>तदा विज्ञापयामास विष्णुमुद्विग्नमानसा ॥
<>लक्ष्मीरुवाच ।
<>स्वामिन् ! मद्भगिनी ज्येष्ठा स्वामित्यागेन
<>दुःखिता ।
<>तामाश्वासयितुं याहि कृपालो ! यद्यहं प्रिया ॥
<>सूत उवाच ।
<>लक्ष्म्या सह ततो विष्णुस्तत्रागात् कृपयान्वितः ।
<>आश्वासयन्नलक्ष्मीं तामिदं वाक्यमथाब्रवीत् ॥
<>विष्णुरुवाच ।
<>अश्वत्थवृक्षमासाद्य सदालक्ष्मि ! स्थिरा भव ।
<>ममांशसम्भवो ह्येष आवासस्ते मया कृतः ॥
[Page3-152-b+ 52]
<>मन्दवारे सदा नूनं लक्ष्मीरत्रागमिष्यति ।
<>अस्पृश्योऽसौ भवेत्तस्मान्मन्दवारं विना किल ॥
<>प्रत्यब्दमर्च्चयिष्यन्ति त्वां ज्येष्ठां गृहधर्म्मिणः ।
<>तेष्वियं श्रीः कनिष्ठा ते सदा तिष्ठत्वनामया ॥”
<>इति पाद्मोत्तरखण्डे । १६० -- १६१ । अध्यायौ ॥
<>(रेवत्यां जातो मित्रस्य पुत्त्रविशेषः । यथा,
<>भागवते । ६ । १८ । ६ ।
<>“रेतः सिषिचतुः कुम्भे उर्व्वश्याः सन्निधौ द्रुतम् ।
<>रेवत्यां मित्र उत्सर्गमरिष्ठं पिप्पलं व्यधात् ॥”)
<LEND>
