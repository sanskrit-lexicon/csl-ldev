<L>26997<pc>3-685<k1>माकरी<k2>माकरी
माकरी¦, स्त्री, (मकरयुक्ता पौर्णमास्यत्रेति ।
<>मकर + अण् + ङीष् ।) माघशुक्लसप्तमी । अत्र
<>स्नानादिविधिर्यथा । भविष्ये ।
<>“सूर्य्यग्रहणतुल्या हि शुक्ला माघस्य सप्तमी ।
<>अरुणोदयवेलायां तस्यां स्नानं महाफलम् ॥
<>माघे मासि सिते पक्षे सप्तमी कोटिभास्करा ।
<>दद्यात् स्नानार्ध्यदानाभ्यामायुरारोग्यसम्पदः ॥
<>अरुणोदयवेलायां शुक्ला माघस्य सप्तमी ।
<>गङ्गायां यदि लभ्येत सूर्य्यग्रहशतैः समाः ॥”
<>कोटिभास्करा कोटिसप्तमीतुल्या सप्तम्या
<>भास्करदेवताकत्वात् । सूर्य्यग्रहणफलं स्नान-
<>जम् । सन्निहिते बुद्धिरन्तरङ्गेतिन्यायात् ।
<>तेन बहुशतसूर्य्यग्रहणकालीनगङ्गास्नानजन्य-
<>फलसमफलमत्र ज्ञेयम् ॥ * ॥ स्नानपरिपाटी
[Page3-686-a+ 52]
<>माह कृत्यकल्पलतायां विष्णुः । सप्तवदरपत्राणि
<>सप्तार्कपत्राणि च शिरसि निधाय, --
<>“ओँ यद्यज्जन्मकृतं पापं मया सप्तसु जन्मसु ।
<>तन्मे रोकञ्च शोकञ्च माकरी हन्तु सप्तमी ॥”
<>इत्युच्चार्य्य स्नायादिति शेषः । रोकं छिद्रम् ।
<>तिथिकृत्यस्य पौर्णमास्यन्तमासाङ्गत्वात् माक-
<>रीपदं मकरार्कारब्धचान्द्रमासीयतिथिपरम् ।
<>तिथिकृत्ये च कृष्णादिं व्रते शुक्लादिमेव च ।
<>विवाहादौ च सौरादिं मासं कृत्ये विनिर्द्दिशे-
<>दिति ब्रह्मपुराणात् मन्वन्तरादित्वेन तथा
<>युक्तत्वाच्च । यथा, मत्स्यपुराणम् ।
<>“यस्मान्मन्वन्तरादौ तु रथमापुर्दिवाकराः ।
<>माघमासस्य सप्तम्यां तस्मात् सा रथसप्तमी ॥
<>अरुणोदयवेलायां तस्यां स्नानं महाफलम् ।”
<>अतएव नारसिंहे रथाख्यायामित्युक्तम् ॥ * ॥
<>अर्घ्यदानपरिपाटी यथा, --
<>“अर्कपत्रैः सवदरैर्द्दूर्व्वाक्षतसचन्दनैः ।
<>अष्टाङ्गविधिनाचार्य्यं दद्यादादित्यतुष्टये ।
<>अष्टाङ्गमर्ध्यमापूर्य्य भानोर्मूर्द्ध्नि निवेदयेत् ॥
<>अर्घ्यमन्त्रस्तु ।
<>जननी सर्व्वभूतानां सप्तमी सप्तसप्तिके ।
<>सप्तव्याहृतिके देवि नमस्ते रविमण्डले ॥
<>प्रणाममन्त्रस्तु ।
<>सप्तसप्तिवह प्रीत सप्तलोकप्रदीपन ।
<>सप्तम्याञ्च नमस्तुभ्यं नमोऽनन्ताय वेधसे ॥”
<>इति तिथ्यादितत्त्वम् ॥ * ॥
<>तस्यां सूर्य्यमुद्दिश्य रथयात्राफलं यथा, --
<>“माघमासस्य सप्तम्यां देवं शाम्बपुरं नराः ।
<>रथयात्रां प्रकुर्व्वन्ति सर्व्वद्वन्द्वविवर्जिताः ॥
<>गच्छन्ति तत्पदं शान्तं सूर्य्यमण्डलभेदकम् ।
<>एतत्ते कथितं देवि ! साम्बशापसमुद्भवम् ।
<>पापप्रशमनाख्यानं महापातकनाशनम् ॥”
<>इति वराहपुराणम् ॥
<LEND>
