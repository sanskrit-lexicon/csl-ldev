<L>37822<pc>5-265<k1>सप्तसागरः<k2>सप्तसागरः
सप्तसागरः¦, पुं, (सप्त सगरा इव कुण्डानि यत्र ।)
<>महादानविशेषः । यथा, --
<>मत्स्य उवाच ।
<>“अथातः संप्रवक्ष्यामि महादानमनुत्तमम् ।
<>सप्तसागरकं नाम सर्व्वपापविनाशनम् ॥
<>पुण्यं दिनमथासाद्य कृत्वा ब्राह्मणवाचनम् ।
<>तुलापुरुषवत् कुर्य्यात् लोकेशावाहनं बुधः ॥
<>ऋत्विङ्मण्डपसंभारभूषणाच्छादकादिकम् ।
<>कारयेत् सप्त कुण्डानि कनकानि विचक्षणः ॥
<>प्रादेशमात्राणि तथारत्निमात्राणि वा पुनः ।
<>कुर्य्यात् सप्तपलादूर्द्ध्वमासहस्राच्च शक्तितः ॥
<>संस्थाप्यानि च सर्व्वाणि कृष्णाजिनतिलोपरि ।
<>प्रथमं पूरयेत् कुण्डं लवणेन विचक्षणः ॥
<>द्बितीयं पयसा तद्बत् तृतीयं सर्पिषा पुनः ।
<>चतुर्थन्तु गुडेनैव दध्ना पञ्चममेव च ॥
<>षष्ठं शर्करया तद्बत् सप्तमं तीर्थवारिणा ।
<>स्थापयेल्लवणस्थन्तु ब्रह्माणं काञ्चनं शुभम् ॥
<>केशवं क्षीरमध्ये तु घृतमध्ये महेश्वरम् ।
<>भास्करं गुडमध्ये तु दधिमध्ये सुराधिपम् ॥
<>शर्करायां न्यसेत् लक्ष्मीं जलमध्ये तु पार्व्वतीम् ।
<>सर्व्वेषु सर्व्वरत्नानि धान्यानि च समन्ततः ॥
<>तुलापुरुषवत् शेषमत्रापि परिकल्पयेत् ।
<>ततो वारुणहोमान्ते स्नापितो वेदपुङ्गवैः ।
<>त्रिः प्रदक्षिणमावृत्य मन्त्रानिमानुदीरयेत् ॥
<>नमो वः सर्व्वसिन्धूनां आधारेभ्यः सनातनाः ।
<>जन्तूनां प्राणदेभ्यश्च समुद्रेभ्यो नमो नमः ॥
<>क्षीरोदकाज्यदधिमाधवलावणेक्षु-
<>सारामृतेन भुवनत्रयजीवसंघान् ।
<>आनन्दयन्ति वसुभिश्च यतो भवन्त-
<>स्तस्मान्ममाप्यघविघातमलं विदध्वम् ॥
<>यस्मात् समस्तभुवनेषु भवन्त एव
<>तीर्थामरासुरसुवन्द्यमणिप्रतानम् ।
<>पापक्षयाद्धरविलोपनभूषणाय
<>लोकस्य बिभ्रति तदस्तु ममापि लक्ष्मीः ॥
<>इति ददाति रसाम्बरसंयुतान्
<>शुचिरविस्मयवानिह सागरान् ।
<>अमलकाञ्चननवरत्नमयानसौ
<>पदमुपैति हरेरमरावृतः ॥
<>सकलपापविघातविराजितं
<>पितृपितामहपुत्त्रकलत्रकम् ।
<>नरकलोकसमाकुलमप्यलं
<>झटिति नेतुमसौ शिवमन्दिरम् ॥”
<>इति मत्स्यपुराणे महादानानुकीर्त्तने सप्तसागर-
<>प्रादानिको नाम २६१ अध्यायः ॥
<LEND>
