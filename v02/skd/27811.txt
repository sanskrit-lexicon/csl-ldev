<L>27811<pc>3-766<k1>मृगनेत्रा<k2>मृगनेत्रा
मृगनेत्रा¦, स्त्री, (मृगनेतृ + “नेतृर्नक्षत्र उपसंख्या-
नम् ।” ५ । ४ । ११६ । इत्यत्र काशिकोक्तेः अप् ।)
मृगो मृगशिरा नेता प्रापयिता यस्या रात्रेः सा
रात्रिः । इति मुग्धबोधटीकायां दुर्गादासः ॥
सा अग्रहायणस्य विंशतिदण्डाधिकत्रयोविश-
दिनावधिसंक्रान्तिपर्य्यन्तं प्रायः सम्भवति । तत्र
नवान्नश्राद्धनिषेधो यथा । ब्रह्मपुराणे ।
“वृश्चिके शुक्लपक्षे तु नवान्नं शस्यते बुधैः ।
अपरे क्रियमाणं हि धनुष्येव कृतं भवेत् ॥
धनुषि यत् कृतं श्राद्धं मृगनेत्रासु रात्रिषु ।
पितरस्तन्न गृह्णन्ति नवान्नामिषकाङ्क्षिणः ॥”
अपरे कृष्णपक्षे । मृगो नेता प्रापयिता यासां
रात्रीणामितिव्युत्पत्त्या नक्षत्रान्नेतुरित्यनेनाद्-
विधानात्तत्पदं सिद्धम् । ततश्च मृगशिरःपूर्व्वा-
र्द्धन वृश्चिकशेषभागे रात्र्यारम्भाच्चत्वारिं-
शद्दण्डाधिकषड्रात्रयो मृगनेत्राः । इति मल-
मासतत्त्वम् ॥ (मृगस्य नेत्रे इव नेत्रे यस्य । मृग
तुल्यनेत्रे, त्रि ॥)
<LEND>
