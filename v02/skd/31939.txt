<L>31939<pc>4-332<k1>वादी<k2>वादी
वादी¦, [न्] त्रि, (वदतीति । वद् + णिनिः ।)
<>वक्ता । (यथा, मनुः । ७ । ९१ ।
<>“न च हन्यात् स्थलारूढं न क्लीवं न कृता-
<>ञ्जलिन् ।
<>न मुक्तकेशं नासीनं न तवाश्मीति वादिनम् ॥”)
<>अर्थी । विवादकर्त्ता । फरियादी इति पारस्य-
<>भाषा ॥ यथा, सभापतेः कर्त्तव्यमाह कात्यायनः ।
<>“अथ चेत् प्रतिभूर्नास्ति वादयोग्यस्तु वादिनः ।
<>स रक्षितो दिनस्यान्ते दद्याद्भृत्याय वेतनम् ॥”
<>वादिनो भाषावादिनः उत्तरवादिनश्च ॥ * ॥
<>स्वयं विवादाशक्तौ प्रतिनिधिमाह नारदः ।
<>“अर्थिना संनियुक्तो वा प्रत्यर्थिप्रहितोऽपि वा ।
<>यो यस्यार्थे विवदते तयोर्जयपराजयौ ॥”
<>तयोर्व्वादिप्रतिवादिनोः । कात्यायनः ।
<>“मनुष्यमारणे स्तेये परदाराभिमर्षणे ।
<>अभक्ष्यभक्षणे चैव कन्याहरणदूषणे ॥
<>पारुष्ये कूटकरणे नृपद्रोहे तथैव च ।
<>प्रतिवादी न दातव्यः कर्त्ता तु विवदेत् स्वयम् ॥”
<>भ्रात्रादीतरस्य पक्षस्थितस्य दण्डनीयत्वमाह
<>नारदः ।
<>“यो न भ्राता पिता वापि न पुत्त्रो न नियोजितः ।
<>परार्थवादी दण्ड्यः स्यात् व्यवहारेषु विब्रुवन् ॥”
<>नारदः ।
<>“पूर्व्ववादं परित्यज्य योऽन्यमालम्बते पुनः ।
<>वादसंक्रमणाज्ज्ञेयो हीनवादी स वै नरः ॥”
<>प्रत्यर्थी यदि कश्चित् कालं प्रार्थयते स लभते ।
<>अर्थी तु कालं प्रार्थयन् अर्थित्वमेव हन्यादिति
<>तेन कालो न प्रार्थनीयः । तदाह ।
<>“प्रत्यर्थी लभते कालं त्र्यहं सप्ताहमेव च ।
<>अर्थी तु प्रार्थयन् कालं तत्क्षणादेव हीयते ॥”
<>क्वचित् प्रत्यर्थी कालं न लभते । याज्ञवल्क्यः ।
<>“साहसस्तेयपारुष्यगोऽभिशापात्यये स्त्रियाम् ।
<>विवादयेत् सद्य एव कालोऽन्यत्रेच्छया स्मृतः ॥”
<>अथ भाषापादः । तत्र भाषास्वरूपमाहतुः
<>कात्यायनबृहस्पती ।
<>“प्रतिज्ञादोषनिर्मुक्तं साध्यं सत्कारणान्वितम् ।
<>निश्चितं लोकसिद्धञ्च पक्षं पक्षविदो विदुः ॥
<>स्वल्पाक्षरः प्रभूतार्थो निःसन्दिग्धो निराकुलः ।
<>विरोधिकारणैर्मुक्तो विरोधिप्रतिरोधकः ॥
<>यदा त्वेवंविधः पक्षः कल्पितः पूर्व्ववादिना ।
<>दद्यात्तत्पक्षसम्बन्धं प्रतिवादी तदोत्तरम् ॥”
<>नारदेनापि ।
<>“सारस्तु व्यवहाराणां प्रतिज्ञा समुदाहृता ।
<>तद्धानौ हीयते वादी तरंस्तामुत्तरो भवेत् ॥”
<>तच्छोधनमाह वृ हस्मतिः ।
<>“न्यूनाधिकं पूर्व्वपक्षं तावद्वादी विशोधयेत् ।
[Page4-332-b+ 52]
<>न दद्यादुत्तरं यावत् प्रत्यर्थी सभ्यसन्निधौ ॥”
<>इति व्यवहारतत्त्वम् ॥
<LEND>
