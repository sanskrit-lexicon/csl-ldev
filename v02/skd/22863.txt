<L>22863<pc>3-270<k1>प्रत्यक्षं<k2>प्रत्यक्षं
प्रत्यक्षं¦, त्रि, (प्रतिगतमक्षि इन्द्रियं यत्र । समासे
अच् । यद्वा, प्रत्यक्षमस्त्यस्येति । अर्श आदि-
[Page3-270-b+ 52]
त्वात् अच् ।) इन्द्रियग्राह्यम् । तत्पर्य्यायः ।
ऐन्द्रियकम् २ । इत्यमरः । ३ । १ । ७९ ॥ (यथा,
ब्रह्मवैवर्त्ते । २ । १ । ५२ ।
“यत्पादपद्मनखरदृष्टये चात्मशुद्धये ।
न च दृष्टञ्च स्वप्नेऽपि प्रत्यक्षस्यापि का कथा ॥”)
अनुभवविशेषः । तत् षड्विधम् । घ्राणजम् १
रासनम् २ श्रावणम् ३ चाक्षुषम् ४ स्पार्श-
नम् ५ मानसम् ६ । निर्व्विकल्पकसविकल्पक-
भेदेन प्रत्येकं द्विविधम् । निर्व्विकल्पकन्तु अती-
न्द्रियम् । सविकल्पकं मनोग्राह्यम् । षड्विध-
प्रत्यक्षे आश्रयस्य महत्त्वं कारणम् । इन्द्रियं
करणम् । विषयेण सह इन्द्रियसन्निकर्षः । अस्य
व्यापारः । यथा, भाषापरिच्छेदे ।
“घ्राणजादिप्रभेदेन प्रत्यक्षं षड्विधं मतम् ।
घ्राणस्य गोचरो गन्धो गन्धत्वादिरपि स्मृतः ।
तथा रसो रसज्ञायास्तथा शब्दोऽपि च श्रुतेः ॥
उद्भूतरूपं नयनस्य गोचरो
द्रव्याणि तद्वन्ति पृथक्त्वसंख्ये ।
विभागसंयोगपरापरत्व-
स्नेहद्रवत्वं परिमाणयुक्तम् ॥
क्रियां जातिं योग्यवृत्तिं समवायञ्च तादृशम् ।
गृह्णाति चक्षुःसम्बन्धादालोकोद्भूतरूपयोः ॥
उद्भूतस्पर्शवद्द्रव्यं गोचरः सोऽपि च त्वचः ।
रूपान्यच्चक्षुषो योग्यं रूपमत्रापि कारणम् ॥
द्रव्याध्यक्षे त्वचो योगो मनसा ज्ञानकारणम् ।
मनोग्राह्यं सुखं दुःखमिच्छा द्बेषोमतिः कृतिः ॥
ज्ञानं यन्निर्व्विकल्पाख्यं तदतीन्द्रियमिष्यते ।
महत्त्वं षड्विधे हेतुरिन्द्रियं करणं मतम् ॥
विषयेन्द्रियसम्बन्धो व्यापारः सोऽपि षड्विधः ॥”
(यथा, विद्वन्मोदतरङ्गिण्याम् ।
“देवानर्च्चय सञ्चय प्रतिदिनं पुण्यानि जन्मा-
न्तरे
भोगाय प्रयतो महाक्रतुविधौ स्वर्गाय हिंसां
कुरु ।
इत्थं वञ्चकवञ्चनोत्पथगता बुद्धिस्तदेया-
चिरा-
दप्रत्यक्षपदार्थसार्थरहितं पन्थानमारोहतु ॥”
व्य, अक्षि अक्षि प्रतीति वीप्सायां यथार्थत्वेन
समासः । अक्ष्णोराभिमुख्यमित्यर्थे । “लक्षणे-
नाभिप्रती आभिमुख्ये ।” २ । १ । १४ । इत्य-
व्ययीभावः । “अव्ययीभावे शरत्प्रभृतिभ्यः ।”
५ । ४ । १०७ । इत्यत्र “प्रतिपरसमनुभ्यो-
ऽक्ष्णः ।” इति टच् । इन्द्रियलक्षणम् । अप-
रोक्षम् । यथा, मनुः । ९ । ५२ ।
“फलन्त्वनभिसन्धाय क्षेत्रिणां बीजिनान्तथा ।
प्रत्यक्षं क्षेत्रिणामर्थो बीजाद्योनिर्गरीयसी ॥”)
<LEND>
