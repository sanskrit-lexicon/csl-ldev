<L>16464<pc>2-719<k1>दीपकः<k2>दीपकः
दीपकः¦, पुं, (दीपयति जठराग्निमिति । दीपि +
<>ण्वुल् ।) यमानी । इति रत्नमाला ॥ (गुणा-
<>श्चास्य यमानीशब्दे ज्ञेयाः ॥) लोचमस्तकः ।
<>इति शब्दरत्नावली ॥ दीपः । (यथा, ब्रह्माण्ड-
<>पुराणे ।
<>“विष्णुवेश्मनि यो दद्यात् कार्त्तिके मासि दीपकम् ।
<>अग्निष्टोमसहस्रस्य फलमाप्नोति मानवः ॥”)
<>येन पक्षिणान्ये पक्षिणो गृह्यन्ते सः । इति
<>हेमचन्द्रः । ४ । ४०८ ॥ वाज् इति शिकरा इति
<>च भाषा । रागविशेषः । अयं हनूमन्मते
<>षड्रागेषु द्वितीयरागः । सूर्य्यनेत्रान्निर्गतः । अस्य
<>जातिः सम्पूर्णा । गृहन्तु षड्जस्वरः । गान-
<>समयस्तु ग्रीष्मर्त्तौ मधाह्नः । अस्य रूपं यथा ।
<>वर्णो रक्तः । वस्त्रं पाटलवर्णम् । गलभूषणं
<>बृहन्मुक्तामाल्यम् । मत्तहस्त्यारूढोऽयम् । बहु-
<>स्त्रीपरिवृतश्च । कस्यचिन्मते । लज्जया दीप-
<>निर्व्वापणेनान्धकारमयं गृहं कृत्वा स्त्रीभी
<>रमते । अस्य रागिण्यः पञ्च यथा । देशी १
<>कामोद् २ नट् ३ केदारा ४ कानरा वा कर्णाटी
<>५ । पुत्त्राश्चाष्टौ यथा । कुन्तलः १ कमलः २
<>कलिङ्गः वा कलिन्द्रः ३ चम्पकः ४ कुसुम्भः वा
<>कुसुमः ५ रामः ६ लहिलः ७ हिमालः ८ ।
<>भरतमते अस्य रागिण्यो यथा । केदारा १
<>गौरा २ गौण्ड ३ गुज्जरी ४ रुद्राणी ५ ।
<>तन्मते पुत्त्रा यथा । कुसुमः १ टङ्कः २ नट-
<>नारायणः ३ विहागराः ४ किरोदस्तः ५
<>रहसमङ्गला वा रभसमङ्गला ६ मङ्गलाष्टकः ७
<>अडानुः वा आडाना ८ । इति तहफतोल-
<>हिन्दाख्यसंगीतशास्त्रसंग्रहः ॥ (तालविशेषः ।
<>यथा, सङ्गीतदामोदरे ।
<>“प्लुतो लघुः प्लुतश्चैव ताले दीपकनामनि ॥”)
<LEND>
