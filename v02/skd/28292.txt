<L>28292<pc>4-006<k1>यजुः<k2>यजुः
यजुः¦, [स्] क्ली, (इज्यतेऽनेनेति । यज् + “अर्त्ति-
<>पॄवपियजीति ।” उणा० २ । ११८ । इति
<>उसिः ।) वेदविशेषः । इत्यमरः । १ । ६ । ३ ॥
<>“इज्यतेऽनेनेति यजुः । यजै ञौ देवार्च्चादानसङ्ग-
<>कृतौ । त्रासुसिस् इति उस् ।” इति भरतः ॥ * ॥
<>अपि च । यजुराह जैमिनिः । शेषे वा यजुः-
<>शब्दः । शेषे ऋक्सामभिन्ने मन्त्रजाते ततश्च
<>यन्मन्त्रजातं प्रश्लिष्य पठितं गानादिविच्छेद-
<>रहितं तत् यजुरिति । इति तिथ्यादितत्त्वम् ॥
<>यजुर्व्वेदस्य षडशीतिर्भेदा भवन्ति । तत्र चरका
<>नाम द्वादश भेदा भवन्ति । चरकाः १ आह्व-
<>रकाः २ कठाः ३ प्राच्यकठाः ४ कपिष्ठलकठाः ५
<>औपमन्याः ६ आष्ठालकठाः ७ चाराय-
<>णीयाः ८ वारायणीयाः ९ वार्त्तान्तवेयाः १०
<>श्वेताश्वतराः ११ मैत्रायणीयाश्चेति १२ । तत्र
<>मैत्रायणीया नाम सप्त भेदा भवन्ति ।
<>मानवाः १ दुन्दुभाः २ चैकेयाः ३ वाराहाः ४
<>हारिद्रवेयाः ५ श्यामाः ६ श्यामायनीया-
<>श्चेति ७ । तेषामध्ययनमष्टौ शतम् । यजुः-
<>महस्राण्यधीत्य शाखापारो भवति । तान्येव
<>द्विगुणान्यधीत्य पदपारो भवति । तान्येव त्रिगु-
<>णान्यधीत्य क्रमपारो भवति । षडङ्गान्यधीत्य
<>षडङ्गविद्भवति । शिक्षा कल्पो व्याकरणं निरुक्तं
<>च्छन्दो ज्योतिषमित्यङ्गानि । तत्र प्राच्योदीच्यां
<>नैरृत्यां निरृत्यः । तत्र वाजसनेया नाम सप्त-
<>दश भेदा भवन्ति । जाबालाः १ औधेघाः २
<>काण्वाः ३ माध्यन्दिनाः ४ शापीयाः ५
<>तापायनीयाः ६ कापालाः ७ पौण्ड्रवत्साः ८
<>आवटिकाः ९ पामावटिकाः १० पारा-
<>शर्य्याः ११ वैधेयाः १२ वैनेयाः १३ औधेयाः १४
<>गालवाः १५ वैजवाः १६ कात्यायनीया-
<>श्चेति १७ । प्रतिपदमनुपदं छन्दो भाषा धर्म्मो
<>मीमांसा न्यायस्तर्क इत्युपाङ्गानि भवन्ति ।
<>उपज्योतिषम् १ साङ्गलक्षणम् २ प्रतिज्ञा ३
<>अनुवाक्यम् ४ परिसंख्या ५ चरणच्यूहम् ६
<>श्राद्धकल्पः ७ प्रवराध्यायश्च ८ शास्त्रम् ९
<>क्रतुः १० संख्या ११ अनुगमः १२ यज्ञम् १३
<>पाश्वानः १४ होत्रकम् १५ पशवः १५ उक्-
<>थानि १७ कूर्म्मलक्षणम् १८ । इत्यष्टादशपरि-
<>शिष्टानि ।
<>“द्बे सहस्रे शते न्यूने मन्त्रे वाजसनेयके ।
<>इत्युक्तं परिसंख्यातमेतत् सकलं सशुक्रियम् ॥
<>ग्रन्थांश्च परिसंख्यातं ब्राह्मणञ्च चतुर्गुणम् ।
<>आदावारभ्य वेदान्तं ब्रह्मव्याहृतिपूर्व्वकम् ।
<>वेदमध्याय एतेषां होमान्ते तु समारभेत् ॥”
<>तत्र तैत्तिरीयका नाम द्विभेदा भवन्ति ।
<>औख्याः खाण्डिकेयाश्चेति । तत्र खाण्डिकेया
<>नाम पञ्च भेदा भवन्ति । आपस्तम्बी १ बौधा-
<>यनी २ सत्याषाढी ३ हिरण्यकेशी ४ औधेया-
<>श्चेति ५ । तत्र कठानान्तूपगानविशेषः । चतु-
<>श्चत्वारिंशत्युपग्रन्थान् ।
<>“मन्त्रब्राह्मणयोर्वेदस्त्रिगुणं यत्र पठ्यते ।
[Page4-006-b+ 52]
<>यजुर्व्वेदः स विज्ञेयोऽन्ये शाखान्तराः स्मृताः ॥”
<>यजुर्व्वेदस्य धनुर्व्वेद उपवेदः । यजुर्व्वेदस्य भार-
<>द्वाजगोत्रम् । रुद्रदैवत्यम् । त्रैष्टुभं छन्दः । यजु-
<>र्व्वेदः कृशः । दीर्घः । कपाली । ताम्रवर्णः ।
<>काञ्चननयनः । आदित्यवर्णः वर्णेन । पञ्चारत्नि-
<>मात्रः । अस्य ध्यानम् ।
<>“वन्दे रौद्रं त्रैष्टभं ताम्रवर्णं
<>भारद्वाजं रुक्मनेत्रं कृशाङ्गम् ।
<>यजुर्व्वेदं दीर्घमादित्यवर्णं
<>कापालीनं पञ्च चारत्निमात्रम् ॥”
<>य इदं दैवतं रूपं गोत्रं प्रमाणं छन्दो वर्णं
<>वर्णयति स विद्यां लभते स विद्यां लभते ।
<>जन्मजन्मनि वेदपारो भवति । जन्मजन्मनि
<>वेदधारो भवति । अव्रतो व्रती भवति ।
<>अप्रयतः प्रयतो भवति । अब्रह्मचारी ब्रह्म-
<>चारी भवति । जातिस्मरो जायते । इति
<>चरणव्यूहम् ॥ (ऋक्सामभिन्नो मन्त्रविशेषः ।
<>इति केचित् ॥)
<LEND>
