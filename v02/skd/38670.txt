<L>38670<pc>5-327<k1>साधकः<k2>साधकः
साधकः¦, पुं, (साध्यति निष्पादयति कार्य्यमिति ।
<>साध + ण्वुल् ।) साधनकर्त्ता । निष्पादकः ।
<>तस्य लक्षणं यथा, --
<>“अतः परं प्रवक्ष्यामि साधकानान्तु लक्षणम् ।
<>धर्म्मशीलास्तपोयुक्ताः सत्यवादिजितेन्द्रियाः ।
<>मात्स्यर्य्येण परित्यक्ताः सर्व्वसत्त्वहिते रताः ॥
<>कर्म्मशीलास्तथोत्साहा मर्त्त्यलोकेऽजुगुप्सकाः ।
<>परस्परसुसन्तुष्टानुकूलाः साधकस्य तु ।
<>ईदृशैः साधनं कुर्य्यात् सुसहायैः सहैव तु ॥”
<>इति देवीपुराणे नन्दामाहात्म्यसमाप्ताध्यायः ॥
<>अपि च ।
<>“चतुर्धा साधको ज्ञेयो मृदुर्मध्याधिमात्रकः ।
<>अधिमात्रतमः श्रेष्ठो भवाब्धौ लङ्घनक्षमः ॥
<>मन्दोत्साही सुसंमूढो व्याधिस्थो गुरुदूषकः ।
<>लोभी पापमतिश्चैव बह्वाशी वनिताश्रयः ॥
<>चपलः कातरो रोगी पराधीनोऽतिनिष्ठुरः ।
<>मन्दाचारो मन्दवीर्य्यो ज्ञातव्यो मृदुना नरः ॥
<>द्वादशाब्दे भवेत् सिद्धिरेतस्य यत्नतः परम् ।
<>मन्त्रयोगाधिकारी स ज्ञातव्यो गुरुणा ध्रुवम् ॥ १
<>समबुद्धिः क्षमायुक्तः पुण्यकाङ्क्षी प्रियंवदः ।
<>मध्यस्थः सर्व्वकार्य्येषु सामान्यः स्यान्न संशयः ।
<>एतज्ज्ञात्वैव गुरुभिर्दीयते युक्तितो लयः ॥ २ ॥
<>स्थिरबुद्धिर्लये युक्तः स्वाधीनो वीर्य्यवानपि ।
<>महाशयो दयायुक्तः क्षमावान् वीर्य्यवानपि ॥
<>शूरो लयश्च श्रद्धावान् गुरुपादाब्जपूजकः ।
<>योगाभ्यासरतश्चैव ज्ञातव्यश्चाधिमात्रकः ॥
<>एतस्य सिद्धिः षड्वर्षैर्भवेदभ्यासयोगतः ।
<>एतस्मै दीयते धीरैर्हठयोगस्य साधकः ॥ ३ ॥
<>महावीर्य्यान्वितोत्साही मनोज्ञः शौर्य्यवानपि ।
<>शास्त्रज्ञोऽभ्यासशीलश्च निर्म्ममश्च निराकुलः ॥
<>नवयौवनसम्पन्नो मिताहारी जितेन्द्रियः ।
<>निर्भयश्च शुचिर्दक्षो दाता सर्व्वजनाश्रयः ॥
[Page5-328-a+ 52]
<>अधिकारी स्थिरो धीमान् यथेच्छावस्थितः
<>क्षमी ।
<>सुशीलो धर्म्मचारी च गुप्तचेष्टः प्रियंवदः ॥
<>शास्त्रविश्वाससम्पन्नो देवतागुरुपूजकः ।
<>जनसङ्गविरक्तश्च महाव्याधिविवर्ज्जितः ॥
<>अणिमाव्रतयोग्यश्च सर्व्वयोगस्य साधकः ।
<>त्रिभिः संवत्सरैः सिद्धिरेतस्य स्यान्न संशयः ।
<>सर्व्वयोगाधिकारी च नात्र कार्य्या विचा-
<>रणा ॥” ४ ॥
<>इति शिवसंहिता ॥
<LEND>
