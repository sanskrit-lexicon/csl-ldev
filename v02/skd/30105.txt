<L>30105<pc>4-202<k1>लघुः<k2>लघुः
लघुः¦, त्रि, (लङ्घ + कुः । नलोपश्च ।) अगुरुः ।
(यथा, --
“तृणादपि लघुस्तूलस्तूलादपि च भिक्षुकः ।
न नीतो वायुना कस्मादर्थप्रार्थनशङ्कया ॥”
इत्युद्भटः ॥)
मनोज्ञः । (इष्टः । इत्यमरः ॥ यथा, रघुः ।
११ । १२ ।
“नाम्भसां कमलशोभिनां तथा
शाखिनाश्च न परिश्रमच्छिदाम् ।
दर्शनेन लघुना यथा तयोः
प्रीतिमापुरुभयोस्तपस्विनः ॥”)
निःसारः । इति मेदिनी । घे, ५ ॥ (यथा,
रघुः । १२ । ६६ ।
“श्रुत्वा रामः प्रियोदन्तं मेने तत्सङ्गमोत्सुकः ।
महार्णवपरिक्षेपं लङ्कायाः परिखालघुम् ॥”)
ह्रस्वः । इति हेमचन्द्रः ॥ * ॥ द्याकरणोक्त-
लघुसंज्ञा यथा । ह्रस्वो लघुः दीर्घो गुरुरित्यु-
च्चारणवशाद्गम्यते । तथा संयोगे सति ह्रस्वो-
ऽपि गुरुर्गुरुमतोऽनृच्छ इति वर्ज्जनाच्च । इति
दुर्गसिंहकृतकलापवृत्तिः ॥ * ॥ छन्दःशास्त्रोक्तं
लघुलक्षणं यथा, --
“मस्त्रिगुरुस्त्रिलघुश्च नकारो
भादिगुरुः पुनरादिलघुर्यः ।
जो गुरुमध्यगतो रलमध्यः
सोऽन्तगुरुः कथितोऽन्तलघुस्तः ॥
गुरुरेको गकारस्तु लकारो लघुरेककः ॥”
इति छन्दोमञ्जरी ॥
<LEND>
