<L>17629<pc>2-780<k1>धन्वन्तरिः<k2>धन्वन्तरिः
धन्वन्तरिः¦, पुं, (धनुरुपलक्षणत्वात् शल्यादि-
<>चिकित्साशास्त्रं तस्य अन्तं ऋच्छतीति ।
<>ऋ गतौ + “अच इः ।” उणां ४ । १३८ । इति
<>इः ।) देववैद्यः । स भगवदवतारः । यथा, --
<>“धन्वन्तरिश्च भगवान् स्वयमेव कीर्त्ति-
<>र्नाम्ना नृणां पुरुरुजां रुज आशु हन्ति ।
<>यज्ञे च भागममृतायुरवावरुन्ध
<>आयुष्यवेदमनुशास्त्यवतीर्य्य लोके ॥
<>स वै भगवतः साक्षात् विष्णोरंशांशसम्भवः ।
<>धन्वन्तरिरिति ख्यात आयुर्व्वेददृगिज्यभाक् ॥”
<>इति श्रीभागवतम् ॥ * ॥
<>“नारायणांशो भगवान् स्वयं धन्वन्तरिर्महान् ।
<>पुरा समुद्रमथने समुत्तस्थौ महोदधेः ॥
<>सर्व्ववेदेषु निष्णातो मन्त्रतन्त्रविशारदः ।
<>शिष्यो हि वैनतेयस्य शङ्करस्योपशिष्यकः ॥”
<>इति ब्रह्मवैवर्त्ते श्रीकृष्णजन्मखण्डे ५१ अध्यायः ॥
[Page2-781-a+ 52]
<>अन्यच्च । “काशस्य काशिराजः तस्य दीर्घ-
<>तमाः पुत्त्रोऽभूत् । धन्वन्तरिस्तु दीर्घतमसोऽ-
<>भूत् । न हि संसिद्धकार्य्यकारणः सकल-
<>सम्भूतिष्वशेषज्ञानवित् । भगवता नारायणेन
<>चातीतसम्भूतौ तस्मै वरो दत्तः । काशिराज-
<>गोत्रेऽवतीर्य्य त्वमष्टधा सम्यगायुर्व्वेदं करिष्यसि ।
<>यज्ञभाक् त्वं भविष्यसीति । तस्य च धन्वन्तरेः
<>पुत्त्रः केतुमान् केतुमतो भीमरथः । तस्यापि
<>दिवोदासः ।” इति विष्णुपुराणम् । ४ । ८ । २-५ ॥ * ॥
<>अस्यार्थः । “संसिद्धकार्य्यकारणः जरादिरहित-
<>देहेन्द्रियः । संयतदेहेन्द्रिय इति वा । सकल-
<>सम्भूतिषु सर्व्वेष्वपि जन्मसु । अशेषज्ञानवित् सर्व्व-
<>शास्त्रवित् । अतीतसम्भूतौ क्षीराब्धौ जन्मनि ।
<>अष्टधा अष्टाङ्गमायुर्व्वेदम् तदुक्तं लघुवाग्भटे ।
<>कायबालग्रहोर्द्ध्वाङ्गशल्यदंष्ट्राजराविषम् ।
<>अष्टावङ्गानि तस्याहुश्चिकित्सा येषु संस्थितेति ।”
<>इति तट्टीकायां स्वामी ॥ * ॥ दिवोदासः ।
<>इति त्रिकाण्डशेषः ॥ (धन्वन्तरिप्रादुर्भावो यथा,
<>“एकदा देवराजस्य दृष्टिर्निपतिता भुवि ।
<>तत्र तेन नरा दृष्टा व्याधिभिर्भृशपीडिताः ॥
<>तान् दृष्ट्वा हृदयन्तस्य दयया परिपीडितम् ।
<>दयार्द्रहृदयः शक्रो धन्वन्तरिमुवाच ह ॥
<>धन्वन्तरे ! सुरश्रेष्ठ ! भगवन् ! किञ्चिदुच्यते ।
<>योग्यो भवसि भूतानामुपकारपरो भव ॥
<>उपकाराय लोकानां केन किन्न कृतं पुरा ।
<>त्रैलोक्याधिपतिर्विष्णुरभून्मत्स्यादिरूपवान् ॥
<>तस्मात्त्वं पृथिवीं याहि काशीमध्ये नृपो भव ।
<>प्रतीकाराय रोगाणामायुर्व्वेदं प्रकाशय ॥
<>इत्युक्त्वा सुरशार्द्द्लः सर्व्वभूतहितेप्सया ।
<>समस्तमायुषो वेदं धन्वन्तरिमुपादिशत् ॥
<>अधीत्य चायुषो वेदमिन्द्राद्धन्वन्तरिः पुरा ।
<>आगत्य पृथिवीं काश्याञ्जातो बाहुजवेश्मनि ।
<>नाम्ना तु सोऽभवत् ख्यातो दिवोदास इति क्षितौ ।
<>बाल एव विरक्तोऽभूच्चचार सुमहत्तपः ॥
<>यत्नेन महता ब्रह्मा तं काश्यामकरोन्नृपम् ।
<>ततो धन्वन्तरिर्लोकैः काशीराजोऽभिधीयते ॥
<>हिताय देहिनां स्वीया संहिता विहितामुना ।
<>अयं विद्यार्थिनो लोकान् संहितान्ताम-
<>पाठयत् ॥”
<>इति भावप्रकाशस्य पूर्व्वखण्डे प्रथमे भागे ॥)
<>विक्रमादित्यराजस्य नवरत्नान्तर्गतरत्नविशेषः ।
<>यथा, --
<>“धन्वन्तरिक्षपणकामरसिंहशङ्कु-
<>वेतालभट्टघटकर्परकालिदासाः ।
<>ख्यातो वराहमिहिरो नृपतेः सभायां
<>रत्नानि वै वररुचिर्नव विक्रमस्य ॥”
<>इति नवरत्नम् ॥
<>(धनोर्धनुर्वेदस्य अन्तमृच्छतीति । महादेवः ।
<>यथा, महाभारते । १३ । १७ । १०३ ।
<>“धन्वन्तरिर्धूमकेतुः स्कन्दो वैश्रवणस्तथा ॥”)
<LEND>
