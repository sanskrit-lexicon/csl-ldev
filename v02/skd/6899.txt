<L>6899<pc>2-064<k1>कल्पपादपदानं<k2>कल्पपादपदानं
कल्पपादपदानं¦, क्ली, (कल्पपादपस्य सुवर्णनिर्मितपाद-
<>पाकृतेर्दानम् ।) महादानविशेषः । तद्विधानं यथा,
<>“कल्पपादपदानाख्यमतः परमनुत्तमम् ।
<>महादानं प्रवक्ष्यामि सर्व्वपातकनाशनम् ॥
<>पुण्यन्दिनमथासाद्य तुलापुरुषदानवत् ।
<>पुण्याहवाचनं कृत्वा लोकेशावाहनन्तथा ॥
<>ऋत्विङ्मण्डपसम्भारभूषणाच्छादनादिकम् ।
<>काञ्चनं कारयेद्वृक्षं नानाफलसमन्वितम् ॥
<>नानाविहगवस्त्राणि भूषणानि च कारयेत् ।
<>शक्तितस्त्रिपलादूर्द्ध्व मासहस्रात् प्रकल्पयेत् ॥
<>अर्द्धकॢप्तं सुवर्णस्य कारयेत् कल्पपादपम् ।
<>गुडप्रस्थोपरिष्टाच्च सितवस्त्रयुगावृतम्” ॥
<>अर्द्धकॢप्तं यावदुपात्तसुवर्णस्यार्द्धेन निर्मितम् ।
<>“ब्रह्मविष्णुशिवोपेतं पञ्चशाखं समास्करम् ।
<>कामदेवमधस्ताच्च सकलत्रं प्रकल्पयेत् ॥
<>सन्तानं पूर्व्वतस्तद्वत्तुरीयांशेन कल्पयेत् ।
<>मन्दारं दक्षिणे पार्श्वे श्रिया सार्द्धं घृतोपरि” ॥
<>सन्तानं पूर्व्वतस्तद्वदिति गुडप्रस्थस्थं सितवस्त्रयुगा-
<>वृतमित्यर्थः । कामदेवमधस्ताच्चेति सन्तानवृक्षस्या-
<>धस्तात् सकलत्रं कामदेवं प्रकल्पयेदिति योजनम् ।
<>मन्दारादिष्वेकैकदेवतासम्बन्धश्रुतेः ॥
<>“पश्चिमे पारिभद्रन्तु सावित्र्या सह जीरके ।
<>सुरभीसंयुतं तद्वत्तिलेष हरिचन्दनम् ॥
<>तृतीयांशेन कुर्व्वीत सौम्येन फलसंयुतम् ।
<>कौषेयवस्त्रसंयुक्तानिक्षुमाल्यफलान्वितान्” ॥
<>तृतीयांशेनसन्तानघटनावस्थितसुवर्णतृतीयभागेन ।
<>सौम्येन उत्तरदिग्विभागेन ॥
[Page2-065-a+ 52]
<>“तथाष्टपूर्णकलसान् पादुकासनभाजनान् ।
<>दीपिकोपानहच्छत्रचामरासनसंयुतम्” ॥
<P>पादुकासनभाजनान् पादुकासनभाजनसहि-
<>तानित्यर्थः । आसनपदञ्चात्र कलसावस्थानो-
<>चितासनपरम् । चामरासनसंयुतमिति पुन-
<>रासनपदश्रवणात् ।
<>“फलपक्षियुतं तद्वदुपरिष्टाद्वितानकम् ।
<>तथाष्टादशधान्यानि समन्तात् परिकल्पयेत् ॥
<>होमाधिवासनान्ते तु स्नापितो देवपुङ्गवैः ।
<>त्रिःप्रदक्षिणमावृत्य मन्त्रमेतमुदीरयेत् ॥
<>नमस्ते कल्पवृक्षाय चिन्तितान्नप्रदाय च ।
<>विश्वम्भराय देवाय नमस्ते विश्वमूर्त्तये ॥
<>यस्मात्त्वमेव विश्वात्मा ब्रह्मा स्थाणुर्द्दिवाकरः ।
<>मूर्त्तामूर्त्तपरं वीजमतः पाहि सनातन ! ॥
<>त्वमेवामृतसर्व्वस्वमनन्तपुरुषोऽव्ययः ।
<>सन्तानाद्यैरूपेतः सन् पाहि संसारसागरात् ॥
<>एवमामन्त्र्य तं दद्यारद्गुवे कल्पपादपम् ।
<>चतुर्भ्यश्चापि ऋत्विग्भ्यः सन्तानादीनि कल्पयेत्” ॥
<P>एतेन चत्वार एवर्त्विजः कर्त्तव्याः । कुशमया-
<>श्चत्वारो ब्रह्माण इत्युक्तं सम्भवति ॥
<>“स्वल्पेष्वेकाग्निवत् कुर्य्यात् गुरुरेवाभिपूजितः ।
<>न वित्तशाठ्यं कुर्व्वीत न च विस्मयवान् भवेत्” ।
<P>न च विस्मयवान् इदम्मया दत्तमिति नाह-
<>ङ्कारवान् भवेदित्यर्थः ॥
<>“अनेन विधिना यस्तु महादानं निवेदयेत् ।
<>सर्व्वपापविनिर्मुक्तः सोऽश्वमेधफलं लभेत् ॥
<>अप्सरोभिः परिवृतः सिद्धचारणकिन्नरैः ।
<>भूतान्भव्यांश्च मनुजांस्तारयेदात्मसम्मितांन् ॥
<>स्तूयमानो दिवः पृष्ठे पुत्त्रपौत्त्रप्रपौत्त्रवान् ।
<>विमानेनार्कवर्णेन विष्णुलोकं स गच्छति ।
<>दिवि कल्पशतं तिष्ठेद्राजराजो भवेत्ततः ॥
<>नारायणबलोपेतो नारायणपरायणः ।
<>नारायणकथासक्तो नारायणपुरं व्रजेत् ॥
<>यो वा पठेत् कनककल्पतरुप्रदानं
<>यो वा शृणोति पुरुषोऽल्पधनः स्मरेद्वा ।
<>सोऽपीन्द्रलोकमधिगम्य सहाप्सरोभि-
<>र्म्मन्वन्तरं वसति पापविमुक्तदेहः” ॥ * ॥
<P>अत्र यजमानः समुपजातकल्पपादपमहादान-
<>दानेच्छुस्तुलापुरुषलिखितं खड्गचर्म्ममयाच्छन्नस-
<>न्नाहतुलास्थाप्यहरिप्रतिमालङ्कारतुलाहस्तग्राह्य-
<>प्रतिमाऋत्विक्चतुष्टयवरणादिदक्षिणासामग्री-
<>वहिः सर्व्वसम्भारं अधिकत्वेन पलत्रयादुर्द्ध्वसहस्र-
<>पलावधियथेष्टकाञ्चनमुपादाय तस्यार्द्धेन कल्प-
<>पादपमपारार्द्धेन समभागेन सन्तानं मन्दारं
<>पारिभद्रं हरिचन्दनमेवं पञ्चतरून् पञ्चशाखान्
<>सौवर्णनानाफलपक्षिसुवर्णनिर्म्मितानेकवसनाकार
<>सहितान् केयूरकुण्डलाद्यभिमतालङ्कारभूषितान्
<>एषामाच्छादनार्थं श्वेतवस्त्रयुगपञ्चकं तरूणाम-
<>वस्थापनार्थं गुडप्रस्थद्वयं प्रत्येकं प्रस्थपरिमितान्
<>पात्रस्थघृतजीरकतिलांश्च कल्पवृक्षाधःस्थापनार्थ-
<>मभीष्टसुवर्णान्तरयन्त्रोत्खाटिता ब्रह्मविष्णुशिव-
<>भास्करप्रतिमाः यथोक्तक्रमतरुचतुष्टयाधःस्थाप-
[Page2-065-b+ 52]
<>नार्थमभिमतसुवर्णान्तरयन्त्रोत्खाटिताः सरति-
<>कामदेवलक्ष्मीसावित्रीसुरभिप्रतिमाश्च कल्पतरु-
<>पार्श्वस्थापनार्थमष्टौ कुम्भान् तदधःस्थापनार्थं
<>कुशादिनिर्म्मितासनाष्टकंकुम्भाच्छादनार्थं कौषेय-
<>वस्त्राष्टकं कुम्भपार्श्वस्थापनार्थमिक्षुदण्डाष्टकं पुष्प-
<>मालावृकसामग्रीं यथेष्टफलाष्टकं पादुकायुगा-
<>ष्टकं कांस्यभाजनाष्टकञ्च कल्पतरुपार्श्वार्पणार्थं
<>दीपिकोपानद्युगच्छत्रचामरासनाष्टादशधान्यानि
<>च उत्पादयेत् । ततस्तुलापुरुषोक्तसमयानामन्य-
<>तमस्य पूर्व्वतरदिने यजमानगुर्वृत्विग्जापकास्तुला
<>पुरुषवद्धविष्यभोजनादिकं कृत्वा निवेदनसङ्कल्प-
<>वाक्ययोस्तुलापुरुषपदस्थाने कल्पपादपपदं प्रक्षिप्य
<>यथायथं निवेदनं सङ्कल्पञ्च कुर्य्युः । ततोऽपरदिने
<>यजमानस्तुलापुरुषवद्गोविन्दाद्याराधनादिमधुपर्क-
<>दानान्तं गोविन्दाद्यभ्यर्चनब्राह्मणानुज्ञापनदान-
<>सङ्कल्पपुण्याहादिवाचनवरणवाक्येषु तुलापुरुष-
<>पदस्थाने कल्पपादपपदं प्रक्षिप्य कुर्य्यात् । ततो
<>गुर्व्वृत्विग्यजमानजापका उपवसेयुः । अपर-
<>दिने च कृतनित्यास्तुलापुरुषवदग्निस्थापनादिमध्य-
<>ब्राह्मणवाचनान्तं कर्म्म यथायथं कुर्य्युः । एवञ्च
<>मध्यब्राह्मणवाचनान्तं कर्म्म तुलापुरुषग्रन्थं अनु-
<>सन्धावानुष्ठातव्यम् । तत ऋत्विजः कल्पतरुमा-
<>नीय प्रधानवेद्यां लिखितचक्रमध्ये गुडप्रस्थं दत्त्वा
<>तदुपरि स्थापयेयुः । ततस्तस्याधो गुडप्रस्थोपरि
<>पङ्क्तिक्रमेण सुवर्णयन्त्रोत्खाटिता ब्रह्मविष्णुशिव-
<>भास्करप्रतिमाः स्थापयेयुः । तत्पूर्व्वतः अधस्तादा-
<>रोपितसरतिकामदेवप्रतिमां गुडप्रस्थोपरि स-
<>न्तानं कल्पतरुदक्षिणतः अधःसमारोपितलक्ष्मी-
<>प्रतिमां घृतप्रस्थोपरि मन्दारं कल्पतरोः पश्चि-
<>मतः अधःसमारोपितसावित्रीप्रतिमां जीरक-
<>प्रस्थोपरि पारिभद्रं कल्पतरूत्तरतः अधःसमारो-
<>पितसुरभिप्रतिमां तिलप्रस्थोपरि हरिचन्दनञ्चा-
<>रोपयेयुः । सर्व्वांश्च वृक्षान् प्रत्येकं सितवस्त्रयुगे-
<>नाच्छादयेयुः । अष्टासु दिक्षुप्रत्येकं कौषेयवस्त्रा-
<>च्छादितान् इक्षुदण्डफलान्वितान् माल्यालङ्कृता-
<>नष्टौ पूर्णकुम्भान् पार्श्वारोपितपादुकायुगभाज-
<>नानासनेष्वारोप्य कल्पतरुपार्श्वे पूर्व्वोक्तदीपिका-
<>द्युपकरणमारोपयेयुः । ततो मङ्गलतूर्य्यगीतवन्दि-
<>घोषेषु सत्सु ऋत्विजः कुण्डसमीपस्थकुम्भचतुष्टय-
<>जलेन यजमानं स्नापयेयुः । ततो यजमानः शुक्ल-
<>माल्याम्बरधरो धृतसर्व्वालङ्कारः पुष्पाञ्जलिमादाय
<>कल्पपादपं त्रिः प्रदक्षिणीकृत्य नमस्ते कल्प-
<>वृक्षायेत्यादि पाहि संसारसागरादित्यन्तमन्त्रान्
<>पठित्वा पुष्पाञ्जलिनाभ्यर्च्य गुर्वृत्विग्भ्यो यथायथं
<>दद्यात् ॥ ओँ अद्यासुकामुकसगोत्रेभ्योऽमुका-
<>मुकवेदामुकामुकशाखाध्यायिभ्यः अमुकामुकदेव-
<>शर्म्मभ्यो युष्मभ्यं मत्स्यपुराणोक्तकल्पपादपमहा
<>दानदानफलप्राप्तिकामोऽहं मत्स्यपुराणोक्तभाग-
<>व्यवस्थया एतं गुडप्रस्थारोपितसौवर्णब्रह्मविष्णु-
<>महेश्वरभास्करप्रतिमासितवसनयुगान्वितगुडप्र-
<>स्थारोपितसौवर्णसरतिकामदेवप्रतिमासितवसन-
<>युगान्वितसौवर्णसन्तानसहितं घृतप्रस्थारोपित-
[Page2-065-c+ 52]
<>सौवर्णलक्ष्मीप्रतिमासितवस्त्रयुगान्वितसौवर्णम-
<>न्दारसहितं जीरकप्रस्थारोपितसौवर्णसावित्री-
<>प्रतिमासितवसनयुगलान्वितसौवर्णपारिभद्रसहितं
<>तिलप्रस्थारोपितसौवर्णसुरभिप्रतिमासितवसन-
<>युगान्वितसौवर्णहरिचन्दनसहितं कौषेयवस्त्रयुग-
<>वेष्टितग्रीवेक्षुमाल्यफलान्वितकुशासनपादुकायुग-
<>कांस्यभाजनयुतपूर्णकुम्भाष्टकदीपिकोपानद्युगच्छ-
<>त्रचामरासनफलमाल्ययुतपञ्चवर्णवितानकाष्टादश-
<>धान्ययुतं कल्पपादपमहादानमहं ददे ॥ प्रति-
<>ग्रहीतारः स्वस्तीत्युक्त्रा सावित्रीं पठित्वा यथायथं
<>अमुकपादपोऽयं विष्णुदैवतमित्युक्त्वा यथाशाखं
<>कामस्तुतिं पठेयुः । ततो दक्षिणादानम् ।
<>ओँ अद्य कृतैतद्दानप्रतिष्ठार्थं युष्मभ्यमहन्दक्षिणा-
<>मिमां यदुत्पत्तियोग्यां भूमिमेतानि च रत्नानि-
<>ददे ॥ प्रतिग्रहीतारः स्वस्तीत्युक्त्वा प्रत्येकं तरून्
<>मूलेषु स्पृशेयुः । ततो यजमानस्तुलापुरुषवत् जाप-
<>केभ्यो दक्षिणादानं दीनानाथादितर्पणं ब्राह्मण-
<>वाचनञ्च कुर्य्यात् । ततः कल्पपादपं गुरवे सन्तान-
<>कादींश्चतुरो वृक्षान् ऋग्वेद्यादिक्रमेण चतुर्भ्य
<>ऋत्विग्भ्यो निवेदयेत् । स्वल्पकल्पपादपदाने तु
<>गुरुरेवैकाग्निवत् स्वगृह्योक्तविधिना सर्व्वं ब्रह्माण्ड-
<>दानवत् कुर्य्यात् । इति कल्पपादपमहादानं
<>समाप्तम् ॥ * ॥ इति महाराजाधिराजनिःशङ्कसङ्कर-
<>श्रीमद्बल्लालसेनदेवविरचिते श्रीदानसागरे महा-
<>दानदानावर्त्तः ॥
<LEND>
