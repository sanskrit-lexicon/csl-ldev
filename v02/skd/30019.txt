<L>30019<pc>4-192<k1>रौद्रं<k2>रौद्रं
रौद्रं¦, क्ली, (रुद्रस्येदम् । रुद्र + अण् ।) शृङ्गा-
राद्यष्टरसान्तर्गतशेषरसः । तत्पर्य्यायः । उग्रम् २ ।
इत्यमरः ॥ द्वे क्रोधस्याश्रये । रुद्रो देवता यस्य
रौद्रम् । यदाह भरतः ।
“शृङ्गारो विष्णुदेवः स्याद्धासः प्रमथदैवतः ।
करुणो यमदेवः स्याद्रौद्रो रुद्राधिदैवतः ॥” इति
द्वे क्रोधस्याश्रये । उच्यति क्रुधा समवैति उग्रः ।
उचिर्य समवायने नाम्नीति रक् निपातनाच्चस्य
गः । सर्व्वाभिभाविता रौद्रः । यथा, रावण-
चरितादि । एषु वीभत्सरौद्रे क्लीवे रूपभेदात्
अन्ये पुंसि वीभत्सरौद्रौ चेति पुंलिङ्गपाठ इह
युक्तः । इति भरतः ॥ * ॥ अपि च ।
अथ रौद्रः ।
“रौद्रः क्रोधस्थायिभावौ रक्तो रुद्राधिदैवतः ।
आलम्बनं रिपुस्तत्र तच्चेष्टोद्दीपनं मतम् ॥
[Page4-192-c+ 52]
सुष्टिप्रहारपातनविकृतच्छेदावदारणैश्चैव ।
संग्रामसंभ्रमाद्यैरस्योद्दीप्तिर्भवेत् प्रौढा ॥
भ्रूविभङ्गौष्ठनिर्दंशबाहुस्फोटनतर्जनाः ।
आत्मावदानकथनमायुधोत्क्षेपणानि च ।
अनुभावास्तथा क्षेपक्रूरसन्दर्शनादयः ॥
उग्रतावेगरोमाञ्चस्वेदवेपथवो मदः ।
मोहाहर्षादयश्चात्र भावाः स्युर्व्यभिचारिणः ॥”
यथा, --
“कृतमनुमतं दृष्टं वा यैरिदं गुरु पातकं
मनुजपशुभिर्निर्मर्य्यादैर्भवद्भिरुदायुधैः ।
नरकरिपुणा सार्द्धं तेषां सभीमकिरीटिना-
मयमहमसृङ्मेदोमांसैः करोमि दिशां वलिम् ॥”
अस्य युद्धवीराद्भेदमाह ।
“रक्तास्यनेत्रता चात्र भेदिनी युद्धवीरतः ॥”
इति साहित्यदर्पणे ३ परिच्छेदः ॥
<LEND>
