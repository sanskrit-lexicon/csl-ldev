<L>12976<pc>2-491<k1>छायाव्यवहारः<k2>छायाव्यवहारः
छायाव्यवहारः¦, पुं, ज्योतिःशास्त्रोक्ताङ्कविशेषः ।
अथ छायाव्यवहारे करणसूत्रं वृत्तम् ।
“छाययोः कर्णयोरन्तरे ये तयो-
र्व्वर्गविश्ले षभक्ता रसाद्रीषवः ।
सैकलब्धेः पदघ्नन्तु कर्णान्तरं
भान्तरेणोनयुक्तं दले स्तः प्रभे ॥
उदाहरणम् ।
नन्दचन्द्रैर्मितं छाययोरन्तरं
कर्णयोरन्तरं विश्वतुल्यं ययोः ।
ते प्रभे वक्ति यो युक्तिमान् वेत्त्यसौ
व्यक्तमव्यक्तयुक्तं हि मन्येऽखिलम् ॥
न्यासः
छां(७/२) छाया(४५/२)
छायान्तरम् । १९ । कर्णान्तरम् । १३ । अनयो-
र्व्वर्गान्तरेण । १९२ । भक्ता रसाद्रीषवः । ५७६ ।
लब्धम् । ३ । सैकस्यास्य । ४ । मूलम् । २ ।
अनेन कर्णान्तरम् । १३ । गुणितम् । २६ ।
द्विस्थम् । २६ । भान्तरेण । १९ । ऊनयुते ।
७ । ४५ । तदर्द्धे लब्धे छाये (७/२ ४५/२) तत्कृत्यो-
र्योगपदमित्यादिना जातौ कर्णौ (२५/२ ५१/२)
[Page2-491-c+ 34]
छायान्तरे करणसूत्रं वृत्तार्द्धम् ।
शङ्कुः प्रदीपतलशङ्कुतलान्तरघ्न-
श्छाया भवेद्विनरदीपशिखौच्च्यभक्तः ।
उदाहरणम् ।
शङ्कुप्रदीपान्तरभूस्त्रिहस्ता
दीपोच्छ्रितिः सार्द्धकरत्रया चेत् ।
शङ्कोस्तदार्काङ्गुलसम्मितस्य
तस्य प्रभा स्यात् कियती वदाशु ॥
भूः ३ छाया(१/२)शङ्कुः(१/२)प्रदीपशङ्कुतलान्तरम् ३
अनयोर्घातः (३/२) विनरदीपशिखौच्च्येन । ३ । भक्तो
लब्धानि छायाङ्गुलानि । १२ ।
अथ दीपोच्छ्रित्यानयनाय करणसूत्रं वृत्तार्द्धम् ।
छायाहृते तु नरदीपतलान्तरघ्ने
शङ्कौ भवेन्नरयुते खलु दीपकौच्च्यम् ।
उदाहरणम् ।
प्रदीपशङ्क्वन्तरभूस्त्रिहस्ता
छायाङ्गुलैः षोडशभिः समा चेत् ।
दीपोच्छ्रितिः स्यात् कियती वदाशु
प्रदीपशङ्क्वन्तरमुच्यतां मे ॥
न्यासः
शङ्कुः । १२ । छायाङ्गुलानि । १६ । शङ्कु
प्रदीपान्तरहस्ताः । ३ । लब्धं दीपकौच्च्यं
हस्ताः (११/४)
प्रदीपशङ्कन्तरभूमानानयनाय करणसूत्रं
वृत्तार्द्धम् ।
विशङ्कुदीपोच्छ्रयसंगुणा भा
शङ्कूद्धृता दीपनरान्तरं स्यात् ॥
उदाहरणम् । पूर्व्वोक्त एव दीपोच्छ्रायः (११/४)
शङ्क्वङ्गुलानि । १२ । छाया । १६ । लब्धाः
शङ्कुप्रदीपान्तरहस्ताः । ३ ।
छायाप्रदीपान्तरदीपौच्च्यानयनाय करणसूत्रं
सार्द्धवृत्तम् ।
छायाग्रयोरन्तरसंगुणाभा
छायाप्रमाणान्तरहृद्भवेद्भूः ।
[Page2-492-a+ 43]
भूशङ्कुघातः प्रभया विभक्तः
प्रजायते दीपशिखौच्च्यमेवम् ॥
त्रैराशिकेनैव यदेतदुक्तं
व्याप्तं खभेदैर्हरिणेव विश्वम् ॥
उदाहरणम् ।
शङ्कोर्भार्कमिताङ्गुलस्य सुमते ! दृष्टा किलाष्टाङ्गुला
छायाग्राभिमुखे करद्वयमिते न्यस्तस्य देशे पुनः ।
तस्यैवार्कमिताङ्गुला यदि तदा छायाप्रदीपान्तरं
दीपौच्च्यञ्च कियद्वद व्यवहृतिं छायाभिधां वेत्सि
चेत् ॥
भूः (१३/३) छां (१/३) भूः २ छां (१/२)
अत्र छायाग्रयोरन्तरमङ्गुलात्मकम् । ५२ ।
छाये च । ८ । १२ । अनयोराद्या । ८ । इय-
मनेन । ५२ । गुणिता । ४१७ । छायाप्रमाणा-
न्तरेण । ४ । भक्ता लब्धं भूमानम् । १०४ ।
इदं प्रथमछायाग्रदीपतलयोरन्तरमित्यर्थः ।
एवं द्वितीयच्छायाग्रमानम् । १५६ । भूशङ्कुघातः
प्रभया विभक्त इति जातमुभयतोऽपि दीपौच्च्यं
सममेव हस्ताः ६(१/२) ।
एवमित्यत्र छायाव्यवहारे त्रैराशिककल्पनया-
नयनं वर्त्तते तद्यथा । प्रथमच्छायातो द्वितीय-
च्छाया । १२ । यावताधिका तावता छाया-
वयवेन यदि छायाग्रान्तरतुल्याभूर्लभ्यते तदा
छायया किमिति एवं कृथक् पृथक् छ या-
प्रदीपतलान्तरप्रमाणं लभ्यते । ततो द्वितीयं
त्रैराशिकं यदि छायातुले भुजे शङ्कुः कोटि-
स्तदा भूतुल्ये भुजे किमिति लब्धं दीपकौच्च्य-
मुभयतोऽपि तुल्यमेव । एवं पञ्चराशिकादिक-
मखिलं त्रैराशिककल्पनयैव सिद्ध्वं यथा भग-
वता श्रीनारायणेन जननमरणक्लेशापहारिणा
निखिलजगज्जननैकबीजेन सकलभुवनभावनेन
गिरिसरित्सुरनरासुरादिभिः स्वभेदैरिदं जग-
द्ब्याप्तं तथेदमखिलं गणितजातं त्रैराशिकेन
व्याप्तं यद्येवं तद्वहुभिः किमित्याशङ्क्याह ।
यत्किञ्चिद्गुणभागहारविधिना बीजेऽत्र वा
गण्यते
तत् त्रैराशिकमेव निर्म्मलधियामेवावगम्यं
विदाम् ।
एतद्यद्बहुधास्मदादिजडधीधीवृद्धिबुद्ध्या बुधै-
स्तद्भेदान् सुगमान् विधाय रचितं प्राज्ञैः
प्रकीर्णादिकम् ॥”
इति श्रीभास्कराचार्य्यविरचितायां लीलावत्यां
छपाधिकारः समाप्ततामगात् ॥
<LEND>
