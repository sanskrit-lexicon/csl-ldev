<L>39967<pc>5-393<k1>सूतिकारोगः<k2>सूतिकारोगः
सूतिकारोगः¦, पुं, (सूतिकाया रोगः ।) नव-
<>प्रसूताया व्याधिभेदः । तन्निदानादि यथा, --
<>“मिथ्योपचारात् संक्नेशात् विशमाजीर्णभोज-
<>नात् ।
<>सूतिकायास्तु ये रोगा जायन्ते दारुणाश्च ते ॥”
<>मिथ्योपचारात् अनुचिताचरणात् । प्रवातादि-
<>सेवनात् । संक्लेशात् संक्लिश्यन्ते दोषा अनेन
<>इति संक्लेशः दोषजनकमन्नं तस्मात् । दारुणाः
<>कष्टसाध्याः । के ते व्याधय इत्याकाङ्क्षायामाह ।
<>“अङ्गमर्द्दो ज्वरः कासः पिपासा गुरुमात्रता ।
<>शोथः शूलातिसारौ च सूतिकारोगलक्षणम् ॥”
<>एतेऽङ्गमर्द्दादयः प्रायेण सूतिकाया भवन्तः
<>सूतिकारोगत्वेन लक्ष्यन्ते ॥ * ॥ ज्वरादीनां
<>रोगविशेषाणां निदानविशेषमाह ।
<>“ज्वरातीसारशोथाश्च शूलानाहबलक्षयाः ।
<>तन्द्रारुचिप्रसेकाद्या वातश्लेष्मसमुद्भवाः ॥
<>कृच्छ्रसाध्या हि ते रोगाः क्षीणमांसबलाश्रिताः
<>ते सर्व्वे सूतिका नाम्ना रोगास्ते चाप्युपद्रवाः ॥”
<>सूतिकाभवत्वेन सूतिकानाम्ना ते रोगाः ।
<>आश्रयाश्रितयोरभेदोपचारात् । ते चाप्युपद्रवा
<>इति । त एव ज्वरादय उक्तानां रोगाणामन्य-
<>तमं प्रधानीकृत्योपद्रवाश्च ॥ * ॥
<>अथ सूतिकारोगचिकित्सा ।
<>“सूतिकारोगशान्त्यर्थं कुर्य्यात् वातहरीं
<>क्रियाम् ।
<>दशमूलकृतं क्वाथं कोष्णं दद्यात् घृतान्वितम् ॥
<>अमृतानागरसहचरभद्रोत्कटपञ्चमूलकं जल-
<>दम् ।
<>शृतशीतं मधुयुक्तं शमयत्यचिरेण सूतिकातङ्कम् ॥
<>देवदारु वचा कुष्ठं पिप्पली विश्वभेषजम् ।
<>भूनिम्बकट्फलं मुस्तं तिक्ताधान्यं हरीतकी ॥
<>गजकृष्णा सदुःस्पर्शा गोक्षुरं धन्वयासकः ।
<>बृहत्यतिविषा च्छिन्ना कर्क्कटः कृष्णजीरकः ॥
[Page5-393-c+ 52]
<>समभागान्वितैरेतैः सिन्धुरामठसंयुतैः ।
<>क्वाथमष्टावशेषन्तु प्रसूतां पाययेत् स्त्रियम् ॥
<>शूलकासज्वरश्वासमूर्च्छाकम्पशिरोऽर्त्तिभिः ।
<>युक्तं प्रलापतृड्दाहतन्द्रातीसारवान्तिभिः ॥
<>निहन्ति सूतिकारोगं वातपित्तकफोद्भवम् ।
<>कषायो देवदार्व्वादिः सूतायाः परमौषधम् ॥”
<>इति देवदार्व्वादिक्वाथः ॥ * ॥
<>“जीरकः स्थूलजीरश्च शतपुष्पाद्वयन्तथा ।
<>यवानी चाजमोदा च धान्यकं मेथिकापि च ॥
<>शुण्ठी कृष्णा कणामूलं चित्रकं हपुषापि च ।
<>वदरीफलचूर्णञ्च कुष्ठं कम्पिल्लकं तथा ॥
<>एतानि पलमात्राणि गुडं शतपलं मतम् ।
<>क्षीरं प्रस्थद्वयं दद्यात् सर्पिषः कुडवन्तथा ॥
<>पञ्चजीरकपाकोऽयं प्रसूतानां प्रशान्तये ।
<>युज्यते सूतिकारोगे योनिरोगे ज्वरे क्षये ।
<>कासे श्वासे पाण्डुरोगे कार्श्ये वातामयेषु च ॥”
<>इति पञ्चजीरकपाकः ॥ * ॥
<>“आज्यस्याञ्जलियुग्ममत्र पयसःप्रस्थद्वयंखण्डत
<>पञ्चाशत्पलमत्र चूर्णितमथ प्रक्षिप्यते नागरम् ।
<>प्रस्थार्द्धं गुडवद्विपाच्य विधिना मुष्टित्रयं धान्य-
<>कात्
<>मिश्याः पञ्चपलं पलं कृमिरिपोः साजाजि-
<>जीरादपि ॥
<>व्योषाम्भोददलोरगेन्द्र-सुमनस्तत्द्राविडीनां पल
<>पक्वं नागरखण्डसंज्ञकमिदं सौभाग्यदं योषि-
<>ताम् ।
<>तृट्श्वासज्वरदाहशोषशमनं सश्वासकासापहं
<>प्लीहव्याधिविनाशनं कृमिहरं मन्दाग्निसन्दी-
<>पनम् ॥”
<>दलं पत्रकम् । उरगेन्द्रसुमुखनागकेशरम् ।
<>द्राविडी सूक्ष्मैला । सौभाग्यशुण्ठीपाकः । इति
<>भावप्रकाशः ॥
<LEND>
