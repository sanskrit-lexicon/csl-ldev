<L>24408<pc>3-437<k1>बोधः<k2>बोधः
बोधः¦, पुं, (बोधनमिति । बुध् + भावे घञ् ।)
ज्ञानम् । इति त्रिकाण्डशेषः ॥ (यथा मार्क-
ण्डेये । २६ । १ ।
“वर्द्धमानं सुतं सा तु राजपत्नी दिने दिने ।
तमुल्लापादिना बोधमनयन्निर्ममात्मकम् ॥”
अयं हि बुद्धेर्जातः । तथाहि मार्कण्डेये । ५० । २७ ।
“बोधं बुद्धिस्तथा लज्जा विनयं वपुरात्मजम् ।
व्यवसायं प्रजज्ञे वै क्षेमं शान्तिरसूयत ॥”
ऋषिविशेषः । यथा मार्कण्डेये । ७६ । २८ ॥
“तयात्र मुक्तो हैमिन्या गृहीत्वा च सुतञ्च सा ।
बोधस्य द्विजमुख्यस्य गृहे नीतवती पुनः ॥”
सूर्य्यरूपभेदः । यथा, मार्कण्डेये । १०१ । १९ ।
“बोधश्चावगतिश्चैव स्मृतिर्विज्ञानमेव च ।
इत्येतानीह रूपाणि तस्य रूपस्य भास्वतः ॥”
जागरणकालः । चैतन्यम् । यथा, मार्क-
ण्डेये । ८१ । ६७ ।
“प्रबोधञ्च जगत्स्वामी नीयतामच्युतो लघु ।
बोधश्च क्रियतामस्य हन्तुमेतौ महासुरौ ॥”)
<LEND>
