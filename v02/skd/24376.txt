<L>24376<pc>3-435<k1>बुधः<k2>बुधः
बुधः¦, पुं, (बुध्यते यः । “बुध् + इगुपधज्ञाप्रीकिरः
कः ।” ३ । १ । १३५ । इति कः ।) पण्डितः ।
तत्पर्य्यायः । विद्वान् २ विपश्चित् ३ दोषज्ञः ४
सन् ५ सुधीः ६ कोविदः ७ धीरः ८ मनीषी ९
ज्ञः १० प्राज्ञः ११ संख्यावान् १२ पण्डितः १३
कविः १४ धीमान् १५ सूरिः १६ कृती १७
कृष्टिः १८ लब्धवर्णः १९ विचक्षणः २० दूर-
दर्शी २१ दीर्घदर्शी २२ । इत्यमरः । २ । ७ ।
५ ॥ विदग्धः २३ दूरदृक् २४ सूरी २५ वेदी
२६ वृद्धः २७ बुद्धः २८ विधानगः २९ प्रज्ञिलः
३० । इति शब्दरत्नावली ॥ व्यक्तः ३१ प्राप्त-
रूपः ३२ सुरूपः ३३ अभिरूपः ३४ बुधानः ३५
कवितावेदी ३६ वप्ता ३७ विदितः ३८ कविः
२९ । इति जटाधरः ॥ (यथा, नवरत्ने । १ ।
“अत्युग्रं स्तुतिभिर्गुरुं प्रणतिभिर्मूर्खं कथाभि-
र्बुधं
विद्याभी रसिकं रसेन सकलं शीलेन कुर्य्या-
द्वशम् ॥”)
नवग्रहान्तर्गतचतुथग्रहः । स च बृहस्पति-
भार्य्यातारागर्भे चन्द्राज्जातः । तत्पर्य्यायः ।
रौहिणेयः २ सौम्यः ३ । इत्यमरः । १ । ३ । २६ ।
हेमा ४ वित् ५ ज्ञः ६ बोधनः ७ इन्दुपुत्त्रः ८ ।
इति ज्योतिस्तत्त्वम् ॥ * ॥ तस्य जन्मादि-
[Page3-435-c+ 52]
वृत्तान्तं यथा । “मदावलेपाच्च सकलदेवगुरो-
र्बृहस्पतेस्तारां नाम पत्नीं जहार । बहुशस्तु
बृहस्पतिचोदितेन भगवता ब्रह्मणा चोद्यमानः
सकलैश्च देवर्षिभिर्याच्यमानोऽपि न मुमोच ।
तस्य बृहस्पतिद्बेषादुशना पार्ष्णिग्राहोऽभूत् ।
अङ्गिरसश्च सकाशादुपलब्धविद्यो भगवान्
रुद्रो बृहस्पतेः साहाय्यमकरोत् । यतश्चोशना
ततोहि जम्भकुम्भाद्याः समस्ता एव दैत्यदानव-
निकाया महान्तमुद्यमञ्चक्रुः । बृहस्पतेरपि
सकलदेवसैन्यसहायः शक्रोऽभवत् । एवं तयो
रतीवोग्रः संग्रामस्तारानिमित्तस्तारकामय-
नामाभवत् । ततश्च समस्तशस्त्राण्यसुरेषु रुद्र-
पुरोगमा देवाः देवेषु चाशेषदानवा मुमुचुः ।
एवञ्च देवासुराहवक्षोभक्षुब्धहृदयमशेषमेव
जगद् ब्रह्माणं शरणं जगाम । ततश्च भगवान-
प्युशनसं शङ्करमसुरान् देवांश्च निवार्य्य बृह-
स्पतये तारामदात् । ताञ्चान्तःप्रसवामवलोक्य
बृहस्पतिराह । नैष मम क्षेत्रे भवत्यान्यसुतो
धार्य्यत उत्सृजैनं अलमलमतिधार्ष्ट्येनेति ।
सा च तेनैवमुक्ता पतिव्रता भर्त्तृवचनात्तमिषी-
कास्तम्बे गर्भमुत्सर्ज । स चोत्सृष्टमात्र एवाति-
तेजसा देवानां तेजांस्याचिक्षेप । बृहस्पति-
मिन्दुञ्च तस्य कुमारस्यातिचारुतया साभि-
लाषौ दृष्ट्वा देवाः समुत्पन्नसन्देहास्तारां
पप्रच्छुः । सत्यं कथयास्माकमतिसुभगे ! कस्या-
यमात्मजः सोमस्याथ बृहस्पतेरित्युक्तापि सा
तारा ह्निया न किञ्चिदुवाच । बहुशोऽप्य-
भिहिता यदासौ देवेभ्यो नाचचक्षे ततः स
कुमारस्तां शप्तुमुद्यतः प्राह च । दुष्टाम्ब !
कस्मान्मम तातं नाख्यासि । अद्यैव ते अलीक-
लज्जावत्यास्तथा शास्तिमयमहं करोमि ।
यथा नैवमन्याप्यतिमन्थरवचना भविष्यतीति ।
अथ भगवान् पितामहस्तं कुमारं सन्निवार्य्य
स्वयमपृच्छत्ताराम् । कथय वत्से ! कस्याय-
मात्मजः सोमस्याथ बृहस्पतेरित्येवमुक्ता लज्जा-
जडमाह सोमस्येति । ततः स्फुरदुच्छ्वसिता-
मलकपोलकान्तिर्भगवानुडुपतिरालिङ्ग्य कुमारं
साधु साधु वत्स ! प्राज्ञोऽसीति बुध इति नाम
चक्रे । इति विष्णुपुराणे ४ अंशे ६ अध्यायः ॥
मत्स्यपुराणे चतुर्व्विंशाध्याये विशेषश्चायम् ।
सूत उवाच ।
“ततः संवत्सरस्यान्ते द्वादशादित्यसन्निभः ।
दिव्यपीताम्बरधरः पीताभरणभूषितः ॥
सर्व्वास्त्रशास्त्रविद्बिद्वान् हस्तिशास्त्रप्रवर्त्तकः ।
राज्ञः सोमस्य पुत्त्रत्वाद्राजपुत्त्रो बुधः स्मृतः ॥
जातमात्रः स तेजांसि सर्व्वाण्येवाक्षिपद्बली ।
ब्रह्माद्यास्तत्र ते जग्मुर्देवा देवर्षिभिः सह ॥
बृहस्पतिगृहे सर्व्वं जातकर्म्मोत्सवं तदा ।
पप्रच्छुश्च सुरास्तारां केन जातः कुमारकः ॥
ततः सा लज्जिता तेषां न किञ्चिदवदत्तदा ।
पुनः पुनस्तदा पृष्टा लज्जयन्ती वराङ्गना ॥
सोमस्येति चिरादाह ततोऽगृह्णाद्बिधुः सुतम् ।
[Page3-436-a+ 52]
बुध इत्यकरोन्नाम प्रादाद्राज्यञ्च भूतले ॥
अभिषेकं ततः कृत्वा प्रधानमकरोद्विभुः ।
ग्रहसाम्यं प्रदायाथ ब्रह्मा ब्रह्मर्षिसंयुतः ॥
पश्यतां सर्व्वभूतानां तत्रैवान्तरधीयत ।
इलोदरे च धर्म्मिष्ठं बुधः पुत्त्रमजीजनत् ॥”
अन्यत् सर्व्वमाख्यानमेकमेव ॥ * ॥ अस्य वर्णः
दूर्व्वाश्यामः । स च उत्तरदिङ्नपुंसकशूद्र-
जात्यथर्व्ववेदरजोगुणमिश्रितरसमिथुनराशिम-
रकतमणिमगधदेशानामधिपतिः । अस्य मित्रं
आदित्यः शुक्रश्च । अस्य शत्रुः शशी । अस्य
राशिभोगः अष्टादश दिनानि । इति ज्योति-
स्तत्त्वम् ॥ * ॥ स तु मगधदेशोद्भवः । अत्रि-
वंशजातः । द्व्यङ्गुलदीर्घः । पीतवर्णः । वैश्य-
जातिः । चतुर्भुजः । वामोर्द्ध्वक्रमतश्चर्म्मवर-
खड्गगदाधारी । सूर्य्यास्यः । सिंहवाहनः ।
सौम्यः । पीतवस्त्रः । अस्याधिदेवता नारायणः ।
प्रत्यधिदेवता विष्णुः । धनिष्ठानक्षत्रयुक्तद्वादश्यां
जातः । इति ग्रहयज्ञतत्त्वम् ॥ * ॥ स च ग्राम-
चारी । शुभग्रहः । नीलवर्णः । सुवर्णद्रव्य-
स्वामी । वर्त्तुलाकृतिः । शिशुः । इष्टकागृह-
सञ्चारी । वातपित्तकफात्मकः । स्त्रीग्रहः ।
प्रातःकाले प्रबलः । पक्षिस्वामी । सकलरस-
प्रियश्च । इति ज्योतिषम् । अस्य वारे जात-
फलं यथा, --
“गुणी गुणज्ञः कुशलः क्रियादौ
विलासशाली मतिमान् विनीतः ।
मृदुस्वभावः कमनीयमूर्त्ति-
र्बुधस्य वारे प्रभवो मनुष्यः ॥”
इति कोष्ठीप्रदीपः ॥ * ॥
सूर्य्यवंशीयराजविशेषः । यथा, --
“तस्मात् कृतिरथस्तस्य देवामीढस्ततो बुधः ।
बुधाच्च विबुधश्चैव तस्मान्महाधृतिस्ततः ॥”
इत्यग्निपुराणम् ॥
(वेगवतो राज्ञः पुत्त्रः । यथा, भागवते । ९ ।
२ । ३० ।
“तत्सुतः केवलस्तस्मात् बन्धुमान् वेगवांस्ततः ।
बुधस्तस्याभवद् यस्य तृणबिन्दुर्महीपतिः ॥”)
<LEND>
