<L>13679<pc>2-536<k1>जिह्वारोगः<k2>जिह्वारोगः
जिह्वारोगः¦, पुं, (जिह्वाया रोगः ।) मुखरोगा-
<>न्तर्गतरसनाजातव्याधिः । तत्र जिह्वारोगाणां
<>निदाननामसङ्ख्याः प्राह ।
<>“वातजः पित्तजश्चापि कफजोऽलाससंज्ञकः ।
<>उपजिह्विका च गदा जिह्वायां पञ्च कीर्त्तिताः ॥”
<>तत्र वातजस्य लक्षणमाह ।
<>जिह्वानिलेनस्फुटिता प्रसुप्ता
<>भवेच्च शाकच्छदनप्रकाशा ।
<>स्फुटितामनाग्विदीर्णा । प्रसुप्ता रसानभिज्ञ-
<>तया सुप्तेव । शाकच्छदनप्रकाशा शाको मरु-
<>भूमिजो दुमः तद्वत् कण्टकचिता ॥ * ॥
<>पित्तजमाह ।
<>पित्तात् सदाहैरुपचीयते च
<>दीर्घैः सरक्तैरपिकण्टकैश्च ।
[Page2-536-b+ 52]
<>अयं रोगो लोके जलीति ख्यातः । जाडीति
<>वङ्गभाषा ॥ * ॥ कफजमाह ।
<>कफेन गुर्व्वीं बहलाचिता च
<>मांसोच्छ्रयैः शाल्मलिकण्टकाभैः ।
<>बहला स्थूला । मांसोच्छ्रयैः मांसजकण्टकैः ॥ * ॥
<>अलासमाह ।
<>जिह्वातले यः श्वयथुः प्रगाढः
<>सोऽलाससंज्ञः कफरक्तमूर्त्तिः ।
<>जिह्वां सरुक् स्तम्भयति प्रवृद्धो
<>मूले च जिह्वा भृशमेति पाकम् ॥
<>प्रगाढः प्रकर्षेण गाढो दारुणः । कफरक्तमूर्त्तिः
<>कफरक्ताभ्यां मूर्त्तिर्यस्य स कफरक्तज इत्यर्थः ।
<>जिह्वास्तम्भेन वायुरप्यत्र बोद्धव्यः । भृशं पाकेन
<>पित्तञ्च । अतस्त्रिदोषजोऽयम् । असाध्यत्व-
<>ञ्चास्य ॥ * ॥ उपजिह्विकामाह ।
<>जिह्वाग्ररूपः श्वयथुश्च जिह्वा-
<>मुन्नाम्य जातः कफरक्तयोनिः ।
<>प्रसेककण्डूपरिदाहयुक्तः
<>प्रकथ्यतेऽसायुपजिह्विकेति ॥
<>जिह्वाग्ररूपः जिह्वाग्राकृतिः ॥” * ॥
<>अथ जिह्वारोगाणां चिकित्सा ।
<>“जिह्वागतविकाराणां शस्तं शोणितमोक्षणम् ।
<>गुडुचीपिप्पलीनिम्बकवलः कटुभिः सुखः ॥
<>ओष्ठप्रकोपेऽनिलजे यदुक्तं प्राक्चिकित्सितम् ।
<>कण्टकेष्वनिलोत्थेषु तत् कार्य्यं भिषजा खलु ॥
<>पित्तजे परिघृष्टे तु निःसृते दुष्टशोणिते ।
<>प्रतिसारणगण्डूषनस्यञ्च मधुरं हितम् ॥
<>कण्टकेषु कफोत्थेषु लिखितेष्वसृजः क्षये ।
<>पिप्पल्यादिर्म्मधुयुतः कार्य्यस्तु प्रतिसारणे ॥
<>उपजिह्वान्तु संलिख्य क्षारेण प्रतिसारयेत् ।
<>शिरोविरेकगण्डूषधूमैश्चैनामुपाचरेत् ॥
<>व्योषक्षाराभयावह्निचूर्णमेतत् प्रघर्षणम् ।
<>उपजिह्वाप्रशान्त्यर्थमेभिस्तैलञ्च पाचयेत् ॥”
<>इति भावप्रकाशः ॥
<LEND>
