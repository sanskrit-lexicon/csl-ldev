<L>26327<pc>3-636<k1>मरणं<k2>मरणं
मरणं¦, क्ली, (म्रियतेऽनेनेति । मृ + करणे ल्युट् ।)
<>वत्सनाभः । इति राजनिर्घण्टः ॥ (भावे ल्युट् ।)
<>विजातीयात्ममनःसंयोगध्वंसः । इति न्याय-
<>मतम् ॥ तत्पर्य्यायः । पञ्चता २ कालधर्म्मः ३
<>दृष्टान्तः ४ प्रलयः ५ अत्ययः ६ अन्तः ७
<>नाशः ८ मृत्युः ९ निधनम् १० । इत्यमरः ।
<>२ । ८ । ११६ ॥ भूमिलाभः ११ निपातः १२
<>आत्ययिकम् १३ मृतिः १४ । इति शब्दरत्ना-
<>वली ॥ कीर्त्तिशेषः १५ महानिद्रा १६ महा-
<>पथगमः १७ संस्थानम् १८ । इति जटाधरः ॥
<>मरणदुःखान्याह ।
<>“मरणे यानि दुःखानि प्राप्नोति शृणु तान्यपि ।
<>श्लथग्रीवाङ्घ्रिहस्तोऽथ व्याप्तो वेपथुना नरः ॥
<>मुहुर्ग्लानिः परवशो मुहुर्ज्ञानबलान्वितः ।
<>हिरण्यधान्यतनयभार्य्याभृत्यगृहादिषु ।
<>एते कथं भविष्यन्तीत्यतीवममताकुलः ॥
<>मर्म्मभिद्भिर्महारोगैः क्रकचैरिव दारुणैः ।
<>शरैरिवान्तकस्योग्रैश्छिद्यमानासुबन्धनः ॥
<>विवर्त्तमानताराक्षिहस्तपादं मुहुः क्षिपन् ।
<>संशुष्यमाणताल्वोष्ठपुटो घुरघुरायते ॥
<>निरुद्धकण्ठो दोषौघौरुदानश्वासपीडितः ।
<>तापेन महता व्याप्तस्तृषा चार्त्तस्तथा क्षुधा ॥
[Page3-636-c+ 52]
<>क्लेशादुत्क्रान्तिमाप्नोति याम्यकिङ्करपीडितः ।
<>ततश्च यातनादेहं क्लेशेन प्रतिपद्यते ।
<>एतान्यन्यानि चोग्राणि दुःखानि मरणे
<>नृणाम् ॥”
<>इति विष्णुपुराणे ६ अंशे ५ अध्यायः ॥ * ॥
<>सुहृन्मरणश्रावणनिषेधो यथा, --
<>“अग्नौ न निक्षिपेदग्निं नाद्भिः प्रशमयेत्तथा ।
<>सुहृन्मरणमार्त्तिं वा न स्वयं श्रावयेत् परान् ॥”
<>इति कौर्म्मे उपविभागे १५ अध्यायः ॥ * ॥
<>अथ धार्म्मिकमरणलक्षणम् ।
<>सोमशर्म्मोवाच ।
<>“धर्म्यो हि कीदृशो मृत्युर्जन्म चैव वदस्व मे ।
<>उभयोर्लक्षणं कान्ते ! त्वमेवं हि वदस्व मे ॥
<>सुमनोवाच ।
<>सत्यं शौचं क्षमा शान्तिस्तीर्थं पुण्यादिकं तथा ।
<>धर्म्मञ्च पालितं येन तस्य मृत्युं वदाम्यहम् ॥
<>रोगो न जायते तस्य न च पीडा कलेवरे ।
<>न श्रमो वै नच ग्लानिर्न च स्वेदो भ्रमस्तथा ॥
<>दिव्यरूपधरा भूत्वा गन्धर्व्वा ब्राह्मणास्तथा ।
<>वेदपाठसमायुक्ता गतिज्ञानविशारदाः ॥
<>तस्य पार्श्वं समायान्ति स्तुतिं कुर्व्वन्ति चातु-
<>लाम् ।
<>सुस्थो हि आसने युक्तो देवपूजारतः किल ॥
<>तीर्थञ्च लभते प्राज्ञः स्नानार्थं धर्म्मतत्परः ।
<>अग्न्यगारे च गोष्ठे च देवतायतनेषु च ॥
<>आरामे च तडागे च यत्राश्वत्थो वटस्तथा ।
<>ब्रह्मवृक्षं समाश्रित्य श्रीवृक्षन्तु तथा पुनः ॥
<>अश्वस्थानं समाश्रित्य गजस्थानं ततो नरः ।
<>अशोकं चूतवृक्षञ्च समाश्रित्य यदा स्थितः ॥
<>सन्निधिं ब्राह्मणानाञ्च राजवेश्मगतोऽपि वा ।
<>रणभूमिं समाश्रित्य पुरा यत्र मृता भटाः ॥
<>मृत्युस्थानानि पुण्यानि केवलं धर्म्मकारणम् ।
<>गोग्रहन्तु समं प्राप्य तथा समरशङ्कटम् ॥
<>शद्धधर्म्मकरो नित्यं धर्म्मतो धर्म्मवत्सलः ।
<>एवं स्थानं समाप्नोति यदा मृत्युं समाश्रितः ॥
<>मातरं पश्यते पुण्यं पितरञ्च नरोत्तमम् ।
<>भ्रातरं श्रेयसा युक्तमन्यं स्वजनबान्धवम् ॥
<>वन्दिजनं तथा पुण्यं स्तूयमानं पुनः पुनः ।
<>पापिष्ठं नैव पश्येत मातृपित्रादिकं पुनः ॥
<>गीतं गायन्ति गन्धर्व्वाः स्तुवन्ति स्तावकाः स्तवैः ।
<>मन्त्रपाठैस्तथा विप्रा माता स्नेहेन पूजयेत् ॥
<>पिता स्वजनवर्गश्च धर्म्मात्मानं महामतिम् ।
<>एवंभूताः समाख्याताः पुण्यस्थानानि ते
<>विभो ! ।
<>प्रत्यक्षान् पश्यते भूतान् हास्यस्नेहसमाविलान् ॥
<>न च स्वप्नेन मोहेन क्लेशरक्तेन वै वत ॥
<>धर्म्मराजो महाप्राज्ञो दूरात्तन्तु समाह्वयेत् ।
<>एह्येहि त्वं महाभाग ! यत्र धर्म्मः स तिष्ठति ॥
<>तस्य मोहो न च भ्रान्तिर्न ग्लानिर्न च
<>विक्रिया ।
<>जायते नात्र सन्देहः प्रसन्नात्मा प्रतिष्ठते ॥
<>ज्ञानविज्ञानसम्पन्नः स्मरन्नेवं जनार्द्दनम् ।
[Page3-637-a+ 52]
<>तैश्च रार्द्बं प्रयात्येवं सन्तुष्टो हृष्टमानसः ॥
<>दशमद्वारमाश्रित्य आत्मा तस्य हि गच्छति ।
<>शिविका तस्य चायाति सुयानं सुमनोहरम् ॥
<>विमानैरेव यात्येष वायोर्वेगेन चोत्तमः ॥
<>छत्रेण ध्रियमाणेन चामरव्यजनैस्तथा ।
<>वीज्यमानः स धर्म्मात्मा पुण्यैरेव समन्ततः ॥
<>गीयमानस्तु धर्म्मात्मा स्तूयमानस्तु पण्डितैः ।
<>वन्दिभिश्चामरैर्दिव्यैर्ब्राह्मणैर्वेदपारगैः ॥
<>साधुभिः स्तूयमानस्तु सर्व्वसौख्यसमन्वितः ।
<>यथादानप्रभावेण फलमाप्नोति तत्र सः ॥
<>आरामवाटिकामध्ये स प्रयाति सुखेन वै ।
<>अप्सरोभिः समाकीर्णो दिव्याभिर्मङ्गलैर्युतः ॥
<>देवैस्तु स्तूयमानस्तु धर्म्मराजं प्रपश्यति ।
<>देवाश्च धर्म्मसंयुक्ता जग्मुः सांमुख्यमेव ते ॥
<>एह्येहि त्वं महाभाग ! भुङ्क्ष्व भोगान्मनो-
<>रमान् ।
<>एवं संपश्यते धर्म्मं सौम्यरूपं महामतिः ॥
<>अस्य पुण्यस्य भावेन भुङ्क्ते स्वर्गमनुत्तमम् ।
<>भोगक्षयात् स धर्म्मात्मा पुनर्जन्म प्रयाति च ॥
<>निजघर्म्मप्रसादात् स कुलं पुण्यं प्रयाति च ।
<>ब्राह्मणस्य सुपुण्यस्य क्षत्त्रियस्य तथैव च ॥
<>धनाढ्यस्य सुपुण्यस्य वैश्यस्य च महामते ! ।
<>धर्म्मेण मोदते भद्रं पुनः पुण्यं करोति सः ॥”
<>इति श्रीपद्मपुराणे भूमिखण्डे सुमनोपाख्याने
<>१५ अध्यायः ॥ * ॥
<>अथ पापिनां मरणलक्षणम् ।
<>सोमशर्म्मोवाच ।
<>“पापिनां मरणं भद्रे ! कीदृशैर्लक्षणैर्युतम् ।
<>तन्मे त्वं विस्तराद्ब्रूहि यदि जानासि भाविनि ! ॥
<>सुमनोवाच ।
<>श्रूयतामभिधास्यामि तस्मात् सिद्धात् श्रुतं मया ।
<>पापिनां मरणं कान्त ! यादृशं लिङ्गमेव च ॥
<>महापातकिनाञ्चैव स्थानमेषां वदाम्यहम् ।
<>लिप्ताममेध्यसंक्लेदैर्भूमिं पापसमन्विताम् ॥
<>स तां प्राप्य सुदुष्टात्मा प्राणान् दुःखेन मुञ्चति ।
<>चाण्डालभूमिं संप्राप्य मरणं याति दुःखितः ॥
<>गर्द्दभाचरितां भूमिं वेश्यागारं समाश्रितः ॥
<>मद्यपानगृहं गत्वा नैधन्यमुपगच्छति ।
<>अस्थिचर्म्मनखैः पूर्णामाश्रितां पापकिल्विषैः ॥
<>तामवाप्य स दुष्टात्मा मृत्युं प्राप्नोति निश्चितम् ।
<>अन्यां पापसमाचारां प्राप्य मृत्युं स गच्छति ॥
<>अथ चेष्टां प्रवक्ष्यामि दूतानां प्रिय ! निश्चि-
<>ताम् ॥
<>भैरवान् दारुणान् घोरानतिकृष्णान्महोदरान् ।
<>पिङ्गाक्षान् पीतनीलांश्च अतिश्वेतान्महो-
<>दरान् ॥
<>अत्युच्चांश्च करालांश्च शुष्कमांसत्वचोपमान् ।
<>रौद्रदंष्ट्राकरालांश्च सिंहास्यान् सर्पहस्तकान् ॥
<>स तान् दृष्ट्वा प्रकम्पेत स्विद्येत च मुहुर्मुहुः ।
<>शिवासंवादवद्घोरान्महारावान्महामते ! ॥
<>मुञ्चन्ति दूतकाः सर्व्वे कर्णमूले तु तस्य हि ।
<>गले पाशप्रबद्धास्ते कण्ठे बद्धास्तथोदरे ॥
[Page3-637-b+ 52]
<>समाकृष्य नयन्त्येते हाहेति रुदतो मुहुः ।
<>म्रियमाणस्य या चेष्टा तामेवं प्रवदाम्यहम् ॥
<>परद्रव्यापहरणं परभार्य्याविडम्बनम् ।
<>ऋणं परस्य सर्व्वस्वं गृहीतं यैस्तु पापिभिः ॥
<>पुनर्नैव प्रदत्तं हि लोभास्वादविमोहितैः ।
<>अन्यदेव महापापं कुप्रतिग्रहमेव च ॥
<>कण्ठमायान्ति ते सर्व्वे म्रियमाणस्य तस्य च ।
<>यानि कानि च पापानि पूर्व्वमेव कृतानि च ॥
<>आयान्ति कण्ठमूलं हि महापापस्य नान्यथा ।
<>दुःखमुत्पादयन्त्येते कफबन्धेन दारुणम् ॥
<>पीडाभिर्दारुणाभिश्च कण्ठो घुरघुरायते ।
<>रोदते कम्पतेऽत्यर्थं मातरं पितरं पुनः ।
<>स्मरति भ्रातरं तत्र भार्य्यां पुत्त्रं पुनः पुनः ॥
<>पुनर्विस्मरणं याति महापापेन मोहितः ।
<>तस्य प्राणा न गच्छन्ति बहुपीडासमाकुलाः ॥
<>पतते कम्पते चैव मूर्च्छते च पुनः पुनः ।
<>एवं पीडासमायुक्तो दुःखं भुङ्क्तेऽतिमोहितः ॥
<>तस्य प्राणा सुदुःखेन महाकष्टैः प्रचालितः ।
<>अपानं मार्गमाश्रित्य शृणु कान्त ! प्रयान्ति ते ॥
<>एवंप्राया दुरात्मानो लोभमोहसमन्विताः ।
<>नीयन्ते च महाभूतैस्तेषां दुःखं वदाम्यहम् ॥”
<>इति पाद्मे भूमिखण्डे सुमनोपाख्याने पापिमरणं
<>नाम १६ अध्यायः ॥ * ॥
<>पापिनां यमालयगमननानायोनिप्राप्तिविवरणं
<>यथा, --
<>सुमनोवाच ।
<>“अङ्गारसञ्चये मार्गे कृष्यमाणो हि नीयते ।
<>दह्यमानः स दुष्टात्मा चेष्टमानः पुनः पुनः ॥
<>यत्रातपो महातीव्रो द्वादशादित्यतापितः ।
<>नीयते तेन मार्गेण सन्तप्तः सूर्य्यरश्मिभिः ॥
<>पर्व्वतेष्विव दुर्गेषु छायाहीनेषु दुर्म्मतिः ।
<>नीयते तेन मार्गेण क्षुधातृष्णादिपीडितः ॥
<>स दूतैर्हन्यमानस्तु पदा दण्डैः परश्वधैः ।
<>कशाभिस्ताड्यमानस्तु निन्द्यमानस्तु दूतकैः ॥
<>ततः शीतमये मार्गे वायुना सेव्यते पुनः ।
<>तेन शीतेन दुःखी स भूत्वा याति न संशयः ॥
<>आकृष्यमाणो दूतैस्तु नानादुःखेन नीयते ।
<>एवं पापी स दुष्टात्मा देवब्राह्मणनिन्दकः ॥
<>सर्व्वपापसमायुक्तो नीयते यमकिङ्करैः ।
<>यमं पश्यति दुष्टात्मा कृष्णाञ्जनचयोपमम् ।
<>तमुग्रं दारुणं भीमं यमदूतैः समावृतम् ।
<>सर्व्वव्याधिसमाकीर्णं चित्रगुप्तसमन्वितम् ॥
<>आरूढमहिषं देवं धर्म्मराजं द्बिजोत्तम ! ।
<>दंष्ट्राकरालमत्युग्रं लम्बास्यं कालसन्निभम् ॥
<>पीतवासं महाहस्तं रक्तगन्धानुलेपनम् ।
<>रक्तमालाकृताभूषं गदाहस्तं भयङ्करम् ॥
<>एवंव्रिधं महाकायं यमं पश्यति दुर्म्मतिः ।
<>तं दृष्ट्वा समनुप्राप्तं सर्व्वधर्म्मबहिष्कृतम् ॥
<>यमः पश्यति तं दुष्टं पापिष्ठं धर्म्मकण्टकम् ।
<>शातयेत्तु महादुःखैः पीडाभिर्दारुमुद्गरैः ॥
<>यावद्युगसहस्रान्तं तावत् कालं प्रपच्यते ।
<>नानानरकदेशेषु पच्यते च पुनः पुनः ॥
[Page3-637-c+ 52]
<>नरकञ्च प्रयात्येवं कृमिकीटेषु पापकृत् ।
<>अमेध्ये पच्यते नित्यं हाहाभूतो विचेतनः ॥
<>मरणञ्चैव पापात्मा एवं याति सुनिश्चितम् ।
<>एवं पापस्य सम्भोगं भुङ्क्ते चैव सुदुर्म्मतिः ॥
<>पुनर्जन्म प्रवक्ष्यामि यासु योनिषु जातिषु ।
<>श्वयोनिं समनुप्राप्य भुञ्जते पातकं पुनः ॥
<>व्याघ्रो भवति दुष्टात्मा रासभं याति वै पुनः ।
<>मार्ज्जारशौकरीं योनिं सर्पयोनिन्तथैव च ॥
<>नानाभेदासु सर्व्वासु तिर्य्यक्सु च पुनः पुनः ।
<>पापपक्षिषु संयाति अन्यासु गर्हितासु च ।
<>चाण्डालभिल्लजातिञ्च पुलिन्दीं याति पाप-
<>कृत् ॥
<>एतत्ते सर्व्वमाख्यातं पापिनां जन्म चव हि ।
<>पापपुण्यसमाचारस्त्वदग्रे कथितो मया ॥”
<>इति पाद्मे भूमिखण्डे सुमनोपाख्याने पाप-
<>पुण्यविवेको नाम १७ अध्यायः ॥ * ॥
<>शालग्रामशिलास्पर्शे मरणफलम् । यथा, --
<>राजान ऊचुः ।
<>“युवां नारायणस्यास्य कल्केः श्वशुरतां गतौ ।
<>वयं नृपा इमे लोका ऋषयो ब्राह्मणाश्च ये ॥
<>प्रेक्ष्य भक्तिवितानं वां हरौ विस्मितमानसाः ।
<>पृच्छामस्त्वामियं भक्तिः क्व लब्धा परमात्मनः ॥
<>कस्य वा शिक्षिता राजन् ! किं वा नैसर्गिकी
<>तव ।
<>श्रोतुमिच्छामहे राजन् ! त्रिजगज्जनपावनीम् ।
<>कथां भागवतीं त्वत्त्वः संसाराश्रमनाशिनीम् ॥
<>शशिध्वज उवाच ।
<>स्त्रीपुंसोरावयोर्यूयं शृणुतामोघविक्रमाः ।
<>वृत्तं यज्जन्मकर्म्मादिस्मृतिं तद्भक्तिलक्षणाम् ॥
<>पुरा युगसहस्रान्ते गृध्रोऽहं पूतिमांसभुक् ।
<>गृध्रीयं मे प्रियारण्ये कृतनीडौ वनस्पतौ ॥
<>चकार कामं सर्व्वत्र वनोपवनसंकुले ।
<>मृतानां पूतिपललैः प्राणिनां वृत्तिकल्पकौ ॥
<>एकदा लुब्धकः क्रूरो लुलोभ पिशिताशिनौ ।
<>आवां वीक्ष्य गृहे पुष्टं गृध्रं तत्राप्ययोजयत् ॥
<>तं वीक्ष्य जातविश्रान्तौ क्षुधया परिपीडितौ ।
<>स्त्रीपुंसौ पतितौ तत्र मांसशोणितचेतसौ ॥
<>बद्धावावां वीक्ष्य शिचा हर्षादागत्य लुब्धकः ।
<>जग्राह कण्ठे तरसा चञ्च्वग्राघातपीडितः ॥
<>आवां गृहीत्वा गण्डक्याः शिलायां सलिला-
<>न्तिके ।
<>मस्तिष्कं चूणयामास लुब्धकः पिशिताशनः ॥
<>चक्राङ्कितशिलासङ्गान्मरणादपि तत्क्षणात् ।
<>ज्योतिर्म्मयविमानेन सद्यो भूत्वा चतुर्भुजौ ॥
<>प्राप्तौ वैकुण्ठनिलयं सर्व्वलोकनमस्कृतम् ।
<>ततः स्थित्वा युगशतं ब्रह्मणो लोकमागतौ ॥
<>ब्रह्मलोके पञ्चशतं युगानामुपभुज्य वै ।
<>देवलोके कालवशाद्गतं युगचतुःशतम् ॥
<>ततो भुवि नृपास्तावत् बद्धसूनुरहं स्मरन् ।
<>हरेरनुग्रहं लोके शालग्रामशिलाश्रयम् ॥
<>जातिस्मरत्वं गण्डक्याः किं तस्याः कथया-
<>म्यहम् ।
[Page3-638-a+ 52]
<>यज्जलस्पर्शमात्रेण माहात्म्यं महदद्भुतम् ॥
<>चक्राङ्कितशिलास्पर्शमरणस्येदृशं फलम् ।
<>न जाने वासुदेवस्य सेवया किं भविष्यति ॥”
<>इति कल्किपुराणे २५ अध्यायः ॥ * ॥
<>मरणजनकवस्तूनि यथा, --
<>“अग्निरापः स्त्रियो मूर्खः सर्पा राजकुलानि
<>च ।
<>नित्यं परोपसेव्यानि सद्यःप्राणहराणि षट् ॥”
<>इति गारुडे ११४ अध्यायः ॥
<>(“मरणं प्राप्नुयात्तत्र शुक्रस्थानगते ज्वरे ।
<>शेफसः स्तध्वता मोक्षः शुक्रस्य तु विशेषतः ॥”
<>इति माधवकरकृतरुग्विनिश्चये ज्वराधिकारे ॥
<>“अपानः कर्षति प्राणं प्राणोऽपानन्तु कर्षति ।
<>शङ्खिनी तु यदा भिन्ना तदैव मरणं ध्रुवम् ॥”
<>इति वैद्यकम् ॥)
<LEND>
