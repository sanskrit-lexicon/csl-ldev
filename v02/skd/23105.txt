<L>23105<pc>3-292<k1>प्रलेहः<k2>प्रलेहः
प्रलेहः¦, पुं, (प्रलिह्यते इति । प्र + लिह् + घञ् ।)
<>व्यञ्जनविशेषः । इति पाकराजेश्वरः । दम्पोख्त
<>कोरमा इत्यादि पारस्यभाषा ॥ (चिन्तामणौ
<>धृतः प्रलेहप्रकारो यथा, --
<>“स्थूलानि मांसखण्डानि क्षालितानि च
<>वारिणा ।
<>तप्तस्नेहे विनिःक्षिप्य दर्व्या सञ्चालयन् पचेत् ॥
<>तप्तं तत्र विनिःक्षिप्य लावणं जलमल्पकम् ।
<>पचेत् पटपटाशब्दं तस्मिन् मांसे प्रकुर्वति ॥
<>प्रक्षिपेद्दाडिमीनीरं बहुलेन पचेत् पुनः ।
<>मांसपिण्डेषु सिद्धेषु देया शुण्ठी सजीरका ॥
<>ततश्चोत्तार्य्य तन्मांसं पृथक् कुर्य्यात् प्रलेहतः ।
<>प्रलेहं दाससा पूतं स्थापयेदन्यभाजने ॥
<>हिङ्गुना घृतयुक्तेन धूपेन तञ्च धूपयेत् ॥”
<>गौडदेशीयप्रलेहस्तु ।
<>“हिङ्ग्वार्द्रबीजपूरैलालवणैः सम्भृतेन तु ।
<>कुट्टितामिषपिष्टेन तत्र दाडिमबीजतः ॥
<>सोषणावेसवारश्च प्रलेहो गौडदेशजः ॥
<>प्रलेहो रुचिदो बल्यः कफानिलरुजापहः ।
<>संग्राही पित्तकृत् किञ्चिच्छिलाध्मानगदान्
<>जयेत् ॥
[Page3-292-b+ 52]
<>पूर्णप्रलेहस्तु ।
<>“मांसपूरणयोगेन कोष्ठाकारं विधाय च ।
<>स्विन्नं कृत्तं धृते भृष्टं प्रलेहविधिना पचेत् ॥
<>पूरणस्य प्रलेहोऽयं विज्ञेयो वातनाशनः ।
<>श्लेष्मान्तकारकश्चैव मुखवैरस्यहृद्गुरुः ॥”
<>शुक्लवर्णः प्रलेहः ।
<>“धृते वेसरधान्याकहिङ्गुभृद्दधिसंयुते ।
<>वस्त्रपूतेऽर्द्धसम्पक्वे स्विन्नं मांसं विनिःक्षिपेत् ॥”
<>पीतवर्णस्तु ।
<>“प्रलेहः पीतवर्णोऽपि कार्य्यः शुक्लप्रलेहवत् ।
<>विशेषोऽत्र हरिद्रायाः संसर्गः कुङ्कुमस्य वा ॥”
<>रक्तवर्णोऽपि ।
<>“तप्तस्नेहे क्षिपेद्धिङ्गुसंयुतं कासमर्द्दकम् ।
<>धान्यकं लवणाजाजीधौतं मांसञ्च तत् क्षिपेत् ॥
<>ततोऽर्द्धस्फुटिते मांसे दाडिमीबीजर्सयुते ।
<>सम्पक्वे चातिमृदुले तक्रं शुण्ठीञ्च निःक्षिपेत् ॥
<>तत उत्तार्य्य वस्त्रेण गालयेद्धूपयेदपि ।
<>रक्तवर्णप्रलेहस्य संसिद्ध्यर्थं विनिःक्षिपेत् ॥
<>करमर्द्दं दाडिमस्य स्थाने शेषन्तु पूर्व्ववत् ॥”
<>हरितवर्णस्तु ।
<>“मेथिकाकासमर्दाम्लकल्केन चलकारिते ।
<>घृते मांसं विनिःक्षिप्य पचेच्छुष्कप्रलेहवत् ॥
<>सिद्धे च गालयेद्वस्त्रे कृत्वा वर्णप्रयोजनम् ।
<>ताम्बूलं कष्टजङ्गारं देयं हरितहेतुना ॥
<>अरुचौ रुचिदः सद्यो नानावर्णप्रसाधितः ।
<>प्रलेहः कफवातघ्नः किञ्चित् पित्तकरो लघुः ॥”
<>वटकप्रलेहोऽपि ।
<>“माषस्य पिष्टिका सूक्ष्मा वेसवारेण संयुता ।
<>बहुधा क्रियते तस्या वटिकावटकादिकम् ॥
<>आम्रविम्बीफलाकारं लड्डुकावटकादिकम् ।
<>शृङ्गाटकफलाकारं यथायुद्धिप्रकारजम् ॥
<>कृत्वा हि बहुधाधारे स्वेदितं घृतभार्ज्जितम् ।
<>सवेसवारजे तक्रे क्वथिते च मनोरमे ॥
<>निःक्षिप्य चालयेदीषदुत्तार्यैलादिवासिते ।
<>एवन्तु बहुधा कार्य्यो माषमुद्गप्रलेहकः ॥
<>प्रलेहो वातजिद्वल्यः शुक्रमांसप्रदो रसः ।
<>प्रीणनः प्राणयुक्तानां शुक्रदः क्षीणरेतसाम् ॥”
<>मत्स्यप्रलेहस्तु ।
<>“मांसप्रलेहवत्कार्य्यः प्रलेहो मत्स्यसम्भवः ।
<>आदौ तैले परं पक्वं सर्व्वमन्यत्तु पूर्व्ववत् ॥
<>वर्णस्य करणे देयं पूर्व्वोक्तं द्रव्यकं हि यत् ।
<>उद्धूलनं सुगन्धाय दातव्यं पूर्व्वसम्भवम् ॥”
<>मत्स्यखण्डप्रलेहस्तु ।
<>“सम्यक् प्रक्षालितं मत्स्यं वेसवारेण वेष्टितम् ।
<>तप्ततैले क्षिपेत् खण्डं हिङ्गुसैन्धवमिश्रितम् ॥
<>प्रलेहविधिवत् साध्यो मत्स्यखण्डप्रलेहकः ॥”)
<LEND>
