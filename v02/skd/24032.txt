<L>24032<pc>3-399<k1>बलविन्यासः<k2>बलविन्यासः
बलविन्यासः¦, पुं, (बलानां सैन्यानां विशेषेण
दुर्भेद्यत्वेन न्यासः स्थापनम् ।) युद्धार्थं सैन्यस्य
देशविशेषे विभज्य दुर्लङ्घ्यत्वनिमित्तं स्थापनम् ।
तत्पर्य्यायः । व्यूहः २ । इत्यमरः । २ । ८ । ७९ ॥
(बलविन्यासास्तु मकरपद्मादिभेदात् बहवः ।
तत्र संक्षेपतो मनुना युद्धयात्रार्थं केचि-
न्निर्द्दिष्टाः । यथा, मानवे । ७ । १८७ -- १९१ ।
“दण्डव्यूहेन तन्मार्गं यायात्तु शकटेन वा ।
वराहमकराभ्यां वा सूच्या वा गारुडेन वा ॥
यतश्च भयमाशङ्कत् ततो विस्तारयेद्बलम् ।
पद्मेन चैव व्यूहेन निविशेत सदा स्वयम् ॥
सेनापतिबलाध्यक्षौ सर्व्वदिक्षु निवेशयेत् ।
यतश्च भयमाशङ्केत् प्राचीं तां कल्पयेद्दिशम् ॥
गुल्मांश्च स्थापयेदाप्तान् कृतसंज्ञान् समन्ततः ।
[Page3-399-b+ 52]
स्थाने युद्धे च कुशलानभीरूनविकारिणः ॥
संहतान् योधयेदल्पान् कामं विस्तारयेद्बहून् ।
सूच्या वज्रेण चैवैतान् व्यूहेन व्यूह्य योधयेत् ॥”)
<LEND>
