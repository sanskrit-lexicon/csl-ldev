<L>30803<pc>4-244<k1>वगलामुखी<k2>वगलामुखी
वगलामुखी¦ स्त्री, दशमहाविद्यान्तर्गतदेवी-
<>विशेषः । तदुक्तं तन्त्रान्तरे ।
<>“ब्रह्मास्त्रं संप्रवक्ष्यामि सद्यःप्रत्ययकारकम् ।
<>साधकानां हितार्थाय स्तम्भनाय च वैरि-
<>णाम् ॥
<>यस्याः स्मरणमात्रेण पवनोऽपि स्थिरायते ।
<>प्रणवं स्थिरमायाञ्च ततश्च वगलामुखि ॥
<>तदन्ते सर्व्वदुष्टानां ततो वाचं मुखं पदम् ॥
<>स्तम्भयेति ततो जिह्वां कीलयेति पदद्बयम् ॥
<>बुद्धिं नाशय पश्चात्तु स्थिरमायां समालिखेत् ।
<>लिखेच्च पुनरोङ्कारं स्वाहेति पदमन्ततः ॥
<>षटत्रिंशदक्षरी विद्या सर्व्वसम्पत्करी मता ॥”
<>स्थिरमायां ह्लीँ । तथा च ।
<>“वह्रिहीनेन्द्रमायायुक् स्थिरमाया प्रकीर्त्तिता ॥
<>ओँ ह्लीँ वगलामुखी सर्व्वदुष्टानां वाचं मुखं
<>स्तम्भय जिह्वां कीलय कीलय बुद्धिं नाशय ह्लीँ
<>ओँ स्वाहा ॥ * ॥ तन्त्रान्तरे ।
<>“वह्रिहीनेन्द्रमायायुक् वगलामुखि सर्व्वयुक् ।
<>दुष्टानां वाचमित्युक्त्वा मुखं स्तम्भय कीर्त्तयेत् ॥
<>जिह्वां कीलय बुद्धिं तत् विनाशय पदं वदेत् ।
<>पुनर्ब्बीजं ततस्तारं वह्निजायावधिर्भवेत् ।
<>तारादिका चतुस्त्रिंशदक्षरा वगलामुखी ॥”
<>ओँ ह्लीँ वगलामुखि सर्व्वदुष्टानां वाचं मुखं
<>स्तम्भय जिह्वां कीलय बुद्धिं विनाशय ह्लीँ ओँ
<>स्वाहा । इत्यपि मन्त्रान्तरम् ॥ * ॥ अनयोः
<>पूजा । प्रातःकृत्यादिप्राणायामान्तं विधाय
<>ऋष्यादिन्यासं कुर्य्यात् । यथा, शिरसि नारद-
<>ऋषये नमः । मुखे तृष्टुप्छन्दसे नमः । हृदि
[Page4-244-b+ 52]
<>वगलामुख्यै देवतायै नमः । गुह्ये ह्लीँ बीजाय
<>नमः । पादयोः स्वाहाशक्तये नमः ।
<>“नारदोऽस्य ऋषिं मूर्द्ध्नि तृष्टुप् छन्दश्चतन्मुखे ।
<>श्रीवगलामुखीं देवीं हृदये विन्यसेत्ततः ।
<>ह्लीँ बीजं गुह्यदेशे तु स्वाहाशक्तिस्तु पादयोः ॥”
<>ततः कराङ्गन्यासौ । ओँ ह्लीँ अङ्गुष्ठाभ्यां नमः ।
<>वगलामुखि तर्जनीभ्यां स्वाहा । सर्व्वदुष्टानां
<>मध्यमाभ्यां वषट् । वाचं मुखं स्तम्भय अना-
<>मिकाभ्यां हूँ । जिह्वां कीलय कीलय कनि-
<>ष्ठाभ्यां वौषट् । बुद्धिं नाशय ह्लीँ ओँ स्वाहा
<>करतलपृष्ठाभ्यां फट् । एवं हृदयादिषु । तथा
<>च दिव्यतन्त्रे ।
<>“युग्मबाणेषुसप्ताहिशेषार्णैश्च मनूद्भवैः ।
<>करशाखासु तलयोः कराङ्गन्यासमाचरेत् ॥”
<>ततो मूलान्ते आत्मतत्त्वव्यापिनीवगलामुखीश्री-
<>पादुकां पूजयामि इति मूलाधारे । मूलान्ते
<>विद्यातत्त्वव्यापिनीवगलामुखीश्रीपादुकां पूज-
<>यामि शिरसि । मूलान्ते शिवतत्त्वव्यापिनी-
<>वगलामुखीश्रीपादुकां पूजयामि सर्व्वाङ्गे ।
<>ततश्च ।
<>“मूर्द्ध्नि भाले दृशोः श्रोत्रे गण्डयोर्नासयोः
<>पुनः ।
<>ओष्ठयोर्म्मुखवृत्ते च दक्षिणांशे च कूर्परे ॥
<>मणिबन्धेऽङ्गुलेर्म्मूले गले च कुचयोर्हृदि ।
<>नाभौ कट्यां गुह्यदेशे वामांशे कूर्परे तथा ॥
<>मणिबन्धेऽङ्गुलेर्म्मूले ततश्च विन्यसेत् पुनः ।
<>दक्षवामे चोरुजान्वोर्गुल् फयोरङ्गुलिमूलयोः ।
<>क्रमेण मन्त्रवर्णास्तु न्यस्य ध्यायेत् यथाविधि ॥” * ॥
<>ततो ध्यानम् ।
<>“मध्ये सुराब्धिमणिमण्डपरत्नवेदी-
<>सिंहासनोपरिगतां परिपीतवर्णाम् ।
<>पीताम्बराभरणमाल्यविभूषिताङ्गीं
<>देवीं स्मरामि धृतमुद्गरवैरिजिह्वाम् ॥
<>जिह्वाग्रमादाय करेण देवीं
<>वामेन शत्रुं परिपीडयन्तीम् ।
<>गदाभिघातेन च दक्षिणेन
<>पीताम्बराढ्यां द्विभुजां नमामि ॥”
<>एवं ध्यात्वा मानसैः सम्पूज्य बहिःपूजामार-
<>भेत् ॥ * ॥ तत्र प्रथमतोऽर्घ्यस्थापनम् । यथा ।
<>अष्टाङ्गुलं चतुरस्रं षिधाय ईशानादिकोणेषु
<>पूर्व्वादिदिक्षु च कुसुमाक्षतरक्तचन्दनैर्म्लौं गण-
<>पतये नमः इत्यनेन गजदानेन संपूज्य तेन
<>मधुना वा अर्घ्यपात्रमापूरयेत् । ततो वारत्रयं
<>विद्यया संपूज्य अङ्गानि विन्यसेत् । ततो धेनु-
<>योनिमुद्रे प्रदर्श्य तेनोदकेन आत्मानं पूजोप-
<>करणञ्चाभ्युक्षयेत् ॥ * ॥ अस्या यन्त्रम् । त्र्यस्रं
<>षडस्रं वृत्तमष्टदलं भूपुरान्वितम् । ततो मूल-
<>मुच्चार्य्यं ओँ आधारशक्तिकमलासनाय नमः ।
<>एवं शक्तिपद्मासनाय नमः । पूर्व्ववत् ध्यात्वा
<>पीठे आवाह्य षडङ्गानि न्यसेत् । ततो मुद्रां
<>प्रदर्श्य पुरतः षडङ्गेन मण्डलं यजेत् । ततो
<>मूलेन मन्त्रयित्वा धेनुयोनिमुद्रे प्रदर्श्य आत्म-
[Page4-244-c+ 52]
<>विद्याशिवैस्तत्त्वैर्बिन्दुत्रयं मुखे क्षिप्त्वा तर्जन्य-
<>ङ्गुष्ठयोगेन साङ्गावरणां वगलामुखीं तर्पयेत् ।
<>ततो यथासम्भवमुपचारैः संपूज्य आवरणपूजा-
<>मारभेत् । षट्कोणेषु पूर्व्वे ओँ सुभगायै नमः ।
<>एवमग्निकोणे भगसर्पिण्यै । ईशाने भगाव-
<>हायै । पश्चिमे भगसिद्धायै । नैरृते भग-
<>पातिन्यै । वायौ भगमालिन्यै । ततोऽष्टदल-
<>पत्रेषु ब्राह्म्याद्याः पूज्याः । पत्राग्रेषु ओँ जयायै
<>नमः । एवं विजयायै । अजितायै । अपरा-
<>जितायै । स्तम्भिन्यै । जम्भिन्यै । मोहिन्यै ।
<>आकर्षिण्यै । ततो द्वारेषु ओँ भैरवाय नमः ।
<>तद्बाह्ये इन्द्रादीन् वज्रादीन् पूजयेत् । ततो
<>मूलेन धूपादिकं दत्त्वा यथाशक्ति जपं विधाय
<>त्रिशूलमुद्रां प्रदर्श्य पुष्पाञ्जलित्रयं दत्त्वा देव्यै-
<>योनिमुद्रां प्रदर्शयेत् । ततो भैरवाय वलिं
<>दद्यात् । ततो विसर्जनान्तं कर्म्म समापयेत् ॥
<>अस्य पुरश्चरणं लक्षजपः । तथा च ।
<>“पीताम्बरधरो भूत्वा पूर्व्वाशाभिमुखस्थितः ।
<>लक्षमेकं जपेन्मन्त्रं हरिद्राग्रन्थिमालया ॥
<>ब्रह्मचर्य्यरतो नित्यं प्रयतो ध्यानतत्परः ।
<>प्रियङ्गुकुसुमेनापि पीतपुष्पैश्च होमयेत् ॥” * ॥
<>द्वितीयमन्त्रस्य तु न्यासादिकं सर्व्वं पूर्व्ववत् ।
<>ध्यानन्तु ।
<>“गम्भीराञ्च मदोन्मत्तां स्वर्णकान्तिसमप्रभाम् ।
<>चतुर्भुजां त्रिनयनां कामलालसमानसाम् ॥
<>मुद्गरं दक्षिणे पाशं वामे जिह्वाञ्च वज्रकम् ।
<>पीताम्बरधरां देवीं दृढपीनपयोधराम् ।
<>हेमकुण्डलभूषाञ्च स्वर्णसिंहासनस्थिताम् ॥” * ॥
<>अथ प्रयोगः ।
<>“कुरुते वाग्गतिस्तम्भं दुष्टानां बुद्धिनाशनम् ।
<>जपहोमप्रयोगे च मन्त्रं चाप्ययुतं जपेत् ॥
<>हरिद्राहरितालाभ्यां लवणं जुहुयान्निशि ।
<>स्तम्भयेत् परसैन्यानि नात्र कार्य्या विचारणा ॥
<>अथवा पीतपुष्पैश्च त्रिमध्वक्तैश्च होमयेत् ।
<>स्तम्भनेषु च सर्व्वेषु प्रयोगः प्रत्ययावहः ॥” * ॥
<>यन्त्रन्तु ।
<>“ओँकारयोः संमुखयोरूर्द्ध्वाधःशिरसोर्लिखेत् ।
<>मध्यगं नाम साध्यस्य तद्बाह्ये चाक्षरद्बयम् ॥
<>बीजं द्वितीयवर्गस्य तृतीयं बिन्दुभूषितम् ।
<>चतुर्द्दशस्वरोपेतं संलिखेत् पृथिवीगतम् ॥
<>ठकारेण समावेष्ट्य चतुष्कोणपुटं बहिः ।
<>तत्कोणरेखासंसक्तैः शूलैर्व्वज्राष्टकं लिखेत् ॥
<>त्रिशूलमध्यरेखायाः पृथ्वी बीजानि पार्श्वयोः ।
<>अष्टष्वपि च कोणेषु तद्बहिर्व्वगलां लिखेत् ॥
<>पृथिव्यन्तरितं बाह्ये मातृकापरिमण्डलम् ।
<>आवेष्ट्य चाष्टधा पश्चात्तद्बाह्ये स्थिरमायया ॥
<>निरुध्याङ्कुशबीजेन नादसंमिलिताङ्घ्रिणा ।
<>लिखेत् पूर्व्ववदावेष्ट्य पश्चाच्च वगलामुखीम् ॥
<>पट्टे पाषाणपट्टे वा हरिद्रोन्मत्ततालकैः ।
<>दिव्यस्तम्भे मुखस्तम्भे लिखित्वा गाढमाक्रमेत् ॥
<>विवादे यन्त्रमालिख्य भूर्ज्जे तैरेव वस्तुभिः ।
<>कुम्भकारस्य चक्रस्य भ्रमतो विपरीततः ॥
[Page4-245-a+ 52]
<>मृत्तिकां समुपादाय वृषभं कारयेत्ततः ।
<>यन्त्रं तस्योपरि न्यस्य तालकेन विलिप्य च ॥
<>तन्नासायां विनिः क्षिप्य पीतरज्जुं निजे गृहे ।
<>अर्च्चयेत्तं चतुष्कालं नित्यं पीतोपचारतः ।
<>दुष्टस्य स्तम्भयत्येव मुखं वाचस्पतेरपि ॥”
<>इति वगलापरिच्छेदः ॥ * ॥
<>विश्वसारे ।
<>“काली तारा महाविद्या षोडशी भुवनेश्वरी ।
<>भैरवी छिन्नमस्ता च विद्या धूमावती तथा ॥
<>वगला सिद्धविद्या च मातङ्गी कमलात्मिका ।
<>एता दश महाविद्याः सिद्धविद्याः प्रकी-
<>र्त्तिताः ॥”
<>अथ वगलामुखीस्तोत्रम् ।
<>“मध्ये सुधाब्धिमणिमण्डपरत्नवेदी-
<>सिंहासनोपरिगतां परिपीतवर्णाम् ।
<>पीताम्बराभरणमाल्यविभूषिताङ्गीं
<>देवीं भजामि धृतमुद्गरवैरिजिह्वाम् ॥
<>जिह्वाग्रमादाय करेण देवीं
<>वामेन शत्रुं परिपीडयन्तीम् ।
<>गदाभिघातेन च दक्षिणेन
<>पीताम्बरां तां द्विभुजां भजामि ॥
<>चलत्कनककुण्डलोल्लसितचारुगण्डस्थलीं
<>लसत्कनकचम्पकद्युतिमदिन्दुविम्बाननाम् ।
<>गदाहतविपक्षकां कलितलोलजिह्वाञ्चलां
<>स्मरामि वगलामुखीं विमुखसन्मनःस्तम्भिनीम् ॥
<>पीयूषोदधिमध्यचारुविलसद्रक्तोत्पले मण्डपे
<>यत्सिंहासनमौलिपातितरिपुप्रेतासनाध्यासि-
<>नीम् ।
<>स्वर्णाभां करपीडितारिरसनां भ्राम्यद्गदावि-
<>भ्रमा-
<>मित्थं ध्यायति यान्ति तस्य विलयं सद्योऽथ
<>सर्व्वापदः ॥
<>देवि त्वच्चरणाम्बुजार्च्चनकृते यः पीतपुष्पाञ्जलीन्
<>भक्त्या वामकरे निधाय च मनुं मन्त्री मनो-
<>ज्ञाक्षरम् ।
<>पीठध्यानपरोऽथ कुम्भकवशात् बीजं स्मरेत्
<>पार्थिवं
<>तस्यामित्रमुखस्य वाचि हृदये जाड्यं भवेत्
<>तत्क्षणात् ॥
<>वादी मूकति रङ्कति क्षितिपतिर्वैश्वानरः
<>शीतति
<>क्रोधी शाम्यति दुर्जनः सुजनति क्षिप्रानुगः
<>खञ्जति ।
<>गर्व्वी खर्व्वति सर्व्वविच्च जडति त्वन्मन्त्रणा-
<>यन्त्रितः
<>श्रीनित्ये वगलामुखि प्रतिदिन कल्याणि तुभ्यं
<>नमः ॥
<>मन्त्रस्तावदलं विपक्षदलने स्तोत्रं पवित्रञ्च ते
<>यन्त्रं वादिनियन्त्रणं त्रिजगतां जैत्रञ्च चित्रं
<>न ते ।
<>मातः श्रीवगलेति नाम ललितं यस्यास्ति
<>जन्तोर्म्मुखे
[Page4-245-b+ 52]
<>त्वन्नामग्रहणेन संसदि मुखस्तम्भो भवेद्-
<>वादिनाम् ॥
<>दुष्टस्तम्भनमुग्रविघ्नशमनं दारिद्र्यविद्रावणं
<>भूभृद्भूशमनं वलन्मृगदृशां चेतःसमाकर्षणम् ।
<>सौभाग्यैकनिकेतनं मम दृशोः कारुण्यपूर्णामृतं
<>मृत्योर्म्मारणमाविरस्तु पूरतो मातस्त्वदीयं वपुः ॥
<>मातर्भञ्जय मे विपक्षवदनं जिह्वाञ्चलां कीलय
<>ब्राह्मीं मुद्रय नाशयाशु धिषणामुग्रां गतिं
<>स्तम्भय ।
<>शत्रूं श्चूर्णय देवि तीक्ष्णगदया गौराङ्गि
<>पीताम्बरे
<>विघ्नौघं वगले हर प्रणमतां कारुण्यपूर्णेक्षणे ॥
<>मातर्भैरवि भद्रकालि विजये वाराहि विश्वा-
<>श्रये
<>श्रीविद्ये संमये महेशि वगले कामेशि रामे रमे ।
<>मातङ्गि त्रिपुरे परात्परतरे स्वर्गापवर्गप्रदे
<>दासोऽहं शरणागतः करुणया विश्वेश्वरि
<>त्राहि माम् ॥
<>संरम्भे चौरसङ्घे प्रहरणसमये बन्धने व्याधिमध्ये
<>विद्यावादे विवादे प्रकुपितनृपतौ दिव्यकाले
<>निशायाम् ।
<>वश्ये वा स्तम्भने वा रिपुवधसमये निर्जने वा
<>वने वा
<>गच्छंस्तिष्ठंस्त्रिकालं यदि पठति शिवं प्राप्नुया-
<>दाशु धीरः ॥
<>नित्यं स्तोत्रमिदं पवित्रमिह यो देव्याः
<>पठत्यादरा-
<>द्वृत्वा यन्त्रमिदं तथैव समरे बाहौ करे वा
<>गले ।
<>राजानो हरयो मदान्धकरिणः सर्पा मृगेन्द्रा-
<>दिका-
<>स्ते वै यान्ति विमोहिता रिपुगणा लक्ष्मीः
<>स्थिराः सिद्धयः ॥
<>त्वं विद्या परमा त्रिलोकजननी विघ्नौघ-
<>संछेदिनी
<>योषाकर्षणकारिणी जनमनःसम्मोहसन्दायिनी ।
<>स्तम्भोत्सारणकारिणी पशुमनःसम्मोहसंदायिनी
<>जिह्वाकीलनभैरवी विजयते ब्रह्मादिमन्त्रो यथा ॥
<>विद्या लक्ष्मीः सर्व्वसौभाग्यमायुः
<>पुत्त्रैः पौत्त्रैः सर्व्वसाम्राज्यसिद्धिः ।
<>मानं भोगो वश्यमारोग्यसौख्यं
<>प्राप्तं तत्तद्भतलेऽस्मिन् नरेण ॥
<>यत् कृतं जपसन्नाहं गदितं परमेश्वरि ।
<>दुष्टानां निग्रहार्थाय तद्गृहाण नमोऽस्तु ते ॥
<>ब्रह्मास्त्रमिति विख्यातं त्रिषु लोकेषु विश्रुतम् ।
<>गुरुभक्ताय दातव्यं न देयं यस्य कस्यचित् ॥
<>पीताम्बरां द्विभुजाञ्च त्रिनेत्रां गात्रकोज्ज्वलाम् ।
<>शिलामुद्गरहस्ताञ्च स्मरेत्तां वगलामुखीम् ॥
<>प्रातर्म्मध्याह्रकाले स्तवपठनमिदं कार्य्यसिद्धिप्रदं
<>स्यात् ॥”
<>इति रुद्रयामले वगलामुखीस्तोत्रं समाप्तम् ।
<>इति कृष्णानन्दकृततन्त्रसारः ॥
<LEND>
