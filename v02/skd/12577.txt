<L>12577<pc>2-451<k1>चित्राङ्गदः<k2>चित्राङ्गदः
चित्राङ्गदः¦, पुं, चन्द्रवंशीयराजविशेषः । स तु
<>शान्तनुराजपुत्त्रः । विचित्रवीर्य्यभ्राता । (अयन्तु
<>शान्तनुराजस्य स्वर्गगमनानन्तरं राज्यं लब्ध्वा
<>ऐश्वर्य्यवीर्य्यमदेन शूरान् सर्व्वान् तृणवदमन्यत ।
<>अथ कदाचित् गन्धर्व्वराजचित्ररथः युद्धार्थमेन-
<>मभ्ययात् । ततः कुरुक्षेत्रमध्ये प्रवृत्ते महति
<>युद्धे समधिकमायाबलेनानेन गन्धर्व्वराजेन
<>निहतोऽयं कौरवप्रवीरः । इत्येषा कथा महा-
<>भारते । १ । १०१ । अध्याये द्रष्टव्या ॥) गन्धर्व्व-
<>विशेषः । इति महाभारतम् ॥ (यथा, देवी-
<>भागवते । १ । २० । २२ ।
<>“चित्राङ्गदस्तु गन्धर्व्वो दृष्ट्वा तं मार्गगं नृपम् ।
<>उत्तत्तारान्तिकं भूमेर्विमानवरमास्थितः ॥”)
<>ब्रह्मपादजमसीशाख्यकायस्थस्य चित्रगुप्तादि-
<>त्रितयान्तर्गतमूर्त्तविशेषः । स अधोलोकविवे-
<>चकः । तस्याधोगमनकारणं यथा, --
<>“अधोगतस्य हेतुत्वं वगले ! शृणु कालिके ! ।
<>वगलेति मनुं प्राप्य विप्रः स्यामिति वाञ्छया ॥
<>तपश्चकार पञ्चाब्दं नान्यत् किञ्चिद्गृहीतवान् ।
<>फलमूलादिकं किञ्चित् सायमत्ति यथा मिलेत् ॥
<>विहाय विप्रस्य गुरोरपि पूजाञ्च पार्व्वति ! ।
<>जपेन्नित्यं हि वगलामन्यविप्रञ्च नेक्षयन् ॥
<>ज्ञात्वेति ब्राह्मणाः सर्व्वे ऊचुश्चित्राङ्गदं क्रुधा ।
<>वचो हि मधुरं किञ्चित् प्रियाद्भक्ताच्च सुन्दरि ! ॥
<>रे चित्राङ्गद ! अज्ञस्त्वं वत्स ! विप्रत्वमिच्छसि ।
<>कदाप्युपानन् मस्तस्थो नैवेति न हि बुध्यसे ॥
<>वत्स ! शीघ्रमधो गच्छ चिरं कुरु तपो मुदा ॥”
<>चित्राङ्गदः शापं श्रुत्वा ब्राह्मणान् तुष्टाव ततो
<>ब्राह्मणा लज्जिताः सन्तस्तमूचुः ।
<>“हे चित्राङ्गद ! हे तात वत्स ! त्वं नोत्सवः किल ।
<>दुश्चिन्तां कुरु मा तात भद्रं ते कथयाम भोः ॥
<>जनस्तपोबलेनैव सर्व्वं प्राप्नोत्यसंशयम् ।
<>नार्हतीशं विना तात ! ब्राह्मणो भवितुं किल ॥
<>इतीश्वराज्ञा वेदेऽस्ति प्रतिजानीहि तत्त्वतः ।
<>वरं प्राप्नोति देवत्वं ब्राह्मणत्वं कदापि न ॥
<>यथामरत्वमीशेन विना क्वापि न शासने ।
<>नोत्सवस्त्वमधो गच्छ सुखेन वगलां जप ॥
<>कलेर्द्दशसहस्राणि नागलोकेश्वरो भव ।
<>ततस्त्रिलोकनाथस्त्वमिन्द्रतुल्यो भविष्यसि ॥
<>राज्यं भुक्त्वान्ततो नैव पुनरावर्त्तनं तव ।
<>सदा वयं तव शिवं चिन्तयामो न भीं कुरु ॥
<>तात गच्छ सुखं भुङ्क्ष्व नागलोकेऽपि विस्तरात् ।
<>तत आनन्दमनसा गतश्चित्राङ्गदस्तलम् ॥”
<>इत्याचारनिर्णयतन्त्रम् ॥
<>(स्त्रियां टाप् । मणिपुरेश्वरस्य चित्रवाह-
<>नस्य कन्या । यथा, महाभारते । १ । २१६ । १५ ।
[Page2-451-c+ 52]
<>“तस्य चित्राङ्गदा नाम दुहिता चारुदर्शना ॥”)
<LEND>
