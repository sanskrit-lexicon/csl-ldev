<L>7748<pc>2-129<k1>किलाटः<k2>किलाटः
किलाटः¦, पुं, क्षीरविकृतिः । इति जटाधरः ॥ दधि-
<>कूर्च्चिकातक्रकूर्च्चिकयोः पिण्डः । अस्य गुणाः ।
<>शीतत्वम् । स्निग्धत्वम् । गुरुत्वम् । गौल्यत्वम् ।
<>वृष्यत्वम् । पित्तापहत्वञ्च । इति राजनिर्घण्टः ॥
<>(“नष्टदुग्धस्य पक्वस्य पिण्डः प्रोक्तः किलाटकः” ॥
<>इति भावप्रकाशः । तथा चरके सूत्रस्थाने ।
<>२७ अध्याये ॥
<>“पीयूषो मोरटञ्चैव किलाटा विविधाश्च ये ।
<>दीप्ताग्नीनामनिद्राणां सर्व्व एते सुखप्रदाः ॥
<>गुरवस्तर्पणा वृष्या वृंहणाः पवनापहाः” ॥
<>अस्योत्पत्तिविवरणं यथा भावप्रकाशस्य पूर्व्वखण्डे
<>द्वितीये भागे ॥ किलाटकः गिजिरी इति लोके ।
<>“अपक्वमेव यन्नष्ठं क्षीरशाकं हि तत्पयः” ।
<>क्षीरशाकं तुषिभरा इति लोके ।
<>“दध्ना तक्रेण वा नष्टं दुग्धं बद्धं सुवाससा ।
<>द्रवभावेन सहितं तक्रपिण्डः स उच्यते ॥
<>नष्टदुग्धं भवन्नीरं मोरटञ्जेञ्जटोऽब्रवीत् ।
<>पेयूषञ्च किलाटश्च क्षीरशाकं तथैव च ॥
<>तक्रपिण्ड इमे वृष्या वृंहणा बलवर्द्धनाः ।
<>गुरवः श्लेष्मला हृद्या वातपित्तविनाशनाः ॥
<>दीप्ताग्नीनां विनिद्राणां विद्रधौ चाभिपूजिताः ।
<>मुखशोषतृषादाहरक्तपित्तज्वरप्रणुत्” ।)
<LEND>
