<L>12124<pc>2-424<k1>चन्दनधेनुः<k2>चन्दनधेनुः
चन्दनधेनुः¦, स्त्री, (चन्दनेन अङ्किता धेनुः । मध्य-
पदलोपिकर्म्मधारयः ।) पतिपुत्त्रवन्मृतनार्य्यु
द्देश्यकोत्सृष्टचन्दनाङ्कितसवत्सगौः । तत्प्रमाण-
प्रयोगौ लिख्येते ।
“नत्वा शिवं चन्दनचर्च्चिताया
धेनोः प्रदाने सविधिप्रयोगम् ।
रत्नाकरादेर्लिखितं विलोक्य
तनोति वाचस्पतिरग्र्यबुद्धिः ॥”
अथ चन्दनधेनुदानविधिः । तत्र रत्नाकरे देवलः ।
जीवद्भर्त्री तु या नारी पुत्त्रिणी म्रियते यदि ।
सवत्सामङ्कितां धेनुमाचार्य्याय प्रदापयेत् ॥
पतिपुत्त्रवती नारी म्रियते याग्रतस्तयोः ।
वृयं न चोत्सृजेत् पुत्त्रः पिता यावच्च जीवति ॥
तथा कर्म्मोपदेशिन्यां ब्राह्मणसर्व्वस्वे च हला-
युधधृतानि वचनानि । यथा स्मृतिः ।
पतिपुत्त्रवती नारी म्रियते भर्त्तुरग्रतः ।
चन्दनेनाङ्कितां धेनुं तस्याः स्वर्गाय कल्पयेत् ॥
तथा जातूकर्णः ।
धेनुं चन्दनमालिप्य यो दद्यान्मातृहेतवे ।
यदि पापशतैर्युक्ता तथापि स्वर्गमाप्नुयात् ॥
तथा वशिष्ठः ।
न युक्तश्च वृषोत्सर्गो यावत् पितरि जीवति ।
चन्दनेनाङ्कितां धेनुमाचार्य्याय प्रदापयेत् ॥ * ॥
चतुर्हस्तो भवेद्यूपो यज्ञवृक्षसमुद्भवः ।
वर्त्तुलः शोभनः स्थूलः कर्त्तव्यो धेनुमौलिकः ॥
विल्वस्य वकुलस्यैव कलौ यूपः प्रशस्यते ।
[Page2-424-b+ 52]
अभावे वारुणेनापि यूपं कुर्य्याद्विधानतः ॥
वृषोत्सर्गे तु वृषमौलिकः ।
तरुणी रूपसम्पन्ना सुशीला च पयस्विनी ।
न्यायार्ज्जिता गृहे जाता देया सा श्रोत्रियाय
गौः ॥
नदीतीरे वने गोष्ठे देवतायतनेषु च ।
व्रीहिक्षेत्रे कुशक्षेत्रे राजद्वारे चतुष्पथे ॥
<फ्>एषु वचनेषु वृषोत्सर्गनिषेधचन्दनधेनूतसर्ग-
विध्योर्युगपदुपसंहारदर्शनात् वृषोत्सर्गस्थाने
प्रधानतया चन्दनधेनूत्सर्गः प्रतीयते । अतो-
ऽस्य वृषोत्सर्गकार्य्यकारित्वात् तत्फलहेतुत्वं
लभ्यते । एकोद्दिष्टं न कुर्व्वीत न्यासिनाञ्चैव
सर्व्वदा । अहन्येकादशे प्राप्ते पार्व्वणन्तु विधी-
यते ॥ इति श्राद्धविवेकधृतोशनोवचने त्रिदण्ड-
सन्न्यासिनां एकोद्दिष्टनिषेधपार्व्वणविध्योर्युग-
पदुपसंहारात् एकोद्दिष्टस्थाने पार्व्वणमिव ।
यद्वा पतिपुत्त्रवतीरूपप्रेतविशेषाधिकृतवृषं न
चोत्सृजेदिति निषेधचन्दनधेनूत्सर्गविधिभ्यां
प्रेतमात्राधिकृतसामान्यवृषोत्सर्गविध्यवगतफल-
भावनाकरणीभूतवृषकर्म्मकत्यागमनूद्य तत्कर्म्मी-
भूतवृषमपंहाय तत्स्थाने धेनुमात्रगुणविधि-
र्लाघवादवगम्यते । पशुयागे सामान्यविध्यव-
गतापः प्रणयनीयाधिकरणीभूतचमसस्थाने गो-
दोहेनापः प्रणयेदिति विशेषविधिना गोदोह-
गुणविधिवत् । नालाभेऽपि प्रवेशिनीम् । उपोष्य
द्वादशीं तत्र त्रयोदश्यान्तु पारणमित्यत्र एका-
दशीरूपनिमित्तस्थाने द्वादशीमात्रगुणविधि-
वच्च । अन्यथा धेनूत्सर्गस्य पृथक्कर्म्मत्वे फल-
भावना तत्करणनियोज्यानां पृथक्कल्पने
गौरवं स्यात् । उक्तविधिनिषेधयोरुपसंहारवैय-
र्थञ्च स्यात् । ततश्च करणैक्यात् फलैक्यमिति ।
चन्दनधेनूत्सर्गेऽपि प्रेतत्वविमुक्तिपूर्व्वकस्वर्ग-
प्राप्तिः फलम् । एवं कपिलमन्त्रस्थपापव्यपग-
मस्वर्गप्रार्थनाया अपि तथैव तात्पर्य्यम् । तथा
जातूकर्णवचनस्थपापस्वर्गपदयोरपि तथैव तात्-
पर्य्यं बोध्यम् । भूतार्थानां विधिशेषिणामेव जैमि-
न्युक्तप्रामाण्येन प्रकृते सिद्धे विधिशेषित्वे लाघ-
वात् । पापिष्ठमपि शुद्धेन शुद्धं पापकृतापि वेति
कात्यायनवचनस्थपापपदस्य प्रेतत्वे एव तात्-
पर्य्यदर्शनाच्च । अत्र यद्यपि पतिपुत्त्रवतीत्यत्र
पतिपुत्त्रवत्त्वस्य विशेष्यीभूतकर्त्त्रन्वयिमरणान्वयि-
त्वेन न विशेषणत्वं किन्तूपलक्षणत्वमेव ततश्च
काकवन्तो देवदत्तस्य गृहा इतिवत् कादाचित्क
तद्वत्तामादायापि पतिपुत्त्रवतीतिप्रयोग उप-
पद्यते । तथापि अग्रतस्तयोर्भर्त्तुरग्रत इत्याभ्यां
मरणकालिकी पतिपुत्त्रसत्तावगम्यते । गवां
गोष्ठे इतिवत् । अथवा परार्द्धान्वयेन धेनूत्-
सर्मकालिकीति । नचापुप्पिता मृता काचित्
तस्या धेनुर्विगर्हिता । इति कपिलवचने
अपुष्पितायाः पुत्त्रकर्त्तृकधेनूत्सर्गनिषेधस्या-
प्रसक्ततया सपत्नीपुत्त्रकर्त्तृकधेनूत्सर्गनिषेध-
प्राप्तौ तद्दृष्ट्या पतिपुत्त्रवतीत्यस्य सपत्नीपुत्त्र-
[Page2-424-c+ 52]
वतीपरत्वं अवश्यं वाच्यम् । तदेकवाक्यतया
पुत्त्रिणीत्यादावपि तथात्वमिति वाच्यम् ।
अपुष्पितेति कपिलार्द्धस्य प्रसक्तिपूर्व्वकतार्थं
पतिपुत्त्रवत् निवृत्तरजस्काया धेनूत्सर्गनिषे-
धार्थत्वात् गत्यां सत्यां लक्षणाया बीजाभावात् ।
प्रतियोगिवत्ध्वंसप्रागभावयोरपि अत्यन्ताभाव-
विरोधित्वमते तु अजातपुष्पस्त्रीपरत्वं वा भवतु
तथात्वेऽपि तस्या धेनुर्व्विगर्हितेति अप्रसक्ता-
र्थापि अपुष्पिताधेनुदाननिन्दा पतिपुत्त्रवत्या-
श्चन्दनधेनुदानस्तुतिपरा । यथा हरेरुत्थाने
पौष्णशेषेण किन्तेन प्रतिपद्यथ यो निशीत्य-
प्रसक्तापि निन्दा एकादश्यादिपौर्णमास्यन्त-
पञ्चके रेवत्यन्तपादयोगविधिस्तुतिपरा । यथा
वा वेदगाने यो गिरा गिरेति ब्रूयात् स आत्मान-
मपि गिरेत् इत्यप्रसक्तनिन्दा ऐरं कृत्वा अव-
गिरेदिति बिधेः स्तुतिपरा । अतएव उक्तं
शावरभाष्ये । न हि निन्दा निन्द्यं निन्दितुं
प्रवर्त्तते अपि तर्हीतरत् स्तोतुमिति । स्तुतौ हि
अप्रसिद्धगुणदोषारोपणदोषाय । न चात्र काम्य-
स्यैव कार्त्तिक्यादिवृषोत्सर्गस्य स्थाने धेनुदानं
विधीयते इति वाच्यम् । तन्मात्रपरत्वे माना-
भावात् । प्रत्युत म्रियत इति वर्त्तमानार्थक-
विभक्त्या वर्त्तमानसामीप्येनाचिरप्रमीतोप-
स्थितेश्च । ये तु बह्वीनामेकपत्नीनामेका चेत्
पुत्त्रिणी भवेत् । सर्व्वास्तास्तेन पुत्त्रेण प्राह पुत्त्र-
वतीर्म्मनुरिति मनुना पुत्त्रवतीत्वाभिधानादेव
पतिपुत्त्रवतीत्यत्र सपत्नीपुत्त्रवती प्रतीयते इति
ब्रुवते तेऽतीवभ्रान्ताः । पुत्त्रवतीति पदस्याखण्ड-
तया मतुपा पतिपदस्यान्वये तटस्थत्वापत्तेः ॥ * ॥
ननु वृषतुल्यवयो वर्णो वृषः स्याद्दक्षिणा द्विजाः ।
वृषोत्सर्गे तथा पुंसां स्त्रीणां स्त्रीगौर्विशिष्यते ॥
इति भविष्यसंवादाद्धेनुदानमिदं पतिपुत्त्रवत्या
वृषोत्सर्गे दक्षिणादानस्य विशेषरूपम् । न तु
प्रधानकर्म्मान्तरं गौरवात् । न च दक्षिणाया
अङ्गत्वेन फलासङ्गतिः । यस्य पर्णमयी जुहू-
र्भवति न स पापश्लोकं शृणोतीतिवत्तदुपपत्ते-
रिति चेत् न । वृषोत्सर्गदक्षिणातश्चन्दना-
ङ्कितधेनुदानस्य प्रकरणान्तराम्नायेन प्रकरणा-
न्तरन्यायतः प्रधानत्वसिद्धेः । वृषोत्सर्गस्थानीय-
त्वेनानुवर्त्तमानशिष्टाचारात् । धेनुदानयुगनद्ध-
वृषोत्सर्गनिषेधानामसङ्गतेः । कपिलपञ्चरात्रे
चन्दनधेनुदानस्यापीति कर्त्तव्यतायां वृषरूप-
दक्षिणादानविधानाच्च ॥ * ॥
यथा कपिल उवाच ।
अतः परं प्रवक्ष्यामि धेनुदानमनुत्तमम् ।
पतिपुत्त्रवती नारी म्रियते भर्त्तुरग्रतः ॥
चन्दनेनाङ्कितां धेनुपाचार्य्याय निवेदयेत् ॥
तथा ।
जीवद्भर्त्ती तु या नारी पुत्त्रिणी म्रियते यदि ।
सवत्सामङ्कितां धेनुमाचार्य्याय निवेदयेत् ॥
साध्वी पतिव्रता नारी म्रियते याऽग्रतस्तयोः ।
वृषं नैवोत्सृजेत् पुत्त्रो यावत् पितरि जीवति ॥
[Page2-425-a+ 52]
मृतपुत्त्रा च या नारी संगृहीता तु या भवेत् ।
तस्या धेनुर्न दातव्या वृषोत्सर्गो विधीयते ॥
अपुष्पिता मृता काचित्तस्या धेनुर्विगर्हिता ।
दद्याद्धेनुं सुतो ज्येष्ठः कनिष्ठो वृषमुत्सृजेत् ॥
द्वयोः सोदरयोरेको भवेत् ज्येष्ठः प्रधानतः ।
त्रयाणां द्वौ सुतौ ज्येष्ठौ चतुर्णाञ्च त्रयः स्मृताः ॥
पञ्चानां सोदराणाञ्च त्रयो ज्येष्ठाः प्रकीर्त्तिताः ।
ज्येष्ठेनैव तु कर्त्तव्यं धेनुदानं विधानतः ॥
हेमशृङ्गीं खुरै रूप्यैः सुशीलां वस्त्रसंयुताम् ।
कांस्योदरीं ताम्रपृष्ठां घण्टाचामरभूषिताम् ॥
प्रबालमालिकां दद्यात् कर्णयोरुभयोरपि ।
चन्दनेनाङ्कितां धेनुमाचार्य्याय निवेदयेत् ॥
गवां लोकमवाप्नोति दिवि देवैश्च मोदते ।
चन्दनेनाङ्कितां धेनुं दत्त्वा गच्छेत् सुरालयम् ॥
तावत्तिष्ठति स्वर्लोके यावदाहूतसंप्लवम् ।
न चोत्सर्गो वृषस्यात्र वत्सतर्य्यन्वितस्य च ॥
वृषोत्सर्गविधानेन कर्त्तव्यं सर्व्वकर्म्म च ।
मा नस्तोकेति मन्त्रेण दक्षे वृषाज्यसीति च ॥
धेनोश्च सक्थिदेशे तु त्रिशूलाङ्कं समालिखेत् ।
वामभागे विशेषोऽयं दक्षे चक्रं समालिखेत् ॥
तत्रान्यद्वर्ज्जयेद्विद्वानाचार्य्यस्तु विधानवित् ।
ततो वै संलिखेच्चक्रं पञ्चाङ्गुलप्रमाणकम् ॥
शूलं षडङ्गुलं कार्य्यं दक्षे वामेयथाविधि ।
पूर्व्वाशाभिमुखीं धेनुं यजमानोत्तरामुखः ॥
मस्तकादिक्रमेणैव प्रतिमन्त्रैः प्रपूजयेत् ॥” * ॥
शिरसि ओँ ब्रह्मणे नमः । ललाटे ओँ
वृषभध्वजाय नमः । कर्णयोः ओम् अश्विनी-
कुमाराभ्यां नमः । चक्षुषोः ओँ शशिभास्क-
राभ्यां नमः । जिह्वायां ओँ सरस्वत्यै
नमः । दन्तेषु ओँ वसुभ्यो नमः । ओष्ठयोः
ओँ सन्ध्यायै नमः । ग्रीवायां ओँ नील-
कण्ठाय नमः । हृदि ओँ स्कन्दाय नमः ।
रोमकूपेषु ओम् ऋषिभ्यो नमः । दक्षिणपार्श्वे
ओँ कुवेराय नमः । वामपार्श्वे ओँ वरु-
णाय नमः । रोमाग्रेषु ओँ रश्मिभ्यो नमः ।
ऊरुषु ओँ धर्म्माय नमः । जङ्घासु ओम्
अधर्म्माय नमः । श्रोणितटे ओँ पितृभ्यो
नमः । खुरमध्ये ओँ गन्धर्व्वेभ्यो नमः ।
खुराग्रे ओम् अप्सरोभ्यो नमः । लाङ्गूले ओँ
द्वादशादित्येभ्यो नमः । गोमये ओँ महालक्ष्म्यै
नमः । गोमूत्रे ओँ गङ्गायै नमः । पयोधरेषु
ओँ चतुःसागराय नमः ।
एवमङ्गानि संपूज्य पठेन्मन्त्रं समाहितः ।
ओम् इन्द्रस्य च त्वमिन्द्राणी विष्णोर्लक्ष्मीश्च या
स्मृता ।
रुद्रस्य गौरी या देवी सा देवी वरदास्तु मे ॥
ओँ या लक्ष्मीर्लोकपालानां या च देवेष्ववस्थिता ।
धेनुरूपेण सा देवी तस्याः पापं व्यपोहतु ॥
ओँ देहस्था या च रुद्राणी शङ्करस्य सदा प्रिय ॥
धेनुरूपेण सा देवी तस्याः शान्तिं प्रयच्छतु ॥
ओँ सर्व्वदेवमयी दोग्ध्री सर्व्वलोकमयी तथा ।
धेनुरूपेण सा देवी तस्याः स्वर्गं प्रयच्छतु ॥
[Page2-425-b+ 52]
ग्रहीत्वार्ध्यञ्च पाद्यञ्च उत्सृजेत्तामलङ्कृताम् ।
दीयते ब्राह्मणायैषा आचार्य्याय महात्मने ॥
एवंविशिष्टां तां धेनुं दत्त्वा तर्पणमारभेत् ।
पुच्छं गृहीत्वा पित्रादीन् वृषोत्सर्गंविधानतः ॥
ऐशान्याञ्चालयेत् किञ्चिदाचार्य्याय च दक्षिणाम् ।
वृषभञ्च ततो दद्यादाचार्य्याय गुणान्वितम् ॥
पूजयेद्ब्राह्मणांश्चैव वस्त्रमाल्यादिभिस्ततः ।
कांस्यपात्रं वस्त्रयुग्मं सुवर्णञ्च विशेषतः ॥
आचार्य्याय प्रदातव्यं ब्रह्मणे कनकं तथा ।
आगतान् पूजयेद्भक्त्या यथाशक्ति विधानतः ॥
दीनार्त्तकृपणादींश्च अन्नाद्यैः परितोषयेत् ॥”
इति कापिले धेनुदानप्रमाणम् ॥ * ॥
पुस्तकान्तरे पाठाधिक्यं यथा, --
“एकादशाहे प्रेतायाः षण्मासे चाब्दिके तथा ।
त्रिपक्षे मासिके वापि दद्याद्गां चन्दनाङ्किताम् ॥
तथा वराहपुराणम् ।
अयने विषुवेऽष्टम्यां युगाद्यापूर्णिमासु च ।
दर्शे मन्वन्तरे चैव धेनुं दद्यात् सुपूजिताम् ॥
ननु आद्यश्राद्धे त्रिपक्षे वेत्यादिना आद्यश्राद्ध-
कर्त्तव्यनित्यवृषोत्सर्गकालस्य परपरकालो
गौणः । न वा सर्व्वे कालाः स्युः । तत्र नाद्यः
त्रिपक्षादौ शिष्टाचारविरोधात् । नापि द्वितीयः
त्रिपक्षादौ नित्यत्वबोधकाभावात् । वस्तुतः
आद्यश्राद्धे वृषोत्सर्गस्य नित्यत्वं त्रिपक्षादौ
काम्यत्वम् । आद्यश्राद्वपदं अशौचान्तद्वितीय-
दिनपरम् । अशौचान्ताद्द्वितीयेऽह्नीत्याद्येक-
वाक्यत्वात् । अत्र च आद्यश्राद्धस्य विघ्नपतित-
त्वन एकादश्यादौ क्रियमाणत्वे वृषोत्सर्गमपि
न कुर्य्यात् । आद्यश्राद्धदिने वृषोत्सर्गाकरणे
त्रिपक्षाद्यन्यतमकालेऽपि वृषोत्सर्गस्यावश्य-
प्रेतत्वपरीहारकत्वेन तस्य पुनः संवत्सरसाध्य-
सकृत्कृतस्य नित्यत्वं कल्प्यम् । एवं धेनुदान-
स्यापि । अतएव पूर्णसंवत्सरे मलमासपातेऽपि
प्रागकृतश्चेत् कार्य्य एव इति नवीना जगुः ।
एककर्त्तृकानेकवृषोत्सर्गोऽपि शिष्टाचार एक-
दिनेऽपि । तथा हि स्वर्गलोकगमनफलश्रुतेः
काम्यत्वेन यो भूय आरभते तस्मिन् फले विशेष
इति न्यायादविरोधः ॥ ननु नैमित्तिकत्वात्
कथमावृत्तिः सकृत्कृते कृतः शास्त्रार्थ इति
न्यायात् । न चैकत्र क्रियाद्वयमिति वचनाच्च ।
अत्रायं विशेषः । काम्यनैमित्तिकं फलविशेषार्थं
भूयः कार्य्यं नैमित्तिकमात्रं सकृदेव । किञ्च ।
संक्रान्त्यादिनिमित्तकश्राद्धमपि पुनः पुनः स्यात् ।
मैवं तत्र पितृतृप्तिरूपप्रधानफलस्य सत्त्वेन
चरितार्थ इति ॥ * ॥ अत्रोक्तानि सर्व्वाण्यतानि
वचनानि तिर्य्यगधिकरणन्यायमूलानि । तथा
हि तिर्य्यगधिकरणे तिर्य्यक्पङ्गुत्र्यार्षेयदेवताना-
मनधिकार इति यागमात्रे उक्तम् । तत्र
हेतवः तिरश्चां घिशिष्टान्तःकरणविरहात्
पङ्गोः प्रचरणविरहात् त्र्यार्षेयाणां अन्धवधिर-
मूकानामवेक्षणश्रवणोच्चारणविरहात् साङ्ग-
यागासामर्थ्ये तेषां यथा यागानधिकारस्तद्वदत्र
[Page2-425-c+ 52]
स्वपितुः पितृकृत्येषु अधिकारो न विद्यते । इति
छन्दोगपरिशिष्टे अग्निष्वात्ताद्यन्तर्गणमुक्त्वा
जीवत्पितृकश्चैतानन्यांश्चेतर इति कात्यायन-
सूत्रे च जीवत्पितृकस्य पितृतर्पणनिषेधात्
वृषोत्सर्गे तदङ्गभूततत्पुच्छगलितोदकतर्पण-
विरहात् साङ्गकरणासामर्थ्ये वृषोत्सर्गानधि-
कारः । अतएव द्वैतनिर्णयेऽपि । अनूचितस्त्रियां
करणीभूतर्ग्बाधेन यागवद्वृषोत्सर्गस्य बाध
उक्तो वाचस्पतिमिश्रेण । धेनुदानाङ्गतर्पणे तु
प्रधानाधिकारश्रुतेः जीवत्पितृकाधिकृतविशेष-
विधानाच्चाधिकार एवाभ्युदयिकश्राद्धवत् जन्म-
मास्युपनयनाङ्गसशिखवपनवच्च । अयन्तु सामान्य-
शास्त्रोपजीवित्वेन निषेधः पर्य्युदास एव । स तु
यदि पतिपुत्त्रवद्भिन्नाया वृषोत्सर्गं कुर्य्यादित्येव
मात्रस्तदा पुत्त्र इत्यादिवचनभागवैयर्थ्यं स्यात् ।
यदि च जीवत्पितृकभिन्नो वृषोत्सर्गं कुर्य्यात्
इत्येव मात्रस्तदा पूर्व्वभागवैयर्थ्यं स्यात् । यदि
वा पतिपुत्त्रवत्या जीवत्पितृकपुत्त्रभिन्नोवृषोत्-
सर्गं कुर्य्यादिति विशिष्टरूपस्तथापि पतिपुत्त्र-
घत्यास्तदुभयरहितायाश्च जीवत्पितृकपौत्त्रा-
दिना वृषोत्सर्गः स्यात् । स चायुक्त एव
प्रागुक्तवचनन्यायविरोधात् । तस्मात् समुदाय-
वचनसार्थक्याय पतिपुत्त्रवद्भिन्नाया वृषोत्सर्गं
कुर्य्यात् । तथा जीवत्पितृकभिन्नो वृषोत्सर्गं
कुर्य्यात् इति वचनन्यायसंवादाद्वाक्यद्वयमेव
सिध्यति । प्रमाणवद्गौरवस्य सर्व्वाङ्गीकृतत्वात् ।
दर्शपौर्णमासयोः षट्प्राधानापूर्व्ववत् । अथ-
वोक्तदेवलादिवचने ज्येष्ठेनैव तु कर्त्तव्यं धेनुदानं
विधानत इत्यन्तकापिलसकलवचनपर्य्यालोचनया
कनिष्ठपुत्त्रवतीभिन्नपतिपुत्त्रवतीतरजनस्यकापिल-
प्रतिप्रसूतकनिष्ठपुत्त्रभिन्नजीवत्पितृकात् अन्यो
जनो वृषोत्सर्गं कुर्य्यात् । इति सामान्यत
एव वृषोत्सर्गविधिः । तथा पतिपुत्त्रवत्या ज्येष्ठ-
पुत्त्र एव चन्दनाङ्कितधेनुमुत्सृजेदिति विधिश्च
सिध्यति । ततश्च पतिपुत्त्रवत्याः कनिष्ठपुत्त्रसत्त्व
एव तेन तदन्यमृतपितृकेण वा वृर्षोत्सर्गः
कार्य्यः । कनिष्ठपुत्त्राभावे तु न केनापि । एवं
पत्यादिना चन्दनधेनुदानमिति । प्रतिप्रसूत-
कनिष्ठान्यजीवत्पितृकेण न कस्यापि वृषोत्सर्गः
कार्य्य इत्यपि चपर्य्यवसितम् ॥ वस्तुतस्तु पतिपुत्त्र-
वत्या वृषोत्सर्गनिषेधे तत्पुत्त्रस्य जीवत्पितृक-
त्वनानधिकार एव हेतुः न तु स्त्रियाः पति-
सत्त्वंपुत्त्रसत्त्वं वा । मृतपुत्त्रेत्यादिप्रागुक्तकापिल-
वचने पतिसत्त्वे कनिष्ठपुत्त्रसत्त्वे च वृषोत्सर्गा-
वगतेः । तत्पुत्त्रस्य पितुः सत्त्व एवानधिकारोक्त्या
तन्मरणे वृषोत्सर्गावगमाच्च । न वा तदुभय-
सत्त्वं मिलितं उक्तन्यायावगततत्पुत्त्रस्य जीवत्-
पितृकत्वहेतोरेव तादृशनिषेधप्राप्तेः पतिपुत्त्र-
सत्त्वयोर्निर्बीजहेतुत्वकल्पनानौचित्यात् तयो-
र्व्वाचनिकहेतुत्वे तु अदृष्टकल्पनाया अन्याय्य-
त्वात् सिद्धजीवत्पितृकनिषेधप्रपञ्चतया पति-
पुत्त्रवत्या निषेधोपपत्तौ अधिकनिषेधकल्पने
[Page2-426-a+ 52]
गौरवाच्च । यस्तु जीवत्पितृकवृषोत्सर्गनिषेधे
पतिपुत्त्रवत्याः पृथगुपसंहारः सोऽपि तस्याः
पुत्त्रानधिकारमात्रप्रयुक्तसिद्धवृषोत्सर्गाभावभा-
गित्वानुवादः । पूर्व्ववाक्यावगतधेनुदानस्य वृषोत्-
सर्गस्थानीयत्वज्ञापनार्थ एवेति प्रागपि निरू-
पितम् । ततश्चोक्तवचने तिर्य्यगधिकरणन्याय-
प्राप्तं जीवत्पितृकस्य वृषोत्सर्गकर्त्त त्वाभाव-
मनूद्य सपतिकाया वृषोत्सर्गस्थाने चन्दनाङ्कित-
धेनूत्सर्ग एव विधीयते । एतेन वृषोत्सर्गकर्त्तरि
कपिलप्रतिप्रसूतसपतिकावृषोत्सर्गकृतिमत्-
कनिष्ठपुत्त्रान्यजीवत्पितृकेतरत्वविशेषणं सपति-
काया वृषोत्सर्गस्थाने ज्येष्ठपुत्त्रस्यैव चन्दना-
ङ्कितधेनूत्सर्गमात्रश्च लभ्यते । अतो जीवत्-
पितृकेण काम्ववृषोत्सर्गः पतिते प्रव्रजिते वा
पितरि जीवति पितामहादिवृषोत्सर्गश्च न
कार्य्यः । एवं सपतिकाया अपि पुत्त्रस्य कर्म्म
योग्यत्वे असत्त्वे वा पत्या कन्यादिना वा वृषोत्-
सर्गः कार्य्य एवेति स्थितम् । इदन्तु रत्ना-
करहलायुधाचार्य्यचूडामणिविद्याभूषणशुभङ्कर-
महादेवभदृआचार्य्यप्रभृतीनामपि सम्मतं तेषां
पृथक् पृथक् पद्धतिरपि प्रचरति । क्वचिद्देशे
स्मार्त्तभदृआचार्य्यस्यापि समूलपद्धतिर्दृश्यते ।
अतएवात्र विशेषादर्शिनामनाचारोऽनाचार-
एव । अत्र भविष्योक्तप्रकारस्तु वैकल्पिक एव ।
स्मृतिशास्त्रे विकल्पो हि आकाङ्क्षापूरणे
सतीति जैमिन्युक्तेः । तत्रत्यपूजाहोमाद्यङ्गेषु
विशेषमन्त्रतन्त्रोक्तेः । कापिलकल्पेन वृषोत्सर्ग-
धर्म्मातिदेशेन विशेषोक्तनिरासाच्च ॥ * ॥ सम्प्रति
विचारितकापिलकल्पप्रयोगोऽभिधीयते यथा ।
गोशालादौ वितानयुक्ते प्रागुदक्प्लवनं देशं
गोमयेनोपलिप्य कृतनित्यक्रिय आचान्तः कुश-
हस्तो द्विवासाः प्राङ्मुखः ओँ तद्विष्णोः परमं
पदं इति विष्णुं स्मृत्वा नत्वा च उदङ्मुखः ओँ
तत् सदित्युच्चार्य्य कुशतिलजलपूर्णताम्रपात्र-
मादाय विशेषानुपदेशात् मुख्यचान्द्रमासो-
ल्लेखेन अद्यामुके मासि अमुके पक्षे अमुकतिथौ
अमुकगोत्रायाः प्रेतायाः अमुकायाः अशौ-
चान्ताद्द्वितीयेऽह्नि अमुकगोत्रायाः प्रेतायाः
अमुकायाः प्रेतलोकविमुक्तत्वस्वर्गलोकगमन-
कामः चन्दनाङ्कितसवत्सधेनुदानकर्म्माहंकरि-
ष्यामीति संकल्पयेत् । ततस्तज्जलमैशान्यां
क्षिपेत् । ततः स्वस्वरीत्या सङ्कल्पसूक्तं पठेत् ।
ततः प्रथमं ब्रह्मवरणम् । तत्र उत्तरामुखं
ब्रह्माणमुपवेश्य तत्समीपे आसनमानीय प्राङ्-
मुखो यजमानः प्राञ्जलिः ओँ साधुभवानास्तां
इति वदेत् । ओँ साध्वहमासे इति प्रतिवचनं
दत्त्वा ब्रह्मा तदासने उपविशति । ततः कर्त्ता
ओम् अर्च्चयिष्यामो भवन्तं इति वदेत् । ओम्
अर्च्चयेति प्रतिवचनम् । ततो गन्धपुष्पताम्बूल-
वस्त्रालङ्कारैर्ब्रह्माणं संपूज्य तद्दक्षिणं जानु स्पृष्ट्वा
ओम् अद्यामुकेमासि अमुकेपक्षेऽमुकतिथौ
अमुकगोत्रायाः प्रेतायाः अमुकाया अशौ-
[Page2-426-b+ 52]
चान्ताद्द्वितीयेऽह्नि अमुकगोत्रममुकप्रवरं श्री-
अमुकदेवशर्म्माणं त्वामस्मिन् चन्दनाङ्कितधेनु-
दानाङ्गहोमकर्म्मणि ब्रह्मकर्म्मकरणाय गन्धा-
दिभिरभ्यर्च्च्याहं वृणे इति ब्रह्माणं वृणुयात् ।
ओँ वृतोऽस्मीति प्रतिवचनम् । ओँ यथाविहितं
ब्रह्म कर्म्म कुरु । ओँ यथाज्ञानं करवाणीति
प्रतिवचनम् । स्वयं गानाशक्तौ ब्रह्मकर्म्म कर-
णायेत्यत्र ब्रह्मादिकर्म्मकरणायेति वदेत् । स्वयं
होमासामर्थ्ये होतारं वृणुयात् । तत्र होतृकर्म्म-
करणायेति विशेषः । एवं तन्त्रधारकाचार्य्य-
मपि । आचार्य्यान्तराभावे ब्रह्मैवाचार्य्यत्वेनापि
वरणीयः । तत्र ब्रह्माचार्य्यकर्म्मकरणायेति
विशेषः । एवं प्रागुक्तवत् सदस्यवरणमपि ।
हस्ताङ्गुल्यादिमानन्तु याजमानिकमेव सर्व्वत्र
ग्राह्यम् । ततः पुण्याहस्वस्त्यृद्धिवाचनं कृत्वा
चन्दनाङ्कितधेनुदाननिमित्तकहोमीयहविरक्षय-
त्वकामो भारतनामोच्चारणं कुर्य्यात् । ततो
यजमानो होता वा गायत्त्र्या गोमूत्रं आ गन्ध-
द्वारेत्यादिना गोमयं ओम् आप्यायस्वेत्यादिना
दुग्धं ओँ दधिक्राव्न इत्यादिना दधि ओँ तेजो-
ऽसीत्यादिना घृतं ओँ देवस्य त्वा सवितुः
प्रसवेश्विनोर्ब्बाहुभ्यां पूष्णी हस्ताभ्यामाददे इति
कुशोदकञ्च शोधयित्वा गायत्त्र्या सर्व्वमेकीकृत्य
तेन वेदीमभ्युक्ष्य तत्र घटान् संस्थाप्य गणेशं
ग्रहान् विष्णुञ्च संपूजयेत् । ततो हस्तप्रमाणं
स्थण्डिलं शर्कराङ्गारास्थिकेशतुषादिरहितं
पूर्व्वोत्तरप्लवं समं वा गोमयेनोपलिप्य तत्र
स्वगृह्योक्तविधिनाग्निं संस्थाप्य स्वस्वगृह्योक्त-
वृषोत्सर्गपद्धतिक्रमेण कर्म्म कृत्वा प्राङ्मुख्ॐ
धेनुमग्निसमीपं नीत्वा ओँ मा नस्तोके तनये
मा न आयुषि मा नो गोषु मा नोऽश्वेषु रीरिषः ।
वीरान्मा नो रुद्रभामिनोऽवधीर्हविष्वन्तः सद-
मित्त्वा हवामहे । इति मन्त्रेण धेनोर्वामसक्-
थिनि षडङ्गुलं त्रिशूलं चन्दनेन कुशेन लिखेत् ।
वीरान्मा न इति सामगानाम् । यजुषान्तु मा नो
वीरानिति मन्त्रभागे पाठः । ततः ओँ वृषो-
ह्यसि भानुना द्युमन्तं त्वा हवामहे पवमानः
स्वर्दृ शम् । इति मन्त्रेण दक्षसक्थिनि पञ्चाङ्गुलं
आरहीन चक्रञ्च तथैवाचार्य्यो लिखेत् । अस्मि-
न्नवसरे अग्नेरुत्तरे सवत्सधेनुमौलिकं यूप-
मारोपयेत् । ततः स्वस्वगृह्योक्तविधिना वृष-
वद्धेनुं स्नापयेत् । ततः सितवाससा जलमपनीय
गन्धचन्दनपुष्पाञ्जनसिन्दूरगोरोचनाद्रव्यैः स्वर्ण-
शृङ्गाभ्यां रूप्यसफैश्च वस्त्रेण कांस्यक्रोडेन
ताम्रपृष्ठेन घण्टाचामराभ्याञ्च यथायोग्यं तथा
कर्णयोः प्रबालमालिकाभ्याञ्च धेनुं भूषयित्वा
पाद्यादिभिरभ्यर्च्च्य स्वस्वगृह्योक्तश्राव्यमन्त्रान्
श्रावयित्वा च प्राङ्मुखीं धेनुं शुक्लवाससा यूपे
बध्नीयात् । ततो यजमान उत्तरामुखः धेनो-
र्मस्तकादिक्रमेण तत्तन्मन्त्रैः पूजयेद्यथा । शिरसि
ओँ ब्रह्मणे नमः । एवं ललाटे वृषभध्वजाय
नमः । कर्णयोः अश्विनीकुमाराभ्याम् । चक्षुषोः
[Page2-426-c+ 52]
शशिभास्कराभ्याम् । जिह्वायां सरस्वत्यै । दन्तेषु
वसुभ्यः । ओष्ठयोः सन्ध्यायै । ग्रीवायां नील-
कण्ठाय । हृदि स्कन्दाय । रोमकूपेषु ऋषिभ्यः ।
दक्षपार्श्वे कुवेराय । वामपार्श्वे वरुणाय । रोमाग्रे
रश्मिभ्यः । ऊरुषु धर्म्माय । जङ्घासु अधर्म्माय ।
श्रोणीतटे पितृभ्यः । खुरमध्ये गन्धर्व्वेभ्यः ।
खुराग्रेषु अप्सरोभ्यः । लाङ्गूले द्बादशादित्येभ्यः ।
गोमये महालक्ष्म्यै । गोमूत्रे गङ्गायै । पयोधरेषु
चतुःसागराय । एवं संपूज्य पठेत् ।
ओम् इन्द्रस्य च त्वमिन्द्राणी विष्णोर्लक्षीश्च या
स्मृता ।
रुद्रस्य देवी या गौरी सा देवी वरदास्तु मे ॥
ओँ या लक्ष्मीर्लोकपालानां या च देवेष्व-
वस्थिता ।
धेनुरूपेण सा देवी मम पापं व्यपोहतु ॥
ओँ देहस्था या च रुद्राणी शङ्करस्य सदा
प्रिया ।
धेनुरूपेण सा देवी तस्याः शान्तिं प्रयच्छतु ॥
ओँ सर्व्वदेवमयी दोग्ध्री सर्व्वलोकमयी तथा ।
धेनुरूपेण सा देवी तस्याः स्वर्गं प्रयच्छतु ॥
ततः ओम् आचार्य्याय नमः इत्यनेनोदङ्मुखं
सम्प्रदानब्राह्मणं पाद्यादिभिः संपूज्य एवं ओँ
रुद्राय नमः इति तद्देवतां संपूज्य ओँ चन्दना-
ङ्कितसवत्सधेनवे नमः इत्यनेन पाद्यार्ध्याचम-
नीयगन्धपुष्पैर्धेनुं संपूज्य संप्रोक्ष्य च ब्राह्मण-
हस्ते जलं दत्त्वा कुशतिलजलान्यादाय ओँ तत्
सदद्यामुके मासि अमुके पक्षे अमुकतिथाव-
मुकगोत्रायाः प्रेताया अमुकाया अशौचान्ता-
द्द्वितीयेऽह्नि अमुकगोत्रायाःप्रेताया अमुकायाः
प्रेतलोकविमुक्तत्वस्वर्गलोकगमनकामोऽहं एतां
सालङ्कारां चन्दनाङ्कितसवत्सधेनुं रुद्रदेवताकां
अमुकगोत्राय श्रीअमुकदेवशर्म्मणे आचार्य्य-
ब्राह्मणाय तुभ्यं ददानीति ब्राह्मणहस्ते जलं
दद्यात् । ततः सम्प्रदानब्राह्मणः पुच्छं धृत्वा
ओमित्युक्त्रा प्रतिगृह्य स्वस्तीत्युक्त्रा च सावित्रीं
पठेत् । ततो धेनुरियं रुद्रदेवताकेति वदेत् ।
यथाशाखं कामस्तुतिञ्च पठेत् । यथा साम-
वेदे । ओँ क इदं कस्मा अदात् कामः कामाया-
दात् कामो दाता कामः प्रतिग्रहीता कामः
ससुद्रमाविशत् कामेन त्वा प्रतिगृह्णामि कामै-
तत्ते ॥ यजुर्व्वेदे तु । ओँ द्यौस्त्वा परिददातु
पृथिवी त्वा प्रतिगृह्णातु कोऽदात् कस्मा अदात्
कामः कामायादात् कामो दाता कामः प्रति-
ग्रहीता कामैतत्ते तव कामशतात् भुनजामहे ॥
ऋग्वेदे तु । सामगमन्त्रान्ते । ओँ वृष्टिरसि
द्यौस्त्वा परिददातु पृथिवी त्वा प्रतिगृह्णातु ।
इदमधिकम् । ततो यजमानः ओँ अद्योत्यादि
कृतैतत्सालङ्कारचन्दनाङ्कितसवत्सधेनुदानर्क-
र्म्मणः साङ्गतार्थं दक्षिणामिमं वृषं तन्मूल्यं वा
विष्णुदैवतं अमुकगोत्राय श्रीअमुकदेवशर्म्मणे
आचार्य्याय ब्राह्मणाय तुभ्यमहं ददानीत्या-
चार्य्याय दद्यात् । आचार्य्यस्तु ओमिति गृहीत्वा
[Page2-427-a+ 52]
स्वस्तीति वदेत् । ततो वृषोत्सर्गवन्मन्त्रोहेन
स्वस्वगृह्योक्तश्राव्यादिशेषं कर्म्म समापयेत् ।
ततः सदस्यदक्षिणां दत्त्वा आहूतान् वस्त्र-
माल्यादिभिः पूजयेत् । सामगश्चेदिदानीं ब्रह्म-
होत्राचार्य्यसदस्येभ्यो ब्राह्मणेभ्यो दक्षिणां
वृषोत्सर्गवद्दद्यात् । अन्यवेदी तु स्वस्वगृह्योक्त-
रीत्या यथास्थानं दक्षिणां वृषोत्सर्गवद्दद्यात् ।
शूद्रस्तु यजुर्व्वेदिवत् संर्व्वं कुर्य्यात् । किन्तु मन्त्र-
पाठं ब्राह्मणेन कारयेत् । दीनानाथादींश्च
वस्त्रान्नाद्यैस्तोषयेदिति ॥” * ॥ इति श्रीचन्द्रशेखर-
वाचस्पतिभट्टाचार्य्यविरचितः चन्दनाङ्कितधेनु-
दानसविधिप्रयोगः समाप्तः ॥
<LEND>
