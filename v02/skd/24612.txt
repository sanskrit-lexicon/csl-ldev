<L>24612<pc>3-474<k1>भग्नं<k2>भग्नं
भग्नं¦, क्ली, (भज्यते आमर्द्द्यते विश्लेष्यते इति ।
<>भञ्ज + क्तः ।) रोगविशेषः । अथ भग्नाधिकारः ।
<>तत्र भग्नस्य भेदमाह ।
<>“भग्नं समासाद्द्विविधं हुताश !
<>काण्डे च सन्धावपि तत्र सन्धौ ।
<>उत्पिष्टविश्लिष्टविवर्त्तितानि
<>तिर्य्यग्गतं क्षिप्तमधश्च षड्धा ॥”
<>भग्नमत्र भावार्थे क्तप्रत्ययस्तेन भग्नं भङ्गः स
<>चात्र विश्लेषोऽभिप्रेतः । तेन भग्नमत्रास्थि-
<>विश्लेषलक्षणम् । समासात् संक्षेपात् । हुताश !
<>हे अग्निवेश ! । यतश्चरकेऽग्निवेशस्य हुताशेति
<>नामान्तरमुक्तम् । काण्डे सन्धिपर्य्यन्ते एक-
<>खण्डे । अस्थिसन्धौ द्वयोरस्थ्नोः सन्धानस्थाने ।
<>तत्र सन्धौ उत्पिष्टादिभेदैः षट्प्रकारं भग्नं
<>भवति । स्वल्पवक्तव्यत्वेन सन्धिभग्नस्यादौ विव-
<>रणम् । उत्पिष्टेत्यादि । अधः अधोभग्नम् ॥ * ॥
<>सन्धिभग्नस्य सामान्यं लिङ्गमाह ।
<>“प्रसारणाकुञ्चनवर्त्तनोग्रा-
<>रुक्स्पर्शविद्वेषणमेतदुक्तम् ।
<>सामान्यतः सन्धिगतस्य लिङ्ग-
<>मुत्पिष्टंसन्धेः श्वयथुः समन्तात् ॥
<>विशेषतो रात्रिभवा रुजश्च
<>विश्लिष्टके तौ च रुजा च नित्यम् ॥”
<>वर्त्तनं परिवर्त्तनम् ॥ * ॥ उत्पिष्टस्य लिङ्गमाह ।
<>उत्पिष्टसन्धेः उत्पिष्टः द्बाभ्यामस्थिभ्यां पिष्टः
<>सन्धिर्यस्य तस्य । समन्तात् उभयभागद्वयोः ।
<>विश्लिष्टमाह विश्लिष्ट इत्यादि । तौ उभयतः
<>शोथौ । रुजा च नित्यं सदा रुजाधिका भवती-
<>त्युत्पिष्टाद्भेदः ॥ * ॥ विवर्त्तिततिर्य्यग्गताक्षिप्ताधो-
<>गतानाह ।
[Page3-475-a+ 52]
<>“विवर्त्तिते पार्श्वरुजश्च तीव्रा-
<>स्तिर्य्यग्गते तीव्ररुजो भवन्ति ।
<>क्षिप्तेऽतिशूलं विषमञ्च सक्थ्नोः
<>क्षिप्ते त्वधो रुक् विघटश्च सन्धेः ॥”
<>विवर्त्तिते सन्धावमुक्ते । अस्थिद्बयोपरिवर्त्तिते
<>पार्श्वरुजः सन्धिस्थितास्थिखण्डद्बयपार्श्वयो
<>रुजः । तिर्य्यग्गते सन्धिगते । एकस्मिन्नस्थ्नि
<>सन्धिस्थानं त्यक्त्वा तिर्य्यग्गते क्षिप्ते सक्थ्नोः
<>ऊरुसन्ध्योः । एकस्मिन्नस्थ्नि परस्यास्थ्न उपरिगते ।
<>सक्थ्नोः अतिशूलं तत्र विषमं कदाचिदधिकं
<>कदाचिन्न्यूनम् । अधःक्षिप्ते सन्धिगते एक-
<>स्मिन्नस्थ्नि अघोगते । रुक् सन्धेर्विघटः विघ-
<>टनञ्च ॥ * ॥ काण्डभग्नमाह । भग्नञ्च काण्डे
<>बहुधा प्रयाति विशेषतो नामभिरेव तुल्यम् ।
<>भग्नं काण्डे काण्डविषये बहुधा बहुभिः प्रकारैः
<>प्रयाति । अत्र बहुविधत्वं द्वादशविधत्वं
<>बोद्धव्यम् । बहुविधस्य काण्डभग्नस्य पृथक्
<>लक्षणं नोक्तं किन्तु काण्डंनामभिरेव तुल्यत्वम् ।
<>कर्कटकादिनामानुरूपमेव लक्षणं किन्तु
<>नामभिरेव बोद्धव्यम् ॥ * ॥ तान् प्रकारा-
<>नाह ।
<>“काण्डे त्वतः कर्कटकाश्वकर्णौ
<>विचूर्णितं पिच्चितमस्थि छल्लितम् ।
<>काण्डेषु भग्नं ह्यतिपातितञ्च
<>मज्जागतं विस्फुटितञ्च वक्रम् ॥”
<>छिन्नं द्बिधा द्बादशधा च काण्डे । अतः सन्धि-
<>भग्नानन्तरं काण्डे काण्डभग्ने तदाह । कर्कटकः
<>अस्थिविश्लेषपूर्व्वको मध्ये प्रोन्नतः पार्श्वयोरव-
<>नतः कर्कटतुल्यरूपत्वात् कर्कटः । अश्वकर्णः
<>अश्वकर्णवद्विपुलास्थिनिर्गमादश्वकर्णः । विचू-
<>र्णितं चूर्णितमस्थि तच्च शब्दस्पर्शाभ्यां बोद्धव्यम् ।
<>पिच्चितमस्थि नियन्त्रितं बहुशोथम् । छल्लितं
<>विश्लिष्टं सम्यक्स्रवम् । काण्डेषु भग्नं काण्ड-
<>भग्नम् । यद्यपि कर्कटकादि सर्व्वमेव काण्डभग्नं
<>तथापि इयं काण्डभग्नसंज्ञांविशिष्टा । अत्र
<>भग्नं भङ्गः त्रुटिः तेन सर्व्वथा त्रुटितं पृथग्भूतं
<>त्वचि स्थितं यत्र काण्डं तत्काण्डभग्नम् ।
<>अतिपातितं अशेषेण छित्त्वा पातितमस्थि ।
<>मज्जागतं अस्थ्यवयवोऽस्थिमध्ये प्रविश्य मज्जानं
<>गतम् । विस्फुटितं स्तोकविदीर्णं वक्रं स्थानं
<>त्यक्त्वा कुब्जीभूतम् । छिन्नं द्बिधा एकं विदीर्णं
<>सत् लग्नं अपरं विदीर्य्य द्विधाभूतम् । द्वादशधा
<>च काण्डे । काण्डे च भग्नं द्वादशधेत्यन्वयः ।
<>तच्चोक्तमेव कर्कटकादि ॥ * ॥ काण्डभग्नस्य
<>सामान्यं लक्षणमाह ।
<>“स्रस्ताङ्गता शोथरुजातिवृद्धिः
<>संपीड्यमाने भवतीह शब्दः ।
<>स्पर्शासहं स्पन्दनतोदशूलं
<>सर्व्वास्ववस्थामु न शर्म्मलाभः ॥”
<>भग्नस्य काण्डे खलु चिह्नमेतत् ॥”
<>स्पर्शासहमिति काण्डभग्नस्य विशेषणं स्पन्दनं
<>नाडीनां स्फुरणं शूलं शूलेनेव व्यथा । रुजा
[Page3-475-b+ 52]
<>सामान्या पीडा । सर्व्वास्ववस्थासु शयनासना-
<>दिषु ॥ कष्टसाध्यमाह ।
<>“अल्पाशिनोऽनात्मवतो जन्तोर्वातात्मकस्य च ।
<>उपद्रवैर्वा जुष्टस्य भग्नं कृच्छेण सिध्यति ॥”
<>अनात्मवतो रोगप्रतीकारे यत्नरहितस्य ।
<>वातात्मकस्य च वातप्रकृतेः । उपद्रवैः ज्वरा-
<>ध्मानमोहमूत्रपुरीषसङ्गादिभिः ॥ * ॥ असाध्य-
<>माह ।
<>“भिन्नं कपालं कट्यान्तु सन्धिमुक्तं तथा
<>च्युतम् ।
<>जघनं प्रतिपिष्टञ्च वर्जयेत्तच्चिकित्सकः ॥”
<>कपालं जानुनितम्बांसगण्डतालुशङ्खवङ्क्षणशिरो
<>ऽस्थीनि कपालानि तथा च्युतं तथा क्षिप्तम् ।
<>प्रतिपिष्टं उत्पिष्टम् ॥ पुनरसाध्यमाह ।
<>“असंश्लिष्टकपालञ्च ललाटे चूर्णितञ्च यत् ।
<>भग्नं गुदे स्तने पृष्ठे शङ्खे मूर्द्धनि वर्ज्जयेत् ॥”
<>असंश्लिष्टकपालमिति भग्नविशेषणम् । स्तने
<>स्तनयोरन्तरे उरसि । मूर्द्धनि चूडस्थाने ॥ * ॥
<>अपरमप्यसाध्यमाह ।
<>“सम्यक्संहितमप्यस्थि दुर्न्यासाद्दुष्टबन्धनात् ।
<>संक्षोभाद्वापि यद्गच्छेद्विक्रियां तच्च वर्ज्जयेत् ॥”
<>सम्यक्संहितमपि सम्यग्योजितमपि अस्थि
<>दुर्न्यासात् दुःस्थापनात् संन्यस्तमपि दुष्टबन्धनात्
<>सुबद्धमपि संक्षोभात् अभिघातादिना सञ्चल-
<>नात् यद्विक्रियां गच्छेत् विकृतं भवति तद्वर्ज्ज-
<>येत् ॥ अस्थिविशेषेण भग्नविशेषमाह ।
<>“तरुणास्थीनि नम्यन्ते भिद्यन्ते नलकानि तु ।
<>कपालानि विभज्यन्ते स्फुटन्ति रुचकानि च ॥
<>तरुणास्थीनि घ्राणकर्णाक्षिगुदेषु कोमलास्थीनि
<>नम्यन्ते वक्रीभवन्ति । तेनात्र वक्रतालक्षणं
<>भग्नम् । नलकानि नलादीनि नाडीवत् सरन्ध्रा-
<>ण्यस्थिपर्व्वाणि भिद्यन्ते अस्थ्यन्तरानुप्रवेशाद्वि-
<>दीर्य्यन्ते । कपालानि जानुनितम्बांसगण्डतालु-
<>शङ्खशिरोऽस्थीनि विभज्यन्ते स्फुटन्ति रुच-
<>कानि दन्ताः स्फु टन्ति त्रुटन्ति । अस्थीनि
<>तरुणानलककपालरुचकबलयभेदात् पञ्च-
<>विधानि । तत्र रुचकानि चेति । चकाराद्बल-
<>यान्यपि त्रुटन्तीति बोद्धव्यम् ।
<>“पाण्योः पार्श्वयुगे पृष्ठे वक्षोजठरपायुषु ।
<>पादयोरपि चास्थीनि बलयानि बभाषिरे ॥”
<>अथ भग्नस्य चिकित्सा ।
<>“भग्ने लेपाय मञ्जिष्ठामधुकञ्चाम्बुपेषितम् ।
<>शतधौतघृतोन्मिश्रं शालिपिष्टञ्च लेपनम् ॥”
<>लेपात् पिष्टिकलवणैरम्लीका फलरसाभ्यां वा ।
<>सद्योऽभिघातजनिता रागरुजा श्वयथवः प्रशा-
<>म्यन्ति ।
<>“सघृतञ्चास्थिसंहारं लाक्षागोधूममर्ज्जुनम् ।
<>सन्धिभग्नेऽस्थिसम्भग्ने पिबेत् क्षीरेण वा पुनः ॥”
<>घृतेन पिबेत् क्षीरेण वेत्यर्थः । अस्थिसंहारः
<>हडसिंहार इति लोके ।
<>“रसोनामधुलाक्षाज्यसिताकल्कं समश्नतः ।
<>छिन्नभिन्नव्युतास्थ्नाञ्च सन्धानमचिराद्भवेत ॥”
[Page3-475-c+ 52]
<>“लाक्षास्थिसंहृत् ककुभाश्वगन्धा
<>चूर्णीकृता नागवला पुरश्च ।
<>संभग्नमुक्तास्थिरुजो निहन्या-
<>दङ्गानि कुर्य्यात् कुलिशोपमानि ॥”
<>अस्थिसंहृत् हडसिंहार । लाक्षादिगुग्गुजुः ॥
<>“मांसं मांसरसः क्षीरं सर्पिर्यूषः कलायजः ।
<>बृंहणञ्चान्नपानञ्च देयं भग्नाय जानता ॥
<>लवणं कटुकं क्षारं मद्यं मैथुनमातपम् ।
<>रूक्षमन्नं श्रमञ्चापि भग्नः सेवेत न क्वचित् ॥”
<>इति भावप्रकाशे भग्नाधिकारः ॥
<>(अथास्य निदानं यथा । पतनपीडनप्रहारा-
<>क्षेपणव्यालमृगदशनप्रभृतिभिरभिघातविशेषै-
<>रनेकविधमस्थ्नां भङ्गमुपदिशन्ति तत्तु भङ्गजात-
<>मनुसार्य्यमाणं द्विविधमेवोत्पद्यते सन्धिमुक्तं
<>काण्डभग्नञ्च ॥ इति सुश्रुते निदानस्थाने पञ्च-
<>दशेऽध्याये ॥
<>अथ भग्नचिकित्सा ।
<>“भग्नास्थिञ्च नरं दृष्ट्वा तस्य वक्ष्यामि भेष-
<>जम् ।
<>मणिबन्धे कूर्परे च जानौ भग्ने कटौ तथा ॥
<>पृष्ठवंशे विभग्ने च साध्यान्येतानि सत्तम ! ।
<>ग्रीवादेशे चेन्द्रवस्तौ रोहिण्यां कूर्परादधः ॥
<>स्कन्धकूर्परमध्ये च तथा च त्रिकमध्यतः ।
<>उरसि क्रोडके चैव विभग्नं तदसाध्यकम् ॥
<>विभग्नञ्च नरं दृष्ट्वा वेणुखण्डेन बन्धयेत् ।
<>म्रक्षयेन्नवनीतेनैरण्डपत्रैश्च वेष्टयेत् ॥
<>उष्णाम्भसा सेचयेच्च बस्त्रेण मृदु बन्धयेत् ।
<>धवार्ज्जु नकदम्बानां बल्कलं काञ्जिकेन तु ॥
<>पिष्ट्रा हितः प्रलेपश्च तेन सौख्यं प्रजायते ।
<>स्वेदयेत्तानि चोष्णेन आवासं कारयेत् पुनः ॥
<>एवं क्रिया समापत्तौ ततो बन्धं विमोचयेत् ।
<>एकाहान्तरिते नापि पूर्व्ववत्तत् प्रबन्धयेत् ॥
<>यावद्ग्रन्थिं न बध्नाति तावन्न स्नापयेन्नरम् ॥
<>इति हारीते चिकित्सितस्थाने । ५६ अः ॥
<>अथ पथ्यविधिः ।
<>“शीताम्बुसेचनं पङ्कप्रदेहो बन्धनक्रिया ।
<>शालिप्रियङ्गुगोधूमा यूषो मुद्गसतीलयोः ॥
<>नवनीतं घृतं क्षीरं तैलं माषरसो मधु ।
<>पटोलं लशुनं शिग्रु पत्तूरो बालमूलकम् ॥
<>द्राक्षा धात्री वज्रवल्ली लाक्षा यच्चापि वृंहणम् ।
<>तत्सर्व्वं भिषजा नित्यं देयं भग्नाय जानता ॥”
<>अथात्रापथ्यविधिः ।
<>“लवणं कटुकं क्षारमम्लं मैथुनमातपम् ।
<>व्यायामञ्च न सेवेत भग्नो रूक्षान्नमेव च ॥”
<>इत्यायुर्व्वेदपथ्यापथ्यग्रन्थस्य भग्नाधिकारे ॥)
<LEND>
