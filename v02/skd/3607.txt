<L>3607<pc>1-181<k1>आमलकी<k2>आमलकी
आमलकी¦, स्त्री, (आङ् + मल + क्कन् + जातेरिति
<>ङीष् ।) स्वनामख्यातफलवृक्षविशेषः । आमला
<>इति भाषा । तत्पर्य्यायः । तिष्यफला २ अमृता ३
<>वयस्था ४ वयःस्था ५ कायस्था ६ । इत्यमरस्त-
<>ट्टीका च ॥ श्रीफला ७ धात्रिका ८ शिवा ९
<>शान्ता १० धात्री ११ अमृतफला १२ वृष्या १३
<>वृत्तफला १४ रोचनी १५ । इति राजनिर्घण्टः ॥
<>कर्षफला १६ तिष्या १७ इति रत्नमाला ॥
<>अस्या गुणाः । हरीतकीगुणवद्गुणत्वं । विशे-
<>षेण शुक्रकारित्वं । शीतवीर्य्यत्वं । अम्लत्वात् वायु-
<>नाशित्वं । शैत्यमाधुर्य्यात् पित्तनाशित्वं । कषाय-
<>रूक्षत्वात् कफनाशित्वं । सर्व्वफलाधिकगुणत्वं ।
<>भोजनाद्यमध्यान्ते प्राशस्त्यं । निरत्ययत्वं । दोष-
<>हरत्वञ्च ॥ अस्य मज्जगुणाः । तृष्णाच्छर्दिकफ-
<>वायुनाशित्वं । लघुत्वं । कषायत्वं । बलकारित्वञ्च ।
<>इति राजवल्लभः ॥ अपि च । लघुत्वं । दाहवमि-
<>मेहशोषनाशित्वं । रसायनत्वं । कटुत्वं । रुचि-
<>करत्वं । रक्तदोषनाशित्वं । श्रमविबन्धाध्मान-
<>विष्टम्भदोषप्रशमनकारित्वञ्च । अस्य मज्जनो
<>विभीतकमज्जवद्गुणत्वञ्च । इति राजनिर्घण्टः ॥
<>(अस्या नामानि गुणाश्च ।
<>“त्रिष्वामलकमाख्यातं धात्री तिष्यफलामृता ।
<>हरीतकीसमञ्जात्रीफलं किन्तु विशेषतः ॥
<>रक्तपित्तप्रमेहघ्नं परं वृष्यं रसायनम् ।
<>हन्ति वातं तदम्लत्वात् पित्तं माधुर्य्यशैत्यतः ॥
<>कफं रूक्षकषायत्वात् फलं धात्र्यास्त्रिदोषजित् ।
<>यस्य यस्य फलस्येह वीर्य्यं भवति यादृशं ॥
<>तस्य तस्यैव वीर्य्येण मज्जानमपि निर्द्दिशेत्” ।
<>इति भावप्रकाशः ॥
<>“तान् गुणांस्तानि कर्म्माणि विद्यादामलकीष्वपि ।
<>यान्युक्तानि हरीतक्यां वीर्य्यस्य तु विपर्य्ययः” ।
<>इति धरकः ॥)
<>तच्छुष्कफलगुणाः । कफपित्तनाशित्वं । अम्लत्वं ।
[Page1-181-b+ 52]
<>स्वादुद्रव्यद्वारा पाके पित्तनाशित्वञ्च । इति राज-
<>वल्लभः ॥ तस्या उत्पत्तिर्यथा । सख्यावूचतुः ।
<>“उक्तस्त्वया महेशानि तुलसीविल्वसम्भवः ।
<>अनयोस्तुल्य एकः कः शिवविष्णुप्रियस्तरुः ॥
<>तदावां श्रोतुमिच्छावः शिवसुन्दरि कथ्यतां” ।
<>देव्युवाच ।
<>“अस्ति विल्वतुलसीतरुतुल्यः
<>पुण्य एक उत विष्णुशिवार्हः ।
<>नामतोऽमलक इत्यपि सख्यौ
<>रोपितः कमलयाथ मयापि ॥
<>कदाचित् देवयात्रायां प्रभासे पुण्यतीर्थके ।
<>सर्व्वे देवाः समायाता दिने पुण्ये च कुत्रचित् ॥
<>तत्राहञ्च स्वयं लक्ष्मीरेकस्थाने समागते ।
<>तत्रावयोर्मतिर्जाता शिवविष्णुप्रपूजने ॥
<>अहं श्रियमवोचञ्च सामुद्रि शृणु मे मतिं ।
<>स्वकल्पितेन द्रव्येण पूजयेऽहं हरिं प्रभुं ॥
<>मामुवाच ततो लक्ष्मीर्गद्गदाक्षरभाषिणी ॥
<>ममाप्येवं मतिर्जाता त्वमवोचः स्वयं यथा ।
<>स्वकल्पितेन द्रव्येण पूजयेऽहं त्रिलोचनं” ॥
<>देव्युवाच ।
<>“सजये विजये देवि ! नावेवम्भूतयोस्तदा ।
<>नयनेषु सुजातानि अमलाश्रुजलानि च ॥
<>तानि नौ नयनेभ्यश्च निपेतुर्मुवि हे सखि ! ।
<>ततो जाता द्रुमाः पृथ्व्यां चत्वारो विमलप्रभाः ॥
<>ख्याता आमलकी नाम्ना जाता कादमलाद्यतः ।
<>श्यामलच्छदवृन्दास्ते कर्व्वूरस्कन्धमूलकाः ॥
<>शिराग्रथितपत्राली पत्रमालाकपत्रका ।
<>विल्वस्य च तुलस्याश्च ये गुणाः कथिताः सखि ॥
<>ते ते गुणाः सर्व्वएव आमलक्यां समाहिताः ।
<>पत्रमालादलैरस्याः शिवविष्णु सुरेश्वरौ ॥
<>सर्व्वथा पूजितौ स्यातां सख्यौ नास्त्यत्र संशयः ।
<>माघे मासि सितायां तामेकादश्यां समुद्भवां ॥
<>शुभामामलकीं दृष्ट्वा समेताः सर्व्वदेवताः ।
<>ऋषयस्ते सशिष्याश्च हर्षमापुः परं तदा ॥
<>शिवाच्युबस्वरूपाञ्च ददृशुस्तुष्टुवुस्तदा” ॥ * ॥
<>अस्या नमस्कारमन्त्रादिः ।
<>“नमाम्यामलकीं देवीं पत्रमालाद्यलङ्कृतां ।
<>शिवविष्णुप्रियां दिव्यां श्रीमतीं सुन्दरप्रभां ॥
<>एतेन खलु मन्त्रेण सर्व्वा अस्याः क्रिया मताः ।
<>एतामुद्दिश्य तीर्थानि त्रीण्युक्तानि मनीषिभिः ॥
<>विल्ववृक्षवदेवेह पृथिव्यां कर्म्मणां स्थले ।
<>सिषित्तुस्तामामलकीं सर्व्वतीर्थजलैर्द्विजाः ॥
<>अथ सर्व्वसुराणाञ्च मुनीनाञ्च तदाग्रतः ।
<>मया संपूजितः कृष्णः श्रीश्च शम्भुमपूजयत् ॥
<>तदा जयजयध्वानो बभूव क्षितिमण्डले ।
<>आकाशे पुष्पवृष्टिश्च शङ्खशब्दाश्च पुष्कलाः ॥
<>दृष्ट्वा ह्यामलकी देवी दधारानन्दमुत्तमं ।
<>तेन धात्रीति नाम्नापि राजत्यामलकी शुभा ॥
<>नमस्कृत्य ह्यामलकीं गता देवा द्विजास्तथा ।
<>ब्रह्मविष्णुशिवाश्चापि तत्राधिष्ठानमास्थिताः ॥
<>जाता ह्यामलकी देवी परमानन्ददायिनी ।
<>मान्या स्थाप्या च पूज्या च प्रणन्तव्या सखोत्वियं” ॥
[Page1-181-c+ 52]
<>इति वृहद्धर्म्मपुराणे आमलकीप्रादुर्भावः १२
<>अध्यायः ॥ * ॥ एकादश्यां तत्र विष्णुप्रीतिर्यथा ।
<>“तुष्यत्यामलकैर्विष्णुरेकादश्यां विशेषतः ।
<>श्रीकामः सर्व्वदा स्रानं कुर्व्वीतामलकैर्न्नरः” ॥
<>इति गारुडे २१५ अध्वायः ॥
<LEND>
