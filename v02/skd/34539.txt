<L>34539<pc>4-553<k1>व्यूहः<k2>व्यूहः
व्यूहः¦, पुं, (वि + ऊह + घञ् ।) समूहः । निर्म्मा-
<>णम् । तर्कः । इति मेदिनी ॥ देहः । (यथा,
<>भागवते । ११ । ६ । १० ।
<>“यः सात्वतैः समविभूतय आत्मवद्भि-
<>र्व्यूहेऽर्च्चितः सवनशः स्वरतिक्रमाय ॥”)
<>सैन्यः । इति त्रिकाण्डशेषः ॥ (परिणामः ।
<>लिङ्गम् । यथा, भागवते । ४ । २९ । ७० ।
<>“यावद्बुद्धिमनोऽक्षार्थगुणव्यूहो ह्यनादिमान् ॥”)
[Page4-553-c+ 52]
<>युद्धार्थसेनारचना । तत्पर्य्यायः । बलविन्यासः २ ।
<>इत्यमरः ॥ “युद्धार्थं सैन्यस्य देशविशेषे विभज्य
<>दुर्लङ्घ्यत्वनिमित्तं स्थापनं व्यूहः । ऊह वितर्के
<>विपूर्व्वात् घञ् । युद्धे दण्डादयो भेदा विशेषा
<>व्यूहस्येत्यर्थात् आदिना भोगमण्डलसं हतानां
<>ग्रहः । यथाह कामन्दकिः ।
<>तिर्य्यग्वृत्तिश्च दण्डः स्याद्भोगोऽन्वावृत्तिरेव च ।
<>मण्डलं सर्व्वतो वृत्तिः पृथग्वृत्तिरसंहतः ॥ इति ॥
<>एषां चतूर्णाञ्च बहवो भेदाः क्रौञ्चचक्रादयो
<>ग्रन्थगौरवभयान्नोक्ताः । इति भरतः ॥ अपि च ।
<>“समग्रस्य तु सैन्यस्य विन्यासः स्थानभेदतः ।
<>स व्यूह इति विख्यातो युद्धेषु पृथिवीभुजाम् ॥
<>व्यूहभेदास्तु चत्वारो दण्डो भोगोऽस्त्रमण्डलम् ।
<>असंहतश्च निर्णीता नीतिसारादिसम्मताः ॥
<>अन्येऽपि प्रकृतिव्यूहाः क्रौञ्चचक्रादयः क्वचित् ।
<>तिर्य्यग्वृत्तिस्तु दण्डः स्याद्भोगोऽन्वावृत्तिरेव च ॥
<>मण्डलं सर्व्वतो वृत्तिः पृथग्वृत्तिरसंहतः ।
<>सैन्यानां नीतिसारादौ व्यूहभेदाः समीरिताः ।
<>क्रौञ्चचक्रादिभेदानां लक्षणं भारतादिषु ॥”
<>इति शब्दरत्नावली ॥
<>(यथा च कामन्दकीयनीतौ । १९ । २९ -- ५७ ।
<>“सर्व्वव्यूहविधानज्ञा युद्धकर्म्मसु कर्म्मणः ॥
<>उरः कक्षे च पक्षौ च मध्यं पृष्ठं प्रतिग्रहः ।
<>कोटी च व्यूहशास्त्रज्ञैः सप्ताङ्गो व्यूह इष्यते ॥
<>उरश्च कक्षपक्षौ च व्यूहोऽयं सप्रतिग्रहः ।
<>गुरोरेष च शुक्रस्य कक्षाभ्यां परिवर्ज्जितः ॥
<>अभेद्याः कुलजा मेध्या लब्धलक्ष्याः प्रहारिणः ।
<>सेनाङ्गपतयः कार्य्या दृष्टयुद्धप्रतिक्रियाः ॥
<>प्रवीरपुरुषैरेतैस्तिष्ठेयुः परिवारिताः ।
<>अभेदेन च युद्ध्येरन् रक्षेयुश्च परस्परम् ॥
<>फल्गु सैन्यस्य यत्किञ्चिन्मध्ये व्यूहस्य तद्भवेत् ।
<>युद्धवस्तु च यत्किञ्चित्प्रायस्तज्जघने भवेत् ॥
<>युद्धार्थं युद्धकुशलं चण्डानीकं प्रयोजयेत् ।
<>युद्धं हि नायकप्राणं हन्यते तदनायकम् ॥
<>व्यूहोऽनुपृष्ठमचलः पत्त्यश्वरथदन्तिभिः ।
<>तथाप्रतिहतो ज्ञेयो हस्त्यश्वरथपत्तिभिः ॥
<>मध्ये देशे हयानीकं रथानीकं तु कक्षयोः ।
<>पक्षयोश्च गजानीकं व्यूहोऽन्तभिदयं स्मृतः ॥
<>रथस्थाने हयान्दद्यात्पदातींश्च हयाश्रये ।
<>रथाभावे तु मतिमान्नागानेव प्रकल्पयेत् ॥
<>विभज्य प्रक्षिपेन्मध्ये पत्त्यश्वरथकुञ्जरान् ।
<>मध्ये कुर्व्वीत नागेन्द्रान् पत्त्यश्वरथवारितान् ॥
<>धनुः सूची च दण्डश्च शकटो मकरध्वजः ॥
<>इत्यादयो महाव्यूहास्तदाकारान् प्रकल्पयेत् ॥
<>यदि स्याद्दण्डबाहुल्यं तदा चापः प्रकीर्त्तितः ।
<>मण्डलोऽसंहतो भोगो दण्डश्चेति मनीषिमिः ॥
<>कथिताः प्रकृतिव्यूहा भेदास्तेषां प्रकीर्त्तिताः ।
<>यः स तं व्यूह्य मतिमान् काले स्थाने प्रकल्पयेत् ॥
<>तिर्य्यग्वृत्तिश्च दण्डः स्याद्भोगत्वाद्वृत्तिरेव च ।
<>प्रदरो दृढकोऽसह्यश्चापो वै तद्बिपर्य्ययः ॥
<>प्रतिष्ठः सुप्रतिष्ठश्च श्येनी विजयसञ्जयौ ।
<>विशालविजयः सूची स्थणाकर्णश्चमूमुखः ॥
[Page4-554-a+ 52]
<>सुखाख्यो वलयश्चैव दण्डभेदाः सुदुर्ज्जयः ।
<>अतिक्रान्तः प्रतिक्रान्तः कक्षाभ्याञ्चैकपक्षतः ॥
<>अतिक्रान्तश्च पक्षाभ्यां त्रयोऽन्यस्तु विपर्य्ययः ।
<>स्थूणापक्षो धनुःपक्षो द्बिस्थूणो दण्ड ऊर्द्ध्वगः ॥
<>द्विगुणान्तस्त्वतिक्रान्तपक्षोऽन्योऽस्य विपर्य्ययः ।
<>द्बिचतुर्द्दण्ड इत्येवं ज्ञेया लक्षणतः क्रमात् ॥
<>गोमूत्रिकाहिसञ्चारी शकटो मकरस्तथा ।
<>भोगभेदाः समाख्यातास्तथा परिपतन्तकः ॥
<>दण्डपक्षो युगोरस्यः शकटस्तद्विपर्य्ययः ।
<>मकरो व्यवकीर्णश्च शेषः कुञ्जरराजिभिः ॥
<>मण्डलव्यूहभेदौ च सर्व्वतोभद्रदुर्ज्जयौ ।
<>गजानीको द्वितीयस्तु प्रथमः सर्व्वतोमुखः ॥
<>अर्द्धचन्द्रक उद्धारो वज्रो भेदास्त्वसंहतेः ।
<>तथा कुक्कुटशृङ्गी च काकपादी च गोधिका ॥
<>त्रिचतुःपञ्चसैन्यानां ज्ञेया आकारभेदतः ।
<>इति व्यूहाः समाख्याता व्यूहभेदप्रयोक्तृभिः ॥
<>एते सप्तदश प्रोक्ता दण्डव्यूहाश्च पञ्चधा ।
<>तथा व्यूहद्वयञ्चैव मण्डलस्य प्रयोक्तृभिः ॥
<>असंहतास्तु षड्व्यूहा भोगव्यूहाश्च पञ्चधा ।
<>व्यूहज्ञैस्तु प्रयोज्याः स्युर्युद्धकाल उपस्थिते ॥
<>पक्षादीनामनीकेन हत्वा शेषं परिक्षिपेत् ।
<>तरसा च समाहत्य कोटिभ्यां परिवेष्टयन् ॥
<>परकोटिमुपक्रम्य पक्षाभ्यामप्रतिग्रहः ।
<>कोटिभ्यां जघने हन्यादुरसा च प्रपीडयेत् ॥
<>एवं व्यूहप्रयत्नेन यत्नवानवनीपतिः ।
<>विदारयेद्व्यूहजातं बलैश्च द्बिषताम्बलम् ॥”)
<LEND>
