<L>11459<pc>2-366<k1>गोशृङ्गः<k2>गोशृङ्गः
गोशृङ्गः¦, पुं, (गोः शृङ्गमिव शृङ्गं शीर्षभागो-
ऽस्य । स्वनामप्रसिद्धः पर्व्वतविशेषः । यथा,
महाभारते । २ ३१ । ५ ।
“निषादभूमिं गोशृङ्गं पर्व्वतप्रवरन्तथा ।”
अत्रैव पर्व्वते अरत्निमात्रा मन्देहा नाम राक्षसा
निवसन्ति । ते हि देवराजमहेन्द्रेणाभिशप्ताः
सन्तः सूर्य्योदये जले पतन्ति रजन्यां पुनरुत्-
पतन्ति । एतद्विवरणं यथा, रामयणे । ४ ।
४० । ४२--४४ ।
“द्रक्ष्यथाम्बुरुहं दिव्यं गोशृङ्गं नाम पर्व्वतम् ।
तस्य शृङ्गसहस्रेषु मन्देहा नाम राक्षसाः ॥
[Page2-366-c+ 52]
अरत्निमात्रा लक्ष्यन्ते नानारूपा भयावहाः ।
ते पतन्ति जले घोराः सूर्य्यस्योदयनं प्रति ॥
अभिशप्ता महेन्द्रेण निशायामुत्पतन्ति च ॥”)
वर्व्वूरवृक्षः । इति राजनिर्घण्टः ॥ गोवि-
षाणे क्ली ॥
<LEND>
