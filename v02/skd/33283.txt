<L>33283<pc>4-438<k1>विश्वचक्रं<k2>विश्वचक्रं
विश्वचक्रं¦, क्ली, (विश्वतः सर्व्वत्र चक्रं यस्य ।)
<>महादानविशेषः । यथा, --
<>मत्स्य उवाच ।
<>“अथातः संप्रवक्ष्यामि महादानमनुत्तमम् ।
<>विश्वचक्रमिति ख्यातं सर्व्वपातकनाशनम् ॥
<>तपनीयस्य शुद्धस्य विश्वचक्रन्तु कारयेत् ।
<>श्रेष्ठं पलसहस्रेण तदर्द्धेन तु मध्यमम् ॥
<>तस्यार्द्धेन कनिष्ठं स्याद्विश्वचक्रमुदाहृतम् ।
<>अन्यद्विं शत्पलादूर्द्ध्वमशक्तोऽपि निवेदयेत् ॥
<>षोडशारं ततश्चक्रं भूमिनेम्यष्टकावृतम् ॥
<>नाभिपद्मे स्थितं विष्णुं योगारूढं चतुर्भुजम् ॥
<>शङ्खचक्रस्य पार्श्वे तु देव्यष्टकसमावृतम् ।
<>द्वितीयावरणे तद्वत् पूर्व्वतो जलशायिनम् ॥
<>अत्रिर्भृगुर्बशिष्ठश्च ब्रह्मा काश्यप एव च ।
<>मत्स्यः कूर्म्मो वराहश्च नरसिंहोऽथ वामनः ।
<>रामो रामश्च रामश्च बुद्धः कल्की च ते दश ॥
<>तृतीयावरणे गौरी मातृभिर्बहुभिर्युता ।
<>चतुर्थे द्वादशादित्या वेदाश्चत्वार एव च ॥
<>पञ्चमे पञ्चभूतानि रुद्राश्चैकादशैव तु ।
<>लोकपालाष्टकं षष्ठे दिङ्मातङ्गास्तथैव च ॥
<>सप्तमेऽस्त्राणि सर्व्वाणि मङ्गल्यानि च कारयेत् ।
<>अन्तरान्तरतो देवान् विन्यसेदष्टमे पुनः ॥
<>तुलापुरुषवत् शेषं समन्तात् परिकल्पयेत् ।
<>ऋत्विङ्मण्डपसंभारभूषणाच्छादनादिकम् ॥
<>विश्वचक्रं ततः कुर्य्यात् कृष्णाजिनतिलोपरि ।
<>तथाष्टादश धान्यानि रसाश्च लवणादयः ॥
<>पूर्णकुम्भाष्टकञ्चैव वस्त्राणि विविधानि च ।
<>माल्येक्षुफलरत्नानि वितानं चापि कल्पयेत् ॥
<>ततो मङ्गलशब्देन स्नातः शुक्लाम्बरो गृही ।
<>होमाधिवासनान्ते तु गृहीतकुसुमाञ्जलिः ॥
<>इममुच्चारयेन्मन्त्रं त्रिः कृत्वा तु प्रदक्षिणम् ।
<>नमो विश्वमयायेति विश्वचक्रात्मने नमः ॥
<>परमानन्दरूपि त्वं पाहि नः पापकर्द्दमात् ।
<>तेजोमयमिदं यस्मात् सदा पश्यन्ति योगिनः ॥
<>हृदि तत् त्रिगुणातीतं विश्वचक्रं नमाम्यहम् ।
<>वासुदेवे स्थितञ्चक्रं चक्रमध्ये च माधवम् ॥
<>अन्योन्याधाररूपेण प्रणमामि स्थिताविह ।
<>विश्वचक्रमिदं यस्मात् सर्व्वपापहरं परम् ।
<>आयुधञ्चाधिवासञ्च भवादुद्धर मामितः ॥
<>इत्यामन्त्र्य च यो दद्यात् विश्वचक्रममत्सरः ।
<>विमुक्तः सर्व्वपापेभ्यो विष्णुलोके महीयते ॥
<>वैकुण्ठलोकमासाद्य चतुर्ब्बाहुः सनातनः ।
<>सेव्यतेऽप्सरसां संघैस्तिष्ठेत् कल्पशतत्रयम् ॥
<>प्रणमेद्वाथ यः कुर्य्यात् विश्वचक्रन्दिने दिने ।
<>तस्यायुर्व्वर्द्धते नित्यं लक्ष्मीश्च विपुला भवेत् ॥
<>इति सकलजगत्सुराधिवासं
<>वितरति यस्तपनीयषोडशारम् ।
[Page4-438-c+ 52]
<>हरिभवनमुपागतः स सिद्धै-
<>श्चिरमधिगम्य नमस्यते शिरोभिः ॥
<>असुदर्शनतां प्रयाति शत्रो-
<>र्मदनसुदर्शनताञ्च कामिनीनाम् ।
<>ससुदर्शनकेशवानुरूपं
<>कनकसुदर्शनदानदग्धपापः ॥
<>कृतगुरुदुरितारिषोडशारं
<>प्रवितरणप्रवराकृतिं मुरारेः ।
<>अभिभवति भवोद्भवानि भित्त्वा
<>भवमभितो भवने भवानि भूयः ॥”
<>इति मात्स्ये महादानानुकीर्त्तने विश्वचक्रप्रादा-
<>निको नाम २५९ अध्यायः ॥
<LEND>
