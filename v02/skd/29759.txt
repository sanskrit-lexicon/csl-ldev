<L>29759<pc>4-167<k1>रुद्रः<k2>रुद्रः
रुद्रः¦, पुं, (रोदयतीति । रुद् + णिच् + “रोदेर्णि
<>लुक् च ।” उणा० २ । २२ । इति रक् । णेश्च
<>लुक् ।) आदित्यपत्रवृक्षः । इति राजनिर्घण्टः ॥
<>शिवः । (यथा, महाभारते । १३ । १७ । ४६ ।
<>“त्रिजटश्चीरवासाश्च रुद्रः सेनापतिर्व्विभुः ॥”)
<>गणदेवताविशेषः । इत्यमरः ॥ अयं अग्नि-
<>मूर्त्तिः । यथा रुद्राय अग्निमूर्त्तये नमः । इति
<>तिथ्यादितत्त्वे शिवपूजापद्धतिः ॥ स च ब्रह्मणः
<>क्रोधरूपः सृष्टिकाले भ्रूमध्याज्जातः । तत्-
<>सृष्टः भूतप्रेतपिशाचादिः । अयमेवान्ते संहार-
<>कर्त्ता । इति भागवतम् ॥ * ॥ अथैकादश-
<>रुद्रनामानि यथा । अजः १ एकपात् २ अहि-
<>ब्रघ्नः ३ पिणाकी ४ अपराजितः ५ त्र्यस्वकः ६
[Page4-168-a+ 52]
<>महेश्वरः ७ वृषाकपिः ८ शम्भुः ९ हरणः १०
<>ईश्वरः ११ । इति महाभारते दानधर्म्मः ॥ * ॥
<>अपि च ।
<>“अजैकपादहिब्रघ्नो विरूपाक्षः सुरेश्वरः ।
<>जयन्तो बहुरूपश्च त्र्यम्बकोऽप्यपराजितः ।
<>वैवस्वतश्च सावित्रो हरो रुद्रा इमे स्मृताः ॥”
<>इति जटाधरः ॥ * ॥
<>अन्यच्च ।
<>“अजैकपादहिब्रध्नस्त्वष्टा रुद्रश्च वीर्य्यवान् ।
<>त्वष्टुश्चाप्यात्मजः पुत्त्रो विश्वरूपो महातपाः ॥
<>हरश्च बहुरूपश्च त्र्यम्बकश्चापराजितः ।
<>वृषाकपिश्च शम्भुश्च कपर्द्दो रैवतस्तथा ॥
<>एकादशैते कथिता रुद्रास्त्रिभुवनेश्वराः ॥”
<>इति गारुडे ६ अध्यायः ॥
<>अग्निपुराणे त्वष्टृस्थाने कृत्तिवासाः ॥ * ॥ अप-
<>रञ्च ।
<>“अजैकपदाहिब्रध्नो विरूपाक्षोऽथ रैवतः ।
<>हरश्च बहुरूपश्च त्र्यम्बकश्च सुरेश्वरः ॥
<>सावित्र्यश्च जयन्तश्च पिणाकी चापराजितः ।
<>एते रुद्राः समाख्याता एकादश गणेश्वराः ॥
<>एतेषां मानसानान्तु त्रिशूलवरधारिणाम् ।
<>कोटयश्चतुरशीतिस्तत् पुत्त्राश्चाक्षमा मताः ॥
<>दिक्षु सर्व्वासु ये रक्षां प्रकुर्व्वन्ति गणेश्वराः ।
<>पुत्त्रपौत्त्रसुतास्त्वेते सुरभीगर्भसम्भवाः ॥”
<>इति मात्स्ये ५ अध्यायः ॥ * ॥
<>तस्य उत्पत्तिर्यथा, --
<>“प्रजाः स्रष्टुमनास्तेपे तपः परमदुश्चरम् ।
<>तस्यैवं तप्यमानस्य न किञ्चित् समवर्त्तत ॥
<>ततो दीर्घेण कालेन दुःखात् क्रोधो व्यजायत ।
<>क्रोधाविष्टस्य नेत्राभ्यां प्रापतन्नश्रुबिन्दवः ॥
<>ततस्तेभ्योऽश्रुबिन्दुभ्यो भूताः प्रेतास्तदाभवन् ।
<>सर्व्वांस्तानग्रजान् दृष्ट्वा ब्रह्मात्मानमविन्दत ॥
<>तदा प्राणमयो रुद्रः प्रादुरासीत् प्रभोर्मुखात् ।
<>सहस्रादित्यसङ्काशो युगान्तदहनोपमः ॥
<>रुरोद सस्वरं घोरं देवदेवः स्वयं शिवः ।
<>रोदमानं तदा ब्रह्मा मारोदीरित्यभाषत ।
<>रोदनाद्रुद्र इत्येवं लोके ख्यातिं गमिष्यसि ॥
<>अन्यानि सप्तनामाति पत्नीः पुत्त्रांश्च शाश्वतान् ।
<>स्थानानि चैषामष्टानां ददौ लोकपितामहः ॥
<>भवः शर्व्वस्तथेशानः पशूनाम्पतिरेव च ।
<>भीमश्चोग्रो महादेवस्तानि नामानि सप्त वै ॥
<>सूर्य्यो जलं मही वह्निर्व्वायुराकाशमेव च ।
<>दीक्षितो ब्राह्मणश्चन्द्र इत्येता अष्टमूर्त्तयः ॥
<>स्थानेषु तेषु ये रुद्रं ध्यायन्ति मनुजाधिप ।
<>तेषामष्टतनुर्द्देवो ददाति परमं पदम् ॥
<>सुवर्च्चला तथैवोमा विकेशा च शिवा तथा ।
<>स्वाहा दिशा च दीक्षा च रोहिणीति च
<>पत्नयः ॥
<>शनैश्चरस्तथा शुक्रो लोहिताक्षी मनोजवः ।
<>सन्दः सर्गोऽथ सन्तानो बुधश्चैषां सुताः
<>स्मृताः ॥”
<>इति कौर्म्मे १० अध्यायः ॥ * ॥
[Page4-168-b+ 52]
<>विष्णुरुद्रयोरभेदो यथा, --
<>“सदैव देवो भगवात् महादेवो न संशयः ।
<>मन्यन्ते ये जग्द्योनिं विभिन्नं विष्णुमीश्वरात् ।
<>मोहादवेदनिष्ठाद्वा ते यान्ति नरकं नराः ॥
<>वेदानुवर्त्तिनं रुद्रं देवं नारायणन्तथा ।
<>एकीभावेन पश्यन्ति मुक्तिभाजो भवन्ति ते ॥”
<>इति च तत्रैव १३ अध्यायः ॥ * ॥
<>कल्पभेदे तस्योत्पत्तिनामस्थानभार्य्यादीनि यथा,
<>“चुकोप च ततो ब्रह्मा ज्वलन्निव हुताशनः ।
<>ततः कोपं स्वपुत्त्रेभ्यः कृतमन्याय्यमित्यपि ॥
<>विचार्य्य परिवर्द्धन्तं नियन्तुमुपचक्रमे ।
<>यत्नान्नियम्यमानोऽपि स कोपः परमेष्ठिनः ॥
<>भ्रुवोर्म्मध्यादथोद्भूतः कुमारो नीललोहितः ।
<>जातमात्रः कुमारोऽसौ रुरोद भगवान् भवः ॥
<>ब्रह्मोवाच कथं पुत्त्ररोदिषि त्वं महाबल ।
<>तन्मे कथत कामन्ते सद्यः सम्पादयाम्यहम् ॥
<>रुद्र उवाच ।
<>नामानि कुरु मे ब्रह्मन् ! स्थानानि च जगद्-
<>गुरो ।
<>पत्नीश्च देहि भगवन् ततः शान्तिर्भविष्यति ॥
<>ब्रह्मोवाच ।
<>जानामि त्वां देवदेवं पूर्व्वं दत्तं वरं मम ।
<>सत्यं कर्त्तुं भबान् जातस्त्वं हि सर्व्वेश्वरेंश्वरः ॥
<>जातमात्रो रोदिषि त्वं ततो रुद्र इति स्मृतः ।
<>नामान्यन्यानि ते देव विधास्ये शृणु पुत्त्रक ॥
<>ऋतध्वजो मनुर्मन्युरुग्ररेता महान् शिवः ।
<>भवः कालो महिनसो वामदेवो धृतव्रतः ॥
<>एतानि तव नामानि ये स्मरन्ति नरा भुवि ।
<>तेषां सदैव कल्याणं करिष्यसि महामते ॥
<>स्थानानि च प्रवक्ष्यामि तेषु वासो विधीयताम् ॥
<>इन्द्रियाण्यसुहृद्ब्योम वायुरग्निर्जलं मही ।
<>तपश्चन्द्रश्च सूर्य्यश्च स्थानान्येतानि ते भव ॥
<>धृतिर्धीरसिलोमा च नियुत् सर्पिर्विलम्बिका ।
<>इरावती स्वधा दीक्षा योषितस्तव सुन्दरी ॥
<>प्रजाः सृज महाभाग जगदेतत् प्रपूरय ॥
<>इत्यादिष्टः स भगवान् ब्रह्मणा नीललोहितः ।
<>सृष्टवान् स प्रजा बह्वीर्भूतप्रेतपिशाचकान् ।
<>कुष्माण्डान् विकृताकारान् भैरवान् भीम-
<>नादिनः ॥
<>तान दृष्ट्वा तु तदा ब्रह्मा जगद्विद्रावकान्
<>बहून् ।
<>वारयामास पुत्त्र त्वं मा स्राक्षीरीदृशीः प्रजाः ॥
<>तपसा विष्णुमाराध्य विहरस्व यथासुखम् ।
<>इति ते कथितो राजन् ! रुद्रसर्गः प्रजापतेः ॥
<>यं श्रुत्वापि नरः सद्यो जह्याद्भूतकृतं भयम् ॥”
<>इति पाद्मे स्वर्गखण्डे रुद्रसर्गः ८ अध्यायः ॥ * ॥
<>प्रकारान्तरं यथा, --
<>“कथितस्तमसः सर्गो ब्रह्मंस्तेऽयं महामुने ।
<>रुद्रसर्गं प्रवक्ष्यामि तन्मे निगदतः शृणु ॥
<>कल्पादावात्मनस्तुल्यं सुतं प्रध्यायतस्ततः ।
<>प्रादुरासीत् प्रभोरङ्के कुमारो नीललोहितः ॥
<>रुदन् वै सस्वरं सोऽथ द्रवंश्च द्बिजसत्तम ! ।
[Page4-168-c+ 52]
<>किं करोषीति तं ब्रह्मा रुदन्तं प्रत्युवाच वै ॥
<>नाम धेहीति तं सोऽथ प्रत्युवाच प्रजापतिम् ।
<>रुद्रस्त्वं देव नामासि मारोदीर्घैर्य्यमाप्नुहि ॥
<>एवमुक्तः पुनः सोऽथ सप्तकृत्वो रुरोद वै ।
<>ततोऽन्यानि ददौ तस्मै सप्त नामानि स प्रभुः ॥
<>स्थानानि चैषामष्टानां पत्नीः पुत्त्रांश्च वै प्रभुः ॥
<>भवं शर्व्वमथेशानं तथा पशुपतिं द्विज ।
<>भीममुग्रं महादेवमुवाच स पितामहः ॥
<>चक्रे नामान्यथैतानिं स्थानान्येषां चकार सः ॥
<>मूर्य्यो जलं मही वह्निर्व्वायुराकाशमेव च ।
<>दीक्षितो ब्राह्मणः सोम इत्येतास्तनवः क्रमात् ॥
<>सुवर्च्चला तथैवोषा सुकेशी चापरा शिवा ।
<>स्वाहा दिशस्तथा दीक्षा रोहिणी च यथा-
<>क्रमम् ॥
<>सूर्य्यादीनां नरश्रेष्ठ रुद्राद्यैर्नामभिः सह ।
<>पत्न्यः स्मृता महाभाग तदपत्यानि मे शृणु ॥
<>येषां सूतिप्रसूतेश्च इदमापूरितं जगत् ।
<>शनैश्चरस्तथा शुक्रो लोहिताङ्गो मनोजवः ॥
<>स्कन्दः सर्गोऽथ सन्तानो बुधश्चानुक्रमात् सुताः ।
<>एवंप्रकाररुद्रोऽसौ सतीं भार्य्यामविन्दत ॥
<>दक्षकोपाच्च तत्याज सा सती स्वं कलेवरम् ।
<>हिमवद्दुहिता साभून्मेनायां द्विजसत्तम ! ॥
<>उपयेमे पुनश्चोमामनन्यां भगवान् भवः ॥
<>देवौ धाता विधातारौ भृगोः ख्यातिरसूयत ।
<>श्रियञ्च देवदेवस्य पत्नी नारायणस्य या ॥”
<>इति विष्णुपुराणे १ अंशे ८ अध्यायः ॥ * ॥
<>(“द्बितीये हि युगे सर्व्वमक्रोधव्रतमास्थितम् ।
<>दिव्यं सहस्रवर्षाणामसुरा अभिदुद्रुवुः ॥
<>तपोविघ्नं शमीकर्त्तुन्तपोविघ्नं महात्मनाम् ।
<>पश्यन् समर्थश्चोपेक्षाश्चक्रे दक्षः प्रजापतिः ॥
<>पुनर्माहेश्वरं भागं ध्रुवं दक्षः प्रजापतिः ।
<>प्रायो न कल्पयामास प्रोच्यमानः सुरैरपि ॥
<>पाशुपत्य ऋचो याश्च शैव्यश्चाहुतयश्च याः ।
<>यज्ञसिद्धिकृतस्ताभिर्हीनञ्चैव स इष्टवान् ॥
<>अथोत्तीर्णव्रतो देवो बुद्धा दक्षव्यतिक्रमम् ।
<>रुद्रो रौद्रं पुरस्कृत्य भावमात्मविदात्मनः ॥
<>सृष्ट्वा ललाटे चक्षुर्वै दग्ध्वा तानसुरान् प्रभुः ।
<>बाणं क्रोधाग्निसन्तप्तमसृजत् शत्रुनाशनम् ॥
<>ततो यज्ञः स विध्वस्तो व्यथिताश्च दिवौकसः ।
<>दाहव्यथा परीताश्च भ्रान्ता भूतगणा दिशः ॥”
<>इति चरके चिकित्सास्थाने तृतीयेऽध्याये ॥)
<>रुद्रगीता वराहपुराणे द्रष्टव्या ॥ * ॥ (विश्व-
<>कर्म्मपुत्त्रविशेषः । यथा, विष्णुपुराणे । १ ।
<>१५ । १२२ ।
<>“तस्य पुत्त्रास्तु चत्वारस्तषां नामानि मे शृणु ।
<>अजैकपादहिब्रध्नस्त्वष्टा रुद्रश्च बुद्धिमान् ॥”)
<>स्वनामख्यातः कविविशेषः । स च विद्याविलास-
<>पुत्त्रः भावविलासप्रणेता । कविरयं मानसिंह-
<>पुत्त्रस्य भावसिंहमहीपतेः समये बभूव ।
<>स च भावसिंहमहीपतिर्व्वर्त्तमानजयपुरमहा-
<>राजस्य षोडशः पूर्व्वपुरुषः । तथा च भाव-
<>विलासे । १३४ -- १३६ ।
[Page4-169-a+ 52]
<>“अन्यापदेशविनिवेशविदग्धबुद्धि-
<>श्रीभावसिंहनरसिंहनियोगयोगात् ।
<>सम्पादितो विविधभावविकासभाजां
<>प्रीत्यै भृशं भवतु भावविलास एषः ॥”
<>सद्गुणानां समुद्रेण रुद्रेण ग्रथिता गुणैः ।
<>कण्ठस्था श्लोकमालेयं केषां न कुरुते श्रियम् ॥
<>विद्याविलासपुत्रस्य न्यायवाचस्पतेरियम् ।
<>काव्यालापविदग्धानां मुदं निर्म्मातु निर्म्मितिः ॥”)
<LEND>
