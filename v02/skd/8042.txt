<L>8042<pc>2-141<k1>कुथोदरी<k2>कुथोदरी
कुथोदरी¦, स्त्री, (कुथं हिंसात्मकमुदरं यस्याः सा ।)
<>निकुम्भदुहिता । कुम्भकर्णपौत्त्री । सा च कल्कि
<>देवेन हता । यथा ।
<>मुनय ऊचुः ।
<>“शृणु विष्णुयशःपुत्त्र ! कुम्भकर्णात्मजात्मजा ।
<>कुथोदरीति विख्याता गगनार्द्धसमुत्थिता ॥
<>कीलकञ्जस्य महिषी विकञ्जजननी च सा ।
<>हिमालये शिरः कृत्वा पादौ च निषधाचले ॥
<>शेते स्तनं पाययन्ती विकञ्जं प्रस्नुतस्तनी ।
<>तस्या निश्वासवातेन विवशा वयमागताः ॥
<>दैवेनैव समानीताः प्राप्तास्तव पदाम्बुजम् ।
<>मुनयो रक्षणीयास्ते रक्षःसु च विपत्सु च ॥
<>इति तेषां वचः श्रुत्वा कल्किः परपुरञ्जयः ।
<>सेनागणैः परिवृतो जगाम हिमवद्गिरिम्” ॥
<>इत्यादि ॥
<>“सा क्रुधोत्थाय सहसा ननर्द्द परमाद्भुतम् ।
<>तेन नादेन महाता वित्रस्तांश्चाभवन् जनाः ।
<>निपेतुः सैनिकाः सर्व्वे मूर्च्छिता धरणीतले ॥
<>सा रथांश्च गजांश्चापि विवृतास्या भयानका ।
<>जघास प्रश्वासवातैः समानीय कुथोदरी ॥
<>सेनागणास्तदुदरं प्रविष्टाः कल्किना सह ।
<>यथर्क्षमुखवातेन प्रविशन्ति पिपीलिकाः ॥
<>तद्दृष्ट्वा देवगन्धर्व्वा हाहाकारं प्रचक्रिरे ।
<>तत्रस्था मुनयः शेपुर्जेपुश्चान्ये महर्षयः ॥
<>निपेतुरन्ये दुःखार्त्ता ब्राह्मणा ब्रह्मवादिनः ।
<>रुरुदुः पृष्ठयोधा ये जहृषुस्तन्निशाचराः ॥
<>जगतां कदनं दृष्ट्वा सस्मारात्मानमात्मना ।
<>कल्किः कमलपत्राक्षः सुरारातिनिसूदनः ॥
<>वाणाग्निं चेलचर्म्मभ्यां कम्बलैर्यानदारुभिः ।
<>प्रज्वाल्योदरमध्येन् करवालं समाददे ॥
<>तेन खङ्गेन महता कुक्षिं निर्भिद्य बन्धुभिः ।
<>बलिभिर्भ्रातृभिर्व्वाहैर्वृतः शस्त्रास्त्रपाणिभिः ॥
<>वहिर्ब्बभूव सर्व्वेशः कल्किः कल्कविनाशनः ।
<>सहस्राक्ष्ॐ यथा वृत्रकुक्षिं दम्भोलिनेमिना ॥
<>योनिरन्ध्राद्गजरथास्तुरगाश्चाभवन् वहिः ।
<>नासिकाकर्णविवरात् केऽपि तस्या विनिर्गताः ॥
<>ते निर्गतास्ततस्तस्याः सैनिकारुधिरोक्षिताः ।
<>तां विव्यधुर्निःक्षिपन्तीं तरसा चरणौ करौ ॥
<>ममार सा भिन्नदेहा भिन्नकुक्षिशिरोधरा ।
<>नादयन्ती दिशो द्यां खं चूर्णयन्ती च पर्व्वतान्” ।
<>इति कल्किपुराणे १६ अध्यायः ॥
<LEND>
