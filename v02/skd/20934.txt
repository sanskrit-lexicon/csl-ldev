<L>20934<pc>3-088<k1>पाकः<k2>पाकः
पाकः¦, पुं, (पच् + भावे घञ् ।) पचनम् । क्लेदनम् ।
<>तत्पर्य्यायः । पचा २ । इत्यमरः । ३ । २ । ८ ॥
<>रन्धनम् । स तु सप्तप्रकारो यथा, --
<>“भर्ज्जनं तलनं स्वेदः पचनं क्वथनं तथा ।
<>तान्दूरं पुटपाकश्च पाकः सप्तविधो मतः ॥”
<>भर्ज्जनं केवलपात्रे । तलनं स्नेहद्रव्ये । स्वेदनं
<>अग्न्युत्तापे । पचनं जले । क्वथनं सिद्धद्रव्यरस-
<>ग्रहणे । तान्दूरं द्बारवद्धतप्तयन्त्रे । पुटपाकः
<>अधोर्द्ध्वाग्नितापे ज्ञेयः । इति पाकराजेश्वरः ॥
[Page3-088-c+ 52]
<>स्थालीमार्ज्जनाद्योदनपरीक्षान्तो व्यापारनिचयः
<>पाकः । इति स्मृतिः ॥ * ॥ पाकभाण्डस्य
<>त्याज्यत्वं यथा, --
<>“नित्यं नूतनभाण्डेन कर्त्तव्यः पाक एव च ।
<>अथवा पक्षपर्य्यन्तं ततस्त्याज्यं मनीषिभिः ॥”
<>इति ब्रह्मवैवर्त्तपुराणम् ॥ * ॥
<>पाककाले शूद्रायाग्निदाननिषेधो यथा, --
<>“शूद्रायाग्निञ्च यो दद्यात् पाककाले विशेषतः ।
<>शूद्रापक्वं भवेदन्नं ब्राह्मणः शूद्रतामियात् ॥”
<>इति कर्म्मलोचनम् ॥ * ॥
<>एकोद्दिष्टश्राद्धे तस्य नित्यत्वं यथा, --
<>“एकोद्दिष्टन्तु कर्त्तव्यं पाकेनैव सदा स्वयम् ।
<>अभावे पाकपात्राणां तदहःसमुपोषणम् ॥”
<>इति श्राद्धतत्त्वम् ॥ * ॥
<>तस्य विधिर्यथा, --
<>“पूर्व्वाशाभिमुखो भूत्वा उत्तराशामुखेन वा ।
<>पचेदन्नञ्च मध्याह्ने सायाह्ने च विवर्ज्जयेत् ॥
<>अग्न्याशाभिमुखे पक्वममृतान्नं विजानता ।
<>पूर्व्वामुखो धर्म्मकामः शोकहानिश्च दक्षिणे ॥
<>श्रीकामश्चोत्तरमुखे पतिकामश्च पश्चिमे ।
<>ऐशान्याभिमुखे पक्त्वा दरिद्रो जायते नरः ॥
<>यदा तु आयसे पात्रे पक्वमश्नाति वै द्बिजः ।
<>स पापिष्ठोऽपि भुङ्क्तेऽन्नं रौरवे परिपच्यते ॥
<>ताम्रे पक्त्रा चक्षुर्हानिर्मणौ भवति वै क्षयम् ॥
<>पितृभ्यां पक्वमन्नञ्च पितृव्येण यशस्विनि ! ।
<>पुण्डरीकस्य यज्ञस्य लभते फलमीप्सितम् ॥
<>वातुलेन तु यत् पक्वं भगिन्या च कनिष्ठया ।
<>असगोत्रेण यत् पक्वं शोणितं तदपि स्मृतम् ॥
<>अभक्तेन च यत् पक्वं स्त्रिया पक्वन्तथैव च ।
<>पक्वपात्रे च यत् पक्वं तत् सर्व्वं निष्फलं भवेत् ॥
<>उडुम्बरेण काष्ठेन कदम्बस्य दलेन च ।
<>शालेन करमर्द्देन उदरावर्त्तकेन च ॥
<>पक्वान्नं नैव भुञ्जीत भुक्त्वा रात्रिमुपावसेत् ।
<>गर्हितान्नमवीरान्नं भुक्त्वा कृच्छ्रं समाचरेत् ।
<>अप्रजा या तु वनिता नाश्नीयादेव तद्गृहे ॥
<>शालकाष्ठस्य पक्वान्नं शिरीषकस्य चैव हि ।
<>कलिचण्डातकस्यैव वज्रावारुणकस्य च ।
<>भेरण्डशाल्मलेर्वापि पक्वान्नं गर्हितं स्मृतस् ॥
<>यदा मृण्मयपात्रे तु पक्वं वै सार्व्वकालिकम् ।
<>मासे पक्षे तथाष्टौ च तत्पाकं विसृजेत् गृही ॥
<>धनुः पाके तथा सिंहे मिथुने वा वरानने ! ।
<>यः कुर्य्याद्भोजनं देवि ! क्वच्छ्रेणैव विशुध्यति ॥
<>एकदा तु जलं दद्याद् द्बिवारं न प्रदापयेत् ।
<>त्रिभागं पूरयेत् पात्रं पश्चात्तोयं न दापयेत् ॥”
<>इति मत्स्यसूक्ते ४२ पटलः ॥ * ॥
<>परिणतिः । (यथा, मार्कण्डेये । ७० । ३४ ।
<>“स्वकर्म्मफलपाकेन भर्त्तुस्तस्य महात्मनः ।
<>वियोजिताहं तद्धेतुरयमासीन् निशाचरः ॥”
<>पिबति स्तन्यादिकं इति । पा पाने + “इण्-
<>भीकापाशल्यतिमर्च्चिभ्यः कन् ।” उणां । ३ ।
<>४३ । इति कन् ।) शिशुः । जरसा केशस्य
<>शौक्ल्यम् । स्थाल्यादि । इति मेदिनी । के, २९ ॥
[Page3-089-a+ 52]
<>पेचकः । राष्ट्रादि । भङ्गः । भीतिः । इति शब्द-
<>रत्नावली ॥ दैत्यः । इति हेमचन्द्रः । २ । ८८ ॥
<>(यथा, भागवते । ७ । २ । ४ ।
<>“भो भो दानवदैतेया ! द्विमूर्द्धन् ! त्र्यक्ष ! शम्बर ! ।
<>शतबाहो ! हयग्रीव ! नमुचे ! पाक ! इल्वल ! ॥”
<>पिबतीति । पा + “इण्भीकापेति ।” उणां
<>३ । ४३ । इति कन् ।) पानकर्त्तरि त्रि ॥
<LEND>
