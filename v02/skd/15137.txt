<L>15137<pc>2-635<k1>तुर्व्वसुः<k2>तुर्व्वसुः
तुर्व्वसुः¦, पुं, ययातिराजपुत्त्रः । (अयं हि देव-
यानीगर्भसम्भूतः । शापग्रस्तस्य पितुर्ययातेर्जरां
नासौ गृहीतवान् ।) यथा, --
ययातिरुवाच ।
“यत्त्वं मे हृदयाज्जातो वयः स्वं न प्रयच्छसि ।
तस्मात् प्रजासमुच्छेदं तुर्व्वसो ! तव यास्यति ॥
संकीर्णाचारधर्म्मेषु प्रतिलोमचरेषु च ।
पिशिताशिषु लोकेषु नूनं राजा भविष्यसि ॥
गुरुदारप्रयुक्तेषु तिर्य्यग्योनिगतेषु च ।
पशुधर्म्मेषु म्लेच्छेषु पापेषु च भविष्यसि ॥”
इति मत्स्यपुराणम् ॥
<LEND>
