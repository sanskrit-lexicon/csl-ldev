<L>29022<pc>4-084<k1>रजतं<k2>रजतं
रजतं¦, क्ली, (रजति प्रियं भवति रज्यत इति
वा । रन्ज + “पृषिरञ्जिभ्यां कित् ।” उणा० ।
३ । १११ । इति अतच् कित्कार्य्यञ्च ।) रूप्यम् ।
इत्यमरः । २ । ९ । ९६ ॥ हस्तिदन्तः । धवलः
शोणितम् । हारः । ह्रदः । शैलः । (स तु
शाकद्बीपस्थ एव । यथा, मात्स्ये १२१ । १४ ।
“रत्नमालान्तरमयः शाल्मलश्चान्तरालकृत् ।
तस्यापरेण रजतो महानस्तो गिरिः स्मृतः ॥”)
स्वर्णम् । इति हेमचन्द्रः । ४ । १०९ ॥ शुक्ल-
वर्णविशिष्ठे, त्रि । इत्यमरटीकायां भरतः ॥
पितृकार्य्ये रजतपात्रादीनां प्राशस्त्यादि यथा,
“सौरर्णं राजतं ताम्रं पितॄणां पात्रमुच्यते ।
रजतस्य कथा वापि दर्शनं दानमेव वा ॥
राजतैर्भाजनैरेषामथवा रजतान्वितैः ।
[Page4-084-b+ 52]
वार्य्यपि श्रद्धया दत्तमक्षयायोपकल्प्यते ॥
यथार्घ्यपिण्डभोज्यादौ पितणां राजतं मतम् ।
शिवनेत्रोद्भवं तस्माद्दत्तं तत् पितृवल्लभम् ।
अमङ्गलं तद्यज्ञेषु देवकार्य्येषु वर्ज्जितम् ॥”
इति मात्स्ये १७ अध्यायः ॥
<LEND>
