<L>15792<pc>2-671<k1>दक्षाय्यः<k2>दक्षाय्यः
दक्षाय्यः¦, पुं, (दक्षते कार्य्येषु समर्थो भवतीति ।
दक्ष + “श्रुदक्षिस्पृहिगृहिभ्य आय्यः ।” उणां
३ । ९६ । इति आय्यः ।) गरुडः । गृध्रः ।
इति सिद्धान्तकौमुद्यामुणादिवृत्तिः ॥ (दक्ष
वृद्धौ + आय्यः । त्रि, वर्द्धकः । यथा, ऋग्वेदे ।
१ । ९१ । ३ ।
“शुचिष्ट्वमसि प्रियो न मित्रो
दक्षाय्यो अर्य्यमेवासि सोम ! ॥”
“त्वमर्य्यमेवास्माभिर्दृश्यमानः सूर्य्य इव दक्षा-
य्योऽसि सर्व्वेषां वर्द्धकोऽसि ।” इति सायनः ॥
पूजनीयः । यथा, तत्रैव । ७ । १ । २ ।
“दक्षाय्यो यो दम आस नित्यः ॥”
“योऽग्निर्द्दमे गृहे दक्षाय्यः पूजनीयो हविभिः
समर्घनीयो वा ।” इति तद्भाष्ये सायनः ॥)
<LEND>
