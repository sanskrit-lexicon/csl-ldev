<L>20189<pc>3-029<k1>पथ्यादिगुग्गुलुः<k2>पथ्यादिगुग्गुलुः
पथ्यादिगुग्गुलुः¦, पुं, (पथ्या आदिर्यस्य तथाविघो
<>गुग्गुलुः ।) औषधविशेषः । यथा, --
<>“पथ्या विभीतामलकीफलानां
<>शतं क्रमेण द्विगुणाभिवृद्धम् ।
<>प्रस्थेन युक्तञ्च पलङ्कषाणां
<>द्रोणे जले संस्थितमेकरात्रम् ॥
<>अर्द्धावशेषं क्वथितं कषायं
<>भाण्डे पचेत्तत् पुनरेव लोहे ।
<>अमूनि वह्नेरवतार्य्य दद्यात्
<>द्रव्याणि संचूर्ण्य पलार्द्धकानि ॥
<>विडङ्गदन्तीत्रिफलागुडूची-
<>कृष्णात्रिवृन्नागरकोषणानि ।
<>यथेष्टचेष्टस्य नरस्य शीघ्रं
<>हिमाम्वुपानानि च भोजनानि ॥
<>निषेव्यमानो विनिहन्ति रोगान्
<>सगृध्रसीं नूतनखञ्जताञ्च ।
<>प्लीहानमुग्रं जठरार्त्तिगुल्मं
<>पाण्डुत्वकण्डुत्वविवातरक्तम् ॥
[Page3-030-a+ 52]
<>पथ्यादिको गुग्गुलुरेष नाम्ना
<>ख्यातः क्षितावप्रमितप्रभावः ।
<>बलेन नागेन समं मनुष्यं
<>जवेन कुर्य्यात्तुरगेण तुल्यम् ॥
<>आयुःप्रकर्षं विदधाति चक्षु-
<>र्ब्बलं तथा पुष्टिकरो विषघ्नः ।
<>क्षतस्य सन्धानकरो विशेषा-
<>द्रोगेषु शस्तः सकलेषु तज्ज्ञैः ॥”
<>इति भावप्रकाशः ॥
<LEND>
