<L>12933<pc>2-486<k1>छर्द्दिः<k2>छर्द्दिः
छर्द्दिः¦, स्त्री, (छर्द्दयत्यनेनेति । छर्द्द वमने +
<>इन् ।) वमिरोगः । वाँति इति भाषा ॥ तत्-
<>पर्य्यायः । प्रच्छर्द्दिका २ छर्द्दम् ३ वमथुः ४
<>वमनम् ५ वमिः ६ । इति हेमचन्द्रः । ३ । ३३ ॥
<>छर्द्दिका ७ छर्द्दीका ८ वान्तिः ९ उद्गारः १० ।
<>इति राजनिर्घण्टः ॥ उत्कासिका ११ छर्द्द-
<>नम् १२ । इति शब्दरत्नावली ॥ तस्या निदा-
<>नादि यथा, --
<>“दुष्टैर्दोषैः पृथक्सर्व्वैर्वीभत्सालोकनादिभिः ।
<>छर्द्दयः पञ्च विज्ञेयास्तासां लक्षणमुच्यते ॥
<>अतिद्रवैरतिस्निग्धैरहृद्यैर्लवणैरति ।
<>अकाले चातिमात्रैश्च तथा सात्म्यैश्च भोजनैः ।
<>श्रमाद्भयात्तथोद्वेगादजीर्णात् क्रिमिदोषतः ।
<>नार्य्याश्चापन्नसत्त्वायास्तथातिद्रुतमश्नतः ॥
<>वीभत्सैर्हेतुभिश्चान्यैर्द्रुतमुत्क्लेशितो बलात् ।
<>छादयन्नाननं वेगैरर्द्दयन्नङ्गभञ्जनैः ॥
<>निरुच्यते छर्द्दिरिति दोषो वक्त्रं प्रधावितः ॥”
<>तस्याः पूर्व्वरूपं यथा, --
<>“हृल्लासोद्गाररोधौ च प्रसेको लवणस्तनुः ।
<>भृशं द्वेषोऽन्नपाने च वमीनां पूर्व्वलक्षणम् ॥”
<>वातजायास्तस्या रूपं यथा, --
<>“हृत्पार्श्वपीडामुखशोषशीर्ष-
<>नाभ्यर्त्तिकासस्वरभेदतोदैः ।
<>उद्गारशब्दप्रबलं सफेनं
<>विच्छिन्नकृष्णं तनुकं कषायम् ॥
<>कृच्छ्रेण चाल्पं महता च वेगे-
<>नार्त्तोऽनिलाच्छर्द्दयतीह दुःखम् ॥”
<>तस्याः पित्तजाया रूपं यथा, --
<>“मूर्च्छा पिपासा मुखशोषमूर्द्ध-
<>ताल्वक्षिसन्तापतमोभ्रमार्त्तः ।
[Page2-487-a+ 52]
<>पीतं भृशोष्णं हरितं सतिक्तं
<>धूम्रञ्च पित्तेन वमेत् सदाहम् ॥”
<>तस्याः श्लेष्मजाया रूपं यथा, --
<>“तन्द्रास्यमाधुर्य्यकफप्रसेक-
<>सन्तोषनिद्रारुचिगौरवार्त्तः ।
<>स्निग्धं घनं स्वादु कफाद्बिशुद्धं
<>सलोमहर्षोऽल्परुजं वमेच्च ॥”
<>तस्यास्त्रिदोषजाया रूपं यथा, --
<>“शूलाविपाकारुचिदाहतृष्णा-
<>श्वासप्रमोहप्रबलाप्रसक्तम् ।
<>छर्द्दिस्त्रिदोषाल्लवणाम्लनील-
<>सान्द्रोष्णरक्तं वमतां नृणां स्यात् ॥”
<>असाध्याया लक्षणं यथा, --
<>“विट्स्वेदमूत्राम्बुवहानि वायुः
<>स्रोतांसि संरुध्य यदोर्द्ध्वमेति ।
<>उत्सन्नदोषस्य समाचितं तं
<>दोषं समूद्धूय नरस्य कोष्ठात् ॥
<>विण्मूत्रयोस्तत्समगन्धवर्णं
<>तृट्श्वासकासार्त्तियुतं प्रसक्तम् ॥
<>प्रच्छर्द्दयेद्दुष्टमिहातिवेगा-
<>त्तयार्द्दितश्चाशु विनाशमेति ॥”
<>आगन्तुजाया लक्षणं यथा, --
<>“वीभत्सजा दौर्हृदजामजा तु
<>असात्म्यजा या क्रिमिजा च या हि ।
<>सा पञ्चमी ताञ्च विभावयेच्च
<>दोषोच्छ्रयेणैव यथोक्तमादौ ॥”
<>क्रिमिजाया लक्षणं यथा, --
<>“शूलहृल्लासबहुला क्रिमिजा च विशेषतः ।
<>क्रिमिहृद्रोगतुल्येन लक्षणेन च लक्षिता ॥
<>क्षीणस्य या च्छर्द्दिरतिप्रसक्ता
<>सोपद्रवा शोणितपूययुक्ता ।
<>सचन्द्रिकां तां प्रवदेदसाध्यां
<>साध्याञ्चिकित्सेन्निरुपद्रवाञ्च ॥”
<>तस्या उपद्रवा यथा, --
<>“कासः श्वासो ज्वरो हिक्का तृष्णा वैचित्त्य-
<>मेव च ।
<>हृद्रोगस्तमकश्चैव ज्ञेयाश्छर्द्देरुपद्रवाः ॥”
<>इति माधवकरः ॥
<>तस्यौषधं यथा, गारुडे १८७ अध्याये ।
<>“अश्वगन्धाभया चैव उदकेन समं पिबेत् ।
<>हरीतकीकुष्ठचूर्णं कृत्वा आस्यञ्च पूरयेत् ॥
<>शीतं पीत्वाथ पानीयं सर्व्वच्छर्द्दिनिवारणम् ।
<>गुडूचीपद्मकारिष्टधन्याकं रक्तचन्दनम् ॥
<>पित्तश्लेष्मज्वरच्छर्द्दिदाहतृष्णाघ्नमग्निकृत् ॥”
<>अपिच ।
<>“विल्वमूलञ्च समधु गुडू चीक्वथितं जलम् ।
<>पीतं हरेच्च त्रिविधां छर्द्दिं वै नात्र संशयः ॥
<>पीता दूर्व्वा च्छर्द्दिं नश्येत् पिष्टा तण्डुलवारिणा ॥”
<>इति च गारुडे १९४ अध्यायः ॥ * ॥
<>अथ छर्द्देश्चिकित्सा ।
<>“आमाशयोत्क्लेशभवा हि सर्व्वा-
<>श्छर्द्द्यो मता लङ्घनमेव तस्मात् ।
[Page2-487-b+ 52]
<>विधीयते मारुतजां विना तु
<>संशोधनं वा कफपित्तहारि ॥”
<>अत्र च्छर्द्दीशब्दः ।
<>“हन्यात् क्षीरोदकं पीतं छर्द्दिं पवनसम्भवाम् ।
<>मुद्गामलकयूषो वा ससर्पिष्कः ससैन्धवः ॥
<>क्षीरोदकं नाशितस्य क्षीरस्योदकम् ।
<>गुडू चीत्रिफलानिम्बपटोलैः क्वथितं जलम् ।
<>पिबेत् मधुयुतं तेन छर्द्दिर्नश्यति पित्तजा ॥
<>हरीतकीनां चूर्णन्तु लिह्यान्माक्षिकसंयुतम् ।
<>अधोमार्गीकृते दोषे छर्द्दिः शीघ्रं निवर्त्तते ॥
<>विडङ्गत्रिफलाविश्वाचूर्णं मधुयुतं पिबेत् ।
<>विडङ्गप्लवशुण्ठीनां चूर्णं वा कफजां वमिम् ॥
<>प्लवं कैवर्त्तीमुस्तं गुडतजी इति लोके ।
<>पिष्ट्वा धात्रीफलं लाजान् शर्कराञ्च पलोन्मितान् ।
<>दत्त्वा मधुपलञ्चापि कुडवं सलिलस्य च ॥
<>वाससा गालितं पीतं हन्ति छर्द्दिं त्रिदोषजाम् ।
<>गुडू च्या रचितं हन्ति हिमं मधुसमन्वितम् ॥
<>दुर्निवारामपि छर्द्दिं त्रिदोषजनितां बलात् ॥
<>एलालवङ्गगजकेशरकोलमज्जा-
<>लाजाप्रियङ्गुघनचन्दनपिप्पलीनाम् ।
<>चूर्णानि माक्षिकसितासहितादि लीढ्वा
<>छर्द्दिं निहन्ति कफमारुतपित्तजाताम् ॥
<>इति एलादिचूर्णम् ॥
<>अश्वत्थवल्कलं शुष्कं दग्धं निर्व्वापितं जले ।
<>तज्जलं पानमात्रेण छर्द्दिं जयति दुर्ज्जयाम् ॥
<>यथा त्रिकटुधान्याकजीरकाणां रजो लिहन् ।
<>मधुना नाशयेच्छर्द्दिमरुचिञ्च त्रिदोषजाम् ॥
<>विल्वत्वचो गुडूच्या वा क्वाथः क्षौद्रेण संयुतः ।
<>छर्द्दिं त्रिदोषजां हन्ति पर्पटः पित्तजां तथा ॥
<>आम्रास्थिविल्वनिर्यूहः पीतः समधुशर्करः ।
<>निहन्याच्छर्द्द्यतीसारं वैश्वानर इवाहुतिम् ॥
<>निर्यहः क्वाथः ।
<>जम्ब्वाम्रपल्लवशृतं लाजरजःसंयुतं शीतम् ।
<>शमयति मधुना युक्तं वमिमतिसारं तृषार्त्ति-
<>मुग्राम् ॥
<>वीभत्सजां हृद्यतमैरिष्टैर्द्दौर्हृदजां फलैः ।
<>लङ्घनैरामजां छर्द्दिं जयेत् सात्म्यै रसात्मजाम् ॥
<>कृमिहृद्रोगवद्धन्याद्वमिं कृमिसमुद्भवाम् ।
<>तत्र तत्र यथा दोषं क्रियां कुर्य्याच्चिकित्सकः ॥
<>इति छर्द्द्यधिकारः ।” इति भावप्रकाशः ॥
<LEND>
