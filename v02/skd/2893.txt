<L>2893<pc>1-149<k1>अष्टवर्गः<k2>अष्टवर्गः
अष्टवर्गः¦, पुं, (अष्टानां औषधविशेषानां रविप्रभृ-
तीनां वा वर्गः ।) औषधविशेषाष्टकं । तद्यथा ।
ऋषभः १ जीवकः २ मेदः ३ महामेदः ४ ऋद्धिः
५ वृद्धिः ६ काकोली ७ क्षीरकाकोली ८ । इति
[Page1-149-b+ 52]
वैद्यकपरिभाषा । एकीकृतैतदौषधगुणाः । रक्त-
पित्तव्रणवायुपित्तनाशित्वं । इति राजवल्लभः ॥
(“जीवकर्षभकौ मेदे काकोल्यौ ऋद्धिवृद्धिके ।
अष्टवर्गोऽष्टभिर्द्रव्यैः कथितश्चरकादिभिः ॥
अष्टवर्गो हिमः स्वादुर्वृंहणो शुक्रलो गुरुः ।
भग्नसन्धानकृत् कामबलासबलवर्द्धनः ॥
वातपित्तास्रतृट्दाहज्वरमेहक्षयप्रणुत्” ।
इति भावप्रकाशः ॥)
ज्योतिषशास्त्रोक्तगोचरविशेषः । तद्यथा । आदौ
रव्यादिसप्तग्रहाणां राहोश्च अष्टमासकोष्ठं कृत्वा
प्रत्येकमासकोष्ठे जन्मकालीनग्रहाधिष्ठितराश्य-
वधिस्वाद्दिनकृच्छुभद इत्यादि दीपिकोक्तवच-
नाङ्कसंख्यकगृहे रेखां विन्यसेत् तत्र रवेर्द्वादश-
कोष्ठे ४८ चन्द्रस्य ४९ कुजस्य ३९ बुधस्य ५५
गुरोः ५६ भृगोः ५२ शनेः ३९ राहोः ३९
एतत्संख्यका रेखा देयाः । ततः प्रत्येकगृहस्थरेखाः
द्विगुणीकृत्य अष्टाधिकाश्चेत् अष्टभिः शोध-
येत् । शेषा रेखाः शुभाः ख्याताः । अष्टोना-
श्चेत्तदा विन्दुभिरष्टानां पूरणं कार्य्यं । तत्र विन्द-
वोऽशुभाः ख्याताः । अष्टौ चेत् तदा विन्दुरे-
खयोरभावस्तत्र समं परिकीर्त्तितं ॥ तस्य
नामगुणाः ।
“जीवकर्षभकौ मेदे काकोल्यौ वृद्धिऋद्धिके ।
अष्टवर्गोऽष्टभिर्द्रव्यैः कथितश्चरकादिभिः ॥
अष्टवर्गो हिमः स्वादुर्वृंहणः शुक्रलो गुरुः ।
भग्नसन्धानकृत् बल्यः शरीरबलवर्द्धनः ॥
वातपित्तास्रतृट्दाहज्वरमेहक्षयप्रणुत्” ।
इति भावप्रकाशः ॥ * । ज्योतिःशास्त्रोक्तगणनया
रेखाविन्दुभ्यां शुभाशुभफलसूचकजन्मकालीनाष्ट-
ग्रहसमुदायः । यथा । अथाष्टवर्गः ।
“जन्मकालग्रहस्थित्या फलं वक्ष्ये शुभाशुभं” ।
स्वाद्दिनकृत् शुभदः क्षितिपक्षसमुद्रनगादिक-
पञ्चगतो १ । २ । ४ । ७ । ८ । ९ । १० । ११ ।
ऽथ विभावरिभर्त्तुस्त्र्यङ्गदशेषगतो ३ । ६ । १० ।
११ । ऽथ कुजाद्रविवत् १ । २ । ४ । ७ । ८ । ९ ।
१० । ११ । अथ सोमसुतात्रिशरर्त्तुनवादिषु
यातः । ३ । ५ । ६ । ९ । १० । ११ । १२ । देव-
गुरोर्विषयर्त्तुनवेशगतो ५ । ६ । ९ । ११ । ऽथ
सुरारिगुरोः समयाचलभास्करयातः । ६ । ७ ।
१२ । तीक्ष्णमरीचिसुतादपि भास्करवत् । १ ।
२ । ४ । ७ । ८ । ९ । १० । ११ । अथ लग्नगृहात्
त्रिकृताङ्गदशादिषु यातः ३ । ४ । ६ । १० । ११ ।
१२ । रविरेखाः । ४८ । भूजङ्गविलासाभिधान-
मालादण्डकेनादित्याष्टवर्गः ॥ * ॥ चन्द्रः शुभो-
ऽर्कात्रिकालाद्रिदन्ताबलाशशिवस्थ । ३ । ६ । ७ ।
८ । १० । ११ । स्ततः स्वात् कुरामर्त्त्वगाशा-
शिवस्थः । १ । ३ । ६ । ७ । १० । ११ । क्ष्माजा-
द्द्विवह्नीषुषड्गोदिगीशेष्व । २ । ३ । ५ । ६ । ९ ।
१० । ११ । थ ज्ञात् कुरामाब्धिबाणागदन्ता-
बलाशाशिवस्थः १ । ३ । ४ । ५ । ७ । ८ । १० ।
११ । जीवात् कुदृग्वेदशैलेभकाष्ठाशिवस्थो १ ।
२ । ४ । ७ । ८ । १० । ११ । ऽथ शुक्रात्रिवेदेषु-
[Page1-149-c+ 52]
शैलग्रहाशाशिवस्थः ३ । ४ । ५ । ७ । ९ । १० । ११ ।
तीक्ष्णांशुदेहोद्भवाद्रामबाणर्त्तुशम्भुस्थितो ३ । ५ ।
६ । ११ । ऽथोदयाद्धव्यवाहर्त्तुकाष्ठाशिवस्थः । ३ ।
६ । १० । ११ । चन्द्ररेखाः । ४९ । कामबाणाभि-
धानमालादण्डकेन चन्द्राष्टवर्गः ॥ * ॥ कुत्रोऽर्का-
च्छुभो वह्निबाणर्त्तुदिक्शम्भुगो ३ । ५ । ६ । १० ।
११ । ऽथेन्दुतो रामकालेशग ३ । ६ । ११ । स्ततः
स्वात कुदृग्वेदसप्ताष्टदिक्शम्भुगः स्यात् १ । २ ।
४ । ७ । ८ । १० । ११ । निशानाथपुत्त्राद्गुणेष्वङ्ग-
रुद्रोपयातः । ३ । ५ । ६ । ११ । ततो जीवतः
कालकाष्ठाशिवार्कोपयातो ६ । १० । ११ । १२ ।
ऽथ देवारिपूज्यादनेहो गजेशार्कसंस्थः । ६ । ८ ।
११ । १२ । ततः सूर्य्यपुत्त्रात् कुवेदागनागग्रहा-
शाशिवस्थो १ । ४ । ७ । ८ । ९ । १० । ११ ।
ऽथ लग्नात् कुरामाङ्गदिकशम्भुयातः । १ । ३ ।
६ । १० । ११ । कुजरेखाः ३९ । सिंहविलासा-
भिधानमालादण्डकेन भौमाष्टवर्गः ॥ * ॥ ज्ञः शुभो-
ऽर्कतः शरर्त्तुगोशिवार्कगो ५ । ६ । ९ । ११ ।
१२ । ऽथ चन्द्रतो द्विवेदकालनागदिङ्महेश्वरेषु ।
२ । ४ । ६ । ८ । १० । ११ । भूमिजात् कुदृक्-
कृतागनागगोदशेशगः । १ । २ । ४ । ७ । ८ ।
९ । १० । ११ । ततः स्वतः कुवह्निपञ्चषण्णवादि-
केषु । १ । ३ । ५ । ६ । ९ । १० । ११ । १२ ।
वाक्पतेरसाष्टशम्भुसूर्य्यगो ६ । ८ । ११ । १२ ।
ऽथ शुक्रतः कुबाहुवह्निवेदपञ्चनागगोशिवेषु । १ ।
२ । ३ । ४ । ५ । ८ । ९ । ११ पङ्गुतः कुदृक्कृताग-
नागपञ्चकस्थितो ऽथ । १ । २ । ४ । ७ । ८ । ९ ।
१० । ११ । १२ । लग्नतः क्षितिद्विवेदकालनाग-
दिक्शिवेषु । १ । २ । ४ । ६ । ८ । १० । ११ ।
बुधरेखाः । ५५ । अशोकमञ्जरीसंज्ञकमाला-
दण्डकेन बुधाष्टवर्गः ॥ * ॥ सुरराजगुरुः शुभदो
रवितः कुयमानलवेदनगादिकपञ्चगतो १ । २ ।
३ । ४ । ७ । ८ । ९ । १० । ११ । ऽथ विधोर्द्वि-
शराचलगोशिवगो २ । ५ । ७ । ९ । ११ । वसु-
धातनयात् कुयमाब्धिनगाष्टदशेशगतो १ । २ ।
४ । ७ । ८ । १० । ११ । ऽथ बुधात् क्षितियुग्म-
कृतेषुरसग्रहदिक्गिरिशोपगत १ । २ । ४ ।
५ । ६ । ९ । १० । ११ । स्तदनु स्वत एकयमानल-
वारिधिपर्ब्बतनागदशेशगतो १ । २ । ३ । ४ ।
७ । ८ । १० । ११ । ऽथ सिताद्यमपञ्चरसग्रहदि-
शिवगो २ । ५ । ६ । ९ । १० । ११ । रविनन्द-
नतो दहनेषुरसार्कगत ३ । ५ । ६ । १२ । स्त्वथ
लग्नगृहात् कुयमाब्धिशरर्त्तुनगग्रहदिग्गिरिशोप-
गतः १ । २ । ४ । ५ । ६ । ७ । ९ । १० । ११ ।
गुरुरेखाः ५६ । कुसुमस्तवकाभिधानमालादण्डकेन
वृहस्पतेरष्टवर्गः ॥ * ॥ भृगुः शुभो रवेर्गजेश-
सूर्य्यगो । ८ । ११ । १२ । ऽथ चन्द्रतः क्ष्मादिपञ्च-
काष्टगोशिवार्कगः । १ । २ । ३ । ४ । ५ । ८ ।
९ । ११ । १२ । कुजात् त्रिवेदकालगोशिवार्कगो
३ । ४ । ६ । ९ । ११ । १२ । ऽथ बोधनात् त्रि-
बाणकालरन्ध्ररुद्रसंस्थितः । ३ । ५ । ६ । ९ । ११ ।
गुरोः शराष्टरन्धदिङ्महेशग । ५ । ८ । ९ । १० ।
[Page1-150-a+ 52]
११ । स्ततः स्वतः कुपञ्चकाष्टरन्ध्रदिक्शिवोपगः
१ । ५ । ८ । ९ । १० । ११ । शनेर्गुणाब्धिपञ्चना-
गगोदशेशगो । ३ । ४ । ५ । ८ । ९ । १० । ११ । ऽथ
लग्नतः कुपञ्चकाष्टगोशिवस्थितः । १ । २ । ३ ।
४ । ५ । ८ । ९ । ११ । शुक्ररेखाः । ५२ । अनङ्ग-
शेखराभिधानमालादण्डकेन भार्गवाष्टवर्गः ॥ * ॥
शुभः पङ्गुरर्कात् क्ष्मायमाम्भोधिशैलाष्टदिक्श-
म्भुग । १ । २ । ४ । ७ । ८ । १० । ११ । इन्दुतो
रामकालेशगतः । ३ । ६ । ११ । क्ष्मासुताद्वह्नि-
बाणर्त्तुकाष्ठाशिवार्कोपगो । ३ । ५ । ६ । १० ।
११ । १२ । ऽथ ज्ञतः कालदन्तावलादिस्थितो । ६ ।
८ । ९ । १० । ११ । १२ । जीवतो बाणकालेश-
मार्त्तण्डयात । ५ । ६ । ११ । १२ । स्ततो दैत्य-
पूज्यादनेहःशिवार्कोपयातः । ६ । ११ । १२ । स्वतो
वीतिहोत्रेषु कालेशयात । ३ । ५ । ६ । ११ ।
स्ततो लग्नतः क्ष्मागुणाम्भोधिषड्दिङ्महेशस्थितः ।
१ । ३ । ४ । ६ । १० । ११ । शनिरेखाः ३९ ।
मत्तमातङ्गलीलाभिधानदण्डकेन शनैश्चराष्टवर्गः ।
इति दीपिका ॥ * ॥ राहुः शुभोऽर्काद्भुजवह्नि-
वेदर्त्तुरन्ध्रगो । २ । ३ । ४ । ६ । ९ । अथ चन्द्रात्
कुरामवेदाङ्गग । १ । ३ । ४ । ६ । स्ततः कुजा-
द्वह्निबाणाङ्गरन्ध्रगतो । ३ । ५ । ६ । ९ । ऽथ
बुधाच्छशिपक्षवह्निबाणरन्ध्रग । १ । २ । ३ । ५ ।
९ । स्ततो जीवाद्धव्यवाहवेदाङ्गरन्ध्रग । ३ । ४ ।
६ । ९ । स्ततः शुक्रात् पक्षवह्निबाणरन्ध्रगत ।
२ । ३ । ५ । ९ । स्ततः सौरात् पक्षबाणर्त्तुग । २ ।
५ । ६ । स्ततः स्वतः शशिवेदबाणरिपुरन्ध्रगो ।
१ । ४ । ५ । ६ । ९ । ऽथ लग्नाद्वेदरग्ध्र-
दिग्रुद्रसूर्य्यगतः । ४ । ९ । १० । ११ । १२ ।
राहुरेखाः । ३९ । मृगेन्द्रविलासाभिधानदण्डकेन
राहोरष्टवर्गः ॥ * ॥ सूर्य्यादेकद्विचतुःसप्ताष्ट-
दशैकादशेषु । १ । २ । ४ । ७ । ८ । १० । ११ ।
सोमात्त्रिषड्दशैकादशेष । ३ । ६ । १० । ११ ।
भौमात्त्रिपञ्चषडेकादशेषु । ३ । ५ । ६ । ११ ।
बुधात् षडष्टनवदशैकादशेषु । ६ । ८ । ९ । १० ।
११ । गुरोः पञ्चषडेकादशद्वादशेषु । ५ । ६ ।
११ । १२ । शुक्रात् षडेकादशद्वादशेषु ६ । ११ ।
१२ । शनेस्त्रिपञ्चाष्टदशैकादशेषु । ३ । ५ । ८ ।
१० । ११ । लग्नादेकत्रिचतुःषड्दशकादशेषु । १ ।
३ । ४ । ६ । ११ । एवं लग्नरेखाः ३७ ॥ * ॥
“इति निगदितमिष्टं नेष्टमन्यद्विशेषा-
दधिकफलविपाकं जन्मंभात्तत्र दद्युः ।
उपचयगृहमित्रस्वोच्चगाः पुष्टमिष्टं
त्वपचयगृहनीचारातिभे नेष्टसम्पत् ॥
यावती यावती रेखा ग्रहाणामष्टवर्गके ।
तावतीं द्विगुणीकृत्य अष्टाभिः परिशोधयेत् ॥
अष्टोपरि भवेद्रेखा अष्टाभ्यन्तरविन्दवः ।
अष्टाभिस्तु समो यत्र तत् समं परिकीर्त्तितम् ॥
रेखा ग्रहाच्छुभे देया विन्दवश्चेतरत्र तु ।
रेखाविन्दू समानौ चेत् समस्तत्र निगद्यते ॥
रेखाधिक्ये शुभं ज्ञेयं तद्वद्विन्दोरथाशुभम् ।
श्रीरानन्दस्तथा श्रेयो भोगो राज्यं भवेत्तथा ॥
[Page1-150-b+ 52]
मलिनोऽथ विपच्चैव हानिर्मृत्युर्भवेत्तथा ।
द्व्यादिरेखा द्व्यादिविन्दोः फलान्येतान्यनुक्रमात् ॥
रेखायां वत्सरो ज्ञेयः सार्द्धसप्तदिनं समे ।
अष्टवर्गदशायुः स्यात् दिनं चतुर्षु विन्दुषु” ॥
इत्यायुर्द्दायः । इत्यष्टवर्गः ॥ * ॥ नन्दी ।
“अष्टवर्गशुभैः श्रीमान् कर्म्म कुर्य्यान्नभश्चरैः ।
गोचरस्थैस्तदप्राप्तौ तदप्राप्तौ च वेधगैः ॥
व्रतारम्भे विवाहे च यात्रायां क्षुरकर्म्मणि ।
अविशुद्धाष्टवर्गस्य समस्ता निष्फलाः क्रियाः ॥
“सततं दिशति नराणां
राशौ मध्येऽष्टवर्गफलं निखिलं ।
भावफलं प्रथमार्द्धे
दृष्टिफलान्यर्द्धभुक्तेषु” ॥
इत्यष्टवर्गार्थकथनम् । इति ज्योतिस्तत्त्वम् ॥
<LEND>
