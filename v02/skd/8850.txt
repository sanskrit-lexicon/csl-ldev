<L>8850<pc>2-196<k1>केशरः<k2>केशरः
केशरः¦, पुं, (केश इव केशाकृतिपदार्थः अस्यास्तीति
मत्वर्थीयो रः ।) नागकेशरवृक्षः ।
(यथा, -- गीतगोविन्दे । १ । ३१ । “मदनमहीप-
तिकनकदण्डरुचिकेशरकुसुमविकाशे” ॥ वकुल-
वृक्षः । (यथा, कुमारे । ३ । ५५ ।
“स्रस्तां नितम्बादवलम्बमाना
पुनः पुनः केशरदामकाञ्चीम्” ॥)
पुन्नागवृक्षः । (यथा, महाभारते । १ । १२५ । ३ ।
“पलाशैस्तिलकैश्चूतैश्चम्पकैः पारिभद्रकैः ।
कर्णिकारैरशोकैश्च केशरैरतिमुक्तकैः” ॥)
सिंहजटा । इति मेदिनी ॥ (यथा, कादम्बर्य्याम्
“मृगपतिरिव स्कन्धावलम्बितकेशरमालः” ॥)
हिङ्गुवृक्षः । इत्यमरटीकायां भरतः ॥ नीपः ।
केलिकदम्ब इति भाषा । यथा, मेघदूते । २२ ।
“नीपं दृष्ट्वा हरितकपिशं केशरैरर्द्धरूढैः” ॥)
<LEND>
