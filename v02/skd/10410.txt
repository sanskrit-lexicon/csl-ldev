<L>10410<pc>2-294<k1>गणेशः<k2>गणेशः
गणेशः¦, पुं, (गणानां प्रमथसमूहानां यद्वा
<>गणानां जीवजातानां ईशः ईश्वरः ।) शिवः ।
<>इति हारावली । ८ ॥ (यथा, महाभारते । ३ ।
<>कैराते । ३९ । ७८ ।
<>“प्रसादये त्वां भगवन् ! सर्व्वभूतमहेश्वर ! ।
<>गणेशं जगतः शम्भुं लोककारणकारणम् ॥”
<>गणानां गणाख्यदेवविशेषाणां विघ्नाख्यदेवानां
<>वा ईशः नियन्ता ।) शिवपुत्त्रः । (यथा, महा-
<>भारते । १ । १ । ७३ ।
<>“काव्यस्य लेखनार्थाय गणेशः स्मर्य्यतां मुने ! ॥”)
<>तत्पर्य्यायः । विनायकः २ विघ्नराजः ७ द्वैमा-
<>तुरः ४ गणाधिपः ५ एकदन्तः ६ हेरम्बः ७
<>लम्बोदरः ८ गजाननः ९ । इत्यमरः । १ । १ । ४० ॥
<>विघ्नेशः १० पर्शुपाणिः ११ गजास्यः १२
<>आखुगः १३ । इति हेमचन्द्रः । २ । १२१ ॥
<>शूर्पकर्णः १४ । इति ब्रह्मवैवर्त्तपुराणम् ॥ * ॥
<>तस्योत्पत्तिः । तत्र पार्व्वतीं प्रति वृद्धब्राह्मण-
<>रूपश्रीकृष्णवाक्यम् । यथा, --
<>“न भवेद्विष्णुभक्तिश्च विष्णुमाये ! त्वया विना ।
<>त्वद्व्रतं लोकशिक्षार्थं त्वत्तपस्तव पूजनम् ॥
<>सर्व्वेज्याफलदात्री त्वं नित्यरूपा सनातनी ।
<>गणेशरूपः श्रीकृष्णः कल्पे कल्पे तवात्मजः ॥
<>त्वत्क्रोडमागतः क्षिप्रमित्युक्त्वान्तरधीयत ।
<>कृत्वान्तर्द्धानमीशश्च बालरूपं विधाय सः ॥
<>जगाम पार्व्वतीतल्पं मन्दिराभ्यन्तरस्थितम् ।
<>तल्पस्थे शिवबीर्य्ये च मिश्रितः स बभूव ह ॥
<>ददर्श गेहशिखरं प्रसूतबालको यथा ।
<>शुद्धचम्पकवर्णाभः कोटिचन्द्रसमप्रभः ॥
<>सुखदृश्यः सर्व्वजनैश्चक्षूरश्मिविवर्द्धकः ।
<>अतीवसुन्दरतनुः कामदेवविमोहनः ॥
<>मुखं निरुपमं बिभ्रत् शारदेन्दुविनिन्दकम् ।
<>सुन्दरे लोचने बिभ्रत् चारुपद्मविनिन्दके ॥
<>ओष्ठाधरपुटं बिभ्रत् पक्वविम्बविनिन्दकम् ।
<>कपालञ्च कपोलन्तदतीव सुमनोहरम् ॥
<>नासाग्रं रुचिरं बिभ्रत् खगेन्द्रचञ्चुनिन्दकम् ।
<>त्रैलोक्येषु निरुपमं सर्व्वाङ्गं विभ्रदुत्तमम् ॥
<>शयानः शयने रम्ये प्रेरयन् हस्तपादकम् ॥”
<>तस्य शनैश्चरदर्शनात् मस्तकविनाशः विष्णु-
<>कर्त्तृकगजमस्तकसंयोगश्च यथा, --
<>“सा च देववशीभूता शनिं प्रोवाच कौतुकात् ।
<>पश्य मां मत्शिशुमिति नियतिः केन वार्य्यते ॥
<>पार्व्वतीवचनं श्रुत्वा सोऽनुमेने हृदा स्वयम् ।
<>पश्यामि किं न पश्यामि पार्व्वतीसुतमित्यहो ॥
<>बालं द्रष्टुं मनश्चक्रे न बालमातरं शानि ।
<>विषण्णमानसः पूर्व्वं शुष्ककण्ठौष्ठतालुकः ॥
<>सव्यलोचनकोणेन ददर्श च शिशोर्मुखम् ।
<>शनिश्च दृष्टिमात्रेण चिच्छेद मस्तकं मुने ! ॥
<>विस्मितास्ते सुराः सर्व्वे चित्रपुत्तलिका यथा ।
<>देव्यश्च शैला गन्धर्व्वाः शिवः कैलासवासिनः ॥
[Page2-295-a+ 52]
<>तान् सर्व्वान् मूर्च्छितान् दृष्ट्वा चारुह्य गरुडं हरिः ।
<>जगाम पुष्पभद्रां स उत्तरस्यां दिशि स्थिताम् ॥
<>पुष्पभद्रानदीतीरे ददर्श काननस्थितम् ।
<>गजेन्द्रं निद्रितं तत्र शयानं हस्तिनीयुतम् ॥
<>शीघ्रं सुदर्शनेनैव चिच्छेद तच्छिरो मुदा ।
<>स्थापयामास गरुडे रुधिराक्तं मनोहरम् ॥
<>आगत्य पार्व्वतीस्थानं बालं कृत्वा स्ववक्षसि ।
<>रुचिरं तच्छिरः कृत्वा योजयामास बालके ॥
<>ब्रह्मस्वरूपो भगवान् ब्रह्मज्ञानेन लीलया ।
<>जीवनं जीवयामास हूंकारोच्चारणेन च ॥”
<>इति ब्रह्मवैवर्त्तपुराणम् ॥ * ॥
<>अस्य ध्यानम् ।
<>“खर्व्वं स्थूलतनुं गजेन्द्रवदनं लम्बोदरं सुन्दरं
<>प्रस्यन्दन्मदगन्धलुब्धमधुपव्यालोलगण्डस्थलम् ।
<>दन्ताघातविदारितारिरुधिरैः सिन्दूरशोभाकरं
<>बन्देशैलसुतासुतं गणपतिं सिद्धिप्रदं कामदम् ॥”
<>इति पुराणम् ॥ * ॥
<>ध्यानान्तरं यथा, --
<>“सिन्दूराभं त्रिनेत्रं पृथतरजठरं हस्तपद्मैर्दधानं
<>दन्तं पाशाङ्कुशेष्टान्युरुकरविलसद्बीजपूराभि
<>रामम् ।
<>बालेन्दुद्योतमौलिं करिपतिवदनं दानपूरार्द्रगण्डं
<>भोगीन्द्राबद्धभूषं भजत गणपतिं रक्तवस्त्राङ्ग-
<>रागम् ॥”
<>इति तन्त्रसारः ॥
<>(तस्य नमस्कारमन्त्रो यथा, --
<>“देवेन्द्रमौलिमन्दारमकरन्दकणारुणाः ।
<>विघ्नं हरन्तु हेरम्बचरणाम्बुजरेणवः ॥”
<>इति पूजापद्धतिः ॥)
<>एकपञ्चाशद्गणेशाः । यथा, --
<>“विघ्नेशो विघ्नराजश्च विनायकशिवोत्तमौ ।
<>विघ्नकृत् विघ्नहर्त्ता च गणैकद्बिसुदन्तकाः ॥
<>गजवक्त्रनिरञ्जनौ कपर्द्दी दीर्घजिह्वकः ।
<>शङ्ककर्णश्च वृषभध्वजश्च गणनायकः ॥
<>गजेन्द्रः सूर्पकर्णश्च स्यात्त्रिलोचनसंज्ञकः ।
<>लम्बोदरमहानन्दौ चतुर्म्मूर्त्तिसदाशिवौ ॥
<>आमोददुर्म्मुखौ चैव सुमुखश्च प्रमोदकः ।
<>एकपादो द्विजिह्वश्च सुरवीरः सषण्मुखः ॥
<>वरदो वामदेवश्च वक्रतुण्डो द्विरण्डकः ।
<>सेनानीर्ग्रामणीर्म्मत्तो विमत्तो मत्तवाहनः ॥
<>जटौ मुण्डी तथा खड्गी वरेण्यो वृषकेतनः ।
<>भक्षप्रियो गणेशश्च मेघनादकसंज्ञकः ॥
<>व्यापी गणेश्वरः प्रोक्ताः पञ्चाशद्गणपा इमे ।
<>तरुणारुणसङ्काशा गजवक्त्रास्त्रिलोचनाः ॥
<>पाशाङ्कुशवराभीतिहस्ताः शक्तिसमन्विताः ॥” * ॥
<>तेषामेकपञ्चाशच्छक्तयश्च यथा, --
<>“ह्रीः श्रीश्च पुष्टिः शान्तिश्च स्वस्तिश्चैव सरस्वती ।
<>स्वाहामेधाकान्तिकामिन्यो मोहिन्यपि वैनटी ॥
<>पार्व्वती ज्वलिनी नन्दा सुयशाः कामरूपिणी ।
<>उमा तेजोवती सत्या विघ्नेशानी सुरूपिणी ॥
<>कामदा मदजिह्वा च भूतिः स्याद्भौतिका सिता ।
<>रमा च महिषी प्रोक्ता शृङ्गिणी च विकर्णपा ॥
[Page2-295-b+ 52]
<>भ्रुकुटिः स्यात्तथा लज्जा दीर्घघोणा धनुर्द्धरा ।
<>यामिनी रात्रिसंज्ञा च कामान्धा च शशिप्रभा ॥
<>लोलाक्षी चञ्चला दीप्तिः सुभगा दुर्भगा शिवा ।
<>भर्गा च भगिनी चैव भोगिनी सुभगा मता ॥
<>कालरात्रिः कालिका च पञ्चाशच्छक्तयः स्मृताः ।
<>सर्व्वालङ्करणोद्दीप्ताः प्रियाङ्कस्थाः सुशोभनाः ॥
<>रक्तोत्पलकरा ध्येया रक्तमाल्याम्बरारुणाः ॥”
<>इति शारदातिलकटीकायां राघवभट्टः ॥
<LEND>
