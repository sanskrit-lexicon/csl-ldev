<L>37647<pc>5-237<k1>सनत्कुमारः<k2>सनत्कुमारः
सनत्कुमारः¦, पुं, (सनतो ब्रह्मणः कुमारः ।)
<>ब्रह्मणः पुत्त्रः । तत्पर्य्यायः । वैधात्रः २ । इत्य-
<>मरः ॥ वैधातकिः ३ । इति भरतः ॥ धातृ-
<>पुत्त्रः ४ वेधायः ५ । इति शब्दरत्नावली ॥
<>तन्नामव्युत्पत्तिर्यथा । सनत् ब्रह्मा तस्य कुमारः
<>सनत्कुमारः । सन्नित्यकुमारस्तेन सनत्कुमारो
<>वापीति स्वामिमतम् । इति भरतः ॥ तन्नाम-
<>कारणम् । यथा, --
<>“यथोत्पन्नस्तथैवाहं कुमार इति विद्धि माम् ।
<>तस्मात् सनत्कुमारेति नामैतन्मे प्रतिष्ठितम् ॥”
<>इति महाभारते हरिवंशः ॥ * ॥
<>स च धर्म्मस्यौरसेन अहिंसायां जातः पश्चात्
<>ब्रह्मणो दत्तपुत्त्रः । अयं साध्यगणः । यथा, --
<>श्रीनारद उवाच ।
<>“कोऽयं सनत्कुमारेति यस्योक्तं ब्रह्मणा स्वयम् ।
<>तवापि तेन गदितं वद मामनुपूर्व्वतः ॥
<>पुलस्त्य उवाच ।
<>धर्म्मस्य भार्य्याहिंसाख्या तस्यां पुत्त्रचतुष्टयम् ।
<>सस्पाप्तं मुनिशार्द्दूल योगशास्त्रविचारकम् ॥
<>ज्येष्ठः सनत्कुमाराऽभूत् द्वितीयश्च सनातनः ॥
<>तृतीयः सनको नाम चतुर्थश्च सनन्दनः ॥
<>सांख्यवेत्तारमपरं कपिलं वोढुमासुरिम् ।
<>दृष्ट्वा पञ्चशिखं श्रेष्ठं योगयुक्तं तपोनिधिम् ॥
<>ज्ञानयोगं न ते दद्युर्ज्यायांसोऽपिकनीयसाम् ।
<>ज्ञानमाद्यं महायोगं कपिलादिर्न चावदत् ॥
<>सनत्कुमारश्चाभ्येत्य ब्रह्माणं कमलोद्भवम् ।
[Page5-237-c+ 52]
<>अपृच्छद्योगविज्ञानं तमुवाच प्रजापतिः ॥
<>कथयिष्यामि ते सांख्यं यदि पुत्त्रेति मे वचः ।
<>शृणोषि कुरुषे तच्च ज्ञानं सांख्यं श्रुतो भव ॥
<>पितामहवचः श्रुत्वा साध्यः प्राह तपोधन ।
<>सत्यं हि तव पुत्त्रोऽहं देव योगं वदस्व माम् ॥
<>तमुवाच महायोगी त्वन्मातापितरौ यदि ।
<>दास्येते च ततः सूनुर्दायादो मेऽसि पुत्त्रकः ॥
<>सनत्कुमारः प्रोवाच दायादपरिकल्पना ।
<>येषां हि भवता प्रोक्ता तान् मे व्याख्यातुमर्हसि ॥
<>तदुक्तं साध्यमुख्येन वाक्यं श्रुत्वा पितामहः ॥
<>प्राह प्रहस्य भगवान् शृणु वत्मेति नारद ! ॥”
<>इति वामने ५७ । ५८ अध्यायौ ॥
<>स च पञ्चहायनवयस्कः चूडादिसंस्कारवेद-
<>सन्ध्याविहीनश्च । यथा, --
<>“तच्छुत्वा सृञ्जयो राजा रत्नभूषणभूषिताम् ।
<>गृहीत्वा कन्यकां रम्यां नारदाय ददौ मुदा ॥
<>गृहीत्वा च सभार्य्यं तं पुत्त्रं धाता मुदान्वितः ।
<>प्रययौ ब्रह्मलोकञ्च देवेन्द्रैर्मुनिभिः सह ॥
<>तत्राजगाम नग्नश्च प्रज्वलन् ब्रह्मतेजसा ।
<>सनत्कुमारो भगवान् साक्षाच्च बालको यथा ॥
<>सृष्टेः पूर्व्वञ्च वयसा यथैवं पञ्चहायनः ।
<>अचूडोऽनुपवीतश्च वेदसन्ध्याविहीनकः ॥
<>कृष्णेति मन्त्रं जपति यस्य नारायणो गुरुः ।
<>अनन्तकालकल्पञ्च भ्रातृभिश्च त्रिभिः सह ॥
<>वैष्णवानामग्रणीशो ज्ञानिनाञ्च गुरोर्गुरुः ।
<>आराद्द्वष्ट्वा नारदस्तं भ्रातरञ्च सतां वरम् ॥
<>सहसा शिरसा भूमौ दण्डवत् प्रणनाम तम् ।
<>उवाच नारदं बालः प्रहस्य परमार्थकम् ॥”
<>इति ब्रह्मवैवर्त्ते श्रीकृष्णजन्मखण्डे १२९ अध्यायः ॥
<>जिनमते द्वादशसार्व्वभौमान्तर्गतसार्व्वभोमभेदः
<>इति हेमचन्द्रः ॥
<LEND>
