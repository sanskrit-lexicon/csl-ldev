<L>23001<pc>3-281<k1>प्रबोधिनी<k2>प्रबोधिनी
प्रबोधिनी¦, स्त्री, (प्रबोधयति हरिमिति । प्र +
<>बुध् + णिच् + णिनिः । ङीप् ।) प्रबोधनी ।
<>उत्थानैकादशी । यथा, --
<>वराह उवाच ।
<>“उपवासासमर्थानां सदैव पृथुलोचने ! ।
<>एका सा द्वादशी पुण्या उपोष्या या प्रबोधिनी ॥
<>तस्यामाराध्य विश्वेशं जगतामीश्वरेश्वरम् ।
<>प्राप्नोति सकलं तद्धि द्वादशद्वादशीफलम् ॥
<>पूर्व्वभाद्रपदा योगे सैव वा द्वादशी भवेत् ।
<>अतीव महती तस्यां सर्व्वकृत्यमथाक्षयम् ॥
<>उत्तराङ्गारसहिता यदि चैकादशी भवेत् ।
<>तदा कोटिगुणं पुण्यं केशवाल्लभते फलम् ॥
<>सकृदेवार्च्चिते तस्यां सर्व्वं कृतमिहाक्षयम् ।
<>यथा प्रबोधिनी पुण्या तथा यस्यां स्वपेद्धरिः ॥
<>उपोष्या हि महाभागे ! अनन्तफलदा हि सा ।
<>शयने बोधने चैव हरेस्तु परिवर्त्तने ॥
<>उपोष्यैव विधानेन नरो निर्म्मलतां ब्रजेत् ।
<>तस्मात् सर्व्वप्रयत्नेन द्बादशीं समुपोषयेत् ॥
<>यदीच्छेत विशालाक्षि ! शाश्वतीं गतिमात्मनः ।
<>एकादशी सोमयुक्ता कार्त्तिके मासि भामिनि ! ।
<>उत्तराभद्रसंयोगे अनन्ता सा प्रकीर्त्तिता ॥
<>तस्यां यत् क्रियते भद्रे ! सर्व्वमानन्त्यमश्नुते ।
<>अनन्तपुण्यफलदा तेनानन्ता स्मृता प्रिये ! ॥
<>एकादशी भौमयुता यदा स्याद्भूतधारिणि ! ॥
<>स्नात्वा देवं समभ्यर्च्च्य प्राप्नोति परमं फलम् ।
[Page3-281-b+ 52]
<>प्राप्नोति सकलं तद्धि द्बादशद्वादशीं नरः ॥
<>जलपूर्णं तदा कुम्भं स्थापयित्वा विचक्षणः ।
<>पञ्चरत्नसमोपेतं घृतपात्रयुतं तथा ॥
<>तस्यां स्कन्धे तु धरितं मत्स्यरूपं जनार्द्दनम् ।
<>माषकेण सुवर्णेन सुतप्तेन वरानने ! ॥
<>स्नापयित्वा विधानेन कुङ्कुमेन विलेपितम् ।
<>पीतवस्त्रयुगच्छन्नं छत्रोपानद्युगान्वितम् ॥
<>पूजयेत् कमलैर्देवि ! मद्भक्तः संजितेन्द्रियः ।
<>मत्स्यं कूर्म्मं वराहञ्च नारसिंहञ्च वामनम् ॥
<>रामं रामञ्च कृष्णञ्च बुद्धञ्चैव तु कल्किनम् ।
<>एवं दशावतारांश्च पूजयेद्भक्तिसंयुतः ॥
<>पुष्पैर्धूपैस्तथा दीपैर्नैवेद्यैर्विविधैरपि ।
<>संपूज्यैवमलङ्कारैर्विविधैः पूजनञ्चरेत् ॥
<>ततस्तस्याग्रतो देयं नैवेद्यं पाचितं चितम् ।
<>एवं संपूज्य गोविन्दं दिवापि कमलेक्षणम् ॥
<>रात्रौ चोत्थापनं कार्य्यं देवदेवस्य सुव्रते ! ।
<>प्रभाते विमले स्नात्वा भक्त्या संपूज्य केशवम् ॥
<>पुष्पधूपादिनैवेद्यैः फलैर्नानाविधैः शुभैः ।
<>ततस्तु पूजयेद्विद्वानाचार्य्यं भक्तिसंयुतः ॥
<>अलङ्कारोपहारैश्च वस्त्राद्यैश्च स्वशक्तितः ।
<>पूजयित्वा विधानेन तं देवं प्रतिपादयेत् ॥
<>जगदादे जगद्रूप अनादे जगदादिकृत् ।
<>जलशायिन् जगद्योने प्रीयतां मे जनार्द्दन ! ॥
<>अनेनैव विधानेन कुर्य्यादेकादशीं नरः ।
<>तस्य पुण्यं भवेद्यत्तु तच्छृणुष्व वसुन्धरे ! ॥
<>यदि वक्त्रसहस्राणां सहस्राणि भवन्ति हि ।
<>संख्यातुं नैव शक्यन्ते प्रबोधिन्यास्तथा गुणाः ॥
<>तथाप्युद्देशमात्रेण शक्त्या वक्ष्यामि तच्छृणु ।
<>चन्द्रतारार्कसङ्काशमधिष्ठायानुजीविभः ॥
<>सहैव यानमागच्छेन्मम लोकं वसुन्धरे ! ।
<>ततः कल्पसहस्रान्ते सप्तद्बीपेश्वरो भवेत् ॥
<>आयुरारोग्यसम्पन्नो जन्मातीतो भवेत्ततः ।
<>ब्रह्मघ्नश्च सुरापश्च स्तेयी च गुरुतल्पगः ॥
<>पापान्येतानि सर्व्वाणि श्रवणेनैव नाशयेत् ॥
<>पश्येच्च धीमानधनोऽपि भक्त्या
<>स्पृशेन्मनुष्य इह धीयमानः ।
<>शृणोति भक्तस्य मतिं ददाति
<>विकल्मषः सोऽपि दिवं प्रयाति ॥
<>दुःस्वप्नं प्रशममुपैति पठ्यमाने
<>माहात्म्ये भवभयहारके नरस्य ।
<>यः कुर्य्याद्व्रतवरमेतदव्ययाया
<>बोधिन्याः किमुत फलन्तु तस्य वाच्यम् ॥
<>ते धन्यास्ते कृतार्थाश्च तैरेव सुकृतं कृतम् ।
<>तैरात्मजन्म सफलं कृतं ये व्रतकारकाः ॥”
<>इति वराहपुराणे प्रबोधिनीमाहात्म्यम् ॥
<LEND>
