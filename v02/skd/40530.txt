<L>40530<pc>5-443<k1>स्त्रीरोगः<k2>स्त्रीरोगः
स्त्रीरोगः¦, पुं, (स्त्रिया रोगः ।) नारीणामामयः ।
<>तस्य चिकित्सा यथा, --
<>धन्वन्तरिरुवाच ।
<>“स्त्रीरोगादिचिकित्सान्तु वक्ष्ये सुश्रुत तां शृणु
<>यौनिव्यापत्सु भूयिष्ठं शस्यते कर्म्म वातजित् ॥
<>वचोपकुञ्चिकाजातीकृष्णावृषकसैन्धवम् ।
<>अजमोदा यवक्षारं चित्रकं शर्करान्वितम् ॥
<>पिष्ट्वालोड्य जलाद्यैश्च खादयेद्घृतभर्ज्जितम् ।
<>योनिपार्श्वार्त्ति हृद्रोगगुल्मार्शोविनिवृत्तये ॥
<>बदरीपत्रसंलेपात् योनिर्भिन्ना प्रशाम्यति ।
<>लोध्रं तुम्बीफलालेपो योनिदाट्यं करोति च ॥
<>पञ्चपल्लवशट्यकमालतीकुसुमैर्घृतम् ।
<>रविपक्वमसृग्धारा योनिगन्धविनाशनम् ॥”
<>असृग्धारास्थाने असृग्वाधा इति च पाठः ।
<>“सकाञ्जिकं जवापुष्पं प्लुष्टं ज्योतीष्मतीदलम्
<>दूर्व्वापिष्टञ्च संप्राश्य वनिता नार्त्तवं लभेत् ॥
<>धात्र्यञ्जनाभयाचूर्णं तोयपीतं यदा भवेत् ।”
[Page5-443-b+ 52]
<>यदा भवेदित्यत्र रजो हरेदिति च पाठः ।
<>“सदुग्धा लक्ष्णणा पीता न स्याद्वा पुत्त्रदा हृयतौ
<>दुग्धस्यार्द्धाढकं चाक्षमश्वगन्धा च पुत्त्रदा ।
<>बन्ध्या पुत्त्रं लभेत् पीत्वा घृतेन व्योषकेशरम् ॥
<>कुशकाशोरुवूकाणां मूलैर्गोक्षुरकस्य च ।
<>दुग्धञ्चैव सितायुक्तं गर्भिण्याः शूलनुत्परम् ॥
<>पाठालाङ्गलिसिंहास्यमयूरकुटजैः पृथक् ।
<>नाभिवस्तिभगालेपात् सुखं नारी प्रसूयते ॥
<>सूताया हृच्छिरोवस्तिशूलं वै मन्दसंज्ञितम् ।
<>यवक्षारं पिबेत्तत्र मस्तुनोष्णोदकेन वा ॥
<>कुशमूलीकृतः क्वाथः साज्यः सूतिरुजापहः ।
<>शालितण्डुलचूर्णन्तु सदुग्धं दुग्धकृद्भवेत् ॥
<>विदारिकुसुमरसं मूलं कार्पासजं तथा ।
<>धात्री स्तन्यविशुद्ध्यथं मुद्गयूषरसायनी ॥
<>कुष्ठा वचाभया ब्राह्मी मधुरी क्षौद्रसर्पिषी ।
<>वर्णायुःकान्तिजननं लेहं बाले प्रदापयेत् ॥
<>स्तन्याभावे पयश्छाग्यं गव्यं वा तद्गुणं भवेत्
<>मुस्तशुण्ठीविषा बाला कुटजा चातिसारनुत् ॥
<>व्योषं मधु मातुलुङ्गं हिक्काच्छर्द्दिनिवारणम् ।
<>कुष्ठेन्द्रयवसिद्धार्थनिशा दूर्व्वा च कुष्ठजित् ॥
<>सप्तच्छदामयनिशाचन्दनैश्चानुलेपनम् ।
<>शङ्खाब्जबीजरुद्राक्षवचालोहादिधारणम् ॥”
<>इति गारुडे । १७६ । १ -- १९ ॥
<LEND>
