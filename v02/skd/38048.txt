<L>38048<pc>5-278<k1>समुद्रः<k2>समुद्रः
समुद्रः¦, पुं, जलसमूहस्थानम् । तस्य व्युत्पत्ति-
<>र्यथा । “चन्द्रोदयात् आपः सम्यगुन्दन्ति क्लिद्यन्ति
<>अत्र । चन्द्रोदयात् समुन्दयन्ति वा समुद्रः ।
<>उन्दधी क्लेदे नाम्नीति रक् हसुङ् नलोप इति
<>नलोपः ।
<>‘अपां चैव समुन्नेन स समुद्र इति स्मृतः ।’
<>इति वायुपुराणम् ॥
<>मुद्रा मर्य्यादा तया सह वर्त्तते इति वा समुद्रः ।
<>सम्यगुद्गतो रोऽग्निरत्र इति । मुदं राति ददा-
<>तीति डे । मुद्राणि रत्नादीनि तैः सह वर्त्तते
<>इति वा ।” इति भरतः ॥ तत्पर्य्यायः । अब्धिः २
<>अकूपारः ३ पारावारः ४ सरित्पतिः ५ उद-
<>न्वान् ६ उदधिः ७ सिन्धुः ८ सरस्वान् ९
<>सागरः १० अर्णवः ११ रत्नाकरह् १२ जल-
<>निधिः १३ यादःपतिः १४ अपांपतिः १५ । इत्य-
<>मरः । १ । ७ । १ ॥ महाकच्छः १६ नदीकान्तः १७
<>तरीयः १८ द्वीपवान् १९ जलेन्द्रः २० मन्थिरः
<>२१ क्षौणीप्राचीरम् २२ मकरालयः २३ ।
[Page5-278-b+ 52]
<>इति जटाधरः ॥ सरिताम्पतिः २४ जलधिः २५
<>नीरनिधिः २६ नीरधिः २७ अम्बुधिः २८
<>पाथोनिधिः २९ पाधोधिः ३० यादसाम्पतिः
<>३१ नदीनः ३२ इन्दुजनकः ३३ तिमिकोषः ३४
<>वारांनिधिः ३५ वारिनिधिः ३६ वार्द्धिः ३७
<>वारिधिः ३८ तोयनिधिः ३९ कीलालधिः ४०
<>धरणीपूरः ४१ क्षीराब्धिः ४२ धरणिप्लवः ४३
<>वाङ्कः ४४ कचङ्गलः ४५ पेरुः ४६ मितद्रुः ४७
<>वाहिनीपतिः ४८ गङ्गाधरः ४९ दारदः ५०
<>तिमिः ५१ प्राणभास्वान् ५२ ऊर्म्मिमाली ५३
<>महाशयः ५४ अम्भोनिधिः ५५ अम्भोधिः ५६
<>तरिषः ५७ कूलङ्कषः ५८ तारिषः ५९ । इति
<>शब्दरत्नावली ॥ वारिराशिः ६० शैलशिवि-
<>रम् ६१ पराकुवः ६२ तरन्तः ६३ महीप्राची-
<>रम् ६४ । इति त्रिकाण्डशेषः ॥ पयोधिः ६५
<>सरिन्नाथः ६६ अम्भोराशिः ६७ धुनीनाथह् ६८
<>नित्यः ६९ कन्धिः ७० अपांनाथः ७१ । अस्य
<>जलगुणाः । विस्रत्वम् । लवणरक्तामयप्रद-
<>त्वम् । उष्णत्वम् । वैवर्णदोषजनकत्वम् । विशे-
<>षाद्दाहार्त्तिपित्तकारित्वञ्च । इति राजनिर्घण्टः ॥
<>अपि च ।
<>“सामुद्रमुदकं क्षारं सर्व्वदोषप्रकोपणम् ॥”
<>इति राजवल्लभः ॥
<>मुद्रायुक्ते, त्रि ॥ * ॥ स च समुद्रो ब्रह्मणो
<>मेढ्राज्जातः । यथा, --
<>“हृदि कामो भ्रुवोः क्रोधो लोभश्चाधरदच्छ-
<>दात् ।
<>आस्याद्वाक् सिन्धवो मेढ्रात् निरृतिः पायो-
<>रघाश्रयः ॥”
<>इति श्रीभागवते । ३ । १२ । १४ ॥
<>कल्पभेदे श्रीकृष्णौरसेन विरजागर्भजातः । यथा,
<>“श्रीकृष्णो विरजां दृष्ट्वा सरिद्रूपां प्रियां सतीम् ।
<>उच्चै रुरोद विरजातीरे नीरमनोहरे ॥
<>जलादुत्थाय चागच्छ विधाय तनु नूतनम् ।
<>आजगाम हरेरग्रं साक्षाद्राधेव सुन्दरी ॥
<>ताञ्च रूपवतीं दृष्ट्वा प्रेम्णोद्रेकां जगत्पतिः ।
<>चकारालिङ्गनं तूर्णं चुचुम्ब च मुहुर्मुहुः ॥
<>नानाप्रकारशृङ्गारं विपरीतादिकं प्रभुः ।
<>रहसि प्रेयसीं प्राप्य चकार च पुनः पुनः ॥
<>विरजा सा रजोयुक्ता धृत्वा वीर्य्यममोघकम् ।
<>सद्यो बभूव तत्रैव धन्या गर्भवती सती ।
<>तस्थौ तत्र सुखासीना सार्द्धं पुत्रैश्च सप्तभिः ॥
<>एकदा हरिणा सार्द्धं वृन्दारण्ये सुनिर्जने ।
<>विजहार पुनः साध्वी शृङ्गारासक्तमानसा ॥
<>एतस्मिन्नन्तरे तत्र मातुः क्रोडं जगाम ह ।
<>कनिष्ठपुत्त्रस्तस्याश्च भ्रातृभिः पीडितो भिया ॥
<>भीतं स्वतनयं दृष्ट्वा तत्याज तां कृपानिधिः ।
<>क्रोडे चकार बालं सा कृष्णो राधागृहं ययौ ॥
<>प्रबोध्य बालं सा साध्वी न ददर्शान्तिके प्रियम् ।
<>विललाप भृशं तत्र शृङ्गारातृप्तमानसा ॥
<>शशाप स्वसुतं कोपात् लवणोदो भविष्यति ।
<>कदापि ते जलं केन न खादिष्यन्ति जीविनः ॥
[Page5-278-c+ 52]
<>शशाप सर्व्वान् बालांश्च यान्तु मूढा महीतलम् ।
<>गच्छध्वञ्च महीं मूढा जम्बुद्बीपं मनोहरम् ॥
<>स्थितिर्नैकत्र युष्माकं भविष्यति पृथक् पृथक् ।
<>द्बीपे द्बीपे स्थितिं कृत्वा तिष्ठन्तु सुखिनः सुताः ।
<>द्बीपस्थाभिर्नदीभिश्च सह क्रीडन्तु निर्जने ॥
<>कनिष्ठो मातृशापाच्च लवणोदो बभूव ह ।
<>कनिष्ठः कथयामास मातृशापञ्च बालकान् ॥
<>आजग्मुर्दुःखिताः सर्व्वे मातृस्थानञ्च बालकाः ।
<>श्रुत्वा विवरणं सर्व्वे प्रजग्मुर्धरणीतलम् ॥
<>प्रणम्य मातुश्चरणं भक्तिनम्रात्मकन्धराः ।
<>सप्तद्वीपे समुद्राश्च सप्त तस्थुर्विभागशः ॥
<>कनिष्ठाद्बृद्धपर्य्यन्तं द्विगुणं द्विगुणं मुने ! ।
<>लवणेक्षुसुरासर्पिर्दधिदुग्धजलार्णवाः ॥
<>एतेषाञ्च जलं पृथ्व्यां शस्यार्थञ्च भविष्यति ।
<>व्याप्ताः समुद्राः सप्तैव सप्तद्वीपा वसुन्धराम् ॥”
<>इति ब्रह्मवैवर्त्ते श्रीकृष्णजन्मखण्डे ३ अध्यायः ॥
<>तस्य ह्रासवृद्धिकारणं यथा, --
<>“अपां चैव समुद्रेकात् समुद्र इति संज्ञितः ।
<>उदयतीन्दौ पूर्व्वे तु समुद्रः पूर्य्यते सदा ॥
<>प्रक्षीयमाणे बहुले क्षीयतेऽस्तमितेन वै ।
<>आपूर्य्यमाणो ह्युदधिरात्मनैवाभिपूर्य्यते ॥
<>ततो वै क्षीयमाणस्य स्वात्मन्येव क्षपां क्षयः ।
<>उद्दीप्यन्तेऽग्निसंयोगात् उखास्वापो यथा
<>स्वयम् ॥
<>तथा स्वतः समुद्रोऽपि वर्द्धते शशिनोदये ।
<>अन्यूनानतिरिक्तास्ता वर्द्धन्त्यापो ह्रसन्ति च ॥
<>उदयास्तमयेष्विन्दोः पक्षयोः शुक्लकृष्णयोः ।
<>क्षयो वृद्धिश्च उदधेः सोमवृद्धिक्षयौ यथा ॥
<>दशोत्तराणि पञ्चाहुरङ्गुलानां शतानि च ।
<>अपां वृद्धिः क्षयो दृष्टः समुद्राणान्तु पर्व्वसु ॥”
<>इति मात्स्ये १०० अध्यायः ॥
<>अन्यत् विष्णुपुराणे २ । ४ अध्याये द्रष्टव्यम् ॥ * ॥
<>समुद्रे वर्णनीयानि यथा, --
<>“अब्धौ द्वीपाद्रिरत्नोर्म्मिपोतयादोजलप्लवाः ।
<>विष्णुकुल्यागमश्चन्द्रादृद्धिरौर्व्वाङ्गपूरणम् ॥”
<>इति कविकल्पलतायाम् १ स्तवके ३ कुसुमम् ॥ * ॥
<>कलौ द्बिजानां समुद्रयात्रादिनिषेधो यथा,
<>उद्बाहतत्त्वधृतबृहन्नारदीयवचनम् ।
<>“ससुद्रयात्रास्वीकारः कमण्डलुविधारणम् ।
<>द्बिजानामसवर्णासु कन्यासूपयमस्तथा ॥
<>देवरेण सुतोत्पत्तिर्मधुपर्के पशोर्व्वधः ।
<>मांसादनं तथा श्राद्धे वानप्रस्थाश्रमस्तथा ॥
<>दत्तायाश्चैव कन्यायाः पुनर्द्दानं वरस्य च ।
<>दीर्घकालं ब्रह्मचर्य्यं नरमेधाश्वमेधकौ ॥
<>महाप्रस्थानगमनं गोमेधञ्च तथा मखम् ।
<>इमान् धर्म्मान् कलियुगे वर्ज्ज्यानाहुर्मनीषिणः ॥”
<>(केषाञ्चिमते कलावपि समुद्रयात्रास्वीकारे
<>न दोषः ॥) क्षीरोदसमुद्रस्य मन्थनवृत्तन्तो
<>यथा, भागवते । ८ । ७ । १ -- १० ।
<>“कृतस्थानविभागास्ते एवं कश्यपनन्दनाः ।
<>ममन्थुः परमं यत्ता अमृतार्थं पयोनिधिम् ॥
<>मथ्यमानेऽर्णवे सोऽद्रिरनाधारो ह्यपोऽविशत् ।
[Page5-279-a+ 52]
<>ध्रियमाणोऽपि बलिभिर्गौरवात् पाण्डुनन्दन ॥
<>ते सुनिर्व्विन्नमनसः परिम्लानमुखश्रियः ।
<>आसन् सुपौरुषे नष्टे दैवेनातिबलीयसा ॥
<>विलोक्य विघ्नेशविधिं तदेश्वरो
<>दुरन्तवीर्य्योऽवितथाभिसन्धिः ।
<>कृत्वा वपुः काच्छपमद्भुतं महत्
<>प्रविश्य तोयं गिरिमुज्जहार ॥
<>तमुत्थितं वीक्ष्य कुलाचलं पुनः
<>समुद्यता निर्म्मथितुं सुरासुराः ।
<>दधार पृष्ठेन स लक्षयोजन-
<>प्रस्तारिणा द्वीप इवापरो महान् ॥
<>सुरासुरेन्द्रैर्भुजवीर्य्यवेपितं
<>परिभ्रमन्तं गिरिमङ्ग पृष्ठतः ।
<>बिभ्रत्तदावर्त्तनमादिकच्छपो
<>मेनेऽङ्गकण्डूयनमप्रमेयः ॥”
<>तथा तत्रैव । ८ । ७ । १८ -- १९ ।
<>“निर्म्मथ्यमानादुदधेरभूद्बिषं
<>महोल्वणं हालाहलाह्वमग्रतः ।
<>संभ्रान्तमीनोन्मकराहिकच्छपात्
<>तिमिद्बिपग्राहतिमिङ्गिलाकुलात् ॥
<>तदुग्रवेगं दिशि दिश्युपर्य्यधो
<>विसर्पदुत्सर्पदसह्यमप्रति ।
<>भीताः प्रजा दुद्रुवुरङ्ग सेश्वरा
<>अरक्षमाणाः शरणं सदाशिवम् ॥”
<>तथा च तत्रैव । ८ । ७ । ३६ -- ४३ ।
<>“तद्बीक्ष्य व्यसनं तासां कृपया भृशपीडितः ।
<>सर्व्वदेवसुहृद्देव इदमाह सतीं प्रियाम् ॥
<>अहो वत भवान्येतत् प्रजानां पश्य वैशषम् ।
<>क्षीरोदमथनोद्भूतात् कालकूटादुपस्थितम् ॥
<>आसां प्राणपरीप्सूनां विधेयमभयं हि मे ।
<>एतावान् हि प्रभोरर्थो यद्दीनपरिपालनम् ॥
<>प्राणैश्च प्राणिनः पान्ति साधवः क्षणभङ्गुरैः ॥
<>बद्धवैरेषु भूतेषु मोहितेष्वात्ममायया ॥
<>पुंसः कृपयतो भद्रे सर्व्वात्मा प्रीयते हरिः ।
<>प्रीते हरौ भगवति प्रीयेऽहं सचराचरः ॥
<>तस्मादिदं गरं भुञ्जे प्रजानां स्वस्तिरस्तु मे ।
<>एवमामन्त्र्य भगवान् भवानीं विश्वभावनः ॥
<>तद्बिषं जग्धुमारेभे प्रभावज्ञान्वमोदत ।
<>ततः करतलीकृत्य व्यापि हालाहलं विषम् ॥
<>अभक्षयन्महादेवः कृपया भूतभावनः ।
<>तस्यापि दर्शयामास स्ववीर्य्यं जलकल्मषः ॥
<>यच्चकार गले नीलं तच्च साधोर्विभूषणम् ॥”
<>तथा तत्रैव । ८ । ८ । १ -- ९ ।
<>“पीते गरे वृषाङ्केण प्रीतास्तेऽमरदानवाः ।
<>ममन्थुस्तरसा सिन्धुं हविर्द्धानी ततोऽभवत्
<>तामग्निहोत्रीमृषयो जगृहुर्ब्रह्मवादिनः ।
<>यज्ञस्य देवयानस्य मेध्याय हविषे नृप ॥
<>तत उच्चैःश्रवा नाम हयोऽभूच्चन्द्रपाण्डरः ।
<>तस्मिन् बलिः स्पृहाञ्चक्रे नेन्द्र ईश्वरशिक्षया ॥
<>तत ऐरावतो नाम वारणेन्द्रो विनिर्गतः ।
<>दन्तैश्चतुर्भिः श्वेताद्रेर्हरन् हिमवतो महीम् ॥
<>ऐरावणादयस्त्वष्टौ दिग्गजा अभवंस्ततः ।
[Page5-279-b+ 52]
<>अभ्रमुप्रभृतयोऽष्टौ च करिण्यस्त्वभवन्नृप ॥
<>कौस्तुभाख्यमभूद्रत्नं पद्मरागं महोदधेः ।
<>तस्मिन् मणौ स्पृहाञ्चक्रे वक्षोऽलङ्करणे हरिः ॥
<>ततोऽभवत् पारिजातः सुरलोकविभूषणम् ।
<>पूरयत्यर्थिनो योऽर्थैः शश्वद्भुवि यथा भवान् ॥
<>ततश्चाप्सरसो जाता निष्ककण्ठ्यः सुवाससः ।
<>रमण्यः सर्गिणां बल्गुगतिलीलावलोकनैः ॥
<>ततश्चाविरभूत् साक्षात् श्रीरमा भगवत्परा ।
<>रञ्जयन्ती दिशः कान्त्या विद्युत्सौदामनी यथा ॥
<>तस्यां चक्रुः स्पृहां सर्व्वे ससुरासुरमानवाः ।
<>रूपौदार्य्यवयोवर्णमहिमाक्षिप्तचेतसः ॥”
<>तथा तत्रैव । ८ । ८ । २५ ।
<>“तस्याः श्रियस्त्रिजगतो जनको जनन्या
<>वक्षोनिवासमकरोत् परमं विभूतेः ।
<>श्रीः स्वाः प्रजाः सकरुणेन निरीक्षणेन
<>यत्र स्थितैधयत साधिपतींस्तिलोकान् ॥”
<>तत्रैव । ८ । ८ । ३० -- ३६ ।
<>“अथासीद्वारुणी देवी कन्या कमललोचना ।
<>असुरा जगृहुस्तां वै हरेरनुमतेन ते ॥
<>अथोदधेर्मथ्यमानात् काश्यपैरमृतार्थिभिः ।
<>उदतिष्ठन्महाराज पुरुषः परमाद्भुतः ॥
<>दोर्घपीवरदोर्दण्डः कम्बुग्रीवोऽरुणेक्षणः ।
<>श्यामलस्तरुणः स्रग्वी सर्व्वाभरणभूषितः ॥
<>पीतवासा महोरस्कः मुमृष्टमणिकुण्डलः ।
<>स्निग्धकुञ्चितकेशान्तसुभगः सिंहविक्रमः ॥
<>अमृतापूर्णकलसं विभ्रद्वलयभूषितः ।
<>स वै भगवतः साक्षाद्बिष्णोरंशांशसम्भवः ॥
<>धन्वन्तरिरिति ख्यात आयुर्व्वेददृगीज्यभाक् ।
<>तमालोक्यासुराः सर्व्वे कलसं चामृताभृतम् ॥
<>लिप्सन्तः सर्व्ववस्तूनि कलसं तरसाहरन् ।
<>नीयमानेऽसुरैस्तस्मिन् कलसेऽमृतभाजने ।
<>विषण्णमानसा देवा हरिं शरणमाययुः ॥”
<>तत्रैव । ८ । ८ । ४१ ।
<>“एतस्मिन्नन्तरे विष्णुः सर्व्वोपायविदीश्वरः ।
<>योषिद्रूपमनिर्द्देश्यं दधार परमाद्भुतम् ॥”
<>तत्रैव । ८ । ९ । १२ ।
<>“ततो गृहीत्वामृतभाजनं हरि-
<>र्ब्बभाष ईषत्स्मितशोभया गिरा ।
<>यद्यभ्युपेतः क च साध्वसाधु वा
<>कृतं मया वो विभजे सुधामिमाम् ॥”
<>तत्रैव । ८ । ९ । २० ।
<>“कल्पयित्वा पृथक्पड्क्तीरुभयेषां जगत्पतिः ।
<>तांश्चोपवेशयामास स्वेषु स्वेषु च पङ्क्तिषु ॥
<>दैत्यान् गृहीतकलसो वञ्चयन्नुपसञ्चरैः ।
<>दूरस्थान् पाययामास जरामृत्युहरां सुधाम् ॥”
<>तत्रैव । ८ । ९ । २४ ।
<>“देवलिङ्गप्रतिच्छन्नः स्वर्भानुर्देवसंसदि ।
<>प्रविष्टः सोममपिबच्चन्द्रार्काभ्याञ्च सूचितः ॥
<>चक्रेण क्षुरधारेण जहार पिबतः शिरः ।
<>हरिस्तस्य कबन्धस्तु सुधया प्लावितोऽपतत् ॥
<>शिरस्त्वमरतां नीतमजो ग्रहमचीकॢपत् ।
<>यस्तु पर्व्वणि चन्द्रार्कावभिषावति वैरधीः ॥
[Page5-279-c+ 52]
<>पीतप्रायेऽमृते देवैर्भगवान् लोकभावनः ।
<>पश्यतामसुरेन्द्राणां स्वरूपं जगृहे हरिः ॥”
<>पाद्मे उत्तरखण्डे ६९ अध्यायेऽप्येवम् ॥ (अन्त-
<>रिक्षम् । इति निघण्टुः । १ । ३ ॥ अस्य व्युत्-
<>पत्तिर्यथा, तट्टीकायाम् । “समुद्द्रवन्ति सङ्गता
<>ऊर्द्ध्वं द्रवन्ति गच्छन्त्यस्मादापो रश्मिभिराकृष्य-
<>माणा आदित्यमण्डलम् । समुत्-पूर्व्वात् द्रवते-
<>र्गत्यर्थात् अन्येष्वपि दृश्यते इति अपादाने
<>ड-प्रत्यये टि-लोपे च रूपम् । यद्बा, संहता
<>अभिद्रवन्त्येनमापो भौमरसलक्षणा वायुना
<>प्रेर्य्यमाणाः आदित्यमण्डलाद्बा वर्षाकाले
<>रश्मिभिः प्रवर्त्तमानाः । अत्र उदित्येष उप-
<>सर्गोऽभीत्यर्थे वर्त्तते । कर्मणि ड-प्रत्यय इति
<>विशेषः । सम्मोदन्तेऽस्मिन् भूतानि अन्तरिक्ष-
<>चारीणीति वा । सम्पूर्वात् मुद हर्षे इत्यस्मात्
<>स्फायितञ्चिवञ्चि इत्यादिना अधिकरणे रक्-
<>प्रत्यये समो म-लोपे च रूपम् । यद्वा, सम्
<>इत्येकीभावे उदकात् उच्छब्दः रो मत्वर्थीयः ।
<>एकीभूतमुदकमस्मिन् विद्यते वर्षास्विति उदक-
<>शब्दस्योद्भावश्छान्दसः । यद्बा सम्पूर्वात् उन्दी
<>क्लेदने इत्यस्मात् स्फायितञ्चिवञ्चि इत्यादिना
<>कर्त्तरि रक्-प्रत्यये कित्त्वान्नलोपे च समुद्रः ॥”
<>इति देवराजकृतनिर्व्वचनम् ॥)
<LEND>
