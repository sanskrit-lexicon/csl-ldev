<L>33586<pc>4-468<k1>वीजकः<k2>वीजकः
वीजकः¦, पुं, मातुलुङ्गकः इति जटाधरः ॥ वृक्ष-
विशेषः । विजयासार इति हिन्दो भाषा ।
तत्पर्य्यायः । पीतसारः २ पीतशालकः ३
बन्धूकपुष्पः ४ प्रियकः ५ सर्ज्जकः ६ आसनः ७ ।
अस्य गुणाः । कुष्ठवीसर्पचित्रमेहगुदक्रिमि-
श्लेष्मास्रपित्तनाशित्वम् । त्वच्यत्वम् । केश्यत्वम् ।
रसायनत्वञ्च । इति भावप्रकाशः ॥ (यथा,
हरिवंशे । १५५ । २० ।
“अक्षकैर्व्वीजकैश्चैव मन्दारैश्चोपशोभितम् ॥”)
वीजे, क्ली ॥
<LEND>
