<L>6310<pc>2-024<k1>कपिलः<k2>कपिलः
कपिलः¦ पुं, (कमु कान्तौ “कमेः पश्च” । उणां १ ।
[Page2-024-b+ 52]
५६ । इलच् । पश्चान्तादेशः ।) मुनिविशेषः । स तु
ज्ञानभक्तिसांख्ययोगप्रचारार्थभगवदतारः । कर्द्द-
मप्रजापतेरौरसाद्देवहूतिगर्भजातः । इति श्री-
भागवतम् ॥ (यथा गीतायां १० । २६ ।
“गन्धर्ब्बाणां चित्ररथः सिद्धानां कपिलो मुनिः” ॥
सगरराजसन्ततिष्वंसकारी रसातलस्थः कपिलो
मुनिः केषाञ्चिन्मते साङ्ख्ययोगप्रचारकर्त्ता न ।
अयन्तु अपरः कश्चित् स्वनामख्यातो मुनिः ।
एतदर्थे प्रमाणं यथा, रघुः ३ । ५० ।
“अतोऽयमश्वः कपिलानुकारिणा
पितुस्त्वदीयस्य मयापहारितः” ॥)
अग्निः । कुक्कुरः । इति हेमचन्द्रः ॥ सिह्लकनाम-
गन्धद्रव्यम् । इति रत्नमाला ॥ पिङ्गलवर्णः । तद्-
युक्ते त्रि । इत्यमरः । १ । ५ । १६--१९ ॥ नीलपीतः ।
कपिलः । इति रभसः ॥ “कपिलो रोचनाच्छविरि-
त्यन्ये” । इतिभरतः ॥ (यथा, महाभारते ३ । ३ । २४ ।
“अनन्तः कपिलो भानुः कामदः सर्व्वतोमुखः” ॥
महादेवः । यथा तत्रैव १३ । १७ । ९७ ।
“कपिलः कपिशः शुक्लः आयुश्चैव परोऽपरः” ॥
विष्णुः । यथा तत्रैव १३ । १४९ । १०९ ।
“सनात्सनातनतमः कपिलः कपिरव्ययः” ॥
नागविशेषः । यथा, हरिवंशे ३ । ११४ ।
“शङ्खश्च शङ्खपालश्च कपिलो वामनस्तथा” ॥
दानवभेदः । यथा तत्रैव ३ । ८२ ।
“अयोमुखः शम्बरश्च कपिलो वामनस्तथा” ॥)
<LEND>
