<L>27904<pc>3-771<k1>मृत्युः<k2>मृत्युः
मृत्युः¦, पुं, क्ली, प्राणवियोगः । तत्पर्य्यायः । पञ्चता
<>२ कालधर्म्मः ३ दिष्टान्तः ४ प्रलयः ५ अत्ययः ६
<>अन्तः ७ नाशः ८ मरणम् ९ निधनः १० ।
<>इत्यमरः ॥ पञ्चत्वम् ११ मृतम् १२ मृतिः १३ ।
<>इति तट्टीकायां रमानाथः ॥ नैधनम् १४ ।
<>इति तट्टीकासारसुन्दरी ॥ संस्था १५ कालः १६
<>परलोकगमः १७ दीर्घनिद्रा १८ निमीलनम् १९
<>अस्तम् २० अवसानम् २१ । इति हेमचन्द्रः ॥
<>भूमिलाभः २२ निपातः २३ विलयः २४ आत्य-
<>यिकम् २५ । इति शब्दरत्नावली ॥ अप्ययः
<>२६ । (मरणार्थे यथा, --
<>“क्षीणस्य यस्य क्षुत्तृष्णे हृद्यैर्मिष्टैर्हितैस्तथा ।
<>न शाम्यतोऽन्नपानैश्च तस्य मृत्युरुपस्थितः ॥
<>प्रवाहिका शिरःशूलं कोष्ठशूलञ्च दारुणम् ।
<>पिपासा बलहानिश्च तस्य मृत्युरुपस्थितः ॥”
<>इति सुश्रुते सूत्रस्थाने ३१ अः ॥
<>“एकोत्तरं मृत्युशतमथर्व्वाणः प्रचक्षते ।
<>तत्रैकः कालसंज्ञस्तु शेषास्त्वागन्तवः स्मृताः ॥
<>दोषागन्तुजमृत्युभ्यो रसमन्त्रविशारदौ ।
<>रक्षेतां नृपतिं नित्यं यत्नाद्बैद्यपुरोहितौ ॥”
<>इति च तत्र तत्स्थाने । ३४ अः ॥)
<>तत्प्रमाणं यथा, --
<>“अहमात्मोद्धवामीषां भूतानां सुहृदीश्वरः ।
<>अहं सर्व्वाणि भूतानि तेषां स्थित्युद्भवाप्ययः ॥”
<>इति श्रीमद्भागवते ११ स्कन्धे । १६ । १० ॥
<>स तु ब्रह्मणो गुदतो जातः । यर्था, --
<>“पायुर्यमस्य मित्रस्य परिमोक्षस्य नारद ! ।
<>हिंसाया निरृते मृर्त्योर्निरयस्य गुदं स्मृतम् ॥”
<>इति श्रीभागवते २ स्कन्धे ५ अध्यायः ॥
<>कल्पान्तरे भयात् मायायां जातः । यथा, --
<>“हिंसा भार्य्या त्वधर्म्मस्य तयोर्जज्ञे तथानृतम् ।
<>कन्या च निकृतिस्ताभ्यां भयं नरकमेव च ॥
<>माया च वेदना चैव मिथुनं त्विदमेतयोः ।
<>भयाज्जज्ञेऽथ वै माया मृत्युं भूतापहारिणम् ॥
<>वेदना च सुतञ्चापि दुःखं जज्ञेऽथ रौरवात् । * ।
<>अस्यापत्यादि यथा, --
<>“मृर्त्योर्व्याधिर्जराशोकतृष्णाक्रोधाश्च जज्ञिरे ।
<>दुःखोत्तराः स्मृता ह्येते सर्व्वे चाधर्म्मलक्षणाः ।
[Page3-771-c+ 52]
<>नैषां भार्य्यास्ति पुत्त्रो वा सर्व्वे ते ह्यूर्द्ध्वरेतसः ॥
<>निरृतिश्च तथा चान्या मृत्योर्भार्य्याभवन् मुने ! ।
<>अलक्ष्मीर्नाम तस्याञ्च मृत्योः पुत्त्राश्चतुर्द्दश ॥
<>अलक्ष्मीसूचका ह्येते मृत्योरादेशकारिणः ।
<>विनाशकाले च नरान् भजन्त्येते शृणुष्व तान् ॥
<>इन्द्रियेषु दशस्वेते तथा मनसि च स्थिताः ।
<>स्वे स्वे नरं स्त्रियं वापि विषये योजयन्ति च ॥
<>तथेन्द्रियाणि चाक्रम्य रागलोभादिभिर्नरान् ।
<>योजयन्ति तथा हानिं यान्ति धर्म्मादिभिर्द्विज ! ॥
<>अहङ्कारगताश्चान्ये तथान्ये बुद्धिसंस्थिताः ।
<>विनाशाय नरस्त्रीणां यतन्ते मोहसंश्रयाः ।
<>एवं त्वधर्म्मेणोत्पन्नाः सर्व्वे चापि भयङ्कराः ॥”
<>इति मार्कण्डेयपुराणे दुःसहानुशासनं नामा-
<>ध्यायः ॥ विष्णुपुराणे प्रथमेऽंशे सप्तमोऽध्यायश्च ॥
<>मृत्युज्ञापकारिष्टानि यथा, --
<>दत्तात्रेय उवाच ।
<>“अरिष्टानि महाराज ! शृणु वक्ष्यामि तानि ते ।
<>येषामालोकनान्मृत्युं निजं जानाति योगवित् ॥
<>देवमार्गं ध्रुवं शुक्रं सोमच्छायामरुन्धतीम् ।
<>यो न पश्येन्न जीवेत् स नरः संबत्सरात् परम् ॥
<>अरश्मि विम्बं सूर्य्यस्य वह्निञ्चैवांशुमालिनम् ।
<>दृष्ट्वैकादशमासेभ्यो नरो नोर्द्ध्वं स जीवति ॥
<>वान्त्यां मूत्रे पुरीषे वा सुवर्णं रजतं यथा ।
<>प्रत्यक्षमथवा स्वप्ने जीवितं दशमासिकम् ॥
<>दृष्ट्वा प्रेतपिशाचादीन् गन्धर्व्वनगराणि च ।
<>सुवर्णवर्णान् वृक्षांश्च नव मासान् स जीवति ॥
<>स्थूलः कृशः कृशः स्थूलो योऽकस्मादेव जायते ।
<>प्रकृतेश्च निवर्त्तेत तस्यायुश्चाष्टमासिकम् ॥
<>खण्डं यस्य पदं पार्ष्ण्योः पादस्याग्रेऽथवा भवेत् ।
<>पांशुकर्द्दमयोर्म्मध्ये सप्त मासान् स जीवति ॥
<>कपोतगृध्रकाकोला वायसो वापि मूर्द्धनि ।
<>क्रव्यादो वा खगो लीनः षण्मासायुःप्रदर्शकः ॥
<>हन्यते काकपङ्क्तीभिः पांशुवर्षेण वा पुनः ।
<>स्वच्छायाञ्चान्यथा दृष्ट्वा पञ्च मासान् स जीवति ॥
<>अनभ्रे विद्युतं दृष्ट्वा दक्षिणां दिशमाश्रिताम् ।
<>पयसीन्द्रधनुर्व्वापि जीवितं द्बित्रिमासिकम् ॥
<>घृते तैले तथादर्शे तोये वा चात्मनस्तनुम् ।
<>यः पश्येदशिरस्कां वा मासादूर्द्धं न जीवति ॥
<>यस्य वस्तसमो गन्धो गात्रे शवसमोऽपि वा ।
<>तस्यार्द्धमासिकं ज्ञेयं योगिनो नृप ! जीवितम् ॥
<>यस्य वै स्नातमात्रस्य हृत्पादमवशुष्यति ।
<>पिवतश्च जलं शोषो दशाहं सोऽपि जीवति ॥
<>स्तम्भितो मारुतो यस्य मर्म्मस्थानानि कृन्तति ।
<>न हृष्यत्यम्बुसंस्पर्शात्तस्य मृत्युरुपस्थितः ॥
<>ऋक्षवानरयुग्मस्थो गायन् यो दक्षिणां दिशम् ।
<>स्वप्ने प्रयाति तस्यापि न मृत्युः कालमृच्छति ॥
<>रक्तकृष्णाम्बरधरा गायन्ती हसती च यम् ।
<>दक्षिणाशां नयेन्नारी स्वप्ने सोऽपि न जीवति ॥
<>नग्नं क्षपणकं स्वप्ने हसमानं प्रदृश्य वै ।
<>एणं वा वीक्ष्य वल्गन्तं विद्यान्मृत्युमुपस्थितम् ॥
<>आमस्तकतलाद्यस्तु निमग्नं पङ्कसागरे ।
<>स्वप्ने पश्येत्तथात्मानं नरः सद्यो म्रियेत सः ॥
[Page3-772-a+ 52]
<>केशाङ्गारांस्तथा भस्म भुजगं निर्जलां महीम् ।
<>दृष्ट्वा स्वप्ने दशाहन्तु मृत्युरेकादशेऽहनि ॥
<>करालैर्व्विकटैः कृष्णैः पुरुषैरुद्यतायुधैः ।
<>पाषाणैस्ताडितः स्वप्ने सद्यो मृत्युं समाप्नुयात् ॥
<>सूर्य्योदये यस्य शिवा क्रोशन्ती याति सम्मुखम् ।
<>विपरीतं परीतं वा स सद्यो मृत्युमृच्छति ॥
<>यस्य वै मुक्तमात्रेऽपि हृदयं पीड्यते क्षुधा ।
<>जायते दन्तसंघर्षः स गतायुरसंशयम् ॥
<>दीपादिगन्धं नो वेत्ति वमत्यग्निं तथा निशि ।
<>नात्मानं परनेत्रस्थं वीक्षते न स जीवति ॥
<>शक्रायुधञ्चार्द्धरात्रे दिवा ग्रहगणं तथा ।
<>दृष्ट्वा मन्येत संक्षीणमात्मजीवितमात्मवान् ॥
<>नासिका वक्रतामेति कर्णयोर्नम्रतोन्नती ।
<>नेत्रञ्च वामं स्रवति यस्य तस्यायुरुद्गतम् ॥
<>आरक्ततामेति मुखं जिह्वा वापि सिता तथा ।
<>तदा प्राज्ञो विजानीयानृमृत्युमासन्नमात्मनः ॥
<>उष्ट्ररासभयानेन यः स्वप्ने दक्षिणां दिशम् ।
<>प्रयाति तं विजानीयात् सद्यो मृत्युं नरेश्वर ! ॥
<>पिधाय कर्णं निर्घोषं न शृणोत्यात्मसम्भवम् ।
<>नश्यते चक्षुषोर्ज्योतिर्यस्य सोऽपि न जीवति ॥
<>पततो यस्य वै गर्त्ते स्वप्ने द्वारं पिधीयते ।
<>न चोत्तिष्ठति यः श्वभ्रात्तदन्तं तस्य जीवितम् ॥
<>ऊर्द्ध्वा च दृष्टिर्न च संप्रतिष्ठा
<>रक्ता पुनः संपरिवर्त्तमाना ।
<>मुखस्य चोष्मा शिशिरा च नाभिः
<>शंसन्ति पुंसामपरं शरीरम् ॥
<>स्वप्नेऽग्निं प्रविशेद्यस्तु न च निष्क्रमते नरः ।
<>जलप्रवेशादपिवा तदन्तं तस्य जीवितम् ॥
<>यश्चाभिहन्यते दुष्टैर्भूतै रात्रावथो दिवा ।
<>स मृत्युं सप्तरात्रान्तात् पुमानाप्नोत्यसंशयम् ॥
<>स्ववस्त्रममलं शुक्लं रक्तं पश्यत्यथोऽसितम् ।
<>यः पुमान् मृत्युमापन्नं तस्यापि हि विनिर्द्दिशेत् ॥
<>स्वभाववैपरीत्यन्तु प्रकृतेश्च विपर्य्ययः ।
<>कथयन्ति मनुष्याणां समासन्नौ यमान्तकौ ॥
<>येषां विनीतः सततं यस्य पूज्यतमा मताः ।
<>तानेव योऽवजानाति तानेव च विनिन्दति ॥
<>देवता नार्च्चयेद्वृद्धान् गुरून् विप्रांश्च निन्दति ।
<>मातापित्रोरसत्कारं जामातॄणां करोति यः ॥
<>योगिनां ज्ञानविदुषामन्येषाञ्च महात्मनाम् ।
<>प्राप्तान्तकालः पुरुषस्तद्बिज्ञेयं विचक्षणैः ॥
<>योगिना सततं यत्नादरिष्टान्यवनीपते ! ।
<>मंवत्सरान्ते तज्ज्ञेन फलदानि दिवानिशम् ।
<>विलोक्यानि सदा चैव फलपङ्क्तिषु भीरुणा ॥”
<>इति मार्कण्डेयपुराणे अलर्कोपाख्याने ४३ अः ॥
<>कर्म्मविशेषान्मृत्युविशेषो यथा, --
<>“येनानृतानि नोक्तानि प्रीतिभेदः कृतो नच ।
<>आस्तिकः श्रद्दधानश्च स सुखं मृत्युमृच्छति ॥
<>आगारदाहिनो दाहं क्षुधं चानन्नदायिनः ।
<>प्राप्नुवन्ति नराः काले तस्मिन् मृत्यावुपस्थिते ॥
<>देवब्राह्मणपूजायां ये रताश्चानसूयवः ।
<>श्लक्ष्णा वदान्या ह्नीमन्तस्ते नराः सुखमृत्यवः ॥
<>यो न कामान्न संरम्भान्न द्वेषाद् धर्म्ममुत्सृजेत् ।
[Page3-772-b+ 52]
<>यथोक्तकारी सौम्यश्च स सुखं मृत्युमृच्छति ॥
<>शीतं जयन्तीन्धनदास्तापं चोदकदायिनः ।
<>प्राणघ्नीं वेदनां कष्टां ये चान्ये द्वेषकारिणः ॥
<>मोहाज्ञानप्रदातारः प्राप्नुवन्ति महद्भयम् ।
<>कूटसाक्षी मृषावादी यश्चासदनुशास्ति वै ।
<>ते मोहमृत्यवः सर्व्वे तथान्ये वेदनिन्दकाः ॥”
<>इति मार्कण्डेयपुराणे पितापुत्त्रसम्बादे १०
<>अध्यायः ॥ * ॥
<>मृत्युकालकर्त्तव्यक्षुद्रजन्तुबधप्रायश्चित्तं यथा, --
<>“बधेऽपि क्षुद्रजन्तूनां हिंसकानाञ्च पण्डितः ।
<>कार्षापणं समुत्सृज्य मृत्युकाले प्रमुच्यते ॥
<>अहिंसकानां क्षुद्राणां वधे शतगुणं ध्रुवम् ।
<>प्रायश्चित्तं मृत्युकाले कथितं पद्मयोनिना ॥”
<>इति ब्रह्मवैवर्त्ते श्रीकृष्णजन्मखण्डे ७ अध्यायः ॥
<>मृत्युसमये गङ्गागमनमावश्यकं यथा, --
<>“अहो सगरवंशेभ्यो निर्व्वाणमुक्तिदायिनी ।
<>वैकुण्ठगामिनां मार्गसोपानरूपिणी वरा ॥
<>अतोऽपि मृत्युसमये सतां पुण्यस्वरूपिणाम् ।
<>आदौ पादौ च विन्यस्य मुखे तोयं प्रदीयते ॥
<>गङ्गासोपानमारुह्य सन्तो यान्ति ममालयम् ॥”
<>इति तत्रैव ३४ अध्यायः ॥ * ॥
<>जन्मवतां मृत्योरपरिहार्य्यत्वं यथा, --
<>“मृत्युर्जन्मवतां वीर ! देहेन सह जायते ।
<>अद्य वाब्दशतान्ते वा मृत्युर्वै प्राणिनां ध्रुवः ॥”
<>इति श्रीभागवते १० स्कन्धे १ अध्यायः ॥
<>अपि च ।
<>“जातस्य हि ध्रुवो मृत्युर्ध्रुवं जन्म मृतस्य च ।
<>तस्मादपरिहार्य्येऽर्थे न त्वं शोचितुमर्हसि ॥”
<>इति श्रीभगवद्गीता ॥ * ॥
<>अकालमृत्युप्रशमनं स्तोत्रं यथा, --
<>सूत उवाच ।
<>“स्तोत्रं तत्संप्रवक्ष्यामि मार्कण्डेयेन भाषितम् ।
<>नारायणं सहस्राक्षं पद्मनाभं पुरातनम् ।
<>प्रणतोऽस्मि हृषीकेशं किं मे मृत्युः करिष्यति ॥ १ ॥
<>गोविन्दं पुण्डरीकाक्षमनन्तमजमव्ययम् ।
<>केशवञ्च प्रपन्नोऽस्मि किं मे मृत्युः करिष्यति ॥ २ ॥
<>वासुदेवं जगद्योनिं भानुमन्तमतीन्द्रियम् ।
<>दामोदरं प्रपन्नोऽस्मि किं मे मृत्युः करिष्यति ॥ ३ ॥
<>शङ्खचक्रधरं देवं छद्मरूपिणमव्ययम् ।
<>अधोक्षजं प्रपन्नोऽस्मि किं मे मृत्युः करिष्यति ॥ ४ ॥
<>वाराहं वामनं विष्णुं नारसिंहं जनार्द्दनम् ।
<>माधवञ्च प्रपन्नोऽस्मि किं मे मृत्युः करिष्यति ॥ ५ ॥
<>पुरुषं पुष्करं पुण्यं क्षेत्रबीजं जगत्पतिम् ।
<>लोकनाथं प्रपन्नोऽस्मि किं मे मृत्युः करिष्यति ॥ ६ ॥
<>सहस्रशीर्षं देवेशं व्यक्ताव्यक्तं सनातनम् ।
<>महायोगं प्रपन्नोऽसि किन्नो मृत्युः करिष्यति ॥ ७ ॥
<>भूतात्मानं महात्मानं यज्ञयोनिमयोनिजम् ।
<>विश्वरूपं प्रपन्नोऽस्मि किं मे मृत्युः करिष्यति ॥ ८ ॥
<>इत्युदीरितमाकर्ण्य स्तोत्रं तस्य महात्मनः ।
<>अपयातस्ततो मृत्युर्विष्णुदूतैः प्रपीडितः ॥
<>इति तेन जितो मृत्युर्मार्कण्डेयेन धीमता ॥
<>प्रसन्ने पुण्डरीकाक्षे नृसिं हे नास्ति दुर्लभम् ॥
[Page3-772-c+ 52]
<>मृत्व्यष्टकमिदं पुण्यं मृत्युप्रशमनं शुभम् ।
<>मार्कण्डेयहितार्थाय स्वयं विष्णुरुवाच ह ॥
<>य इदं पठति स्तोत्रं त्रिकालं नियतः शुचिः ।
<>नाकाले तस्य मृत्युः स्यान्नरस्याच्युतचेतसः ॥
<>हृत्पद्ममध्ये पुरुषं पुराणं
<>नारायणं शाश्वतमादिदेवम् ।
<>विचिन्त्य सूर्य्यादतिराजमानं
<>मृत्युं स योगी जितवांस्तदैव ॥”
<>इति गारुंडे २३८ अध्यायः ॥ * ॥
<>शुभकर्म्मप्रतिबन्धकमृत्युदा योगा यथा, --
<>“आदित्यभौमयोर्नन्दा भद्रा शुक्रशशाङ्कयोः ।
<>बुधे जया गुरौ रिक्ता शनौ पूर्णा च मृत्युदा ॥”
<>अपि च ।
<>“रव्यादिदिवसैर्युक्ता विशाखादिचतुश्चतुः ।
<>उत्पाटा मृत्यवः काला अमृतानि यथाक्रमम् ॥”
<>इति ज्योतिस्तत्त्वम् ॥
<LEND>
