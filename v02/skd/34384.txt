<L>34384<pc>4-533<k1>व्यलीकं<k2>व्यलीकं
व्यलीकं¦, क्ली, (विशेषेण अलतीति । वि + अल +
<>“अलीकादयश्च ।” उणा० ४ । २५ । इति
<>कीकन्प्रत्ययेन निपातनात् साधुः ।) पीडार्थः ।
<>इत्यमरः ॥ गतिविपर्य्ययः । कामजापराधः ।
<>इति तट्टीकायां भरतः ॥ यथा, --
<>“कृत्यं नैव विजानाति परेणापकृतं क्वचित् ।
<>कृत्यञ्च संस्मरेदेतदसत्यञ्च न जल्पति ॥
<>व्यलीकेषु निवृत्तो यः पर्य्येति कृतनिश्चयः ।
<>नित्यञ्च धृतिमान् किञ्चित् परोक्षेऽपि न च
<>क्षिपेत् ॥
<>ऋतुकालेऽभिगच्छेत अपत्यार्थं स्वकां स्त्रियम् ।
<>ईदृशास्तु नरा भद्रे मम कर्म्मपरायणाः ॥”
<>इति वाराहे योनिगर्भमोक्षणनामाध्यायः ॥
<>अप्रियम् । (यथा, महाभारते । ३ । ६ । ९ ।
<>“न हि तेन मम भ्रात्रा सुसूक्ष्ममपि किञ्चन ।
<>व्यलीकं कृतपूर्व्वं वै प्राज्ञेनामितबुद्धिना ॥”)
<>अकार्य्यम् । वैलक्ष्यम् । इति मेदिनी ॥ (यथा,
<>किराते । ३ । १९ ।
<>“यस्मिन्ननैश्वर्य्यकृतव्यलीकः
<>पराभवं प्राप्त इवान्तकोऽपि ।
<>धुन्वन्धनुः कस्य रणे न कुर्य्यात्
<>मनो भयैकप्रवणं स भीष्मः ॥”)
<>अपराधः । इति हेमचन्द्रः ॥ (यथा, शिशु-
<>पालवधे । ९ । ८५ ।
<>“सुदृशः सरसव्यलीकतप्त-
<>स्तरसा श्लिष्टवतः सयौवनोष्मा ॥”)
<>प्रतारणा । इति हलायुधः ॥ (दुःखम् । इति
<>वैजयन्ती ॥ यथा, कुमारे । ३ । २५ ।
<>“दिग् दक्षिणा गन्धवर्ह मुखेन
<>व्यलीकनिश्वासमिवोत्ससर्ज्ज ॥”)
<>तद्बति, त्रि ॥ (यथा, भागवते । ८ । २२ । २ ।
<>“यद्युत्तमःश्लोक भवान् ममेरितं
<>वचो व्यलीकं सुरवर्य्य मन्यते ।
<>करोन्वृतं तन्न भवेत् प्रलम्भनं
<>पदं तृतीयं कुरु शीर्ष्णि मे निजम् ॥”)
<LEND>
