<L>14680<pc>2-605<k1>ताम्रं<k2>ताम्रं
ताम्रं¦, क्ली, (तम्यते आकाङ्क्ष्यते इति । तमु
<>काङ्क्षायाम् + “अमितम्योर्दीर्घश्च ।” उणां । २ ।
<>१६ । इति रक् उपधाया दीर्घश्च ।) तैजस-
<>घातुविशेषः । तामा इति ताँवा इति च भाषा ॥
<>तत्पर्य्यायः । ताम्रकम् २ शुल्वम् ३ म्लेच्छ-
<>मुखम् ४ द्ब्यष्टम् ५ वरिष्ठम् ६ उडुम्बरम् ७ ।
<>इत्यमरः । २ । ९ । ९७ ॥ द्विष्ठम् ८ उदम्बरम् ९
<>औदुम्बरम् १० उदुम्बरम् ११ औडुम्बरम् १२ ।
<>इति तट्टीका ॥ तपनेष्टम् १३ अम्बकम् १४
<>अरविन्दम् १५ रविलोहम् १६ रविप्रियम् १७
<>रक्तम् १८ नैपालिकम् १९ रक्तधातु २० मुनि-
<>पित्तलम् २१ अर्कम् २२ सूर्य्याङ्गम् २३ लोहि-
<>तायसम् २४ । इति शब्दरत्नावली ॥ सुपक्वस्य
<>तस्य गुणाः । मधुरत्वम् । कषायत्वम् । तिक्त-
<>त्वम् । विपाके कटुत्वम् । शीतलत्वम् । कफपित्त-
<>विबन्धशूलपाण्डूदरगुल्मनाशित्वञ्च । इति राज-
<>निर्घण्टः ॥ अम्लत्वम् । सारकत्वम् । रोपण-
<>त्वम् । लघुत्वम् । लेखनत्वम् । अर्शोज्वरकुष्ठ-
<>कासश्वासक्षयपीनसाम्लपित्तशोथकृमिनाशि-
<>त्वम् । अल्पबृंहणत्वञ्च । इति भावप्रकाशः ॥
<>परिणामशूलप्लीहवाय्वामशूलबहुरोगनाशित्वम् ।
<>शुद्धिकारित्वम् । बलायुस्तेजःपुष्टितुष्टिकारित्वं
<>नित्यसेवने वलीपलितनाशित्वञ्च ॥ * ॥ मृद्-
<>वेष्टितशूरणकन्दगर्भनिहितगोमयाग्निभस्मीकृत-
<>पञ्चामृतद्बारा पञ्चपुटदत्तताम्रस्य गुणाः ।
<>वान्तिभ्रान्तिशूलाग्निमान्द्याम्लपित्तनाशित्वम् ।
<>बलकारित्वञ्च ॥ * ॥ अशोधितताम्रदोषाः ।
<>आयुःशुक्रबलनाशित्वम् । रोगवृद्धिच्छर्द्दिमूर्च्छा-
<>भ्रमक्लेदनानारोगकुष्ठशूलविदाहस्वेदारुचिचित्त-
<>सन्तापकारित्वम् । विषतुल्यत्वञ्च । इति सुख-
<>बोधः ॥ * ॥ तस्योत्पत्तिर्यथा, --
<>“शुक्रं यत् कार्त्तिकेयस्य पतितं धंरणीतल ।
<>तस्मात् ताम्रं समुत्पन्नमिदमाहुः पुराविदः ॥”
<>तस्य लक्षणं यथा, --
<>“जपाकुसुमसङ्काशं स्निग्धं मृदुं घनं क्षमम् ।
<>लोहनागोज्झितं ताम्रं मारणाय प्रशस्यते ॥
<>कृष्णरूक्षमतिस्तब्धं श्वेतञ्चापि घनासहम् ।
<>लोहनागयुतञ्चेति शुल्वं दुष्टं प्रकीर्त्तितम् ॥”
<>तस्य शोघनविधिर्यथा, --
<>“पत्तलीकृतपत्राणि ताम्रस्याग्नौ प्रतापयेत् ।
<>निषिञ्चेत् तप्ततप्तानि तैले तक्रे च काञ्जिके ॥
<>गोमूत्रे च कुलत्थानां कषाये च त्रिधा त्रिधा ।
<>एवं ताम्रस्य पत्राणां विशुद्धिः संप्रजायते ॥”
<>अथ तस्य मारणविधिर्यथा, --
<>“सूक्ष्माणि ताम्रपत्राणि कृत्वा संस्वेदयेद्बुधः ।
[Page2-606-a+ 52]
<>वासरत्रयमम्लेन ततः खल्ले विनिःक्षिपेत् ॥
<>पादांशं सूतकं दत्त्वा याममम्लेन मर्द्दयेत् ।
<>तत उद्धृत्य पत्राणि लेपरेद्द्विगुणेन च ।
<>गन्धकेनाम्लघृष्टन तस्य कुर्य्याच्च गोलकम् ॥
<>ततः पिष्ट्वा च मीनाक्षीं चाङ्गेरीं सपुनर्नवाम् ।
<>तत्कल्केन बहिर्गोलं लेपयेद्द्व्यङ्गुलोन्मितम् ॥
<>धृत्वा तद्गोलकं भाण्डे शरावेण च रोघयेत् ।
<>बालुकाभिः प्रपूर्य्याथ विभूतिलवणाम्बुभिः ॥
<>दत्त्वा भाण्डमुखे मुद्रां ततञ्चुल्यां विपाचयेत् ।
<>क्रमवृद्ध्याग्निना सम्यक् यावद्यामचतुष्टयम् ॥
<>स्वाङ्गशीतं ससुद्धृत्य मर्द्दयेच्छूरणद्रवैः ।
<>यामैकं गोलकं तच्च निःक्षिपेच्छूरणोदरे ॥
<>मृदा लेपस्तु कर्त्तव्यः सर्व्वतोऽङ्गुष्ठमात्रकः ।
<>पाच्यं गजपुटे क्षिप्तं मृतं भवति निश्चितम् ॥
<>वमनञ्च विरेकञ्च भ्रमं क्लममथारुचिम् ।
<>विदाहं स्वेदमुत्क्लेदं न करोति कदाचन ॥”
<>इति भावप्रकाशः ॥ * ॥
<>शुल्वनिभः । अरुणवर्णः । इति हेमचन्द्रः
<>शब्दरत्नावली च ॥ तद्बति, त्रि ॥
<>(“न विषं विषमित्याहुस्ताम्रञ्च विषमुच्यते ।
<>एकदीषो विषे त्वष्टौ दोषास्ताम्रे प्रकीर्त्तिताः ॥
<>भ्रमो मूर्च्छा विदाहश्च उत्क्लेदशोषवान्तयः ।
<>अरुचिश्चित्तसन्ताप एते दोषा विषोपमाः ॥
<>तस्माद्बिशुद्धं ताम्रं हि ग्राह्यं रोगोपशान्तये ।
<>पटुना रविदुग्धेन ताम्रपत्राणि लेपयेत् ॥
<>अग्नौ सन्ताप्य निर्गुण्डीरसे सिञ्चेत् पुनः पुनः ॥
<>मतान्तरम् ।
<>गोमूत्रेण पचेद्यामं ताम्रपत्रं दृढाग्निना ।
<>शुध्यते नात्र सन्देहो मारणञ्चात्र कथ्यते ॥
<>इति ताम्रशोधनम् ॥ * ॥
<>अथ ताम्रमारणम् ।
<>सूतमेकं द्विधा गन्धं यामं मर्द्द्यन्तु कन्यया ।
<>द्वयोस्तुल्यं ताम्रपत्रं लिप्त्वा स्थाल्यां निधापयेत् ।
<>सम्यक् शूरणजैः सार्द्धं पार्श्वे भस्म निधापयेत् ।
<>चतुर्यामं पचेच्चुल्ल्यां पात्रपृष्ठे सगोमये ॥
<>जलं पुनः पुनर्द्देयं स्वाङ्गशीतं विमर्द्दयेत् ।
<>म्रियते नात्र सन्देहः सर्व्वरोगेषु योजयेत् ॥
<>मतान्तरम् ।
<>जम्ब्वाम्भसा सैन्धवसंयुतेन
<>सगन्धकं स्थापय शुल्वपत्रम् ।
<>पक्वायमानं पुटयेत् सुयुक्त्या
<>वातादिकं यावदुपैति शान्तिम् ॥
<>अन्यतरमतम् ।
<>शुद्धं ताम्रदलं विमर्द्द्या पटुना क्षारेण जम्बीरजै
<>नींरैर्घस्रमिदं स्नुह्यर्कपयसा लिप्तं धमेत् सप्तधा ।
<>निर्गुण्ड्यम्बुहिमं रसेन्द्रकलितं दुग्धाज्यगन्धेन तत्
<>तुल्येनाथ मृतंभवेत् सुपठितं पञ्चामृतेन त्रिधा ॥
<>गुणा यथा, --
<>वान्तिभ्रान्तिविवर्ज्जितं क्षयरुजाकुष्ठानि
<>पाण्ड्वामयं
<>शूलं मेहगुदाङ्कुरानिलगदानुक्तानुपानैर्जयेत् ।
<>गुञ्जामात्रमिदन्ततो द्बिगुणितं तच्छुद्धकायेन चेत्
[Page2-606-b+ 52]
<>भुक्तः स्थौल्यजरापमृत्युशमनं पथ्याशिना वत्स-
<>रात् ॥
<>ताम्रमुष्णं गरहरं यकृत्प्लीहोदरापहम् ।
<>क्रिमिशूलामवातघ्नं ग्रहण्यर्शोऽम्लपित्तजित् ॥”
<>इति ताम्रमारणम् ॥ * ॥
<>इति वैद्यकरसेन्द्रसारसंग्रहे जारणमारणाधि-
<>कारे ॥)
<LEND>
