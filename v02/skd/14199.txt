<L>14199<pc>2-577<k1>तक्रं<k2>तक्रं
तक्रं¦, क्ली, (तनक्ति सङ्कोचयति दुग्धं पादाम्बु-
<>दधिरूपेण परिणमयतीत्यर्थः । “स्कायितञ्चीति ।”
<>उणां । २ । १३ । इति रक् न्यङ्क्वादित्वात् कुत्वं
<>च ।) पादाम्बुसंयुतदधि । इत्यमरः । २ । ९ । ५३ ॥
[Page2-577-c+ 52]
<>तत्पर्य्यायः । गोरसजम् २ घोलम् ३ काल-
<>सेयम् ४ विलोडितम् ५ दण्डाहतम् ६ अरि-
<>ष्टम् ७ अम्लम् ८ उदश्वित् ९ मथितम १०
<>द्रवः ११ । इति राजनिर्घण्टः ॥ तत् पञ्च-
<>विधम् । तेषां भिन्नानि नामानि लक्षणानि च
<>यथा, --
<>“ससरं निर्जलं घोलं मथितं त्वसरोदकम् ।
<>तक्रं पादजलं प्रोक्तमुदश्विदर्द्धवारिकम् ॥
<>छच्छिका सरहीनं स्यादच्छा प्रचुरवारिका ॥”
<>तेषां गुणाः ।
<>“वातपित्तहरं घोलं मथितं कफपित्तनुत् ।
<>तक्रं ग्राहि कषायाम्लं स्वादुपाकरसं लघु ॥
<>वीर्य्योष्णं दीपनं वृष्यं प्रीणनं वातनाशनम् ।
<>ग्रहण्यादिमतां पथ्यं भवेत् संग्राहि लाघवात् ॥
<>किञ्च स्वादु विपाकित्वान्न च पित्तप्रकोपणम् ।
<>कषायोष्णविकाशित्वाद्रौक्ष्याच्चापि कफापहम् ॥
<>न तक्रसेवी व्यथते कदाचि-
<>न्न तक्रदग्धाः प्रभवन्ति रोगाः ।
<>यथा सुराणाममृतं सुखाय
<>तथा नराणां भुवि तक्रमाहुः ॥
<>उदश्वित् कफकृद्बल्यं श्रमघ्नं परमं मतम् ।
<>छच्छिका शीतला लघ्वी पित्तश्रमतृषाहरी ॥
<>वातनुत् कफकृत् सा तु दीपनी लवणान्विता ॥”
<>अथोद्धृतघृतस्तोकोद्धृतघृतानुद्धृतघृतानां तक्राणां
<>गुणाः ।
<>“समुद्धृतं घृतं तक्रं पथ्यं लघु विशेषतः ।
<>स्तोकोद्धृतघृतं तस्माद्गुरु वृष्यं कफापहम् ॥
<>अनुद्धृतघृतं सान्द्रं गुरु पुष्टिकफप्रदम् ॥” * ॥
<>अथ दोषविशेषे व्याधिविशेषे च तक्र-
<>विशेषाः ।
<>“वातेऽम्लं शस्यते तक्रं शुण्ठीसैन्धवसंयुतम् ।
<>पित्ते स्वादुसितायुक्तं सव्योषमवृषं कफे ॥
<>हिङ्गुजीरयुतं घोलं सैन्धवेन सुसंयुतम् ।
<>भवेदतीव वातघ्नमर्शोऽतीसारहृत् परम् ॥
<>सुरुच्यं पुष्टिदं बल्यं वस्तिशूलविनाशनम् ।
<>मूत्रकृच्छ्रे तु सगुडं पाण्डुरोगे सचित्रकम् ॥” * ॥
<>अथामपक्वतक्रगुणाः ।
<>“तक्रमामं कफं कोष्ठे हन्ति कण्ठे करोति च ।
<>पीनसश्वासकासादौ पक्वमेव प्रयुज्यते ॥” * ॥
<>अथ तक्रसेवननिमित्तानि ।
<>“शीतकालेऽग्निमान्द्ये च तथा वातामयेषु च ।
<>अरुचौ स्रोतसां रोधे तक्रं स्यादमृतोपमम् ॥
<>तत्तु हन्ति गरच्छर्द्दिप्रसेकविषमज्वरान् ।
<>पाण्डुमेदोग्रहण्यर्शोमूत्रग्रहभगन्दरान् ॥
<>मेहं गुल्ममतीसारं शूलप्लीहोदरारुचीः ।
<>श्वित्रकोठधृतव्याधीन् कुष्ठशोथतृषाकृमीन् ॥”
<>अथातक्रविषयाः ।
<>“नैव तक्रं क्षते दद्यान्नोष्णकाले न दुर्ब्बले ।
<>न मूर्च्छाभ्रमदाहेषु न रोगे रक्तपैत्तिके ॥” * ॥
<>अथ गव्यादीनां तक्राणां विशिष्टगुणाः ।
<>“यान्युक्तानि दधीन्यष्टौ तद्गुणं तक्रमादिशेत् ॥”
<>इति भावप्रकाशः ॥
[Page2-578-a+ 52]
<>(“गव्यन्त्रिदोषशमनं तक्रं श्रेष्ठन्तदुच्यते ।
<>दीपनं रुचिकृन्मेध्यमर्शोदरविकारजित् ॥”
<>इति गव्यतक्रगुणाः ॥
<>“माहिषं कफकृत् किञ्चिद्घनं शोफकरं नृणाम् ।
<>प्लीहार्शोग्रहणीगुल्मपाण्ड्वामयविनाशनम् ॥”
<>इति माहिषतक्रगुणाः ॥
<>“छागलं लघु संस्निग्धं त्रिदोषशमनं परम् ।
<>गुल्माशग्रिहणीशूलं पाण्ड्वामयविनाशनम् ॥”
<>इति छागीतक्रगुणाः ॥
<>“तथाच त्रिविधं तक्रं कथ्यते शृणु पुत्त्रक ! ।
<>यथायोगेन तत् सम्यक् शस्यते येषु रोगिषु ॥
<>समुद्धतघृतं तक्रमर्द्धोद्धृतघृतञ्च तत् ।
<>अनुद्धृतघृतञ्चान्यदित्येतत्त्रिविधं मतम् ॥
<>सर्व्वं लघु च पथ्यञ्च त्रिदोषशमनं परम् ।
<>ततः परं वृष्यतमं क्रमेण समुदीरितम् ।
<>समुद्धृतघृतन्तक्रं लघु पथ्यतमं मतम् ॥
<>गरोदरार्शोग्रहणीपाण्डुरोगज्वरातुरे ।
<>वर्च्चोमूत्रग्रहे वापि प्लीहाव्यापदमेहिषु ॥
<>हितं संप्रीणनं बल्यं पित्तरक्तविबोधकृत् ॥
<>अर्द्धोद्धृतघृतं तस्माद्वृष्यं गुरु कफप्रदम् ।
<>मधुरं पित्तरक्तघ्नं श्रमघ्नं परमं मतम् ॥
<>अनुद्धृतघृतं सान्द्रं गुरु विद्यात् कफावहम् ।
<>बलप्रदन्तु क्षीणानामामशोफातिसारकृत् ॥”
<>इति त्रिविधतक्रगुणाः ॥ * ॥
<>“तक्रं ग्राहि कषायाम्लं वीर्य्योष्णं दीपनं लघु ।
<>श्रमापहरणं स्निग्धं ग्रहण्यर्शोऽतिसारनुत् ॥
<>इति तक्रगुणाः प्रोक्ता न दद्याद् यत्र तच्छृणु ।
<>षाते शोफे च क्षीणानां नोष्णकाले शरत्सु च ॥
<>संमूर्च्छाभ्रमतृष्णासु तथाच रक्तपित्तके ।
<>न शस्तं तक्रपानञ्च करोति विविधान् गदान् ॥”
<>एतेषां तक्रं निषिद्धम् ॥
<>इति हारीते प्रथमस्थानेऽष्टमेऽध्याये ॥ * ॥)
<LEND>
