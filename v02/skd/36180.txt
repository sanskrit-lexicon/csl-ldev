<L>36180<pc>5-129<k1>शूरणः<k2>शूरणः
शूरणः¦, पुं, (शूर्य्यते इति । शूर हिंसे + ल्युः ।)
मूलविशेषः । ओल इति भाषा । तत्पर्य्यायः ।
अर्शोघ्नः २ कन्दः ३ । इत्यमरः ॥ सूरणः ४ ।
इति तट्टीका ॥ ओलः ५ । इति जटाधरः ॥
ओल्लः ६ । इति मेदिनी ॥ कण्डूलः ७ कन्दी ८
सुकन्दी ९ स्थूलकन्दकः १० द्गर्नामारिः ११
सुवृत्तः १२ वातारिः १३ कन्दशूरणः १४
तीव्रकण्ठः १५ कन्दार्ह्यः १६ कन्दवर्द्धनः १७
बहुकन्दः १८ रुच्यकन्दः १९ शूरणकन्दः २० ।
अस्य गुणाः । कटुत्वम् । रुच्यत्वम् । दीपनत्वम् ।
पाचनत्वम् । कृमिकफानिलश्वासकासवमनार्शः
[Page5-130-a+ 52]
शूलगुल्मनाशित्वम् । अस्रदोषकारित्वञ्च । इति
राजनिर्घण्टः ॥ अपि च ।
“शूरणो दीपनो रूक्षः कषायः कण्डुकृत् कटुः
विष्टम्भी विषदो रुच्यः कफार्शः कृन्तनो लघुः ॥
विशेषादर्शसे पथ्यः प्लीहगुल्मविनाशनः ।
सर्व्वेषां कन्दशाखानां शूरणः श्रेष्ठः उच्यते ॥
दद्रूणां रक्तपित्तानां कुष्ठानां न हितो हि सः ।
सन्धानयोगसंप्राप्तः शूरणो गुणकृत्तमः ॥”
इति भावप्रकाशः ॥
अन्यच्च ।
“शूरणो दीपनो रुच्यः कफघ्नो विशदो लघुः ।
विशेषादर्शसां पथ्यो ग्राम्यकन्दस्तु दोषलः ॥”
इति राजवल्लभः ॥
श्योनाकवृक्षः । इति शब्दमाला ॥
<LEND>
