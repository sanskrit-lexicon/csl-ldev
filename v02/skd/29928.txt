<L>29928<pc>4-186<k1>रोटिका<k2>रोटिका
रोटिका¦, स्त्री, पिष्टकविशेषः । रोटी इति रुटी
<>इति च भाषा । तत्करणप्रकारमाह ।
[Page4-186-c+ 52]
<>“शुष्कगोधूमचूर्णेन किञ्चित् पुष्टाञ्च पोलिकाम् ।
<>तप्तके स्वेदयेत् कृत्वा भूयोऽङ्गारेऽपि तां पचेत् ॥
<>सिद्धैषा रोटिका प्रोक्ता गुणानस्याः प्रचक्ष्महे ।
<>रोटिका बलकृद्रुच्या बृंहणी धातुवर्द्धनी ॥
<>वातघ्नी कफकृद्गुर्व्वी दीप्ताग्नीनां प्रपूजिता ॥”
<>अथ लेटी ।
<>“मुद्गगोधूमचूर्णन्तु साम्बुगाढं विमर्द्दयेत् ।
<>विधाय वटकाकारं निर्धूमेऽग्नौ शनैः पचेत् ॥
<>अङ्गारकर्कटी ह्येषा बृंहणी शुक्रला लघुः ।
<>दीपनी कफहृद्बल्या पीनसश्वासकासजित् ॥”
<>अथ यवरोटिका ।
<>“यवजा रोटिका रुव्या मधुरा विषदा लघुः ।
<>मलशुक्रानिलकरी बल्या हन्ति कफामयान् ।
<>पीनसश्वासकासांश्च मेदोमेहगलामयान् ॥”
<>अथ माषरोटिका ।
<>“चूर्णं यच्छुष्कमाषाणां चमसी साभिधीयते ।
<>चमसीरचिता रोटी कथ्यते बलभद्रिका ॥
<>रूक्षोष्णा वातला बल्या दीप्ताग्नीनां प्रपूजिता ।
<>माषाणां दालयस्तोये स्थापितास्त्यक्तकञ्चुकाः ॥
<>आतपे शोषिता यन्त्रे पिष्टास्ता धूमसी स्मृता ।
<>धूमसीरचिता सैव प्रोक्ता झर्झरिका बुधैः ॥”
<>झर्झरिकास्थाने भुर्भुरिका इति गुर्गुरिका
<>इति वा पाठः ।
<>“झर्झरी कफपित्तघ्नी किञ्चिद्बातकरी स्मृता ॥”
<>अथ चणकरोटिका ।
<>“चाणक्या रोटिका रूक्षा श्लेष्मपित्तास्रनुद्गुरुः ।
<>विष्टम्भिनी न चक्षुष्या तद्गुणा तिलशष्कुली ॥”
<>इति भावप्रकाशः ॥
<LEND>
