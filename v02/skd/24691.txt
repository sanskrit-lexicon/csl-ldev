<L>24691<pc>3-479<k1>भद्रः<k2>भद्रः
भद्रः¦, पुं, (भन्द ते इति भदि + रन् निपातितश्च ।)
शिवः । स्वञ्जरीटः । वृषभः । कदम्बकः । करि-
जातिविशेषः । इति मेदिनी । रे, ७० ॥ नव-
शुक्लावलान्तर्गतजिनभेदः । रामचरः । सुमेरुः ।
इति हेमचन्द्रः ॥ स्नुही । इति राजनिर्घण्टः ॥
(चन्दनम् । तत्पर्य्यायो यथा, --
“श्रीखण्डं चन्दनं नस्त्री भद्रः श्रीस्तैलपर्णिकः ।
गन्धसारो मलयजस्तथा चन्द्रद्युतिश्च सः ॥”
इति भावप्रकाशस्य पूर्व्वखण्डे प्रथमे भागे ॥)
साध्यमौलिकानां पद्धतिविशेषः । यथा, --
विष्णुर्नागः खिलपिलगूतैन्द्रो गुप्तः पालो भद्रः ।
इति कुलाचार्य्यकारिका ॥ (वसुदेवस्य पुत्त्र-
भेदः । यथा, भागवते । ९ । २४ । ४७ ।
“सुभद्रो भद्रबाहुश्च दुर्म्मदो भद्र एव च ।
पौरव्यास्तनया ह्येते भूताद्या द्वादशाभवन् ॥”
सरोवरविशेषः । यथा, मत्स्यपुराणे । ११२ । ४६ ।
“अरुणोदं मानसञ्च सितोदं भद्रसंज्ञितम् ।
तेषामुपरि चत्वारि सरांसि च वनानि च ॥”
तृतीयमनोरुत्तमस्यान्तरे देवगणभेदे बहुवच-
नान्तोऽयम् । यथा, भागवते । ८ । १ । २४ ।
“वशिष्ठतनयाः सप्त ऋषयः प्रमदादयः ।
सत्या वेदश्रुता भद्रा देवा इन्द्रस्तु सत्यजित् ॥”
स्वायम्भुवमन्वन्तरे विष्णोर्दक्षिणागर्भजात तुषित-
नामकदेवगणभेदः । यथा, भागवते । ४ । १ । ६-७ ।
“तां कामयानां भगवानुवाह यजुषां पतिः ।
तुष्टायां तोषमापन्नोऽजनयद्द्वादशात्मजान् ॥
तोषः प्रतोषः सन्तोषो भद्रः शान्तिरिडस्पतिः ॥
इध्मः कविर्विभुः स्वाह्रः सुदेवो रोचनो द्विषट् ॥”
पर्व्वतविशेषः । यथा, ब्रह्माण्डपुराणे । भुवन-
कोषे । ४० अध्याये ।
[Page3-479-b+ 52]
“अरक्षः शिखिरौतश्च सको वैदूर्य्यपर्व्वतः ।
कपिलः पिङ्गलो भद्रः सुरसश्च महाचलः ॥”
एकादशद्वापरजातो महेश्वरस्य ऋषिमूर्त्त्यव-
तार विशेषः । यथा, ब्रह्माण्डे । २७ अध्याये ।
“एकादशद्वापरे तु व्यासस्तु त्रिवृषो यदा ।
तदाप्यहं भविष्यामि गङ्गाद्वारे युगान्तिके ॥
भद्रो नाम महातेजास्तत्रापि मम पुत्त्रकाः ।
भविष्यन्ति महात्मानो सुवृत्ता वेदपारगाः ॥”)
<LEND>
