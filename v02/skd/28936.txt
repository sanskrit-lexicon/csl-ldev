<L>28936<pc>4-078<k1>रक्तार्व्वुदः<k2>रक्तार्व्वुदः
रक्तार्व्वुदः¦, पुं, क्ली, (रक्तानामर्व्वुदमत्र ।) रोग-
<>विशेषः । यथा, शातातपीयकर्म्मविपाके ।
<>“जलोदरयकृत्प्लीहशूलरोगव्रणानि च ।
<>श्वासाजीर्णज्वरच्छर्द्दिभ्रममोहगलग्रहाः ।
<>रक्तार्व्वुदविसर्पाद्या उपपापोद्भवा गदाः ॥”
<>इति मलमासतत्त्वम् ॥ * ॥
<>रक्तार्व्वुदमाह ।
<>‘दोषप्रदुष्टा रुधिरं शिराश्च
<>सङ्कोच्य संपीड्य ततस्त्वपाकम् ।
<>सस्रावमुन्नह्यति मांसपिण्डं
<>मांसाङ्कुरैरावृतमाशु वृद्धिम् ॥
<>स्रवत्यजस्रं रुधिरं प्रदुष्ट-
<>मसाध्यमेतद्रुधिरात्मकन्तु ।
<>रक्तक्षयोपद्रवपीडितत्वात्
<>पाण्डुर्भवेदर्व्वुदपीडितश्च ॥’
<>दोषोऽत्र पित्तं रुधिरं शिराश्च सङ्कोच्य संपीड्य
<>संहतीकृत्य मांसासृजोः सर्व्वेष्वर्व्वुदेषु दूष्यत्वं
<>रक्तजे तु विशेषतो रक्तदुष्टिः एवं मांसार्व्वुदे
<>विशेषतो मांसदुष्टिर्बोद्धव्या । ततो मांसपिण्ड-
<>मुन्नह्यति उद्गतं करोति । अपाकं ईषत्पाकं
<>यथा स्यादेवमिति क्रियाविशेषणम् । ईषत्-
<>पाकश्चैकदेशपाकेन । रक्तक्षयोपद्रवपीडित-
<>त्वात् रक्तक्षयोपद्रवाः सुश्रुतेनोक्ताः । तैः
<>पीडितत्वात् अर्व्वुदपीडितः ॥ * ॥ अथार्व्वुदस्य
<>चिकित्सा ।
<>‘ग्रन्थ्यर्व्वुदानां न यतो विशेषः
<>प्रदेशहेत्वाकृतिदोषदूष्यैः ।
<>अतश्चिकित्सेद्भिषगर्व्वुदानि
<>विधानविद्ग्रन्थिचिकित्सितेन ॥
<>हरिद्रालोध्रपत्तङ्गगृहधूममनःशिलाः ।
<>मधुप्रगाढो लेपोऽयं मेदोऽर्व्वुदहरः परः ॥
<>मूलकस्य कृतः क्षारो हरिद्रायास्तथैव च ।
[Page4-078-b+ 52]
<>शङ्खचूर्णेन संयुक्तो लेपः सिद्धोऽर्व्वुदापहः ॥
<>वटदुग्धकुष्ठरोमकलिप्तं बद्धं वटस्य पत्रेण ।
<>अध्यस्थि सप्तरात्रान्महदप्युपशान्तिमर्व्वुदं
<>गच्छेत् ॥
<>शिग्रुमूलकयोर्ब्बीजं रक्षोघ्नं सुरसा यवम् ।
<>तक्रेणाश्वरिपुं पिष्ट्वा लिम्पेदर्व्वुदशान्तये ॥’
<>रक्षोघ्नं सर्षपम् । सुरसा तुलसी । यवं इन्द्रयवम् ।
<>अश्वरिपुं करवीरम् ।” इति भावप्रकाशः ॥
<LEND>
