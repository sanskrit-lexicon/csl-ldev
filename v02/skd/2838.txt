<L>2838<pc>1-146<k1>अश्वमेधीयः<k2>अश्वमेधीयः
अश्वमेधीयः¦, पुं, (अश्वमेधाय हितः । अश्वमेध +
<>छ ।) अश्वमेधयज्ञीयाश्वः । तत्पर्य्यायः ययुः २ ।
<>इत्यमरः ॥ तस्य लक्षणम् ।
<>“कालाम्भोधरसङ्काशः स्वर्णवर्णमुखो बली ।
<>यस्य पार्श्वावुभावर्द्धचन्द्राकारौ सुशोभनौ ॥
<>पुच्छं विद्युत्प्रतीकाशमुदरं कुन्दसन्निभं ।
<>पादाश्चैव हरिद्वर्णाः कर्णौ सिन्दूरसन्निभौ ॥
<>ज्वलदग्निनिभा जिह्वा चक्षुषी भास्करोपमे ।
<>विराजितो रोमराज्या सानुलोमविलोमया ॥
<>विचित्रैर्विविधैर्वर्णैश्चित्रो रजतविन्दुभिः ।
<>यो वेगे वायुतुल्यः स्यादुच्चैरुच्चैःश्रवा यथा ॥
<>यस्य गात्रोद्भवो गन्धो गन्धर्ब्बमपि मोहयेत् ।
<>एवं लक्षणसंयुक्तो यज्ञीयः पशुरुच्यते ॥
<>अश्वस्य पालकश्चातिबलवान् पुत्त्र उच्यते ।
<>पुत्त्रतुल्यः सुहृद्वापि बहुविघ्नः क्रतूत्तमः” ॥
<>इति वाशिष्ठरामायणम् ॥
<LEND>
