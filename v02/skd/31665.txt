<L>31665<pc>4-312<k1>वस्त्रं<k2>वस्त्रं
वस्त्रं¦, क्ली, (वस्यते आच्छाद्यतेऽनेनेति । वस
<>आच्छादने + “सर्व्वधातुभ्यः ष्ट्रन् ।” उणा० ४ ।
<>१५८ । इति ष्ट्रन् ।) परिधानाद्युपयुक्तकार्पासादि-
<>निर्म्मितवस्तु । कापड इति भाषा । तत्पर्य्यायः ।
<>आच्छादनम् २ वासः ३ चेलम् ४ वसनम् ५
<>अंशुकम् ६ । इत्यमरः ॥ सिचयः ७ प्रोतः ८
<>लक्तकः ९ कर्पटः १० शाठकः ११ कशिपुः १२ ।
<>इति जटाधरः ॥ वासनम् १३ द्बिचयम् १४
<>प्रोतम् १५ छादम् १६ वासम् १७ । इति
<>शब्दरत्नावली ॥ * ॥ अस्य परिधानविधिर्यथा,
<>भृगुः ।
<>“विकक्षोऽनुत्तरीयश्च नग्नश्चावस्त्र एव च ।
<>श्रौतं स्मार्त्तं तथा कर्म्म न नग्नश्चिन्तयेदपि ॥”
<>विकक्षः परीधानासंवृतकच्छः । तथा च ।
<>“परीधानाद्वहिःकक्षा निबद्धा ह्यासुरी भवेत् ॥”
<>स्मृतिः ।
<>“वामे पृष्ठे तथा नाभौ कक्षत्रयमुदाहृतम् ।
<>एभिः कक्षैः परीधत्ते यो विप्रः स शुचिः स्मृतः ॥”
<>बौधायनः ।
<>“नाभौ धृतञ्च यद्वस्त्रमाच्छादयति जानुनी ।
<>अन्तरीयं प्रशस्तं तदच्छिन्नमुभयोस्तयोः ॥”
<>प्रचेताः । दशा नाभौ प्रयोजयेत् । स्मृतिः ।
[Page4-312-b+ 52]
<>न स्यात् कर्म्मणि कञ्चुकीति । उत्तरीयधारणं
<>चोपवीतवत् ।
<>“यथा यज्ञोपवीतञ्च धार्य्यते च द्विजोत्तमैः ।
<>तथा सन्धार्य्यते यत्नादुत्तराच्छादनं शुभम् ॥”
<>इति स्मृतेः ॥
<>अत्र यथा द्विजोत्तमैः सव्यापसव्यत्वादिना उप-
<>वीतं धार्य्यते तथा उत्तराच्छादनमपि द्विजो-
<>त्तमैरिति प्रदर्शनमात्रम् । प्रागुक्तभृगुवचनेन
<>सर्व्वेषां द्विवस्त्रताप्रतीतेः । पारस्करः । एकञ्चे-
<>द्वासो भवति तस्य उत्तरार्द्धेन प्रच्छादयतीति ।
<>इत्याह्निकतत्त्वम् ॥ * ॥ अस्य धारणगुणाः ।
<>यथा, --
<>“काम्यं यशस्यमायुष्यमलक्ष्मीघ्नं प्रहर्षणम् ।
<>श्रीमत्पारिषदं शस्तं निर्म्मलाम्बरधारणम् ॥”
<>इति राजवल्लभः ॥ * ॥
<>अपि च ।
<>“स्नातस्यानन्तरं सम्यग्वस्त्रेण तनुमार्जनम् ।
<>कान्तिप्रदं शरीरस्य कण्डूयादोषनाशनम् ॥
<>कौषेयं चित्रवस्त्रञ्च रक्तवस्त्रं तथैव च ।
<>वातश्लेष्महरं तत्तु शीतकाले विधारयेत् ॥”
<>कौषेयं पट्टाम्बरं तसरवस्त्रञ्च ।
<>“मेध्यं सुशीतं पित्तघ्नं कषायं वस्त्रमुच्यते ।
<>तद्धारयेदुष्णकाले तच्चापि लघु शस्यते ॥”
<>कषायं कोकची इति लोके । कषायरागरक्तं
<>वा ।
<>“शुक्लन्तु शुभदं वस्त्रं शीतातपनिवारणम् ।
<>न चोष्णं न च वा शीतं तत्तु वर्षासु धारयेत् ॥
<>यशस्यं काम्यमायुष्यं श्रीमदानन्दवर्द्धनम् ।
<>त्वच्यं वशीकरं रुच्यं नवं निर्म्मलमम्बरम् ॥”
<>काम्यं कामोद्दीपकम् ।
<>“कदापि न जनैः सद्भिर्धार्य्यं मलिनमम्बरम् ।
<>तत्तु कण्डूकृमिकरं ग्लान्यलक्ष्मीकरं परम् ॥”
<>अलक्ष्मीरशोभा दादिद्रं वा । इति भाव-
<>प्रकाशः ॥ * ॥ (अथ स्वप्ने वस्त्रादिदर्शनात्
<>शुभफलं यथा, --
<>“कन्यां कुमारकान् गौरान् शुक्लवस्त्रान् सुते-
<>क्षसः ।
<>यः पश्येल्लभते यो वा छत्रादर्शविषामिषम् ॥
<>शुक्लाः सुमनसो वस्त्रममेध्यालेपनं फलम् ॥
<>यस्य स्यादायुरारोग्यं वित्तं बहु च सोऽश्नुते ॥”
<>इति वाभटे शारीरस्थाने षष्ठेऽध्याये ॥)
<>अथ नववस्त्रपरीधानदिनम् ।
<>“ब्रह्मानुराधवसुतिष्यविशाखहस्त-
<>चित्रोत्तराग्निपवनादितिरेवतीषु ।
<>जन्मर्क्षजीवबुधशुक्रदिनोत्सवादौ
<>धार्य्यं नवं वसनमीश्वरदेवतुष्टौ ॥”
<>इति ज्योतिस्तत्वम् ॥ * ॥
<>अपि च ।
<>“सूर्य्ये चाल्पधनं ब्रणः शशिदिने क्लेशः सदा
<>भूमिजे
<>वस्त्राणां बहुता बुधे सुरगुरौ विद्यागमः
<>सम्पदः ।
[Page4-312-c+ 52]
<>नानाभोगयुतः प्रमोदशयनं दिव्याङ्गना भार्गवे
<>शौरे स्युः खलु रोगशोककलहा वस्त्रे धृते
<>नूतने ॥”
<>इति कर्म्मलोचनम् ॥ * ॥
<>अस्य क्षारसंयोगनिषिद्धदिनानि यथा, --
<>“मन्दमङ्गलषष्ठीषु द्वादश्यां श्राद्धवासरे ।
<>वस्त्राणां क्षारसंयोगो दहत्यासप्तमं कुलम् ॥”
<>इत्याह्निकाचारतत्त्वम् ॥
<>तद्दानफलं यथा, --
<>“वासोदश्चन्द्रसालोक्त्यमश्विसालोक्यमश्वदः ॥”
<>इति शुद्धितत्त्वम् ॥
<>अपि च ।
<>“द्विजानां ये तु सततं शुभवस्त्रप्रदा नराः ।
<>वस्त्रगन्धयुतः पन्थास्तेषां सुजलशीतलः ॥”
<>इत्याद्ये वह्निपुराणे यमशर्म्मिलोपाख्याननामा-
<>ध्यायः ॥ * ॥ तेन विष्णुपूजाविधिर्यथा, --
<>“दुकूलपट्टकौषेयवाल्ककार्पासकादिभिः ।
<>वासोभिः पूजयेद्विष्णुं सुशुभैरात्मनः प्रियैः ॥”
<>इति तत्रैव क्रियायोगनामाध्यायश्च ॥
<>तद्ग्रहणविधिर्यथा । विष्णुधर्म्मोत्तरम् ।
<>“वस्त्रं दशान्तमादद्यात् परिधाय तथा पुनः ।
<>आरुह्योपानहौ यानमारुह्यैव च पादुके ॥”
<>तस्याधिपतिर्यथा । तत्रैव ।
<>“बार्हस्पत्यं स्मृतं वासः सौम्यानि रजतानि च ।
<>पक्षिणश्च तथा सर्व्वे वायव्याः परिकीर्त्तिताः ॥”
<>तत्प्रतिग्रहप्रायश्चित्तं यथा । हारीतः । मणि-
<>वासोगवादीनां प्रतिग्रहे सावित्र्यष्टशतं जपेत् ।
<>अष्टसहस्रं अष्टोत्तरसहस्रम् । इति शुद्धि-
<>तत्त्वम् ॥ * ॥ अपि च ।
<>श्रीभगवानुबाच ।
<>“कार्पासं काम्बलं वाल्कं कौषजं वस्त्रमिष्यते ।
<>तत् पूर्व्वं पूजयित्वैव मन्त्रैर्देवाय चोत्सृजेत् ॥
<>निर्दशं मलिनं जीर्णं छिन्नं गात्रावलिङ्गितम् ।
<>परकीयं वाखुदष्टं सूचीव्रिद्धं तथोषितम् ।
<>उप्तकेशं विधौतञ्च श्लेष्ममूत्रादिदूषितम् ॥
<>प्रदाने देवताभ्यश्च दैवे पैत्र्ये च कर्म्मणि ।
<>वर्ज्जयेत् शापयोगेन यज्ञादावुपयोजने ॥”
<>शापयोगेन इत्यत्र स्वोपयोगेन इति क्वचित्
<>पुस्तके पाठः ।
<>“उत्तरीयोत्तरासङ्गौ निचोलो मोदचेलकः ।
<>प्ररिधानञ्च पञ्चैतान्यस्यूतानि प्रयोजयेत् ॥
<>शाणवस्त्रं नीशारञ्च तथेवातपवारणम् ॥”
<>क्वचित् पुस्तके शाणवस्त्रमित्यत्र मणिवस्त्रमिति
<>पाठः ।
<>“चण्डातकं तथा दूष्यं पञ्च स्यूतान्यदुष्टये ।
<>पताकाध्वजदण्डादौ स्यूतं वस्त्रं प्रयोजयेत् ॥
<>अन्यत्रावरणादौ च तद्विना शस्ततोऽपि च ।
<>रक्तं कौषेयवस्त्रञ्च महादेव्यै प्रशस्यते ॥
<>गीतं तथैव कौषेयं वासुदेवाय चोत्सृजेत् ।
<>रक्तन्तु कम्बलं दद्यात् शिवाय परमात्मने ॥
<>विचित्रं सर्व्वदेवेभ्यो देवीभ्योऽशुं निवेदयेत् ।
<>कार्पासं सर्व्वतोभद्रं दद्यात् सर्व्वेभ्य एव तु ॥
[Page4-313-a+ 52]
<>नैकान्तरक्तं दद्यात्तु वासुदेवाय चेलकम् ।
<>तथा नैकान्तरक्तन्तु शिवाय विनिवेदयेत् ॥
<>नीलीरक्तन्तु यद्वस्त्रं तत् सर्व्वत्र विवर्ज्जितम् ।
<>दैवे पैत्रे स्वोपयोगे वर्ज्जयेत्तद्विचक्षणः ॥
<>नीलीरक्तं प्रमादात्तु यो दद्याद्विष्णवे बुधः ।
<>निष्फला तस्य तत्पूजा तदा भवति भैरव ॥
<>विचित्रे वाससि पुनर्लग्नं नीलीविरञ्जितम् ।
<>वस्त्र्ं दद्यान्महादेव्यै नान्यस्मै तु कदाचन ॥
<>द्विपदां ब्राह्मणो यद्वत् देवानां वासवो यथा ।
<>तथा भूषणवर्गेषु वस्त्रमुत्तममुच्यते ॥
<>वस्त्रेण त्रायते लज्जां वस्त्रेण त्रायते त्वघम् ।
<>वस्त्रात् स्यात् सर्व्वतः सिद्धिश्चतुर्व्वर्गप्रदञ्च तत् ॥”
<>इति कालिकापुराणे ६८ अध्यायः ॥
<>राज्ञा सदा वस्त्राच्छादितशरीरं कर्त्तव्यम् ।
<>यथा, --
<>“सर्व्वदा मङ्गलं रत्नं धारयेत् सह दूर्व्वया ।
<>अवस्त्राच्छादितं गात्रं न विप्रेभ्यः प्रदर्शयेत् ॥”
<>इति तत्रैव ८९ अध्यायः ॥
<>नीलवस्त्रं परिधाय विष्णुपूजननिषेधो यथा, --
<>वराह उवाच ।
<>“भूषितो नीलवस्त्रेण यो हि मामुपसर्पति ।
<>वर्षाणाञ्च शतं पञ्च कृमिर्भूत्वा स तिष्ठति ॥
<>तस्य वक्ष्यामि सुश्रोणि अपराधविशोधनम् ।
<>प्रायश्चित्तं विशालाक्षि येन मुच्येत किल्विषात् ॥
<>व्रतं चान्द्रायणं कृत्वा विधिदृष्टेन कर्म्मणा ।
<>मुच्यते किल्विषात् भूमे एवमेतन्न संशयः ॥”
<>इति वाराहे नीलवस्त्रपरीधानप्रायश्चित्त-
<>नामाध्यायः ॥ * ॥ विष्णुपूजने रक्तवस्त्रपरी-
<>धाननिषेघो यथा, --
<>वराह उवाच ।
<>“रक्तवस्त्रेण संयुक्तो यो हि मामुपसर्पति ।
<>तस्यापि शृणु सुश्रोणि कर्म्म संसारमोक्षणम् ॥
<>रजस्वलासु नारीषु रजो यत्तत् प्रवर्त्तते ।
<>तेनासौ रजसा स्पृष्टो कर्म्मदोषेण जानतः ॥
<>वर्षाणि दशपञ्चैव वसते तत्र निश्चयः ।
<>रजो भूत्वा महाभागे रक्तवस्त्रपरायणः ॥
<>प्रायश्चित्तं प्रवक्ष्यामि तस्य कायविशोधनम् ।
<>येन शुध्यन्ति वै भूमे पुरुषाः शास्त्रवर्ज्जिताः ॥
<>एकाहारं ततः कृत्वा दिनानि दश सप्त च ।
<>वायुभक्षो दिनत्रीणि दिनमेकं जलाशनः ॥
<>एवं स मुच्यते भूमे मम विप्रियकारकः ।
<>प्रायश्चित्तं ततः कृत्वा ममासौ रोचते सह ॥
<>एतत्ते कथितं भूमे रक्तवस्त्रविभूषितम् ।
<>प्रायश्चित्तं महाभागे सर्व्व संसारमोक्षणम् ॥”
<>इति तत्रैव रक्तवस्त्रपरीधानप्रायश्चित्तम् ॥
<>परिधृतकृष्णवस्त्रस्य विष्णूपासननिषेधो यथा, --
<>“यः पुनः कृष्णवस्त्रेण मम कर्म्मपरायणः ।
<>देवि कर्म्माणि कुर्व्वीत तस्य वै पतनं शृणु ॥
<>घुणा वै पञ्चवर्षाणि काष्ठभक्षश्च जायते ।
<>मशकस्त्रीणि वर्षाणि कच्छस्त्रीणि च पञ्च च ॥
<>न स गच्छति संसारं मम कर्म्मपरायणः ।
<>पारावतश्च जायेत नववर्षाणि पञ्च च ॥
[Page4-313-b+ 52]
<>जातो ममापराधेन सितः पारावतो भुवि ।
<>तिष्ठते मम पार्श्वेषु यत्रैवाहं प्रतिष्ठितः ॥
<>प्रायश्चित्तं प्रवक्ष्यामि तस्य संसारमोक्षणम् ।
<>येनासौ लभते सिद्धिं कृष्णवस्त्रापराधतः ॥
<>सप्ताहं यावकं भुक्त्वा त्रिरात्रं शक्तुपिण्डिकाम् ।
<>त्रीणि पिण्डान् त्रिरात्रन्तु एवं मुच्येत किल्वि-
<>षात् ॥
<>य एतेन विधानेन देवि कर्म्माणि कारयेत् ।
<>शुचिर्भागवतो भूत्वा मम मार्गानुसारकः ।
<>न स गच्छति संसारं मम लोकाय गच्छति ॥”
<>इति तत्रैव कृष्णवस्त्रपरीधानप्रायश्चित्तम् ॥
<>परिधृताधौतवस्त्रस्य विष्णुकर्म्मकरणनिषेधो
<>यथा, --
<>वराह उवाच ।
<>“वाससा न च धौतेन यो मे कर्म्माणि कारयेत् ।
<>शुचिर्भागवतो भूत्वा मम मार्गानुसारकः ॥
<>तस्य दोषं प्रवक्ष्यामि अपराधं वसुन्धरे ।
<>पतन्ति येन संसारं वाससोच्छिष्टकारिणः ॥
<>देवि भूत्वा गजोन्मत्तस्तिष्ठत्येकं नरो भुवि ।
<>उष्ट्रश्चैकं भवेज्जन्म जन्म चैकं खरस्तथा ॥
<>गोमायुरेकजन्मा वै जन्म चैकं हयस्तथा ।
<>सारङ्गश्चैकजन्मा वै मृगो भवति चैकतः ॥
<>सप्तजन्मान्तरं पश्चात्ततो भवति मानुषः ।
<>मद्भक्तश्च गुणज्ञश्च मम कर्म्मपरायणः ।
<>निरापराधो दक्षश्च अहङ्कारविवर्ज्जितः ॥
<>धरण्युवाच ।
<>शुतमेतत् प्रयत्नेन यत्त्वया समुदाहृतम् ।
<>संसारं वाससोच्छिष्टं येन गच्छन्ति मानवाः ॥
<>प्रायश्चित्तञ्च मे ब्रूहि सर्व्वकर्म्मसुखावहम् ।
<>किल्विषात् येन मुञ्चन्ति तव कर्म्मपरायणः ॥
<>वाराह उवाच ।
<>शृणु तत्त्वेन मे देवि कथ्यमानं मयानघे ।
<>प्रायश्चित्तं प्रवक्ष्यामि मम भक्तिपरायणः ॥
<>यावकेन दिनं त्रीणि पिण्याकेन पुनस्त्रयः ।
<>कणभक्षो दिनत्रीणि पायसेन दिनत्रयम् ॥
<>एवं कृत्वा महाभागे वाससोच्छिष्टकारिणः ।
<>अपराधं न विद्येत संसारञ्च न गच्छति ॥”
<>इति तत्रैव अधौतवासःपरिधानप्रायश्चित्त-
<>नामाध्यायः ॥ * ॥ अथ परिहितपरकीयवस्त्रस्य
<>विष्णुपूजादिकरणे प्रायश्चित्तम् ।
<>वाराह उवाच ।
<>“यः पारक्येण वस्त्रेण नावधूतेन माधवि ।
<>प्रायश्चित्ती पुमान्मूर्खो मम कर्म्मपरायणः ॥
<>करोति मम कर्म्माणि स्पृष्ट्वा ते मां तमःस्थितः ।
<>मृगो वै जायते देवि वर्षाणि त्रीणि सप्त च ॥
<>हीनपादेन जायेत चैकजन्म वसुन्धरे ।
<>मूर्खश्च क्रोधनश्चैव मद्भक्तश्चैव जायते ॥
<>तस्य वक्ष्यामि सुश्रोणि प्रायश्चित्तं महौजसम् ।
<>येन गच्छति संसारं मम भक्तो व्यवस्थितः ॥
<>अष्टभक्तं ततः कृत्वा मम कर्म्मपरायणः ।
<>माघस्यैव तु मासस्य शुक्लपक्षस्य द्बादशी ॥
<>तिष्ठेज्जलाशये तत्र क्षान्तो दान्तो जितेन्द्रियः ।
[Page4-313-c+ 52]
<>अनन्यमानसो भूत्वा मम चिन्तापरायणः ॥
<>प्रभातायान्तु शर्व्वर्य्यां उदिते च दिवाकरे ।
<>पञ्चगव्यं ततः पीत्वा शीघ्रं मुच्येत किल्विषात् ॥
<>य एतेन विधानेन प्रायश्चित्तं समाचरेत् ।
<>सर्व्वपापविनिर्मुक्तो मम लोकाय गच्छति ॥”
<>इति वाराहे परकीयवस्त्रपरीधानप्रायश्चित्त-
<>नामाध्यायः ॥ * ॥ काञ्चननिर्म्मितवस्त्रप्रमाणं
<>यथा, --
<>“यावत् काञ्चनवस्त्राणां वाहिका गोपकन्यकाः ।
<>काश्चित्तत्राययुः शीघ्रं यत्र चन्द्रावली मुदा ॥”
<>इति ब्रह्मवैवर्त्ते श्रीकृष्णजन्मखण्डे २८ अध्यायः ॥
<>“आसनं वसनं शय्या जायापत्यं कमण्डलुः ।
<>आत्मनः शुचिरेतानि न परेषां कदाचन ॥”
<>ईषद्धौतादिवस्त्रस्य पश्चिमाग्रादिप्रसारित-
<>वस्त्रस्य च अधौतत्वं यथा, --
<>“ईषद्धौतं स्त्रिया धौतं यद्धौतं रजकेन तु ।
<>अधौतं तद्विजानीयाद्दशा दक्षिणपश्चिमे ॥”
<>इति कर्म्मलोचनम् ॥ * ॥
<>सत्यतपाः ।
<>“प्रागग्रमुदगग्रं वा धौतं वस्त्रं प्रसारयेत् ।
<>पश्चिमाग्रं दक्षिणाग्रं पुनः प्रक्षालनात् शुचि ॥”
<>अत्राग्रं दशा वृक्षवत् ॥ * ॥ प्रचेताः ।
<>“स्वयं धौतेन कर्त्तव्या क्रिया धर्म्म्या विपश्चिता ।
<>न च राजकधौतेन नाधौतेन भवेत् क्वचित् ॥
<>पुत्त्रमित्रकलत्रेण स्वजातिबान्धवेन च ।
<>दासवर्गेण यद्धौतं तत् पवित्रमिति स्थितिः ॥”
<>स्नानोत्तरं उष्णीषवस्त्रस्य धार्य्यत्वं यथा ।
<>उष्णीषधारणं शिरोजलापनयनाय । तेन तद-
<>नन्तरं न धार्य्यम् । तथा महाभारतम् ।
<>“आप्लुतः साधिवासेन जलेन च सुगन्धिना ।
<>राजहंसनिभं प्राप्य उष्णीषं शिथिलार्पितम् ।
<>जलक्षयनिमित्तं वै वेष्टयामास मूर्द्धनि ॥”
<>शिथिलार्पितं अगाढबद्धम् ॥ * ॥ निषिद्ध-
<>वस्त्राणि यथा । भारते ।
<>“न स्यूतेन न दग्धेन पारक्येण विशेषतः ।
<>मूषिकोत्कीर्णजीर्णेन कर्म्म कुर्य्याद्विचक्षणः ॥”
<>नारसिंहे ।
<>“न रक्तमुल्वणं वासो न नीलञ्च प्रशस्यते ।
<>मलाक्तञ्च दशाहीनं वर्ज्जयेदम्बरं बुधः ॥”
<>उल्वणं उत्कटरक्तविशेषम् । आचाररत्ने
<>उशनाः ।
<>“दशाहीनेन वस्त्रेण कुर्य्यात् कर्म्माण्यभावतः ।”
<>विष्णुधर्म्मोत्तरे ।
<>“वस्त्रं नान्यधृतं धार्य्यं न रक्तं मलिनं तथा ।
<>जीर्णं वापदशञ्चैव श्वेतं धार्य्यं प्रयत्नतः ॥
<>उपानहं नान्यधृतं ब्रह्मसूत्रञ्च धारयेत् ।
<>न जीर्णमलवद्वासो भवेच्च विभवे सति ॥”
<>योगियाज्ञवल्क्यः ।
<>“स्नात्वैवं वाससी धौते अक्लिन्ने परिधाय च ।
<>प्रक्षाल्योरूमृदद्भिश्च हस्तौ प्रक्षालयेत्ततः ॥
<>अभावे धौतवस्त्राणां शाणक्षौमाविकानि च ।
<>कुतपो योगपट्टं वा द्बिर्व्वासा येन वा भवेत् ॥
[Page4-314-a+ 52]
<>अधौतेन च वस्त्रेण नित्यनैमित्तिकीं क्रियाम् ।
<>कुर्व्वन् फलं न चाप्नोति दत्तं भवति निष्फलम् ॥”
<>कुतपो नेपालकम्बलः ॥ * ॥ तर्पणात् पूर्व्वं
<>स्नानवस्त्रनिष्पीडननिषेधो यथा, --
<>“निष्पीडयति यः पूर्व्वं स्नानवस्त्रन्तु तर्पणात् ।
<>निराशास्तस्य गच्छन्ति देवाः पितृगणैः सह ॥”
<>यावालिः ।
<>“स्नानं कृत्वार्द्रवासास्तु विण्मूत्रं कुरुते यदि ।
<>प्राणायामत्रयं कृत्वा पुनः स्नानेन शुद्ध्यति ॥ * ॥
<>नार्द्रमेकञ्च वसनं परिदध्यात् कथञ्चन ॥”
<>हारीतः । आर्द्रञ्च सप्तवातहतमपि शुद्ध-
<>मिति ॥ * ॥ मदनपारिजाते पारस्करः ।
<>एकञ्चेद्वासो भवति तस्योत्तरार्द्धेन प्रच्छादय-
<>तीति । इत्याह्निकतत्त्वम् ॥ * ॥ संक्रान्त्यादौ
<>वस्त्रनिष्पीडननिषेधो यथा । षट्त्रिंशन्मत-
<>निगमौ ।
<>“संक्रान्त्यां पञ्चदश्याञ्च द्वादश्यां श्राद्धवासरे ।
<>वस्त्रं न पीडतेत्तत्र न च क्षारेण योजयेत् ॥”
<>इति तिथ्यादितत्त्वम् ॥
<LEND>
