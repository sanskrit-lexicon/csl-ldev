<L>31890<pc>4-330<k1>वातापिः<k2>वातापिः
वातापिः¦, पुं, असुरविशेषः । स च ह्रादस्य धमनौ
<>पत्न्यां जातः । अगस्त्येन भक्षितः । इति
<>श्रीभागवतमतम् ॥ कल्पान्तरे तु विप्रचित्तेः
<>सिंहिकायां जातः । यथा, --
<>“सिंहिकायामथोत्पन्ना विप्रवित्तेश्चतुर्द्दश ।
<>शंवः शवलगात्रश्च व्यङ्गः शाल्वस्तथैव च ॥
<>इल्वलो नमुचिश्चैव वातापी हसृपो जिकः ।
<>हरकल्पः कालनाभो भौमश्च नरकस्तथा ॥
<>राहुर्ज्येष्ठश्च तेषां वै चन्द्रसूर्य्यप्रमर्द्दनः ।
<>इत्येते सिंहिकापुत्त्रा देवैरपि दुरासदाः ॥”
<>इति वह्निपुराणे काश्यपीयवंशः ॥
<>अन्यच्च ।
<>“विप्रचित्तिः सैंहिकेयान् सिंहिकायामजी-
<>जनत् ।
<>हिरण्यकशिपोर्ये वै भागिनेयास्त्रयोदश ॥
<>वत्सः शल्यश्च राजेन्द्रो तमो वातापिरेव च ।
<>इल्वलो नमुचिश्चैव खसूमश्चाञ्जनस्तथा ॥
<>नरकः कालनाभश्च सरमाणस्तथैव च ।
<>कल्पवीर्य्यश्च विख्यातो दनुवंशविवर्द्धनः ॥”
<>इति मात्स्ये ६ अध्यायः ॥
<>(मुनिवरोऽगस्त्यस्तु एनं ब्रह्मद्वेष्टारं भक्षित-
<>वान् । एतद्वृत्तान्तस्तु महाभारते वनपर्व्वणि
<>९६ अध्यायमारभ्य द्रष्टव्यः ॥)
<LEND>
