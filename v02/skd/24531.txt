<L>24531<pc>3-455<k1>ब्रह्मार्पणं<k2>ब्रह्मार्पणं
ब्रह्मार्पणं¦, क्ली, (ब्रह्मैवार्पणमितिविग्रहे यदर्पणं
तद्ब्रह्मैव । यथा, गीतायाम् । ४ । २४ ॥
“ब्रह्मार्पणं ब्रह्महविर्ब्रह्माग्नौ ब्रह्मणाहुतम् ॥”
“ब्रह्मार्पणं येन करणेन प्रकारेण ब्रह्मविद्भि-
रग्नावर्पयति तद्ब्रह्मैवेति पश्यति तस्यात्म-
व्यतिरेकेणाभावं पश्यति यथा शुक्तिकायां
रजताभावं पश्यति तद्बदुव्यते ब्रह्मैवार्पणमिति
यथा यद्रजतं तच्छुक्तिकैवेति । ब्रह्म अर्पण-
मित्यसमस्ते पदे यदर्पणबुद्ध्या गृह्यते लोके
तदस्य ब्रह्मविदो ब्रह्मैवेत्यर्थः । इति शाङ्कर-
भाष्यम् ॥) ब्रह्मणि समर्पणम् । तत्प्रकारा यथा,
“ब्रह्मणा दीयते देयं ब्रह्मणे संप्रदीयते ।
ब्रह्मैव दीयते चेति ब्रह्मार्पणमिदं परम् ॥
नाहं कर्त्ता सर्व्वमेतद्ब्रह्मैव कुरुते तथा ।
एतद् ब्रह्मार्पणं प्रोक्तं ऋषिभिस्तत्त्वदर्शिभिः ॥
प्रीणातु भगवानीशः कर्म्मणानेन शाश्वतः ।
करोति सततं बुद्ध्या ब्रह्मार्पणमिदं परम् ॥
यद्वा फलानां संन्यासं प्रकुर्य्यात् परमेश्वरे ।
कर्म्मणामेतदप्याहुर्ब्रह्मार्पणमनुत्तमम् ॥”
इति कूर्म्मपुराणे ४ अध्यायः ॥
<LEND>
