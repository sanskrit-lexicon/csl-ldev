<L>34211<pc>4-511<k1>वैदूर्य्यं<k2>वैदूर्य्यं
वैदूर्य्यं¦, क्ली, (विदूरात् प्रभवतीति । विदूर +
<>“विदूरात् ञ्यः ।” ४ । ३ । ८४ । इति ञ्यः ।)
<>मणिविशेषः । स तु कृष्णपीतवर्णः । लहसुनीया
<>इति हिन्दी भाषा । अस्य देवता केतुः ।
<>तत्पर्य्यायः । बालवायजम् २ । इति हेमचन्द्रः ॥
<>केतुरत्नम् ३ कैतवम् ४ प्रावृष्यम् ५ अभ्र-
<>रोहम् ६ खराब्दाङ्कुरकम् ७ विदूररत्नम् ८
<>विदूरजम् ९ । अस्य गुणाः । अम्लत्वम् । उष्ण-
<>त्वम् । कफवायुनाशित्वम् । गुल्मशूलप्रशमन-
<>त्वम् । भूषितञ्चेत् शुभावहत्वञ्च । इति राज-
<>निर्घण्टः ॥ अपि च ।
[Page4-511-b+ 52]
<>“मुक्ताविद्रुमवज्रेन्द्रवैदूर्य्यस्फटिकादिकम् ।
<>मणिरत्नं सरं शीतं कषायं स्वादु लेखनम् ।
<>चाक्षुष्यं धारणात्तच्च पापालक्ष्मीविनाशनम् ॥”
<>इति राजवल्लभः ॥ * ॥
<>तच्छायलक्षणं यथा, --
<>“एकं वेणुपलाशकोमलरुचा मायूरकण्ठत्विषा
<>मार्जारेक्षणपिङ्गलच्छविजुषा ज्ञेयं त्रिधा
<>च्छायया ।
<>यद्गात्र गुरुतां दधाति नितरां स्निग्धन्तु
<>दोषोषितं
<>वैदूर्य्यं विशदं वदन्ति सुधियः स्वच्छञ्च तच्छो-
<>भनम् ॥”
<>तस्य कुलक्षणं यथा, --
<>“विच्छायं मृच्छिलागर्भं लघु रूक्षञ्च सक्षतम् ।
<>सत्रासं परुषं कृष्णं वैदूर्य्यं दूरतां नयेत् ॥”
<>तत्परीक्षा यथा, --
<>“घृष्टं यदात्मना स्वच्छं स्वच्छायां निकषाश्मनि ।
<>स्फुटं प्रदर्शयेदेतद्वैदूर्य्यं जात्यमुच्यते ॥”
<>इति राजनिर्घण्टः ॥ * ॥
<>सूत उवाच ।
<>“वैदूर्य्यपुष्परागाणां कर्क्केतभीष्मके वदे ।
<>परीक्षां ब्रह्मणा प्रोक्तां व्यासेन कथितां द्विज ॥
<>कल्पान्तकालक्षुभिताम्बुराशि-
<>निर्ह्रादकल्पाद्दितिजस्य नादात् ।
<>वैदूर्य्यमुत्पन्नमनेकवर्णं
<>शोभाभिरामं द्युतिवर्णबीजम् ॥
<>अविदूरे वैदूर्य्यस्य गिररुत्तुङ्गरोधसः ।
<>कामभूतिकसीमानमनु तस्याकरोऽभवत् ॥
<>तस्य नादसमुत्थत्वादाकरः सुमहागुणः ।
<>अभूदुत्तरितो लोके लोकत्रयविभूषणः ॥
<>तस्यैव दानवपतेर्निनदानुरूप-
<>प्रावृट्पयोदवरदर्शितचारुरूपाः ।
<>वैदूर्य्यरत्नमणयो विविधावभासा-
<>स्तस्मात् स्फुलिङ्गनिवहा इव सम्बभूवुः ॥
<>पद्मरागमुपादाय मणिवर्णा हि ये क्षितौ ।
<>सर्व्वांस्तान् वर्णशोभाभिर्वैदूर्य्यमनुगच्छति ॥
<>तेषां प्रधानं शिखिकण्ठनीलं
<>यद्बा भवेद्वेणुदलप्रकाशम् ।
<>चाषाग्रपक्षप्रतिमश्रियो ये
<>न ते प्रशस्ता मणिशास्त्रविद्भिः ॥
<>गुणवान् वैदूर्य्यमणिर्योजयति स्वामिनं वरभाग्यैः ।
<>दोषेर्युक्तो दोषैस्तस्माद्यत्नात् परीक्षेत ॥
<>गिरिकाचशिशुपालौ काचस्फटिकाश्च भूमि-
<>निर्भिन्नाः ।
<>वैदूर्य्यमणेरेते विजातयः सन्निभाः सन्ति ॥
<>लिख्याभावात् काचं लघु भावाच्छैशुपालकं
<>विद्यात् ।
<>गिरिकाचमदीप्तित्वात् स्फटिकं वर्णोज्ज्वलत्वेन ॥
<>यदिन्द्रनीलस्य महागुणस्य
<>सुवर्णसंख्याकलितस्य मूल्यम् ।
<>तदेव वैदूर्य्यमणेः प्रदिष्टं
<>पलद्वयोन्मापितगौरवस्य ॥
[Page4-511-c+ 52]
<>जातस्य सर्व्वेऽपि मणेस्तु यादृग्-
<>विजातयः सन्ति समानवर्णाः ।
<>तथापि नानाकरणानुमेय-
<>भेदप्रकारः परमः प्रदिष्टः ॥
<>सुखोपलक्ष्यश्च सदा विचार्य्यो
<>ह्ययं प्रभेदो विदुषा नरेण ।
<>स्नेहप्रभेदो लघुता मृदुत्वं
<>विजातिलिङ्गं खलु सार्व्वजन्यम् ॥
<>कुशलाकुशलैः प्रयुज्यमानाः
<>प्रतिबद्धाः प्रतिसत्क्रियाप्रयोगैः ।
<>गुणदोषसमुद्भवं लभन्ते
<>मणयोऽर्थान्तरमूल्यमेव भिन्नाः ॥
<>क्रमशः समतीतवर्त्तमानाः
<>प्रतिबद्धा मणिबन्धकेन यत्नात् ।
<>यदि नाम भवन्ति दोषहीना
<>मणयः षड्गुणमाप्नुवन्ति मूल्यम् ॥
<>आकरान् समतीतानामुदधेस्तीरसन्निधौ ।
<>मूल्यमेतन्मणीनान्तु न सर्व्वत्र महीतले ॥
<>सुवर्णो मनुना यस्तु प्रोक्तः षोडशमाषकः ।
<>तस्य सप्ततिमो भागः संज्ञारूपं करिष्यति ॥
<>शाणश्चतुर्माषमानो माषकः पञ्चकृष्णलः ।
<>पलस्य दशमो भागो धरणः परिकीर्त्तितः ॥
<>इति मानविधिः प्रोक्तो रत्नानां मूल्यनिश्चये ॥”
<>इति गारुडे वैदूर्य्यपरीक्षा ७३ अध्यायः ॥ * ॥
<>अन्यच्च ।
<>“सितञ्च धूम्रसङ्काशमीषत्कृष्णसितं भवेत् ।
<>वैदूर्य्यं नाम तद्रत्नं रत्नविद्भिरुदाहृतम् ॥
<>ब्रह्मक्षत्त्रियविट्शूद्रजातिभेदाच्चतुर्व्विधम् ।
<>सितनीलो भवेद्विप्रः सितारक्तस्तु बाहुजः ॥
<>पीतानीलस्तु वैश्यः स्यात् नील एव हि शूद्रकः ॥”
<>अथ गुणाः ।
<>“मार्ज्जारनयनप्रख्यं रसोनप्रतिमं हि वा ।
<>कलिलं निर्म्मलं व्यङ्गं वैदूर्य्यं देवभूषणम् ॥
<>सुतारं घनमत्यच्छं कलिलं व्यङ्गमेव च ।
<>वैदूर्य्याणां समाख्याता एते पञ्च महागुणाः ॥”
<>तद्यथा, --
<>“उद्गिरन्निव दीप्तिं योऽसौ सुतार इति गद्यते
<>प्रमाणताल्पं गुरु यत् घनमित्यभिधीयते ॥
<>कलङ्कादिविहीनं तदत्यच्छमिति कीर्त्तितम् ।
<>ब्रह्मशूद्रं कलाकारश्चञ्चलो यत्र दृश्यते ॥
<>कलिलं नाम तद्राज्ञः सर्व्वसम्पत्तिकारकम् ।
<>विश्लिष्टाङ्गन्तु वैदूर्य्यं व्यङ्गमित्यभिधीयते ॥ * ॥
<>कर्करं कर्कशं त्रासः कलङ्को देह इत्यपि ।
<>एते पञ्च महादोषा वैदूर्य्याणामुदीरिताः ॥
<>शर्करायुक्तमिव यत् प्रतिभाति च कर्करम् ।
<>स्पर्शेऽपि च यत्तज्ज्ञेयं कर्कशं बन्धुनाशनम् ।
<>भिन्नभ्रान्तिकरस्त्रासः स कुर्य्यात् कुलसंक्ष-
<>यम्
<>विरुद्धवर्णो यस्याङ्के कलङ्कः क्षयकारकः ।
<>मलदिग्ध इवाभाति देहो हेहविनाशनः ॥
<>जयति यदि सुवर्णं त्यागहीनो यदा वा
<>बहुविधमणिहारी भूपतिर्व्वा यतिर्व्वा ।
[Page4-512-a+ 52]
<>दधदपि धृतदोषं जातु वैदूर्य्यरत्नं
<>प्रतिशतफलरूपः पातमेध्यत्यवश्यम् ॥”
<>इति युक्तिकल्पतरौ वैदूर्य्यपरीक्षा ॥
<>अन्यत् गरुडपुराणवत् ॥
<LEND>
