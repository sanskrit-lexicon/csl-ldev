<L>41884<pc>5-542<k1>हीनः<k2>हीनः
हीनः¦, त्रि, (ओ हा क लि त्यागे + क्तः । “ओदि-
<>तश्च ।” ८ । २ । ४५ । इति नत्त्वम् । “घुमा-
<>स्थागापाजहातीति ।” ६ । ४ । ६६ । इति
<>ईत्वम् ।) ऊनः । (यथा, रघुः । १ । ७०
<>“तया हीनं विधातर्मां कथं पश्यन्न दूयसे ।
<>सिक्तं स्वयमिव स्नेहाद् बन्ध्यमाश्रमपादपम् ॥”)
<>गर्ह्यः । इत्यमरः । ३ । ३ । १२७ ॥ अधमः ।
<>इति जटाधरः ॥ (यथा, मनौ । ३ । १०७ ।
<>“आसनावसथौ शय्यामनुव्रज्यामुपासनम् ।
<>उत्तमेषूत्तमं कुर्य्यात् हीने हीनं समे समम् ॥”)
<>प्रतिवादिविशेषः । स च पञ्चविधः । यथा,
<>नारदः ।
<>“अन्यवादी क्रियाद्वेषी नोपस्थायी निरुत्तरः ।
<>आहूतप्रपलायी च हीनः पञ्चविधः स्मृतः ॥”
<>इति व्यवहारतत्त्वम् ॥
<LEND>
