<L>31194<pc>4-270<k1>वरणं<k2>वरणं
वरणं¦, क्ली, (वृ + भावे ल्युट् ।) कन्यादिवरणम् ।
<>(यथा, महाभारते । १ । १९० । ७ ।
<>“न च विप्रेष्वधीकारो विद्यते वरणं प्रति ।
<>स्वयंवरः क्षत्त्रियाणामितीयं प्रथिता श्रुतिः ॥”)
<>वेष्टनम् । इति मेदिनी । णे, ६५ ॥ पूजनादि । इति
<>शब्दरत्नावली ॥ * ॥ अथ वरणविधिः । तेषा-
<>माचार्य्यादीनां होमसाध्ये कर्म्मणि होमा-
<>रम्भात् पूर्व्वमानत्यर्थं यजमानेन स्वयं वरणं
<>कार्य्यम् । दानवाचनान्वारम्भवरणव्रतप्रमाणेषु
<>यजमानं प्रतीयात् । इति हरिशर्म्मधृतकात्या-
<>यनसूत्रात् । तत्र ब्रह्मवरणं प्रथमतः । ज्योति-
<>ष्टोमे । ब्रह्मोद्गातृहोत्रध्वर्य्य्वित्यादिक्रमदर्शने-
<>नान्यत्राकाङ्क्षया दृष्टपरिकल्पनाया न्याय्य-
<>त्वात् । सुगतिसोपानप्रभृतयोऽप्येवम् । वरणन्तु ।
<>गन्धादिदानद्बारा प्रीतिमुत्पाद्य कर्म्मकरणाय-
<>प्रेरणम् । तत्र च । सर्व्वत्र प्राङ्मुखो दात
<>ग्रहीता च उदङ्मुखः । इति वचनात् यज-
<>मानस्य प्राङ्मुखत्वं आचार्य्यादीनामुदङमुखत्वं
<>प्रतीयते । वरणविधिमाह कात्यायनः । आसन-
<>माहार्य्य आह साधु भवानास्तामर्च्चयिष्यामो
<>भवन्तमिति । आसनमाहार्य्यानीय संस्थाप्याह
<>साधु भवानास्तामिति । साध्वहसासे इति
<>प्रतिवचनम् । अर्च्चयिष्यामो मवन्तमिति पुन-
<>रुक्ते अर्च्चय इति प्रतिवचनं सामर्थ्यात् ।
<>इति हरिशर्म्मा । इति संस्कारतत्त्वम् ॥ * ॥
<>मेदिनीमते पवर्गीयबकारादिशब्दोऽयम् । किन्तु
<>अन्तः स्थवकरादिवृधातोरनट्प्रत्ययेन निष्पन्न-
<>त्वादत्र लिखितः ॥
<LEND>
