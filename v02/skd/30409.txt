<L>30409<pc>4-217<k1>लिङ्गं<k2>लिङ्गं
लिङ्गं¦, क्ली, (लिङ्ग्यते अनेन इति । लिङ्ग + घञ् ।
<>अभिधानात् क्लीवलिङ्गत्वम् ।) चिह्रम् । (यथा,
<>महाभारते । १ । २ । १२ ।
<>“येन लिङ्गेन यो देशो युक्तः समुपलक्ष्यते ।
<>तेनैव नाम्ना तं देशं वाच्यमाहुर्मनीषिणः ॥”)
<>शेफः । इत्यमरः ॥ अनुमानम् । साङ्ख्योक्त-
<>प्रकृतिः । (यथा, सांख्यकारिकायाम् । ५५ ।
<>“तत्र जरामरणकृतं दुःखं प्राप्नोति चेतनः
<>पुरुषः ।
<>लिङ्गस्याविनिवृत्तेस्तस्माद्दुःखं स्वभावेन ॥”
<>प्रकृतिकार्य्यं विकृतिश्च । यथा, तत्रैव । १० ।
<>“हेतुमदनित्यमव्यापि सक्रियमनेकमाश्रितं
<>लिङ्गम् ।
[Page4-217-c+ 52]
<>सावयबं परतन्त्रं व्यक्तं विपरीतमव्यक्तम् ॥”
<>विशेषस्तु तत्र द्रष्टव्यः ।) शिवमूर्त्तिविशेषः । इति
<>मेदिनी । गे, २३ ॥ व्याप्यम् । व्यक्तम् । पुंस्त्वादिः ।
<>इति त्रिकाण्डशेषः ॥ (यथा, मनुः । ५ । १३६ ।
<>“एका लिङ्गे गुदे तिस्रस्तथैकत्र करे दश ।
<>उभयोः सप्त दातव्या मृदः शुद्धिमभीप्सता ॥”)
<>सामर्थ्यम् । यथा, --
<>“यावतामेव धातूनां लिङ्गं रूढिगतं भवेत् ।
<>अर्थश्चैवाभिधेयस्तु तावद्भिर्गुणविग्रहः ॥”
<>इति तिथ्यादितत्त्वे एतत्कारिकाव्याख्यायां रघु-
<>नन्दनः ॥ * ॥ अथ शेफार्थस्य लिङ्गस्य पर्य्यायः ।
<>शिश्नः २ स्वरस्तम्भः ३ उपस्थः ४ मदनाङ्कुशः ५
<>कन्दर्पमुषलः ६ शेफः ७ मेहनम् ८ शेफः [स्] ९
<>मेढ्रः १० लांगुः ११ ध्वजः ११ रागलता १३
<>व्यङ्गः १४ । इति शब्दरत्नावली ॥ लाङ्गूलम् १५
<>साधनम् १६ सेफः १७ कामाङ्कुशः १८ । इति
<>जटाधरः ॥ * ॥ लिङ्गमूले वादिलान्तवर्णयुक्त-
<>स्वाधिष्ठाननामकषड् दलपद्ममस्ति । यथा, --
<>“मूलाधारे त्रिकोणाख्ये इच्छाज्ञानक्रियात्मके ।
<>मध्ये स्वयम्भूलिङ्गन्तु कोटिसूर्य्यसमप्रभम् ॥
<>तद्वाद्ये हेमवर्णाभं व स वर्णचतुर्दलम् ।
<>तदूर्द्ध्वेऽग्निसमप्रख्यं षड्दलं हीरकप्रभम् ॥
<>वादिलान्तषड्र्णेन युक्तञ्चाधिष्ठानसंज्ञकम् ।
<>स्वशब्देन परं लिङ्गं स्वाधिष्ठानं ततो विदुः ॥”
<>इति तन्त्रम् ॥ * ॥
<>अस्याधिष्ठातृदेवतादिर्यथा ।
<>“प्रजनः सर्व्वभूतानामुपस्थोऽध्यात्ममुच्यते ।
<>अधिभूतं तथा शुक्रं दैवतञ्च प्रजापतिः ॥”
<>इति महाभारते आश्वमेधिकपर्व्व ॥ * ॥
<>अस्य शुभाशुभलक्षणं यथा, --
<>“स्वल्पे लिङ्गे च धनवान् स्याच्च पुत्त्रादि-
<>वर्ज्जितः ।
<>स्थूललिङ्गो दरिद्रः स्याद्दःख्येकवृषणी भवेत् ॥”
<>इति गारुडे ६३ अध्यायः ॥ * ॥
<>अपि च ।
<>“महद्भिरायुराख्यातं ह्यल्पलिङ्गो धनी नरः ।
<>अपत्यरहितश्चैव स्थूललिङ्गो धनोज्झितः ॥”
<>महद्भिर्जानुभिरिति शेषः ।
<>“मेढ्रे वामनते चैव सुतान्नरहितो भवेत् ।
<>वक्रेऽन्यथापुत्त्रवान् स्यात् दारिद्र्यं विनते
<>त्वधः ॥
<>अल्पे तु तनयो लिङ्गे शिरालेऽथ सुखी नरः ।
<>स्थूलग्रन्थियुते लिङ्गे भवेत् पुत्त्रादिसंयुतः ॥”
<>इति गारुडे ६६ अध्यायः ॥
<>अन्यच्च ।
<>“दीर्घलिङ्गेन दारिद्र्यं स्थूललिङ्गेन निर्द्धनः ।
<>कृशलिङ्गेन सौभाग्यं ह्रस्वलिङ्गेन भूपतिः ॥
<>कर्कशैः कठिनैर्लिङ्गैः परदाररतः सदा ।
<>रमते च सदा दासीं निर्द्धनो भवति ध्रुवम् ॥
<>कृशलिङ्गेन सूक्ष्मेण रक्तलिङ्गेन भूपतिः ।
<>परस्त्रीं रमते नित्यं नारीणां वल्लभो भवेत् ॥
<>कृशलिङ्गेन रक्तेन लभते चोत्तमाङ्गनाम् ।
[Page4-218-a+ 52]
<>राज्यं सुखञ्च दिव्याङ्ग्याः कन्यकायाः पति-
<>र्भवेत् ॥”
<>इति सामुद्रकम् ॥
<>शिवस्य लिङ्गरूपस्य तन्निर्माल्याग्राह्यत्वस्य च
<>कारणं यथा, --
<>दिलीप उवाच ।
<>“वेद्मि स्माहं द्विजश्रेष्ठ ! रुद्रस्त्रिपुरहन्तकः ।
<>कस्माद्विगर्हितं रूपं प्राप्तवान् सह भार्य्यया ॥
<>योनिलिङ्गस्वरूपञ्च कथं स्यात् सुमहात्मनः ।
<>पञ्चवक्त्रश्चतुर्बाहुः शूलपाणिस्त्रिलोचनः ॥
<>कथं विगर्हितं रूपं प्राप्तवान् द्विजपुङ्गव ! ।
<>एवं सर्व्वं समाचक्ष्व मित्रावरुणनन्दन ॥
<>श्रीवशिष्ठ उवाच ।
<>शृणु राजन् प्रवक्ष्यामि यन्मां पृच्छसि गौरवात् ।
<>स्वायम्भुवो मनुः पूर्व्वं मन्दरे पर्व्वतोत्तमे ॥
<>इयाज मुनिभिः सार्द्धं दीर्घसत्रमनुत्तमम् ।
<>तस्मिन् समागताः सर्व्वे मुनयः शंसितव्रताः ॥
<>अन्वेष्टुं देवतातत्त्वं मिथः प्रोचुस्तपोधनाः ।
<>विप्राणावेदविदुषां कः पूज्यो देवतावरः ॥
<>इति तस्य वचः श्रुत्वा सर्व्व एव महर्ययः ।
<>भृगुं तपोनिधिं विप्रं प्रोचुः प्राञ्जलयस्तदा ॥
<>ऋषय ऊचुः ।
<>अस्माकं संशयं छेत्तुं समर्थोऽसि शुभव्रत ।
<>ब्रह्मविष्णुमहेशानामन्तिकं व्रज सुव्रत ॥
<>गत्वा तेषां समीपन्तु तथा दृष्ट्वा च विग्रहान् ।
<>शुद्धसत्त्वगुणस्तेषां यस्मिन् संविद्यते मुने ! ॥
<>स एव पूज्यो विप्राणां नेतरस्तु कदाचन ।
<>तस्मात् त्वं हि मुनिश्रेष्ठ विबुधानां निरासनम् ॥
<>क्षिप्रं कुरु मुनिश्रेष्ठ सर्व्वलोकहितं प्रभो ॥
<>एवमुक्तस्ततस्तूर्णं कैलासं मुनिसत्तमः ।
<>जगाम बामदेवेन यत्रास्ते वृषभध्वजः ॥
<>गृहद्वारमुपागम्य शङ्करस्य महात्मनः ।
<>शूलहस्तं महारौद्रं नन्दिं दृष्ट्वाब्रवीद्द्विजः ॥
<>संप्राप्तो हि भृगुर्विप्रो हरं द्रष्टुं सुरोत्तमम् ।
<>निवेदयस्व मां शीघ्रं शङ्कराय महात्मने ॥
<>तस्य तद्वचनं श्रुत्वा नन्दी सर्व्वगणेश्वरः ।
<>उवाच परुषं वाक्यं महर्षिममितौजसम् ॥
<>असान्निध्यः प्रभोस्तस्य देव्या क्रीडति शङ्करः ।
<>निवर्त्तस्व निवर्त्तस्व यदि जीवितुमिच्छसि ॥
<>एवं निराकृतस्तेन तत्रातिष्ठन्महातपाः ।
<>बहूनि दिवसान्यस्मिन् गृहद्वारे मुनीश्वरः ॥
<>ततः क्रोधसमाविष्टो भृगुः प्रोवाच शङ्करम् ।
<>विनष्टस्तमसारूढो मां न जानाति शङ्करः ॥
<>नारीसङ्गममत्तोऽसौ यस्मान्मामवमन्यते ।
<>योनिलिङ्गस्वरूपं वै रूपं तस्माद्भविष्यति ॥
<>ब्राह्मणं मां न जानाति तमसा चाप्युपागतः ।
<>अब्रह्मण्यत्वमापन्नो न पूज्योऽसौ द्बिजन्मनाम् ॥
<>तस्मान्न जलमन्नन्तु तस्मै दत्तं हविस्तथा ।
<>शिवस्यान्नं जलञ्चैव पत्रं पुष्पं फलादिकम् ॥
<>निर्म्माल्यमस्य चाग्राह्यं भविष्यति न संशयः ॥
<>एवं शप्त्वा महातेजाः शङ्करं लोकपूजितम् ।
<>उवाच गणमत्युग्रं नन्दिं शूलधरं नृप ! ॥
[Page4-218-b+ 52]
<>रुद्रभक्ताश्च ये लोके भस्मलिङ्गास्थिधारिणः ।
<>ते पाषण्डत्वमापन्ना वेदवाह्या भवन्ति वै ॥
<>एवं शप्त्वा मुनिस्तत्र रुद्रं त्रिपुरहन्तकम् ।
<>जगाम ब्रह्मलोकं वै सर्व्वलोकनमस्कृतम् ॥”
<>इति पाद्मोत्तरखण्डीयाष्ठसप्ततितमाध्यायात्
<>सङ्कलितम् ॥ * ॥ शिवलिङ्गस्य पूजाधारत्वं यथा,
<>“पूजास्थानानि वक्ष्यामि यस्मिन् सान्निध्यतां
<>व्रजेत् ।
<>लिङ्गस्थां पूजयेद्देवीं स्थण्डिलस्थां तथैव च ।
<>पुस्तकस्थां महादेवीं पादुके प्रतिमासु च ॥
<>तल्लिङ्गमाश्रयेन्मन्त्री शुक्राद्यैर्यत् प्रतिष्ठितम् ।
<>कचाद्यैर्यत् कृतं लिङ्गं वर्ज्जनीयन्तु साधकैः ॥
<>अल्पसौख्यप्रदं प्रोक्तं वेदमन्त्रैः प्रतिष्ठितम् ।
<>साविकारन्तु सल्लिर्ङ्ग भुक्तभोगं तथेव च ।
<>ज्ञातव्यं साधकेन्द्रेण सिद्धिदञ्चाप्यसिद्धिदम् ॥
<>देव्युवाच ।
<>साविकारन्तु यल्लिङ्गं मन्त्रहीनं प्रतिष्ठितम् ।
<>निर्वर्त्तितविकारञ्च अस्वयम्भु स्वयम्भवम् ॥
<>कुर्व्वन्ति भक्तिवात्सल्यं लोकानां वासनात्मकम् ।
<>दुर्विज्ञेयमिदं ज्ञानं योगिनामप्यगोचरम् ॥
<>मर्त्यैर्जडधियैर्नाथ कथं विज्ञायते विभो ॥
<>ईश्वर उवाच ।
<>साधु साधु महादेवि ! रहस्यमिदमुत्तमम् ।
<>यत्त्वया चोदितं भद्रे ! तत्तथैव न चान्यथा ॥
<>दुर्विज्ञेयं सुरैश्चापि किं पुनर्मनुजन्तुभिः ।
<>आधिष्ठ्य साधकः क्षेत्रं हृदयानन्दकारकम् ॥
<>इन्द्रियाणाञ्च औत्सुक्यं ददामि लिङ्गदर्शने ।
<>सेव्यमानं ततो लिङ्गं नित्यमानन्ददायकम् ॥
<>सुस्वप्नान् पश्यते नित्यं विमानस्थां वराङ्गनाम् ।
<>भैरवं पश्यते नित्यं क्रीडन्तं मातृमण्डले ॥
<>उमामहेश्वरञ्चापि स्वप्ने पश्यति साधकः ।
<>अनिवर्त्तिताधिकारं लिङ्गं त्रिभुवनेश्वरि ! ।
<>आक्रमन्ति महाविघ्नाः सदैत्या राक्षसादयः ॥
<>शून्यागारं यथा देवि ! आक्रमन्ति नराः प्रिये ।
<>अनर्च्चितन्तु भुञ्जन्ति तथा लिङ्गन्तु कल्पना ॥
<>प्रेतं यथा सुराध्यक्षे आक्रमन्ति पिशाचकाः ।
<>शून्यञ्च व्यङ्गलिङ्गन्तु आश्रयन्ति तथा प्रिये ॥”
<>इत्याद्ये देवीपुराणे नन्दाकुण्डप्रवेशाध्यायः ॥ * ॥
<>अथ लिङ्गलक्षणम् ।
<>तत्र बाणलिङ्गस्य लक्षणं यथा, --
<>“बाणलिङ्गं तथा ज्ञेयं भुक्तिमुक्तिप्रदायकम् ।
<>उत्पत्तिं बाणलिङ्गस्य लक्षणं शेषतः शृणु ॥
<>नर्म्मदादेविकायाश्च गङ्गायमुनयोस्तथा ।
<>सन्ति पुण्यनदीनाञ्च बाणलिङ्गानि यन्मुखे ॥
<>इन्द्रादिपूजितान्यत्र तच्चिह्नैर्विहितानि च ।
<>सदा सन्निहितस्तत्र शिवः सर्व्वार्थदायकः ॥
<>इन्द्रलिङ्गानि तान्याहुः साम्राज्यार्थप्रदानि
<>च ॥”
<>अथाग्नेयलिङ्गलक्षणम् ।
<>“आरुणं हित्यकीलालमुष्णस्पर्शं-करोत्यलम् ।
<>आग्नेयं तत् शक्तिनिभमथवा शक्तिलाञ्छितम् ॥
<>इदं लिङ्गवरं स्थाप्य तेजसाधिपतिर्भवेत् ॥” * ॥
[Page4-218-c+ 52]
<>अथ याम्यलिङ्गलक्षणम् ।
<>“दण्डाकारं भवेद्याम्यमथवा रसनाकृति ।
<>यद्यदुक्तं सह तेर्न निर्निक्तं ज्ञायते तदा ।
<>निषिक्तं निधनं तेन क्रियते स्थापितेन तु ॥” * ॥
<>अथ नैऋतलिङ्गलक्षणम् ।
<>“राक्षसं खड्गसदृशं ज्ञानयोगफलप्रदम् ।
<>कर्करादिप्रलिप्तन्तु कुण्ठकुक्षियुतं तथा ।
<>राक्षसं निष्कृते लिङ्गं गार्हस्थे न सुखप्रदम् ॥”
<>अथ वारुणलिङ्गलक्षणम् ।
<>“वारुणं वर्त्तुलाकारं पाशाङ्कं चालिवर्च्चसम् ।
<>वृद्धिर्मुखादेः र्ह्रस्वत्वं संभोगाप्तन्तु मध्यगे ॥”
<>अथ वायुलिङ्गलक्षणम् ।
<>“कृष्णं धूम्रं न वारुच्यं ध्वजाभं ध्वजमूषलम् ।
<>मस्तके स्थापितं तस्य न्यूनन्यूनमितस्ततः ॥” * ॥
<>अथ कुबेरलिङ्गलक्षणम् ।
<>“तूणपाशगदाकारं गुह्यकेशस्य मध्यगम् ।”
<>अथ रौद्रलिङ्गलक्षणम् ।
<>“दिनं वाप्यथवा रात्रिं सशोणं रविवर्च्चसम् ।
<>अस्थिशूलाङ्कितं रौद्रं हेमकुण्डलवर्च्चसम् ॥”
<>अथ वैष्णवलिङ्गलक्षणम् ।
<>“चतुर्व्वर्णमयं वापि वैष्णवं ज्ञायतेऽग्रतः ।
<>वैष्णवं शङ्खचक्राङ्कगदाब्जादिविभूषितम् ॥
<>श्रीवत्सं कौस्तुभाङ्कञ्च सर्व्वसिंहासनाङ्कितम् ।
<>वैनतेयसमाङ्कं वा तथा विष्णुपदाङ्कितम् ॥
<>वैष्णवं नाम तत् प्रोक्तं सर्व्वैश्वर्य्यफलप्रदम् ।
<>शालग्रामादिसंस्थन्तु शशाङ्कं श्रीविवर्द्धनम् ॥
<>पद्माङ्कं स्वस्तिकाङ्कं वा श्रीवत्साङ्कं विभूतये ॥”
<>इति वीरमित्रोदयधृतकालोत्तरः ॥ * ॥
<>नारद उवाच ।
<>“अथ वक्ष्यामि ते विप्र चिह्रमेकादशं परम् ।
<>श्रवणाद्यस्य पापानि नाशमायान्ति तत्-
<>क्षणात् ॥
<>मधुपिङ्गलवर्णाभं कृष्णकुण्डलिकायुतम् ।
<>स्वयम्भुलिङ्गमाख्यातं सर्व्वसिद्धैर्निषेवितम् ॥
<>नानावर्णसमाकीण जटाशूलसमन्वितम् ।
<>मृत्युञ्जयाह्वयं लिङ्गं सुरासुरनमस्कृतम् ॥
<>दीर्घाकारं शुभ्रवर्णं कृष्णबिन्दुसमन्वितम् ।
<>बीलकण्ठं समाख्यातं लिङ्गं पूज्यं सुरासुरैः ॥
<>शुक्लाभं शुक्लकेशञ्च नेत्रत्रयसमन्वितम् ।
<>त्रिलोचनं महादेवं सर्व्वपापप्रणोदनम् ॥
<>ज्वलल्लिङ्गं जटाजूटं कृष्णाभं स्थूलविग्रहम् ।
<>कालाग्निरुद्रमाख्यातं सर्व्वसत्त्वैर्निषेवितम् ॥
<>मधुपिङ्गलवर्णाभं श्वेतयज्ञोपवीतिनम् ।
<>श्वेतपद्मसमासीनं चन्द्ररेखाविभूषितम् ॥
<>प्रलयास्त्रसमायुक्तं त्रिपुरारिसमाह्वयम् ।
<>शुभ्राभं पिङ्गलजटं मुण्डमालाधरं परम् ॥
<>त्रिशैलधरमीशानं लिङ्गं सर्व्वार्थसाधनम् ।
<>त्रिशूलडमरुधरं शुभ्ररक्तार्द्धभागतः ॥
<>अर्द्धनारीश्वराह्वानं सर्व्वदेवैरभिष्टुतम् ।
<>ईषद्रक्तमयं कान्तं स्थूलं लिङ्गं समुज्ज्वलम् ॥
<>महाकालं समाख्यातं धर्म्मकामार्थमोक्षदम् ।
<>एतत्तु कथितं तुभ्यं लिङ्गचिह्रं महेशितुः ।
[Page4-219-a+ 52]
<>एकेनैव कृतार्थः स्यात् बहुभिः किमु सुव्रत ॥”
<>इति हेमाद्रिधृतलक्षणकाण्डम् ॥ * ॥
<>“उक्ताङ्कं श्रेयसे योज्यं शीर्षमन्त्रं विवर्ज्जयेत् ।
<>यमवर्णन्तु यल्लिङ्गं यमाङ्कं वा कमण्डलुम् ॥
<>दण्डाङ्कं सूत्रचिह्रं वा ब्रह्मज्ञानान्वितं मतम् ।
<>शशिवर्णं महाकालं नन्दीशं पद्मरागवत् ॥
<>पद्मरागनिभं सर्व्वं महाभं सिद्धपूजितम् ।
<>मौक्तिकाभं नीलनिभं रुद्रादित्यैः प्रपूजितम् ॥
<>वसुदैः सेन्द्रयक्षेशं गुह्यकैर्यातुधानकैः ।
<>नानावर्णमयं नीलं शशाङ्कमण्डलप्रभम् ॥”
<>इति वीरमित्रोदयधृतकालोत्तरः ॥
<>इति बाणलिङ्गलक्षणम् ॥ * ॥
<>अथ तस्य परीक्षा ।
<>“इत्येतल्लक्षणं प्रोक्तं परीक्षा तत्त्वकोविदैः ।
<>त्रिः सप्त पञ्च वारं वा तुलासाम्यं न जायते ।
<>तदा बाणं समाख्यातं शेषं पाषाणसम्भवम् ॥”
<>इति वीरमित्रोदयधृतम् ॥
<>तुलाकरणन्तु तण्डुलेन । अपरतुलादिषु तण्डुला
<>यद्यधिकाः स्युस्तदा तल्लिङ्गं गृहिणां पूज्यमव-
<>धार्य्यं लिङ्गञ्चेदधिकं तदोदासीनपूज्यन्तदिति
<>किं वदन्तीति हेमाद्रिधृतलक्षणकाण्डम् ॥
<>“सप्तकृत्वस्तुलारूढं वृद्धिमेति न हीयते ।
<>बाणलिङ्गमिति ख्यातं शेषं नार्म्मदमुच्यते ॥
<>त्रिपञ्चवारं यस्यैव तुलासाम्यं न जायते ।
<>तदा बाणं समाख्यातं शेषं पाषाणसम्भवम् ॥”
<>इति सूतसंहिता ॥
<>“नद्यां वा प्रक्षिपेद्भूयाद्यदा तदुपलभ्यते ।
<>बाणलिङ्गं तदा विद्धि न्यूनं सुखविवर्द्धनम् ॥”
<>इति वीरमित्रोदयः ॥ * ॥
<>बाणशब्दव्युत्पत्तिरपि तत्रैव ।
<>“अथ बाणं समाख्यातं यथा वक्ष्य तथादितः ।
<>बाणः सदाशिवो देवो बाणो वाणान्तरोऽपि
<>च ॥
<>तेन यस्मै कृतं तस्मात् बाणलिङ्गमुदाहृतम् ।
<>सदा सन्निहितस्तत्र शिवः सर्व्वार्थदायकः ॥
<>कृतप्रतिष्ठं तल्लिङ्गं बाणाख्येन शिवेन च ।
<>पङ्कजस्य फलाकारं कुण्डलस्य समाकृति ॥
<>भुक्तिमुक्तिप्रदञ्चैव बाणलिङ्गमुदाहृतम् ॥”
<>पङ्कजफलं पद्मबीजम् ।
<>“पक्वजम्बुफलाकारं कुक्कुटाण्डसमाकृति ।”
<>इति हेमाद्रिधृतलक्षणकाण्डे पाठः ॥ * ॥
<>देवीं प्रति शिववाक्यम् ।
<>“प्रशस्तं नार्म्मदं लिङ्गं पक्वजम्बुफलाकृति ।
<>मधुवर्णं तथा शुक्लं नीलं मरकतप्रभम् ॥
<>हंसडिम्बाकृति पुनः स्थापनायां प्रशश्यते ।
<>स्वयं संस्रवते लिङ्गं गिरितो नर्म्मदाजले ॥
<>पुरा बाणासुरेणाहं प्रार्थितो नर्म्मदातटे ।
<>आविरासं गिरौ तत्र लिङ्गरूपी महेश्वरः ।
<>बाणलिङ्गमपि ख्यातमतोऽर्थाज्जगतीतले ॥
<>अन्येषां कोटिलिङ्गानां पूजने यत् फलं
<>लभेत् ।
<>तत् फलं लभते मर्त्यो बाणलिङ्गैकपूजनात् ॥”
[Page4-219-b+ 52]
<>तथा, --
<>“ताम्री वा स्फाटिकी स्वार्णी पाषाणी
<>राजती तथा ।
<>वेदिका च प्रकर्त्तव्या तत्र संस्थाप्य पूजयेत् ॥” * ॥
<>प्रत्यहं योऽर्च्चयेल्लिङ्गं नार्म्मदं भक्तिभावतः ।
<>ऐहिकं किं फलं तस्य मुक्तिस्तस्य करे स्थिता ॥”
<>इति प्रत्यहबाणलिङ्गपूजायाः फलम् । इति
<>याज्ञवल्क्यसंहिता ॥ * ॥
<>“संस्थाप्य श्रीबाणलिङ्गं रत्नकोटिगुणं भवेत् ।
<>रसलिङ्गे ततो बाणात् फलं कोटिगुणं स्मृतम् ॥
<>गुणांस्तु रसलिङ्गस्य वक्तुं शक्नोति शङ्करी ।
<>सिद्धयो रसलिङ्गे स्युरणिमाद्याः सुसंस्थिताः ॥”
<>इति सूतसंहिता ॥ * ॥
<>“रत्नधातुमयान्येव लिङ्गानि कथितान्यपि ।
<>पवित्राण्येव पूज्यानि सर्व्वकामप्रदानि च ॥
<>एतेषामपि सर्व्वेषां काश्मीरं हि विशिष्यते ।
<>काश्मीरादपि लिङ्गाच्च बाणलिङ्गं विशिष्यते ॥
<>वाणलिङ्गात् परं नान्यत् पवित्रमिह दृश्यते ।
<>ऐहिकामुष्मिकं सर्व्वं पूजाकर्त्तुः प्रयच्छति ॥”
<>इति बाणलिङ्गप्रशंसा । इति केदारखण्डम् ॥ * ॥
<>निन्द्यलिङ्गमाह तत्रैव ।
<>“कर्कशे बाणलिङ्गे तु पुत्त्रदारक्षयो भवेत् ।
<>चिपिटे पूजिते तस्मिन् गृहभङ्गो भवेद्ध्रुवम् ॥
<>एकपार्श्वस्थिते धेनुपुत्त्रदारधनक्षयः ।
<>शिरसि स्फुटिते बाणे व्याधिर्म्मरणमेव च ॥
<>छिद्रलिङ्गेऽर्च्चिते बाणे विदेशगमनं भवेत् ।
<>लिङ्गे च कर्णिकां दृष्ट्वा व्याधिमान् जायते
<>पुमान् ।
<>अत्युन्नतिं विलाग्रे तु गोधनानां क्षयो भवेत् ॥ *
<>तीक्ष्णाग्रं वक्रशीर्षञ्च त्र्यस्रलिङ्गं विवर्जयेत् ।
<>अतिस्थूलञ्चातिकृशं स्वल्पं वा भूषणान्वितम् ।
<>गृही विवर्ज्जयेत्तादृक् तद्धि मोक्षार्थिनो
<>हितम् ॥”
<>इति दुष्टबाणलिङ्गलक्षणम् । इति हेमाद्रिः ॥ * ॥
<>शुभलिङ्गमाह ।
<>“अर्थदं कपिलं लिङ्गं घनाभं मोक्षकाङ्क्षिणः ।
<>लघु वा कपिलं स्थूलं गृही नैवार्च्चयेत् क्वचित् ॥
<>पूजितव्यं गृहस्थेन वर्णेन भ्रमरोपमम् ।
<>तत् सपीठमपीठं वा मन्त्रसंस्कारवर्जितम् ।
<>सिद्धिमुक्तिप्रदं लिङ्गं सर्व्वप्रासादपीठगम् ॥”
<>इति शुभवाणलिङ्गलक्षणम् । इति वीरमित्रो-
<>दयः ॥ * ॥ वाणलिङेष्वावाहनादि न कर्त्तव्यं
<>यथा, --
<>“वाणलिङ्गानि राजेन्द्र ! स्थितानि भुवनत्रये ।
<>न प्रतिष्ठा न संस्कारस्तेषामावाहनं न च ॥”
<>इति भविष्यपुराणम् ॥
<>“ब्राह्म्ये मुहूर्त्ते चोत्थाय यः स्मरेद्वाणलिङ्गकम् ।
<>सर्व्वत्र जयमाप्नोति सत्यं सत्यं महेश्वर ! ॥”
<>इति योगसारे ५ परिच्छेदः ॥ * ॥
<>अथ बाणलिङ्गध्यानम् ।
<>“ओँ प्रमत्तं शक्तिसंयुक्तं बाणाख्यञ्च महा-
<>प्रभम् ।
[Page4-219-c+ 52]
<>कामबांणान्वितं देवं संसारदहनक्षमम् ॥
<>शृङ्गारादिरसोल्लासं वाणाख्यं परमेश्वरम् ।
<>एवं ध्यात्वा बाणलिङ्गं यजेत्तं परमं शिवम् ॥
<>मनसा गन्धपुष्पाद्यैः संपूज्यास्य मनुं स्मरेत् ।
<>प्राणायामं ततः कृत्वा वाणलिङ्गन्तु तोषयेत् ॥
<>तदिष्टदेवयोरैक्यं विभाव्य वाग्भवं जपेत् ।
<>ततो जपं समाप्याथ स्तवेनानेन तोषयेत् ॥” * ॥
<>अथ स्तवः ।
<>“वाणलिङ्ग महाभाग संसारात्त्राहि मां प्रभो
<>नमस्ते चोग्ररूपाय नमस्तेऽव्यक्तयोनये ॥
<>संसारकारिणे तुभ्यं नमस्ते सृक्ष्मरूपधृक् ।
<>प्रमत्ताय महेन्द्राय कालरूपाय वै नमः ॥
<>दहनाय नमस्तुभ्यं नमस्ते योगकारिणे ।
<>भोगिनां भोगकर्त्रे च मोक्षदात्रे नमो नमः ॥
<>नमः कामाङ्गनाशाय नमः कल्मषहारिणे ।
<>नमो विश्वप्रदात्रे च नमो विश्वस्वरूपिणे ॥
<>वाणस्य वरदात्रे च रावणस्य क्षयाय च ।
<>रामस्यानुग्रहार्थाय राज्याय भरतस्य च ॥
<>मुनीनां योगदात्रे च राक्षसानां क्षयाय च ।
<>नमस्तुभ्यं नमस्तुभ्यं नमस्तुभ्यं नमो नमः ॥
<>ऐं दाहिकाशक्तियुक्ताय महामायाप्रियाय च ।
<>भगप्रियाय सर्व्वाय वैरिणां निग्रहाय च ॥
<>परित्राणाय योगिनां कौलिकानां प्रियाय च ।
<>कुलाङ्गनानां भक्ताय कुलाचाररताय च ॥
<>कुलभक्ताय योगाय नमो नारायणाय च ।
<>मधुपानप्रमत्ताय योगेशाय नमो नमः ॥
<>कुलनिन्दाप्रणाशाय कौलिकानां सुखाय च ।
<>कुलयोगाय निष्ठाय शुद्धाय परमात्मने ॥
<>परमात्मस्वरूपाय लिङ्गमूलात्मकाय च ।
<>सर्व्वेश्वराय सर्व्वाय शिवाय निर्गुणाय च ॥ * ॥
<>इत्येतत् परमं गुह्यं वाणलिङ्गस्य शङ्कर ।
<>यः पठेत् साधकश्रेष्ठो गाणपत्यं लभेत सः ॥
<>स्तवस्यास्य प्रसादेन योगी योगित्वमाप्नुयात् ।
<>राज्यार्थिनां भवेद्राज्यं भोगिनां भोग एव च ॥
<>साधूनां साधनं देव कौलिकानां कुलं भवेत् ।
<>यं यं कामयते मन्त्री तं तमाप्नोति लीलया ॥
<>वाणलिङ्गप्रसादेन सर्व्वमाप्नोति सत्वरम् ।
<>किमन्यत् कथयामीह सर्व्वं वेत्सि कुलेश्वर ! ॥
<>महाभये समुत्पन्ने राजद्वारे कुलेश्वर ! ।
<>देशान्तरभये प्राप्ते दस्युचौरादिसङ्कुले ।
<>पथनात् स्तवराजस्य न भयं लभते क्वचित् ॥
<>बाणलिङ्गस्य माहात्म्यं संक्षेपात् कथितं
<>मया ।
<>तस्य श्रवणमात्रेण नरो मोक्षमवाप्नुयात् ॥
<>बाणलिङ्गं सदाराध्यं योगिनां योगसाधने ।
<>कौलिकानां कुलाचारे पशूनां शत्रुनिग्रहे ॥
<>वेदज्ञानां वेदपाठे रोगिणां रोगनाशने ।
<>यो यो नाराधयेदेनं सर्व्वं तन्निष्फलं भवेत् ॥”
<>इति श्रीयोगसारे सर्व्वागमोत्तमे पार्व्वतीशिव-
<>संवादे बाणलिङ्गस्तोत्रं समाप्तम् ॥ * ॥
<>अथ रौद्रलिङ्गलक्षणम् ।
<>“नदीसमुद्भवं रौद्रमन्योन्यस्य विघर्षणात् ।
[Page4-220-a+ 52]
<>नदीवेगात् समं स्निग्धं संजातं रौद्रमुच्यते ॥”
<>इति वीरमित्रोदयः ॥
<>“सरित्प्रवाहसंस्थानं वाणलिङ्गसमाकृति ।
<>तदन्यदपि बोद्धव्यं रौद्रलिङ्गं सुखावहम् ॥
<>नदीसारनर्म्मदाया वाणलिङ्गसमाकृति ।
<>तदन्यदपि बोद्धव्यं लिङ्गं रौद्रं भविष्यति ॥
<>रौद्रलिङ्गं तथाख्यातं वाणलिङ्गसमाकृति ।
<>श्वेतं रक्तं तथा पीतं कृष्णं विप्रादिपूजितम् ॥
<>स्वभावात् कृष्णवर्णं वा सर्व्वजातिषु सिद्धिदम् ।
<>नर्म्मदासम्भवं रौद्रं वाणालङ्गवदीरितम् ॥”
<>इति रौद्रलिङ्गलक्षणम् । इति लक्षणसमुच्चयोऽपि ॥
<>अथ शिवनाभिलिङ्गलक्षणम् ।
<>“उत्तमं मध्यमधमं त्रिविधं लिङ्गमीरितम् ।
<>चतुरङ्गुलमुत्सेधे रम्यवेदिकमुत्तमम् ॥
<>उत्तमं लिङ्गमाख्यातं मुनिभिः शास्त्रकोविदैः ।
<>तदर्द्धं मध्यमं प्रोक्तं तदर्द्धमधमं स्मृतम् ॥”
<>तस्य महिमा ।
<>“शिवनाभिमयं लिङ्ग प्रतिपूज्य महषिभिः ।
<>श्रेष्ठञ्च सर्व्वलिङ्गभ्यस्तस्मात् पूज्यं विशेषतः ॥”
<>इति शिवनाभिलिङ्गलक्षणम् । इति वीरमित्रो-
<>दयधृतशिवनारदसंवादः ॥ * ॥
<>अथ दैवलिङ्गलक्षणम् । सिद्धान्तशेखरे ।
<>“करसंपुटसंस्पर्शं शूलटङ्केन्दुभूषितम् ।
<>रेखाकोटरसंयुक्तं निम्नोन्नतसमन्वितम् ॥
<>दीर्घाकारञ्च यल्लिङ्गं ब्रह्मभागादिवर्जितम् ।
<>लिङ्गं गोलमिति प्रोक्तं गोलकं प्रोच्यतेऽधुना ॥
<>कुष्माण्डस्य फलाकारं नागरङ्गफलोपमम् ।
<>काकडिम्बफलाकारं गोललिङ्गमितीरितम् ॥”
<>इति गोललिङ्गलक्षणम् ॥
<>अथार्षलिङ्गलक्षणं तत्रैव ।
<>“नानाकौलफलाकारं ब्रह्मसूत्रविवर्त्तनम् ।
<>मूले स्थूलञ्च यल्लिङ्गं कपित्थफलसन्निभम् ॥
<>नालस्य वा फलाकारं मध्ये स्थूलञ्च यद्भवेत् ।
<>मध्ये स्थूलं वरं लिङ्गमृषिबाणमुदाहृतम् ॥”
<>इत्यार्षलिङ्गलक्षणम् ॥ * ॥
<>अथ लिङ्गलक्षणम् ।
<>“लिङ्गं हि द्विविधं प्रोक्तं कृत्रिमाकृत्रिमञ्चतत् ।
<>तल्लिङ्गं द्विविधं ज्ञेयमचलञ्च चलन्तथा ।
<>प्रत्येकं त्रिविधं ज्ञेयं लिङ्गं तदुभयात्मकम् ॥
<>प्रासादे स्थापितं लिङ्गमचलं तच्छिलादिजम् ।
<>स्थापितं सचलं गेहे स्थिरं लिङ्गमयोजिते ॥
<>पञ्चधा तत् स्थितं लिङ्गं स्वयम्भु दैवपालकम् ।
<>आर्षञ्च मानसं लिङ्गं तेषां लक्षणमुच्यते ॥”
<>इति सिद्धान्तशेखरः ॥
<>“आचार्य्यमुनये स्वैरं स्वयम्भूतो महेश्वरः ।
<>यत्र चैव स्वयं व्यक्तं लिङ्गमस्तु स्वयम्भु तत् ॥
<>धमनी यस्य संस्पर्शात् दहति क्षिप्रमेव तु ॥”
<>इति षट्कर्म्मदीपिका ॥ * ॥
<>“नानाच्छिद्रसुसंयुक्तं नानावर्णसमन्वितम् ।
<>अदष्टमूलं यल्लिङ्गं कर्कशं भुवि दृश्यते ॥
<>तल्लिङ्गन्तु स्वयम्भूतमपरं लक्षणच्युतम् ।
<>स्वयम्भु लिङ्गमित्युक्तं तच्च नानाविधं मतम् ॥
[Page4-220-b+ 52]
<>शङ्खाभमस्तकं लिङ्गं वैष्णवं तदुदाहृतम् ।
<>पद्माभमस्तकं ब्राह्म्यं छत्राभं शाक्रमुच्यते ॥
<>शिरोयुग्मं तदाग्नेयं त्रिपदं याम्यमीरितम् ।
<>खड्गाभं नैरृतं लिङ्गं वारुणं कलसाकृति ॥
<>वायव्यं ध्वजवल्लिङ्गं कौबेरन्तु गदान्वितम् ।
<>ईशानस्य त्रिशूलाभं लोकपालादिनिःसृतम् ।
<>सयम्भु लिङ्गमाख्यातं सर्व्वशास्त्रविशारदैः ॥”
<>इति स्वयम्मुलिङ्गलक्षणम् ॥
<>इति सिद्धान्तशेखरः ॥ * ॥
<>“दृष्ट्वा लिङ्गं महेशस्य स्वयम्भू तस्य पार्व्वति ! ।
<>सर्व्वपापविनिर्मुक्तः परे ब्रह्मणि लीयते ॥”
<>एतेषां पूजाफलं तत्रैव ।
<>“विशेषाच्छैलजं मुक्त्यै भुक्तये चानुषङ्गतः ।
<>पार्थिवं भुक्तये शस्तं मुक्तये चानुषङ्गतः ॥
<>एवं वै दारुजं ज्ञेयं चिह्रलिङ्गं तथा पुनः ।
<>स्थिरलक्ष्मीप्रदं ज्ञेयं हैमं राज्यप्रदञ्च तत् ॥
<>पुत्त्रवृद्धिकरं ताम्रं राङ्गमायुःप्रवर्द्धनम् ॥”
<>इति मत्स्यसूक्तमहातन्त्रम् ॥ * ॥
<>“पारदञ्च महाभूत्यै सौभाग्याय च मौक्तिकम् ।
<>चन्द्रकाभ्तं मृत्युजित् स्याद्धाटकं सर्व्वकामदम् ॥”
<>इति पद्मपुराणम् ॥ * ॥
<>“सर्व्वफलप्रदा भूमिर्मणयस्तद्बदेव हि ।
<>अनन्ताद्याः स्मृता ह्यष्टौ मणयो विद्युदुज्ज्वलाः ॥
<>रात्रौ प्रकाशकाः सर्व्वविषाद्याघातकारिणः ।
<>नानावर्णास्तु विज्ञेया रसैर्गन्धैश्च रूपतः ॥
<>वज्राद्याः स्फाटिकाद्याश्च गुडान्नादिविनि-
<>र्म्मितम् ।
<>सर्व्वकामप्रदं पुंसां लिङ्गं तात्कालिकं मतम् ॥”
<>इति वीरमित्रोदयधृतकालोत्तरः ॥ * ॥
<>“गांन्धं सौभाग्यदं लिङ्गं पौष्पं मुक्तिप्रदायकम् ।
<>नानाशूनोद्भवं लिङ्गं नानाकामप्रदायकम् ॥
<>सैकतं गुणदं लिङ्गं सौभाग्याय च लावणम् ।
<>उच्चाटने तु पाशाप्तं मौलं शत्रुक्षयावहम् ।
<>तात्कालिकं दरिद्रश्च कृत्वा भक्त्या समर्च्चयेत् ॥”
<>इति लक्षणसमुच्चयः ॥
<>अथ गन्धलिङ्गम् । गरुडपुराणे ।
<>“कस्तूरिकाया द्वौ भागौ चत्वारश्चन्दनस्य च ।
<>कुङ्कुमस्य त्रयश्चैव शशिना च चतुः समम् ॥
<>एतद्वै गन्धलिङ्गन्तु कृत्वा संपूज्य भक्तितः ।
<>शिवसायुज्यमाप्नोति बन्धुभिः सहितो नरः ॥”
<>पुष्पमयलिङ्गं यथा, --
<>“कार्य्यं पुष्पमयं लिङ्गं हयगन्धसमन्वितम् ।
<>नवखण्डां धरां भुक्त्वा गणेशोऽधिपतिर्भवेत् ॥”
<>अथ रजोमयलिङ्गम् ।
<>“रजोभिर्निर्म्मितं लिङ्गं यः पूजयति भक्तितः ।
<>विद्याधरपदं प्राप्य पश्चाच्छिवसमो भवेत् ॥”
<>अथ गोशकृल्लिङ्गम् ।
<>“श्रीकामो गोशकृल्लिङ्गं कृत्वा भक्त्यां प्रपू-
<>जयेत् ।
<>स्वच्छेन कापिलेनैव गोमयेन प्रकल्पयेत् ॥”
<>स्वच्छेन भूमिपतनरहितेन । शून्योद्धृतेनेति
<>यावत् ॥ * ॥
[Page4-220-c+ 52]
<>अथ यवगोधूमशालिजलिङ्गम् ।
<>“कार्य्यं यष्टिक्रमं लिङ्गं यवगोधूमशालिजम् ।
<>श्रीकामः पुष्टिकामश्च पुत्त्रकामस्तदर्च्चयेत् ॥”
<>अथ सिताखण्डमयलिङ्गम् ।
<>“सिताखण्डमयं लिङ्गं कार्य्यमारोग्यवर्द्धनम् ।
<>वश्ये लवणजं लिङ्गं तालत्रिकटुकान्वितम् ॥”
<>तालं हरितालम् । त्रिकटुकं शुण्ठीपिप्पली-
<>मरीचं इति प्रसिद्धम् ।
<>“गव्यघृतमयं लिङ्गं संपूज्य बुद्धिवर्द्धनम् ।”
<>तथा ।
<>“लवणेन च सौभाग्यं पार्थिवं सर्व्वकामदम् ।
<>कामदं तिलपिष्टोत्थं तुषोत्थं मारणे स्मृतम् ॥
<>भस्मोत्थं सर्व्वफलदं गुडोत्थं प्रीतिवर्द्धनम् ।
<>गन्धोत्थं गुणदं भूरि शर्करोत्थं सुखप्रदम् ॥
<>वंशाङ्कुरोत्थं वंशकरं गोमयं सर्व्वरोगदम् ।
<>केशास्थिसम्भवं लिङ्गं सर्व्वशत्रुविनाशनम् ॥
<>क्षोभणे मारणे पिष्टसम्भवं लिङ्गमुत्तमम् ।
<>दारिद्र्यदं द्रुमोद्भूतं पिष्टं सारस्वतप्रदम् ॥
<>दधिदुग्धोद्भवं लिङ्गं कीर्त्तिलक्ष्मीसुखप्रदम् ।
<>धान्यदं धान्यजं लिङ्गं फलोत्थं फलदं भवेत् ॥
<>पुष्पोत्थं दिव्यभोगायुर्मुक्त्यै धात्रीफलोद्भवम् ।
<>नवनीतोद्भवं लिङ्गं कीर्त्तिसौभाग्यवर्द्धनम् ॥
<>दूर्व्वाकाण्डसमुद्भूतमपमृत्युनिवारणम् ।
<>कर्पूरसम्भवं लिङ्गं चलं वै भुक्तिमुक्तिदम् ॥
<>अयस्कान्तं चतुर्धा तु ज्ञेयं सामान्यसिद्धिषु ॥
<>सर्व्वं नवभवं श्रेष्ठं तत्र वज्रमरिच्छिदि ।
<>यमलिङ्गं महाभूत्यै सौभाग्याय च मौक्तिकम् ।
<>पुष्टिमूलं महानीलं ज्योतिश्चीरसमुद्भवम् ॥
<>स्पर्शकं कुलसन्नत्यै तैजसं सूर्य्यकान्तजम् ।
<>चन्द्रापीडं मृत्युजितं स्फाटिकं सर्व्वकामदम् ॥”
<>चन्द्रापीडं चन्द्रकान्तमित्यर्थः ।
<>“शूलाख्यमणिजं शत्रुक्षयार्थं मौक्तिकं तथा ।”
<>यत्सन्निधानात् शूलरोगनाशः स शूलमणिः ॥
<>“आपुत्त्रं हीरकं ज्ञेयं रोगहृन्मौक्तिकोद्भवम् ।
<>शुभकृत् पुष्कलं तीर्थे वैदूर्य्यं शत्रुदर्पहृत् ।
<>नीलं लक्ष्मीप्रदं ज्ञेयं स्फाटिकं सर्व्वकामदम् ॥”
<>इति सारसंग्रहे ॥
<>“महाभुक्तिप्रदं हैमं राजतं भूतिवर्द्धनम् ।
<>आरकूटं तथा कांस्यं शृणु सामान्यमुक्तिदम् ॥”
<>आरकूटं पित्तलम् ।
<>“त्रषु सीसायसं लिङ्गं शत्रूणां नाशने हितम् ।
<>कीर्त्तिदं कांस्यजं लिङ्गं राजतं पुष्टिवर्द्धनम् ।
<>पैत्तलं भुक्तिमुक्त्यर्थं मिश्रजं सर्व्वसिद्धिदम् ॥”
<>मिश्रजमष्टधातुनिर्म्मितम् ॥ इति कालोत्तरः ॥
<>“पितॄणां मुक्तये लिङ्गं पूज्यं रजतसम्भवम् ।
<>हैमजं सत्यलोकस्य प्राप्तये पूजयेत् पुमान् ॥
<>पूजयेत्ताम्रजं लिङ्गं पुष्टिकामो हि मानवः ॥”
<>इति शिवनारदसंवादः ॥
<>ताम्रादिलिङ्गपुजनन्तु कलीतरपरम् ।
<>“ताम्रलिङ्गं कलौ नार्च्चेत् रैत्यस्य सीसकस्य च ।
<>रक्तचन्दनलिङ्गञ्च शङ्खकांस्यायसं तथा ॥
<>तुष्टिकामस्तु सततं लिङ्गं पित्तलसम्भवम् ।
[Page4-221-a+ 52]
<>कीर्त्तिकामो यजेन्नित्यं लिङ्गं कांस्यसमुद्भवम् ॥
<>शत्रुमारणकामस्तु लिङ्गं लौहमयं सदा ।
<>सदा सीसमयं लिङ्गमायुष्कामोऽर्च्चयेत् नरः ॥”
<>इति मत्स्यसूक्तमहातन्त्रम् ॥
<>“स्थिरलक्ष्मीप्रदं हैमं राजतं चैव राज्यदम् ।
<>प्रजावृद्धिकरं राङ्गं ताम्रमायुःप्रवर्द्धनम् ॥
<>विद्वेषकारणं कांस्यं रीतिजं शत्रुनाशनम् ।
<>रोगघ्नं सैसकं लिङ्गमायसं शत्रुनाशनम् ॥
<>अष्टलौहमयं लिङ्गं कुष्ठरोगक्षयावहम् ।
<>त्रिलौहसम्भवं लिङ्गं विज्ञानं प्रति सिद्धिदम् ॥”
<>इति लक्षणसमुच्चयः ॥
<>“श्रीप्रदं वज्रजं लिङ्गं शिलाजं सर्व्वसिद्धिदम् ।
<>धातुजं धनदं साक्षाद्दारुजं भोगसिद्धिदम् ॥”
<>इति लिङ्गपुराणम् ॥
<>“गन्धपुष्पमयं लिङ्गं तथान्नादिविनिर्म्मितम् ।
<>कस्तूरीसम्भवं लिङ्गं धनाकाङ्क्षी प्रपूजयेत् ॥
<>लिङ्गं गोरोचनोत्थञ्च रूपकामस्तु पूजयेत् ।
<>कान्तिकामस्तु सततं लिङ्गं कुङ्कुमसम्भवम् ॥
<>श्वेतागुरुसमुद्भूतं महाबुद्धिविवंर्द्धनम् ।
<>धारणाशक्तिदं लिङ्गं कृष्णागुरुसमुद्भवम् ॥
<>यक्षकर्दमसम्भू तम् ।” इति कालोत्तरः ॥
<>“पार्थिवे शिवपूजायां सर्व्वसिद्धियुतो भवेत् ।
<>पाषाणे शिवपूजायां द्विगुणं फलमीरितम् ॥
<>स्वर्णलिङ्गे च पूजायां शत्रूणां नाशनं मतम् ।
<>सर्व्वसिद्धीश्वरो रौप्ये फलं तस्माच्चतुर्गुणम् ॥
<>ताम्रे पुष्टिं विजानीयात् कांस्ये च धनसंक्षयः ।
<>गङ्गायाञ्च लक्षगुणं लाक्षायां रोगवान् भवेत् ॥
<>स्फाटिके सर्व्वसिद्धिः स्यात्तथा मरकते प्रिये ।
<>लौहलिङ्गे रिपोर्नाशः कामदं भस्मलिङ्गकम् ।
<>बालुकायां काम्यसिद्धिर्गोमये रिपुहिंसनम् ।
<>सर्व्वलिङ्गस्य माहात्म्यं धर्म्मकामार्थमोक्षदम् ॥”
<>इति मातृकाभेदतन्त्रे १२ पटलः ॥
<>“ब्रह्मा संपूजयेन्नित्यं लिङ्गं शैलमयं शुभम् ।
<>तस्य संपूजनात्तेन प्राप्तं ब्रह्मत्वमुत्तमम् ॥
<>इन्द्रनीलमयं लिङ्गं विष्णुः समर्च्चयेत् सदा ।
<>विष्णुत्वं प्राप्तवान् तेन सोऽभूद्भूतैकपालकः ॥
<>स्फाटिकं निर्मलं लिङ्गं वरुणोऽभ्यर्च्चयेत् सदा ।
<>तेन तद्वरुणैत्वं हि प्राप्तं तेजोबलान्वितम् ॥”
<>इति षट्कर्म्मदीपिकाधृतशिवधर्म्मः ॥
<>“पूजयेत् पार्थिवे लिङ्गे पाषाणलिङ्गकेऽथवा ।
<>स्वर्णलिङ्गेऽथवा देवि रौप्ये ताम्रे च कांस्यके ॥
<>पारदे वाथ गङ्गायां स्फाटिके मरकतेऽपि वा ।
<>कार्य्यभेदे लौहलिङ्गे भस्मनिर्म्मितलिङ्गके ॥
<>बालुकानिर्म्मिते लिङ्गे गोमये वाथ पूजयेत् ।
<>संस्कारेण विना देवि पाषाणादौ न पूजयेत् ॥”
<>इति मातृकाभेदतन्त्रे ७ पटलः ॥
<>इति शिवलिङ्गनिर्म्माणद्रव्याणि ॥ * ॥ अथ
<>शिवलिङ्गसं स्कारः ।
<>“संस्कारञ्च प्रवक्ष्यामि विशेष इह यद्भवेत् ॥
<>रौप्यञ्च स्वर्णलिङ्गञ्च स्वर्णपात्रे निधाय च ।
<>तस्मादुत्तोल्य तल्लिङ्गं दुग्धमध्ये दिनत्रयम् ।
<>त्र्यम्बकेन स्नापयित्वा कालरुद्रं प्रपूजयेत् ॥
[Page4-221-b+ 52]
<>षोडशेनोपचारेण वेद्यान्तु पार्व्वतीं यजेत् ।
<>तस्मादुत्तोल्य तल्लिङ्गं गङ्गातोये दिनत्रयम् ।
<>ततो वेदोक्तविधिना संस्कारमाचरेत् सुधीः ॥”
<>पूर्व्वोक्तवचनैः फलविशेषकामनया नानाविध-
<>लिङ्गपूजोक्ता सा च पूजा ।
<>“लिङ्गं सुलक्षणं कुर्य्यात्त्यजेल्लिङ्गमलक्षणम् ।
<>दैर्घ्यहीने भवेद्व्याधिरधिके शत्रुवर्द्धनम् ॥
<>मानहीने विनाशः स्यादधिके च शिशुक्षयः ।
<>विस्तारे चाधिके हीने राष्ट्रनाशो भवेद्ध्रुवम् ॥
<>पीठहीने तु दारिद्र्यं शिरोहीने कुलक्षयः ।
<>ब्रह्मसूत्रविहीने च राज्ञां राष्ट्रञ्च नश्यति ।
<>तस्मात् सर्व्वप्रयत्नेन लिङ्गं कुर्य्यात् सुलक्षणम् ॥”
<>इत्यादिना सुलक्षणलिङ्गस्यैव फलदातृत्वमुक्तम् ।
<>इति मातृकाभेदतन्त्रे ७ पटलः ॥
<>देव्युवाच ।
<>“इन्द्रियै रहितो देवः शून्यरूपः सदाशिवः ।
<>आकारो नास्ति देवस्य किं तस्य पूजने फलम् ॥
<>शिव उवाच ।
<>प्रेते पूजा महेशानि कदाचिन्नास्ति पार्व्वती ।
<>रुद्रस्य परमेशानि रौद्री शक्तिरितीरिता ॥
<>रौद्री तु परमेशानि आद्या कुण्डलिनी भवेत् ।
<>वर्त्तते परमेशानि ब्रह्मविष्णुशिवात्मिका ॥
<>सार्द्धत्रिवलयाकारैः शिवं वेष्ट्य सदा स्थिता ।
<>शक्तिं विना महेशानि प्रेतत्वं तस्य निश्चितम् ॥
<>शक्तिसंयोगमात्रेण कर्म्मकर्त्ता सदाशिवः ।
<>अतएव महेशानि पूजयेच्छिवलिङ्गकम् ॥”
<>इति सशक्तिकशिवलिङ्गपूजनफलम् ॥
<>इति लिङ्गार्च्चनतन्त्रे २ पटलः ॥ * ॥
<>देव्युवाच ।
<>“लिङ्गप्रमाणं देवेश कथयस्व मयि प्रभो ।
<>पार्थिवे च शिलादौ च विशेषो यत्र यो भवेत् ॥
<>श्रीशिव उवाच ।
<>मृत्तिकातोलकं ग्राह्यमथवा तोलकद्बयम् ।
<>एतदन्यन्न कुर्व्वीत कदाचिदपि पार्व्वति ॥”
<>इति मातृकाभेदतन्त्रे ७ पटलः ॥
<>अपि च ।
<>“मृत्तिकातोलकं ग्राह्यमथवा तोलकद्बयम् ।
<>त्रिसूत्रस्य प्रमाणेन घटनं कारयेद्बुधः ॥
<>स्वाङ्गुष्ठपर्व्वमानन्तु कृत्वा लिङ्गं प्रपूजयेत् ।
<>मृदादिलिङ्गघटने प्रमाणं परिकीर्त्तितम् ।
<>फलमुक्तमवाप्नोति अन्यथा चेत्तदन्यथा ॥”
<>इति षट्कर्म्मदीपिकाधृतविश्वसारतन्त्रम् ॥
<>“लिङ्गे वेद्यां तथा पीठे समसूत्रनिपातनात् ।
<>समञ्चैव विजानीयात्त्रिसूत्रीकरणन्त्विदम् ॥”
<>इति कालोत्तरः ॥
<>मृत्तिकाभेदेन ब्राह्मणादीनां पूजाफलस्य प्रश-
<>स्तत्वं यथा, --
<>“चतुर्धा पार्थिवं लिङ्गं मृत्स्नाभेदेन पार्व्वति ।
<>शुक्लं रक्तं तथा पीतं कृष्णञ्च परमेश्वरि ॥
<>शुक्लन्तु ब्राह्मणे शस्तं क्षत्त्रिये रक्तमिष्यते ।
<>पीतन्तु वैश्यजातौ स्यात् कृष्णं शूद्रे प्रकीर्त्ति-
<>तम् ॥”
[Page4-221-c+ 52]
<>तथा ।
<>“शुक्लं हि पार्थिवं लिङ्गं निर्म्माय यस्तु पूजयेत् ।
<>स एव परमेशानि त्रिवर्गफलभाग्भवेत् ॥
<>क्षत्त्रियस्तु वरारोहे रक्तं निर्म्माय पार्थिवम् ।
<>पूजयेत् सततं यस्तु त्रिवर्गफलमाप्नुयात् ॥
<>हरितं पार्थिवं देवि ! निर्म्माय यस्तु पूजयेत् ।
<>स च वैश्यो महेशानि ! त्रिवर्गफलभाग्भवेत् ॥
<>कृष्णं हि पार्थिवं लिङ्गं निर्म्माय यस्तु पूजयेत् ।
<>स शूद्रः परमेशानि ! त्रिवर्गफलभाग्भवेत् ॥”
<>इति लिङ्गार्च्चनतन्त्रे ३ पटलः ॥ * ॥
<>“शिलादौ च महेशानि ! स्थूलञ्च फलदायकम् ।
<>अङ्गुष्ठमानं देवेशि ! यद्बा हेमाद्रिमानकम् ॥
<>क्रमेण देवदेवेशि ! फलं बहुविधं लभेत् ।
<>स्थूलात् स्थूलतरं लिङ्गं रुद्राक्षं परमेश्वरि ! ॥
<>पूजनाद्धारणाद्देवि ! फलं बहुविधं स्मृतम् ॥”
<>स्थूलात् स्थूलमिति पार्थिवलिङ्गेतरपरम् ।
<>मृत्तिकातोलकमिति विशेषवचनात् । शिला-
<>स्फाटिकमरकतादीनां पञ्चसूत्रीकरणमुक्तं
<>यथा, --
<>“शिवलिङ्गस्य यन्मानं तन्मानं दक्षसव्ययोः ।
<>योन्यग्रमपि यन्मानं तदधोऽपि तथा भवेत् ॥”
<>इति लिङ्गपुराणम् ॥
<>“लिङ्गस्य यादृग्विस्तारः परिणाहोऽपि तादृशः ।
<>लिङ्गस्य द्विगुणा देवी योनिस्तदर्द्धसम्मिता ॥
<>कुर्व्वीताङ्गुष्ठतो ह्रस्वं न कदाचिदपि क्वचित् ।
<>रत्नादिशिवनिर्म्माणे मानमिच्छावशाद्भवे ॥”
<>इति तन्त्रान्तरम् ॥
<>लिङ्गव्युत्पत्तिर्यथा, --
<>“आकाशं लिङ्गमित्याहुः पृथिवी तस्य पीठिका ।
<>आलयः सर्व्वदेवानां लयनाल्लिङ्गमुच्यते ॥”
<>इति स्कन्दपुराणम् ॥
<>लिङ्गमहिमा यथा, --
<>शिव उवाच ।
<>“न तुष्याम्यर्च्चितोऽर्च्चायां पुष्पधूपनिवेदनैः ।
<>लिङ्गेऽर्च्चिते तथात्यर्थं परं तुष्यामि पार्व्वति ! ॥
<>एष देवि ! पुरा कृत्ये जीनोऽहं सर्व्वदैवतैः ।
<>लिङ्गत्वाल्लिङ्गमित्युक्तं सदेवासुरकिन्नरैः ॥
<>प्रयच्छामि दिवं देवि ! यो मल्लिङ्गार्च्चने रतः ।
<>त्यक्त्वा सर्व्वाणि पांपानि निर्गदो न्दग्धकल्मषः ॥
<>मन्मना मन्नमस्कारो मामेव प्रतिपद्यते ॥”
<>इति वीरमित्रोदयधृतस्कन्दपुराणम् ॥
<>द्रव्यविशेषेण पूजादिफलं यथा, --
<>“वस्त्रपूतजलैर्लिङ्गं स्नपित्वा मम मानवाः ।
<>लक्षाणाञ्चाश्वमेधानां फलमाप्नोति सत्तमः ॥
<>सुगन्धिचन्दनरसैर्लिङ्गमालिप्य भक्तितः ।
<>आलिप्यते सुरस्त्रीभिः सुगन्धैर्यक्षकद्दमैः ॥”
<>इति तत्रैव ॥ * ॥
<>लिङ्गपूजाया अकरणे दोषः तत्पूजाफलञ्च यथा,
<>“विना लिङ्गार्च्चनं यस्य कालो गच्छति नित्यशः ।
<>महाहानिर्भवेत्तस्य दुर्गतस्य दुरात्मनः ।
<>एकतः सर्व्वदानानि व्रतानि विविधानि च ।
<>तीर्थानि नियमा यज्ञा लिङ्गाराधनमेकतः ॥
[Page4-222-a+ 52]
<>न लिङ्गाराधनादन्यत् पुरा वेदे चतुर्ष्वपि ।
<>विद्यते सर्व्वशास्त्राणामेष एव सुनिश्चितः ॥
<>भुक्तिमुक्तिप्रदं लिङ्गं विविधापन्निवारणम् ।
<>पूजयित्वा नरो नित्यं शिवसायुज्यमाप्नुयात् ॥
<>सर्व्वमन्यत् परित्यज्य क्रियाजालमशेषतः ।
<>मक्त्या परमया विद्वान् लिङ्गमेकं प्रपूजयेत् ॥”
<>इति स्कन्दपुराणम् ॥ * ॥
<>“अश्वमेधसहस्राणि वाजपेयशतानि च ।
<>महेशार्च्चनपुण्यस्य कलां नार्हन्ति षोडशीम् ॥”
<>इति मत्स्यसूक्त १६ पटलः ॥
<>“बहुनात्र किमुक्तेन चराचरमिदं जगत् ।
<>शिवलिङ्गं समभ्यर्च्च्य स्थितमत्र न संशयः ॥”
<>इति लिङ्गपुराणम् ॥ * ॥
<>“शिवस्य पूजनाद्देवि चतुर्व्वर्गाधिपो भवेत् ।
<>अष्टैश्वर्य्ययुतो मर्त्यः शम्भुनाथस्य पूजनात् ।
<>स्वयं नारायणेनोक्तं यदि शम्भुं प्रपूजयेत् ॥
<>स्वर्गे मर्त्ये च पाताले ये देवाः संस्थिताः सदा ।
<>तेषां पूजा भवेद्देवि शम्भुनाथस्य पूजनात् ॥”
<>इति लिङ्गपुराणम् ॥ * ॥
<>“असारे खलु संसारे सारमेतच्चतुष्टयम् ।
<>काश्यां वासः सतां सङ्गो गङ्गाम्भः शम्भु-
<>पूजनम् ॥”
<>इति षट्कर्म्मदीपिकाधृतकालोत्तरे नारद-
<>वाक्यम् ॥ * ॥
<>“अग्निहोत्रास्त्रिवेदाश्च यज्ञाश्च बहुदक्षिणाः ।
<>शिवलिङ्गार्च्चनस्यैते कोट्यंशेनापि ते समाः ॥
<>छित्त्वा भित्त्वा च भूतानि हित्वा सर्व्वमिदं
<>जगत् ।
<>यजेद्देवं विरूपाक्षं न स पापेन लिप्यते ॥
<>अनेकजन्मसाहस्रं भ्राम्यमाणश्च योनिषु ।
<>कः समाप्नोति वै मुक्तिं विना लिङ्गार्च्चनं नरः ॥”
<>इति स्कन्दपुराणम् ॥ * ॥
<>“ब्राह्मणः क्षत्त्रियो वैश्यः शूद्रो वाप्यनुलोमजः ।
<>पूजयेत् सततं लिङ्गं तत्तन्मन्त्रेण सादरम् ॥”
<>तत्तन्मन्त्रेणेति यथायोग्यं वैदिकतान्त्रिकनाम-
<>मन्त्रेणेत्यर्थः । इति वीरमित्रोदयधृतस्कन्द-
<>पुराणम् ॥ * ॥
<>“मूले ब्रह्मा तथा मध्ये विष्णुस्त्रिभुवनेश्वरः ।
<>रुद्रोपरि महादेवः प्रणवाख्यः सदाशिवः ॥
<>लिङ्गवेदी महादेवी लिङ्गं साक्षान्महेश्वरः ॥
<>तयोः प्रपूजनान्नित्यं देवी देवश्च पूजितौ ॥”
<>इति लिङ्गपुराणम् ॥ * ॥
<>अथ पारदशिवलिङ्गमाहात्म्यम् ।
<>“ज्योतिर्म्मयं महालिङ्गं कैलासनगरे प्रिये ।
<>तस्यैव षोडशांशैकः काश्यां विश्वेश्वरः स्थितः ॥
<>पूर्णलिङ्गं महेशानि शिवबाज न चान्यथा ।
<>शिलामध्ये यथा चक्रं लक्ष्मीनारायणः परम् ।
<>पारदस्य शतांशैको लक्ष्मीनारायणो न हि ॥
<>पकारं विष्णुरूपञ्च आकारं कालिका स्वयम् ।
<>रेफं शिवं दकारञ्च ब्रह्मरूपं न चान्यथा ॥
<>पारदं परमेशानि ब्रह्मविष्णुशिवात्मकम् ।
<>यो यजेत् पारदं लिङ्गं स एव शम्भुरव्ययः ॥
[Page4-222-b+ 52]
<>आजन्ममध्ये यो देवि एकदा यदि पूजयेत् ।
<>स एव धन्यो देवेशि स ज्ञानी स च तत्त्ववित् ॥
<>स ब्रह्मवेत्ता स धनी स राजा भुवि पूज्यते ।
<>अणिमादिविभूतीनामीश्वरः साधकोत्तमः ॥” * ॥
<>अथ पारदशिवलिङ्गनिर्म्माणविधिः ।
<>“पारदे शिवनिर्म्माणे नानाविघ्नं यतः प्रिये ।
<>अतएव महेशानि शान्तिस्वस्त्ययनं चरेत् ॥
<>पारदं शिवबीजं हि ताडनं हि न कारयेत् ।
<>ताडनाद्वित्तनाशः स्यात्ताडनाद्वित्तहीनता ।
<>ताडनाद्रोगयुक्तत्वं ताडनान्मरणं भवेत् ॥”
<>इति मातृकाभेदतन्त्रे ८ पटलः ॥ * ॥
<>अथ शिवलिङ्गोत्पत्तिः ।
<>ब्रह्मोवाच ।
<>“पुरा त्वां चञ्चलं ज्ञात्वा त्वदग्रे न प्रकाशितम् ।
<>इदानीं योगिनं ज्ञात्वा कथयामि न संशयः ॥
<>अतिगुह्यमतिगुह्यमतिगुह्यं न संशयः ।
<>गोपितव्यं गोपितव्यं गोपितव्यं त्वयापि च ॥
<>शम्भुना गोपितं तन्त्रे तन्त्रान्तरे प्रकाशितम् ।
<>शृणु तत् कथयाम्यद्य सावधानोऽवधारय ॥
<>सर्गादौ विविधाः सर्गा मया सृष्टा हि नारद ।
<>देवदानवदैत्याश्च गन्धर्व्वयक्षराक्षसाः ॥
<>सर्व्वे स्त्रीवशगाः श्रेष्ठा मैथुनाज्जायते प्रजा ।
<>केवलं हि शिवः शम्भुर्दारग्रहणकर्म्मणि ॥
<>कदापि न मनश्चक्रे दृष्ट्वा चिन्तापराः सुराः ।
<>मामेव शरणं जग्मुः सेन्द्रा देवासुरादयः ॥
<>प्रणिपत्य स्तुतिं कृत्वा उपतस्थुः समाहितः ।
<>प्रोचुः प्राञ्जलयः सर्व्वे भयाद्गद्गदमानसाः ॥
<>देवाद्या ऊचुः ।
<>उद्वाहिता वयं सर्व्वे भवानपि जनार्द्दनः ।
<>केवलं हि महादेवो देवदेवो जगत्पतिः ॥
<>विवाहे न मनश्चक्रे कया वा मोह्यते शिवः ।
<>उपायं चिन्तय विभो सदारः कथमीश्वरः ।
<>येन स्याज्जगतां नाथस्तत् कुरुष्व दयानिधे ॥
<>इति श्रुत्वा वचस्तेषां ततो ब्रह्मा प्रजापतिः ।
<>सह तैर्गरुडारूढं जगाम कमलासनः ।
<>उवाच तं जगन्नाथं विष्णुं कमललोचनम् ॥
<>ब्रह्मोवाच ।
<>सृष्टा मया सुरश्रेष्ठ मानुषा मैथुनोद्भवाः ।
<>सर्व्वे स्त्रैणा विना शम्भुं यत् कर्त्तव्यं वदस्व मे ॥
<>श्रीभगवानुवाच ।
<>एभिः सह महाबाहो गच्छामस्त्वमहं शिवम् ।
<>कर्त्तव्यं सूचितं तेन अनुज्ञातैर्यथाविधि ।
<>किन्तु तद्योग्यनारीन्तु विवाहार्थं प्रकल्पय ॥
<>ब्रह्मोवाच ।
<>दक्षं गच्छामहे सर्व्वे अनुज्ञापय तं हरे ।
<>आद्याशक्तिं महामायां प्रसादयतु वै लघु ॥
<>कन्या भूत्वा महाशम्भुं मोहयिष्यति शङ्करम् ।
<>एवमुक्त्वा तु तैः सार्द्धं जग्मतुर्विधिकेशवौ ।
<>यत्र दक्षो महातेजाः प्रोचतुः कार्य्यमात्मनः ॥
<>उवाच दक्षं तद्युक्तं तपस्तप्तुं प्रजापतिः ।
<>ब्रह्मा विष्णुश्च सर्व्वे ते तपसा तोषयेच्छिवाम् ॥
<>आविर्ब्बभूव सा देवी कालिका जगदीश्वरी ।
[Page4-222-c+ 52]
<>प्राह मांवः किमर्थन्तु समुत्कण्ठाः सुरासुराः ॥
<>देव्युवाच ।
<>शीघ्रं रूपं यथाकामं भवतां प्रार्थने फलम् ।
<>अचिरात् तत्प्रदास्यामि सत्यं सत्यं न संशयः ॥
<>देवाद्या ऊचुः ।
<>भूत्वा तु दक्षकन्या त्वं शङ्करं परिमोहय ।
<>अस्माकं वाञ्छितञ्चैतत् कुरु सिद्धिं सदा शिवे ॥
<>एतत् श्रुत्वा वचस्तेषां निरीक्ष्य कमलासनम् ।
<>उवाच विस्मयाविष्टा कालिका जगदीश्वरी ॥
<>देव्युवाच ।
<>शम्भुरद्यतनो बालः किं मां सन्तोषयिष्यति ।
<>मम योग्यं पुमांसन्तु अन्यं वै परिकल्पय ॥
<>ब्रह्मोवाच ।
<>शम्भुः सर्व्वगुरुर्देवो ह्यस्माकं परमेश्वरः ।
<>महासत्त्वो महातेजाः स ते तोषं करिष्यति ॥
<>शम्भुतुल्यः पुमान्नास्ति कदाचिदपि कुत्रचित् ।
<>इत्युक्त्वा ब्रह्मणा देवी वाढमित्याह चेश्वरी ।
<>दक्षाय दर्शनं दत्त्वा उवाच उच्यतां वरः ॥
<>दक्षोऽपि दृष्ट्वा तां देवीं खड्गकर्त्तृधरां पराम् ।
<>खर्व्वां लम्बोदरीं व्याघ्रचर्म्मावृतकटिस्थलीम् ॥
<>नीलोत्पलकपालाढ्यकरयुग्मां वरप्रदाम् ।
<>कृतकृत्यमिवात्मानं मेने दक्षः प्रजापतिः ॥
<>दक्ष उवाच ।
<>यदि मे वरदासि त्वं देवानामपि वाञ्छितम् ।
<>मदीयतनया भूत्वा शङ्करं किल मोहय ॥
<>तथेत्युक्त्रा जगद्धात्री अन्तर्द्धानं गता तदा ।
<>देबताश्च ततो नत्वा यत्र तेपे तपो हरः ॥
<>सस्त्रीकाः परमात्मानमुपतस्थुर्जगत्पतिम् ।
<>प्रणेमुस्तुष्टुवुर्भक्त्या प्राहुर्गद्गदभाषिणः ॥
<>देवाद्या ऊचुः ।
<>भगवन् देवदेवेश लोकनाथ महाशय ।
<>वयं सर्व्वे तु सस्त्रीकाः सृष्ट्यर्थं परमेश्वर ।
<>अतस्त्वं कुरु चोद्वाहं सृष्टिरक्षा यथा भवेत् ॥
<>दक्षगेहे महाकाली मायेति परिकीर्त्तिता ।
<>जाता ते प्रीतये शम्भो सा ते योग्या न
<>संशयः ॥
<>ईश्वर उबाच ।
<>भवतां प्रीतये सम्यक् करिष्ये नात्र संशयः ।
<>उद्योगः क्रियतां क्षिप्रं विवाहाय ममैव हि ॥
<>इत्युक्तास्तु सुराः सर्व्वे ईश्वरेण महात्मना ।
<>कृतकृत्या गताः सर्व्वे भवनं सर्व्वसुन्दरम् ॥
<>दक्षाय कथयामासुः शङ्करेणोदितं वचः ।
<>ततो विवाहं निर्व्वर्त्य कृतकृत्या यथा गताः ॥
<>गताः सर्व्वे महेशोऽपि सत्या सह तदा गृहम् ।
<>जगाम रेमे सत्या च चिरं निर्भरमानसः ॥
<>अथ काले कदाचित्तु सत्या सह महेश्वरः ।
<>रेमे न शेके तं सोढुं सती श्रान्ताभवत्तदा ॥
<>उवाच दीनया वाचा देवदेवं जगद्गुरुम् ।
<>भगवन्नहि शक्नोमि तव भारं सुदुःसहम् ।
<>क्षमस्व मां महादेव कृपां कुरु जगत्पते ॥
<>निशम्य वचनं तस्या भगवान् वृषभध्वजः ।
<>निर्भरं रमणं चक्रे गाढं निर्द्दयमानस्रः ॥
[Page4-223-a+ 52]
<>कृत्वा सम्पूर्णरमणं सती च त्यक्तमैथुना ।
<>उत्थानाय मनश्चक्रे उभयोस्तेज उत्तमम् ।
<>पपात धरणीपृष्ठे तैर्व्याप्तमखिलं जगत् ॥
<>पाताले भूतले स्वर्गे शिवलिङ्गास्तदाभवन् ।
<>तेन भूता भविष्याश्च शिवलिङ्गाः सयोनयः ॥
<>यत्र लिङ्गं तत्र योनिर्यत्र योनिस्ततः शिवः ।
<>उभयोश्चैव तेजोभिः शिवलिङ्गं व्यजायत ॥”
<>इति शिवलिङ्गोत्पत्तिकथनमिति नारदपञ्च-
<>रात्रान्तर्गततृतीयरात्रे प्रथमाध्याये नारद-
<>ब्रह्मसंवादः ॥ * ॥ शिवलिङ्गपूजायां सर्व्वेषा-
<>मधिकारो यथा, --
<>“शाक्तो वा वैष्णवो वापि सौरो वा गाणपोऽथवा ।
<>शिवार्च्चनविहीनस्व कुतः सिद्धिर्भवेत् प्रिये ॥
<>अनाराध्य च मां देवि योऽर्च्चयेद्देवतान्तरम् ।
<>न गृह्णाति महादेवि शापं दत्त्वा व्रजेत् पुरम् ॥
<>पर्व्वताग्रसमं देवि मिष्टान्नादि क्रमेण हि ।
<>फलानि बहुधान्येव पुष्पाण्येव यथाविधि ॥
<>सुमेरुसदृशं चान्नं नानाविधं महेश्वरी ।
<>सूपादिकं महेशानि यदि स्यात् सागरोपमम् ॥
<>यद्दत्तं पुष्पनैवेद्यं सर्व्वं विष्ठासमं भवेत् ।
<>शिवार्च्चनविहीनो यः पूजयेद्देवतान्तरम् ।
<>विशेषतः कलियुगे स नरः पापभाग्भवेत् ॥”
<>इति उत्पत्तितन्त्रे ६४ पटलः ॥ * ॥
<>“सर्व्वपूजासु देवेशि ! लिङ्गपूजापरं पदम् ।
<>लिङ्गपूजां विना देवि अन्यपूजां करोति यः ॥
<>विफला तस्य पूजा स्यादन्ते नरकमाप्नुयात् ।
<>तस्माल्लिङ्गं महेशानि प्रथमं परिपूजयेत् ॥
<>यद्राज्यं लिङ्गपूजायां रहितं सततं प्रिये ।
<>तद्राज्यं पतितं मन्ये विष्ठाभूमिसमं स्मृतत् ॥
<>ब्रह्म विट् क्षत्त्रियो देवि यदि लिङ्गं न पूजयेत् ।
<>तत्क्षणात् परमेशानि त्रयश्चण्डालतामियुः ।
<>शूद्रश्च परमेशानि सदा शूकरवद्भवेत् ॥
<>शिवार्च्चनन्तु देवेशि यस्मिन् गेहे विवर्ज्जितम् ।
<>विष्ठागर्त्तसमं देवि तत्गृहं विद्धि पार्व्वति ।
<>अन्नं विष्ठा पयो मूत्रं तस्मिन् वेश्मनि पार्व्वति ॥
<>शाक्तो वा वैष्णवो वापि शैवो वा परमेश्वरि ! ।
<>आदौ लिङ्गं प्रपूज्याथ विल्वपत्रैर्व्वरानने ! ॥
<>पश्चादन्यं महेशानि ! लिङ्गं प्रार्थ्य प्रपूजयेत् ।
<>अन्यथा मूत्रवत् सर्व्वं शिवपूजां विना प्रिये ! ॥”
<>इति लिङ्गार्च्चनतन्त्रे १ पटलः ॥
<>उपक्रमोपसंहारादि । यथा । लिङ्गानि तु
<>उपक्रमोपसंहारावभ्यासापूर्व्वताफलार्थवादोप-
<>पत्याख्यानि । तदुक्तम् ।
<>“उपक्रमोपसंहारावभ्यासोऽपूर्व्वताफलम् ।
<>अर्थवादोपपत्ती च लिङ्गं तात्पर्य्यनिर्णये ॥”
<>तत्र प्रकरणप्रतिपाद्यस्यार्थस्य तदाद्यन्तयोरुपा-
<>दानं उपक्रमोपसंहारौ । यथा छान्दोग्ये षष्ठे
<>प्रपाठके । प्रकरणप्रतिपाद्यस्याद्वितीयवस्तुन
<>एकमेवाद्वितीयमित्यादौ ऐतदात्म्यमिदं सर्व्व-
<>मित्यन्तेन च प्रतिपादनम् ॥ १ ॥ प्रकरणप्रति-
<>पाद्यस्य वस्तुनः तन्मध्ये पौनःपुन्येन प्रतिपादनं
<>अभ्यासः । यथा तत्रैवाद्बितीयवस्तुनो मध्ये
[Page4-223-b+ 52]
<>तत्त्वमसीति नवकृत्वः प्रतिपादनम् ॥ २ ॥ प्रक-
<>रणप्रतिपाद्यस्य वस्तुनः प्रमाणान्तरेणाविषयी-
<>करणं अपूर्व्वत्वम् । यथा । तत्रैवाद्वितीय-
<>वस्तुनो मानान्तराविषयीकरणम् ॥ ३ ॥ फलन्तु ।
<>प्रकरणप्रतिपाद्यस्यात्मज्ञानस्य तदनुष्ठानस्य वा
<>तत्र तत्र श्रूयमाणं प्रयोजनम् । यथा । तत्रैव
<>आचार्य्यवान् पुरुषो वेद तस्य तावदेव चिरं
<>यावन्न विमोक्षे अथ सम्पत्स्ये इत्यद्वितीयवस्तु-
<>ज्ञानस्य तत्प्राप्तिप्रयोजनं श्रूयते ॥ ४ ॥ प्रकरण-
<>प्रतिपाद्यस्य तत्र तत्र प्रशंसनं अर्थवादः । यथा
<>तत्रैव उत तमादेशमप्राक्षो येनाश्रुतं श्रुतं
<>भवत्यमतं मतमविज्ञातं विज्ञातमित्यद्वितीय-
<>वस्तुप्रशंसनम् ॥ ५ ॥ प्रकरणप्रतिपाद्यार्थसाधने
<>तत्र तत्र श्रूयमाणा युक्तिः उपपत्तिः । यथा
<>तत्र यथा सौम्यैकेन मृत्पिण्डेन सर्व्वं मृण्मयं
<>विज्ञातं स्यात् वाचारम्भणं विकारो नामधेयं
<>मृत्तिकेत्येव सत्यम् । इत्यादावद्बितीयवस्तुसाधने
<>विकारस्य वाचारम्भणमात्रत्वे युक्तिः श्रूयते ॥ ६ ॥
<>इति श्रीपरमहंससदानन्दयोगीन्द्रविरचित-
<>वेदान्तसारः ॥ (पुराणविशेषः । यथा, देवी-
<>भागवते । १ । ३ । १० ।
<>“एकादशसहस्राणि लिङ्गाख्यं चातिविस्तृतम् ॥”
<>अस्यान्यद्बिवरणं पुराणशब्दे द्रष्टव्यम् ॥ हेतुः ।
<>यथा, तर्ककौमुद्याम् । “लिङ्गज्ञानजन्यं लिङ्गि-
<>ज्ञानमनुमितिः ॥ “ज्ञायमानं लिङ्गन्तु करणं न
<>हि ।” इति भाषापरिच्छेदः ॥ सूक्ष्मशरीरम् ।
<>यथा, पञ्चदश्याम् । १ । २३ ।
<>“बुद्धिकर्म्मेन्द्रियप्राणपञ्चकैर्म्मनसा धिया ।
<>शरीरं सप्तदशभिः सूक्ष्मं तल्लिङ्गमुच्यते ॥”)
<LEND>
