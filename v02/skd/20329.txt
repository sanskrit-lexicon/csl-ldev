<L>20329<pc>3-048<k1>परकीया<k2>परकीया
परकीया¦, स्त्री, (परकीय + टाप् ।) नायिका-
<>भेदः । अस्या लक्षणं यथा । अप्रकटपर-
<>पुरुषानुरागा । सा च द्विविधा । परोढा १
<>कन्यका च २ । कन्यायाः पित्राद्यधीनतया
<>परकीयत्वम् । अस्या गुप्तैव सकला चेष्टा ॥ * ॥
<>परोढा यथा, --
<>“अयं रेवाकुञ्जः कुसुमशरसेवासमुचितः
<>समीरोऽयं वेलादरविलसदेलापरिमलः ।
<>इयं प्रावृड्धन्या नवजलदविन्यासचतुरा
<>पराधीनं चेतः सखि ! किमपि कर्त्तुं मृगयते ॥” *
<>गुप्ताविदग्धालक्षिताकुलटानुशयानामुदिताप्रभृ-
<>तीनां परकीयायां एवान्तर्भावः । गुप्ता
<>त्रिविधा । वृत्तसुरतगोपना १ वर्त्तिष्यमाण-
<>सुरतगोपना २ वर्त्तमानसुरतगोपना च ३ ।
<>त्रिविधा यथा, --
<>“श्वश्रूः क्रुध्यतु विद्बिषन्तु सुहृदो निन्दन्तु वा यातर-
<>स्तस्मिन् किन्तु न मन्दिरे सखि ! पुनः स्वापो
<>विधेयो मया ।
<>आखोराक्रमणाय कोणकुहरादुत्फालमातन्वती
<>मार्ज्जारी नखरैः खरैः कृतवती कां कां न मे
<>दुर्द्दशाम् ॥” * ॥
[Page3-048-b+ 52]
<>विदग्धा द्विविधा । वाग्विदग्धा १ क्रियाविदग्धा
<>चेति २ । प्रथमा, --
<>“निविडतमतमालमल्लिवल्ली-
<>विचकिलराजिविराजितोपकण्ठे ।
<>पथिकसमुचितस्तवाद्यतीव्रे
<>सवितरि तत्र सरित्तटे निवासः ॥”
<>द्वितीया यथा, --
<>“दासाय भवननाथे वदरीमपनेतुमादिशति ।
<>हेमन्ते हरिणाक्षी पयसि कुठारं विनिक्षि-
<>पति ॥” * ॥
<>लक्षिता यथा, --
<>“यद्भूतं तद्भूतं यद्भूयात्तदपि वा भूयात् ।
<>यद्भवतु तद्भवतु वा विफलस्तव गोपनायासः ॥” *
<>कुलटा यथा, --
<>“एते वारिकणान् किरन्ति पुरुषान् वर्षन्ति
<>नाम्भोधराः
<>शैलाः शाद्बलमुद्बमन्ति न सृजन्त्येते पुनर्नाय-
<>कान् ।
<>त्रैलोक्ये तरवः फलानि सुवते नैवारभन्ते जनान्
<>धातः ! कातरमालपामि कुलटाहेतोस्त्वया किं
<>कृतम् ॥”
<>अपि च ।
<>“पृथ्वी तावत्त्रिकोणा विपुलनदनदीग्रावरुद्धं
<>तदर्द्धं
<>तस्यामेवास्ति शैलो विपिनमपि तथा क्षेत्र-
<>कासारकूपाः ।
<>लोकानामर्द्धनारी शिशुरपि जरसः कोऽपि
<>रोगी विवेकी
<>मिथ्यावादो ममायं मुखरमुखवरः पुंश्चली
<>पुंञ्चलीति ॥” * ॥
<>अनुशयाना त्रिविधा ।
<>वर्त्तमानस्थानविघट्टनेन भाविस्थानाभावशङ्कया
<>स्वानधिष्ठितसङ्केतस्थले भत्तगमनानुमानेन प्रत्येकं
<>उदाहरणानि ।
<>“समुपागतवति चैत्रे निपतति पत्रे लवङ्गलति-
<>कायाः ।
<>सुदृशः कपोलपाली शिव शिव तालीदलद्युतिं
<>लेभे ॥” * ॥
<>“निद्रालुकेकिमिथुनानि कपोतपोत-
<>व्याधूतनूतनमहीरुहपल्लवानि ।
<>तत्रापि तन्वि ! न वनानि कियन्ति सन्ति
<>खिद्यस्व न प्रियतमस्य गृहं प्रयाहि ॥
<>कर्णकल्पितरसालमञ्जरी-
<>पिञ्जरीकृतकपोलमण्डलः ।
<>निष्पतन्नयनवारिधारया
<>राधया मधुरिपुर्निरीक्ष्यते ॥” * ॥
<>मुदिता यथा, --
<>“गोष्ठेषु तिष्ठति पतिर्वधिरा ननन्दा
<>नेत्रद्बयस्य न च पाटवमस्ति यातुः ।
<>इत्थं निगद्य सुतनुः कुचकुम्भसीम्नि
<>रोमाञ्चकञ्चुकमुदञ्चितमाततान ॥” * ॥
<>कन्यका यथा, --
[Page3-048-c+ 52]
<>‘किञ्चित्कुञ्चितहारयष्टिसरलभ्रूवल्लिसाचिस्मितं
<>प्रान्तभ्रान्तविलोचनद्युतिभुजा पर्य्यस्तकर्णोत्-
<>पलम् ।
<>अङ्गुल्या स्फुरदङ्गुलीयकरुचा कर्णस्य कण्डूयनं
<>कुर्व्वाणा नृपकन्यका सुकृतिनं सव्याजमालो-
<>कते ॥”
<>इति रतिमञ्जरी ॥
<LEND>
