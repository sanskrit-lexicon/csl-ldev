<L>5003<pc>1-260<k1>उपवासः<k2>उपवासः
उपवासः¦, पुं, (उप + वस + घञ् ।) अग्न्याधानम् ।
<>इति मलमासतत्त्वम् । अहोरात्रभोजनाभावः ।
<>तत्पर्य्यायः । उपवस्तम् २ । इत्यमरः ॥ उपोषितम् ३
<>उपोषणम् ४ औपवस्तम् ५ । इति तट्टीका ॥
<>अस्य प्रमाणम् ।
<>“उपावृत्तस्य पापेभ्यो यस्तु वासो गुणैः सह ।
<>उपवासः स विज्ञेयः सर्व्वभोगविवर्ज्जितः” ॥
[Page1-260-b+ 52]
<>अस्यार्थः । उपावृत्तस्य निवृत्तस्य । पापेभ्यः पाप-
<>कर्म्मभ्यः । गुणाः । सर्व्वभूतेषु दया क्षान्तिः अन-
<>सूया शौचं अनायासः मङ्गलं अकार्पण्यं अस्पृहा
<>च । सर्व्वभोगविवर्ज्जितः शास्त्राननुमतनृत्यगी-
<>तादिसुखरहितः । वैधोपवासे भोजनचतुष्टय-
<>निवृत्तिमाह महाभारते ।
<>“सायमाद्यन्तयोरह्नोः सायं प्रातश्च मध्यमे ।
<>उपवासफलं प्रेप्सोर्वर्ज्यं भक्तचतुष्टयम्” ॥
<>उपवासदिने वर्ज्जनीयानि । अञ्जनम् । रोचनम् ।
<>गन्धः । पुष्पम् । माल्यम् । अलङ्कारः । दन्तधाव-
<>नम् । गात्राभ्यङ्गः । शिरोभ्यङ्गः । ताम्बूलम् । यच्चा-
<>न्यत् बलरागकृत् । दिवास्वापः । अक्षक्रीडा ।
<>मैथुनम् । स्तीणां सरागसम्प्रेक्षणस्पर्शौ । व्रतादिषु
<>पुत्त्रोत्पत्तिपर्य्यन्तं ऋतौ सकृत् स्त्रीगमने न दोषः ॥
<>तत्पूर्व्वापरदिने वर्ज्जनीयानि । कांस्यपात्रे भोज-
<>नम् । मांसभोजनम् । सुरापानम् । मधुपानम् ।
<>लोभः । वितथमाषणम् । व्यायामः । व्यवायः
<>दिवास्वापः । अञ्जनम् । शिलापिष्टभक्षणम् । म-
<>सूरभक्षणम् । पुनर्भोजनम् । अध्वगमनम् । यानम् ।
<>आयासः । द्यूतक्रीडा । अभ्यङ्गः । परान्नम् । तैलम् ।
<>चणकम् । कोरदूषकम् । शाकम् । अधिकधृतम् ।
<>अत्यम्बुपानम् । इति एकादशीतत्त्वम् ॥ उपवासा-
<>सामर्थ्ये प्रतिनिधिः । स्कन्दपुराणम् ॥
<>“पुत्त्रं वा विनयोपेतं भगिनीं भ्रातरं तथा ।
<>एषामभाव एवान्यं ब्राह्मणं विनियोजयेत्” । इति ।
<>“भार्य्या भर्तृव्रतं कुर्य्यात् भार्य्यायाश्च पतिस्तथा ।
<>असामर्थ्ये द्वयोस्ताभ्यां व्रतभङ्गो न जायते” ॥
<>इति गरुडपुराणम् ॥ तदनुकल्पः ।
<>“नक्तं हविष्यान्नमनोदनञ्च
<>फलं तिलाः क्षीरमथाम्बु चाज्यम् ।
<>यत्पञ्चगव्यं यदि वाथ वायुः
<>प्रशस्तमत्रोत्तरमुत्तरञ्च” ॥
<>इति वायुपुराणम् ॥
<>“उपवासासमर्थश्चेदेकं विप्रन्तु भोजयेत् ।
<>तावद्धनानि वा दद्याद्यद्भक्ताद्द्विगुणं भवेत् ॥
<>सहस्रसम्मितां देवीं जपेद्वा प्राणसंयमान् ।
<>कुर्य्याद्द्वादशसंख्याकान् यथाशक्ति व्रते नरः” ॥
<>इति ब्रह्मवैवर्त्तपुराणम् ॥
<>“अष्टौ तान्यव्रतघ्नानि आपो मूलं फलं पयः ।
<>हविर्ब्राह्मणकाम्या च गुरोर्वचनमौषधम्” ॥
<>इति बौधायनः ॥
<LEND>
