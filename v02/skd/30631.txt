<L>30631<pc>4-235<k1>लोमशातनं<k2>लोमशातनं
लोमशातनं¦, क्ली, (लोम्नां शातनम् ।) लोम-
<>पातनम् । तस्यौषधानि यथा, --
<>“हरितालं शङ्खचूर्णं कदलीदलभस्मना ।
<>एतद्द्रव्येण चोद्बर्त्त्य लोमशातनमुत्तमम् ॥
<>लवणं हरितालञ्च तण्डुल्याश्च फलानि च ।
<>लाक्षारससमायुक्तं लोमशातनमुत्तमम् ॥
<>सुधा च हरितालञ्च शङ्खञ्चैव मनःशिला ।
<>सैन्धवेन सहैकत्र छागमूत्रेण पेषयेत् ।
<>तत्क्षणोद्बर्त्तनादेव लोमशातनमुत्तमम् ॥”
<>इति गारुडे १८५ अध्यायः ॥
<>(तथाच ।
<>“भल्लातकं बिडङ्गञ्च यवक्षारञ्च सैन्धवम् ।
<>मनःशिला शङ्खचूर्णं तैलपक्वं तथैव च ।
<>लोमानि शातयत्येव नात्र कार्य्या विचारणा ॥”
<>इति वैद्यके भैषज्यधन्वन्तरौ वशीकरणाद्यधि-
<>कारे ॥ * ॥)
<LEND>
