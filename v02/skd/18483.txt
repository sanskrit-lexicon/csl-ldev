<L>18483<pc>2-842<k1>नववध्वागमनं<k2>नववध्वागमनं
नववध्वागमनं¦, क्ली, (नववध्वा आगमनम् ।)
नवोढायाः प्रथमपतिगृहगमनम् । तद्दिनं यथा,
“स्त्रीशुद्ध्याजघटालिसंयुतरघौ काले विशुद्धे भृगुं
सन्त्यज्य प्रतिलोमगं शुभदिने यात्राप्रवेशोचिते ।
त्यक्त्वाहस्तु निरंशकं नववधूयात्राप्रवेशौ पतिः
कुर्य्यादेकपुरादिषु प्रतिभृगोर्नेच्छन्ति दोषं बुधाः ॥
एकग्रामे चतुःशाले दुर्भिक्षे राष्ट्रविप्लवे ।
पतिना नीयमानायाः पुरः शुक्रो न दुष्यति ॥”
इति दीपिका ॥
अन्यत् नववधूशब्दे द्रष्टव्यम् ॥
<LEND>
