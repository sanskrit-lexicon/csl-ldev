<L>34692<pc>5-006<k1>शक्यः<k2>शक्यः
शक्यः¦, त्रि, (शक + “शकिसहोश्च ।” ३ । १ । ९९ ।
इति यत् ।) समर्थनीयः । (यथा, रघुः । २ । ४९ ।
“शक्योऽस्य मन्युर्भवता विनेतुं
गाः कोटिशः स्पर्शयता घटोध्नीः ॥”)
शक्त्याश्रयः । (यदा भावे यत् स्यात् तदा
क्लीवलिङ्गः स्यात् । यथा, गीतायाम् । १८ । ११ ।
“नहि शक्यं देहभृता त्यक्तुं कर्म्माण्यशेषतः ॥”
तथाच रामायणे । २ । १३ । ५ ।
“तानि सर्व्वाणि संयत्तुं शक्यं राम जितेन्द्रियैः ॥”)
पुं, वाच्योऽर्थः । यथा, --
“शक्योऽर्थोऽभिधया ज्ञेयः लक्ष्यो लक्षणया
मतः ।
व्यङ्ग्यो व्यञ्जनया ज्ञेयस्तिस्रः शब्दस्य वृत्तयः ॥”
इत्यलङ्कारशास्त्रम् ॥
अन्यच्च ।
“शक्ये सादृश्यबुद्धिस्तु भवेदुपमितौ गुणः ।”
इति भाषापरिच्छेदः ॥
अपि च । “ईश्वरसङ्केतः शक्तिस्तया अर्थबोधकं
पदं वाचकम् । यथा गोत्वादिविशिष्टबोधकं
गवादिपदं तद्वोध्योऽर्थो गवादिर्वाच्यः स एव
मुख्यार्थ इत्युच्यते ।” इति शक्तिवादः ॥
<LEND>
