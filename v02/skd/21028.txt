<L>21028<pc>3-102<k1>पाणिनिः<k2>पाणिनिः
पाणिनिः¦, पुं, (पणिनो मुनेर्युवापत्यम् । पणिन् +
इञ् । न टिलोपः ।) मुनिविशेषः । तत्पर्य्यायः ।
आहिकः २ दाक्षीपुत्त्रः ३ शालङ्की ४ पाणिनः
५ शालातुरीयः ६ । इति त्रिकाण्डशेषः ॥ * ॥
(अयं हि पणिन्-वंशसम्भूतः प्रसिद्धो व्याकरण-
कर्त्ता । अस्य माता दाक्षी इत्याख्यया विश्रुता ।
यथा, पातञ्जलकारिकायाम् । १ । १ । २० ।
“सर्व्वे सर्व्वपदादेशा दाक्षीपुत्त्रस्य पाणिनेः ॥”
तथाच शिक्षायाम् । ५६ ।
“शङ्करः शाङ्करीं प्रादाद्दाक्षीपुत्त्राय धीमते ।
वाङ्मयेभ्यः समाहृत्य देवीं वाचमिति स्थितिः ॥”
अस्य शालातुरीय इत्याख्यापि दृश्यते । यथा,
अभिधानचिन्तामणौ । ३ । ५१५ ।
“ -- अथ पाणिनौ ।
शालातुरीयदाक्षेयौ -- ॥”
“गान्धारप्रदेशविशेषशलातुरग्रामजातत्वा-
देवास्य तथा नाम ।” इति चिन्तामणिटीका ॥
परे तु शलातुरग्रामोऽस्य जन्मस्थानमिति न
स्वीकुर्व्वन्ति । यतः शलातुरोऽभिजनोऽस्य इति
व्युत्पत्त्या शालातुरशब्देन शलातुरदेशोद्भवे
जने एवार्थो नावगम्यते । अष्टाध्यायीसूत्र-
पाठस्य “तूदीशलातुरवर्म्मतीकूचवारात् ढक्
छण् ढञ् यकः ।” ४ । ३ । ९४ । सूत्रात् अभि-
जनार्थे एव छण्प्रत्ययः । वृत्तिकारभट्टोजी-
दीक्षितेन तु “अभिजनश्च ।” ४ । ३ । ९० ।
इति सूत्रे “यत्र स्वयं वसति स निवासः । यत्र
पूर्व्वैरुषितं सोऽभिजनः ।” इत्यभिजनशब्द-
स्यार्थः प्रदर्शितः । अतः स्पष्टतः शलातुर-
[Page3-102-c+ 51]
प्रदेशः पाणिनेः पूर्व्वपुरुषाणां वासस्थानमित्ये-
वावगम्यते नतु तस्येति ।
<फ्>पुरा किल कात्यायननामा मुनिः सप्तलक्ष-
श्लोकात्मकं बृहत्कथामिधानं ग्रन्थं विरचय्य
काणभूतये श्रावयामास । सोमदेवभट्टस्तु ततः
सारांशं समुद्धृत्य कथासरित्सागर इत्याख्यया
प्रसिद्धं ग्रन्थं निर्म्मितवान् तस्मादेषाख्यायिका
समधिगम्यते । यथा, तत्रैव । ४ । २० -- ९५ ।
“अथ कालेन वर्षस्य शिष्यवर्गो महानभूत् ।
तत्रैकः पाणिनिर्नाम जडबुद्धितरोऽभवत् ॥
स शुश्रूषापरिक्लिष्टः प्रेषितो वर्षभार्य्यया ।
अगच्छत् तपसे खिन्नो विद्याकामो हिमालयम् ॥
तत्र तीव्रेण तपसा तोषितादिन्दुशेखरात् ।
सर्व्वविद्यामुखं तेन प्राप्तं व्याकरणं नवम् ॥
ततश्चागत्य मामेव वादायाह्वयते स्म सः ।
प्रवृत्ते चावयोर्वादे प्रयाताः सप्तवासराः ॥
अष्टमेऽह्नि मया तस्मिन् जिते तत्समनन्तरम् ।
नभःस्थेन महाघोरो हूङ्कारः शम्भुना कृतः ॥
तेन प्रनष्टमैन्द्रन्तदस्मद्व्याकरणं भुवि ।
जिताः पाणिनिना सर्व्वे मूर्खीभूता वयं पुनः ॥
अथ संजातनिर्व्वेदः स्वगृहस्थितये धनम् ।
हस्ते हिरण्यदत्तस्य विधाय बणिजो निजम् ॥
उक्त्वा तच्चोपकोशायै गतवानस्मि शङ्करम् ।
तपोभिराराधयितुं निराहारो हिमाचलम् ॥”
“अत्रान्तरे तुषाराद्रौ कृत्वा तीव्रतरं तपः ।
आराधितो मया देवो वरदः पार्व्वतीपतिः ॥
तदैव तेन शास्त्रं मे पाणिनीयं प्रकाशितम् ।
तदिच्छानुग्रहादेव मया पूर्णीकृतञ्च तत् ॥”
****
“वर्षोऽथ मन्मुखादैच्छत् श्रोतुं व्याकरणं नवम् ।
ततः प्रकाशितं स्वामिकुमारेणैव तस्य तत् ॥
ततो व्याडीन्द्रदत्ताभ्यां विज्ञप्तो दक्षिणां प्रति ।
गुरुर्वर्षोऽब्रवीत् स्वर्णकोटिर्मे दीयतामिति ॥
अङ्गीकृत्य गुरोर्वाक्यं तौ च मामित्यवोचताम् ।
एहि राज्ञः सखे ! नन्दात् याचितुं गुरुदक्षिणाम्
गच्छामो नान्यतोऽस्माभिरियत् काञ्चनमाप्यते ।
नवाधिकाया नवतेः कोटीनामधिपो हि सः ॥”
इत्युपाख्यानेन पाणिनिः कात्यायनस्य राज्ञो-
नन्दस्य च समसामयिक इत्येवायाति । परं
कात्यायनपाणिन्योः शब्दशास्त्रपाठेन पाणिनिः
कात्यायनात् पूर्व्वतन इत्यनायासेनैव विज्ञायते ।
यतः कात्यायन एव पाणिनिकृतव्याकरणस्य
वार्त्तिककारः । स च स्वकृतग्रन्थे विदुषां वरं
पाणिनिं आचार्य्यत्वेन स्वीकृतवान् । [६ । ४ ।
१०४ । सूत्त्रस्य वार्त्तिं ।] पाणिनिस्तु स्वीय-
व्याकरणे पूर्व्वतनानां बहूनां विदुषां नामोल्लेखं
कृतवान् परं कुत्रापि कात्यायनस्य नाम नाभि-
हितवानतः स्पष्टतोऽवगम्यते पाणिनिः कात्या-
यनात् वृद्धतर इति ।
<फ्>अनेन महात्मना पाणिना रचितं व्याकरणं
पाणिनीयाष्टकमित्याख्यया प्रसिद्धम् । कात्ययन
[Page3-103-a+ 52]
एवास्य वार्त्तिकं विधाय तीव्रसमालोचना-
ञ्चकार । परं पतञ्जलिः सूत्रपाठस्य वार्त्तिकस्य
च महाभाष्यं विधाय सर्व्वतः प्रमादपरिशून्योऽयं
पाणिनीयाष्टाध्यायीग्रन्थ इति प्रदर्शयन् कात्या-
यनतीव्रदृष्टेः ररक्षैणं समादरणीयं ग्रन्थमुत्त-
मम् । अष्टाध्यायीप्रारम्भे तु चतुर्द्दशसूत्राणि
सन्ति तानि तु प्रत्याहारसूत्राणि ।
अष्टाध्यायीसूत्रपाठे, आपिशलिः । ६ । १ । ९२ ।
गालवः । ६ । ३ । ६१ । चाक्रवर्म्मणः । ६ । १ ।
१३० । स्फोटायनः । ६ । १ । १२३ । काश्यपः ।
८ । ४ । ६७ । गार्ग्यः । ८ । ४ । ६७ । भार-
द्वाजः । ७ । २ । ६३ । सेनकः ५ । ४ । ११२ ।
शाकटायनः । ३ । ४ । १११ । शाकल्यः । १ । १ । १६ ।
एतेषां पूर्व्वतनवैयाकरणानां नामानि सन्ति ।
अत्र ३९९६ संख्यकानि सूत्राणि विद्यन्ते ।
काश्मीरराजस्य जयापीडस्य राजत्वसमये
पाणिनिव्याकरणं वार्त्तिकेन महाभाष्येण च
सह विशेषविद्यार्थिसुधीवरविद्बज्जनशिक्षार्थं
प्रचलितमासीत् । यथा, राजतरङ्गिण्याम् । ४ ।
६३८ -- ६४० ।
“नितान्तं कृतकृत्यस्य गुणवृद्धिविधायिनः ।
श्रीजयापीडदेवस्य पाणिनेश्च किमन्तरम् ॥
भाष्यव्याख्याक्षणे श्लोकैर्व्वैलक्षण्यहतैः कृतः ।
सोऽयं तस्य विपर्य्यासो बुधैरिव विवर्त्तितः ॥
कृतविप्रोपसर्गस्य भूतनिष्ठाविधायिनः ।
श्रीजयापीडदेवस्य पाणिनेश्च किमन्तरम् ॥”
कात्यायनकृतवार्त्तिकात् पतञ्जलिकृतमहा-
भाष्याच्च अन्या अपि अष्टाध्यायीसूत्रपाठस्य
उल्लिखितमहाभाष्यस्य च बह्व्यष्टीकाः सन्ति
बाहुल्यभिया तासां नामानि न प्रदत्तानि ॥ * ॥)
<LEND>
