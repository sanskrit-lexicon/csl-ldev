<L>20371<pc>3-050<k1>परमहंसः<k2>परमहंसः
परमहंसः¦, पुं, (परमः श्रेष्ठः हंसः सोऽहं आत्मा
यस्य ।) सन्न्यासिविशेषः । अस्य लक्षणं यथा ।
जातरूपवेरो निर्द्वन्द्वो निराग्रहस्तत्त्वब्रह्ममार्गे
सम्यक् सम्पन्नः शुद्धमानसः प्राणसंधारणार्थं
यथोक्तकाले भैक्षमाचरन् लाभालाभौ समौ
कृत्वा शून्यागारदेवगृहतृणकूटवल्मीकवृक्षमूल-
कुलालशालाग्निहोत्रनदीपुलिनगिरिकुहरकन्दर-
कोटरनिकरस्थण्डिलेष्वनिकेतवासी निष्प्रयत्नो
निर्म्ममः शुक्लध्यानपरायणः अध्यात्मनिष्ठः शुभा-
शुभकर्म्मनिर्मूलनाय सन्न्यासेन देहत्यागं करोति
यः सएव परमहंसो नामेति जीवन्मुक्तिविवेकः ॥
(अयं हि चतुर्व्विधाबधूतेषु श्रेष्ठः । यदुक्तं
महानिर्व्वाणतन्त्रे ।
“चतुर्णामबधूतानां तुरीयो हंस उच्यते ।
त्रयोऽत्ये भोगयोगाढ्यामुक्ताः सर्व्वे शिवोपमाः ॥”
परमहंसेन हि यज्ञोपवीतादिचिह्नानि परि-
त्यज्य कौपीनादिकं धारणीयम् । यदुक्तं सूत-
संहितायां ज्ञानयोगे ।
“परमहंसस्त्रिदण्डञ्च रज्जुं गोबालमिश्रितम् ।
शिक्यं जलपवित्रञ्च पवित्रञ्च कमण्डलुम् ॥
पक्षिणीमजिनं सूचीं मृत् खनिर्त्री कृपाणिकाम् ।
शिखां यज्ञोपवीतञ्च नित्यकर्म्म परित्यजेत् ॥
कौपीनं छादनं वस्त्रं कन्थां शीतनिवारिकाम् ।
योगपट्टं वहिर्वस्त्रं पादुकां छत्रमद्भुतम् ॥
अक्षमालाञ्च गृह्णीयात् वैणवं दण्डमव्रणम् ।
अग्निरित्यादिभिर्मन्त्रैः कुर्य्यादुद्धूमनं मुदा ॥
आमिति च त्रिमिः प्रोच्य परमहंसस्त्रिपुण्ड्रकम् ॥”
अविदुषा परमहंसेन एकदण्डन भाव्यम् ।
विदुषा तु दण्डादिकं किमपि न धारणीयम् ॥
यदुक्तं निर्णयसिन्धौ । “परमहंसस्यैकदण्ड एव
सोऽप्यविदुवः । विदुषान्तु सोऽपि नास्ति ।
न दण्डं न शिखां नाच्छादनं धरति परमहंसः ॥”
परमहंसास्तु केवलं प्रणवजपतत्परा एव
भवन्ति । यदुक्तं सूतसंहितायाम् ।
“प्रणवाद्यास्त्रयोवेदाः प्रणवे पर्य्यवस्थिताः ।
तस्मात् प्रणवमेवैकं परमहंसः सदा जपेत् ॥
विविक्तदेशमाश्रित्य सुखासीनः समाहितः ।
यथाशक्ति समाधिस्थो भवेत् सन्न्यासिनां वरः ॥”
परमहंसास्तु “तत्त्वमसि” इत्यादि महावाक्याव-
[Page3-051-a+ 52]
लम्बनेन आत्मज्ञानानुशीलिनो भवन्ति “सोऽहं”
शिवोऽहं” इत्यादि वदन्तस्तत्त्वज्ञानावलम्बनस्य
परिचयं प्रयच्छन्ति च । एषामध्यक्षो हि
स्वामीत्याख्यया प्रसिद्धः । एते हि तीर्थभ्रमण-
निपुणास्तीर्थस्थानस्थाश्च । मतस्य परमहंसस्य
शरीरं भूमौ निखातत्वम् । यदुक्तं वायु-
संहितायाम् ।
“मृते न दहनं कार्य्यं परमहंसस्य सर्व्वदा ।
कर्त्तव्यं खननं तस्य नाशौचं नोदकक्रिया ॥”
परमहंसस्तु दण्डिपरमहंसावधूतपरमहंसभेदेन
द्विविघः । ये तु दण्डं परित्यज्य पारमहंस्य-
व्रतावलम्बनं कुर्व्वन्ति ते दण्डिपरमहंसाः ।
ये चावधूतवृत्त्यनुष्ठानेन परमहंसास्ते एवा-
वधूतपरमहंसाः । परं सर्व्वे एव प्रणवोपासकाः
इति ॥ * ॥
शुक्लयजुर्व्वेदगत उपनिषद्विशेषः । इति मुक्ति
कोपनिषत् ॥)
<LEND>
