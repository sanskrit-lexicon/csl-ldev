<L>16621<pc>2-724<k1>दुग्धम्<k2>दुग्धम्
दुग्धम्¦, क्ली, (दुह्यते स्मेति । दुह + कर्म्मणि क्तः ।)
<>स्त्रीजातिस्तननिःसृतद्रवद्रव्यविशेषः । दुघ इति
<>भाषा । तत्पर्य्यायः । क्षीरम् २ पीयूषम् ३
<>उधस्यम् ४ स्तन्यम् ५ पयः ६ अमृतम् ७ ।
<>इति राजनिर्घण्टः ॥ बालजीवनम् ८ । इति
<>भावप्रकाशः ॥ अस्य सामान्यगुणाः । स्वादु-
<>रसत्वम् । स्निग्धत्वम् । ओजःकारित्वम् । धातु-
<>वर्द्धनत्वम् । वातपित्तहरत्वम् । वृष्यत्वम् । श्लेष्म-
<>लत्वम् । गुरुत्वम् । शीतलत्वम् । पिष्टकादष्ट-
<>गुणगुरुत्वञ्च ॥ * ॥ गोदुग्धगुणाः । प्राणध र-
<>कत्वम् । बलायुःपुरुषत्वशुक्रकारित्वम् । मेध्यत्वम् ।
<>रक्तपित्तरोगवायुनाशित्वम् । रसायनत्वञ्च ॥ * ॥
<>छागीदुग्धगुणाः । मधुरत्वम् । शीतत्वम् । मल-
<>बन्धाग्निकारित्वम् । रक्तपित्तविकारश्वासकास-
<>सर्व्वदोषनाशित्वञ्च ॥ * ॥ मेषीदुग्धगुणाः ।
<>गुरुत्वम् । स्वादुत्वम् । स्निग्धत्वम् । उष्णत्वम् ।
<>कफपित्तनाशित्वञ्च ॥ * ॥ माहिषदुग्धगुणाः ।
<>अतिस्निग्धत्वम् । निद्राकारित्वम् । अग्निना-
<>शित्वञ्च ॥ * ॥ उष्ट्रीदुग्धगुणाः । रूक्षत्वम् ।
<>उष्णत्वम् । शोथवातकफनाशित्वम् ॥ * ॥
<>अश्वीदुग्धगुणाः । सलवणत्वम् । मधुराम्लरस-
<>त्वम् । लघुत्वञ्च ॥ * ॥ हस्तिनीदुग्धगुणाः ।
<>मधुरत्वम् । शुक्रकारित्वम् । कषायानुरसत्वम् ।
<>गुरुत्वञ्च ॥ * ॥ मानुप्यदुग्धगुणाः । प्राणधार-
<>कत्वम् । शरीरहितकारित्वम् । बृंहणत्वम् ।
<>तृप्तिजनकत्वञ्च ॥ * ॥ प्रत्यूषकाले गोदुग्धपान-
<>गुणाः । गुरुत्वम् । विष्टम्भित्वम् । दुर्जरत्वम् ।
<>तस्मात् सूर्य्योदयात् परं यामं यामार्द्धमेव वा
<>उत्तार्य्य पयो ग्राह्यम् । तत्पथ्यं दीपनं लघु ॥ *
<>विवत्साबालवत्सानां पयः दोषलम् । एक-
[Page2-724-b+ 52]
<>वर्णवत्सगोर्दुग्धं श्वेतवर्णकृष्णवर्णगोदुग्धञ्च प्रश-
<>स्तम् ॥ * ॥ इक्षुभक्षकमाषपर्णभक्षकोर्द्ध्वशृङ्ग-
<>गोदुग्धं पक्वमपक्वंवा हितकारकम् ॥ * ॥ पर्य्यु-
<>षितदुग्धगुणाः । गुरुत्वम् । विष्टम्भित्वम् । दुर्ज्ज-
<>रत्वञ्च ॥ * ॥ अपक्वदुग्धगुणः । प्रायोऽभिष्य-
<>न्दित्वम् । गुरुत्वञ्च ॥ * ॥ शृतोष्णं कफवात-
<>नाशनम् । शृतशीतं पित्तनाशनम् । धारोष्ण-
<>दुग्धं अमृततुल्यम् । स्त्रीस्तन्यदुग्धं विना सर्व्व-
<>मपक्वं दुग्धं त्याज्यम् । सलवणदुग्धं विग्रथितं
<>नट इति ख्यातं दुग्धञ्च त्याज्यम् ॥ * ॥ दुग्धान्न-
<>गुणाः । चक्षुर्हितत्वम् । बलकारित्वम् । पित्त-
<>नाशित्वम् । रसायनत्वञ्च ॥ * ॥
<>“शाकाम्लपलपिण्याककुलत्थलवणामिषैः ।
<>करीरदधिमाषैश्च प्रायः क्षीरं विरुध्यते ॥”
<>इति राजवल्लभः ।
<>अथ चतुर्व्विधक्षीरगुणः ।
<>“केऽप्याविकं पथ्यतमं शृतोष्णं
<>क्षीरं त्वजानां शृतशीतमाहुः ।
<>दोहान्तशीतं महिषीपयस्यं
<>गव्यन्तु धारोष्णमिदं प्रशस्तम् ॥
<>वृष्यं बृंहणमग्निवर्द्धनकरं पूर्व्वाह्णपीतं पयो
<>मध्याह्रे बलदायकं रतिकरं कृच्छ्रस्य विच्छेदनम् ।
<>बाल्ये वह्निकरं ततो बलकरं वीर्य्यप्रदं बार्द्धके
<>रात्रौ क्षीरमनेकदोषशमनं सेव्यं ततः सर्व्वदा ॥
<>क्षीरं मुहूर्त्तत्रितयोषितं य-
<>दतप्तमेतद्विकृतिं प्रयाति ।
<>षण्णान्तु दोषं कुरुते तदूर्द्ध्वं
<>विषोपमं स्यादुषितं दशानाम् ॥
<>जीर्णज्वरे कफे क्षीणे क्षीरं स्यादमृतोपमम् ।
<>तदेव तरुणे पीतं विषवद्धन्ति मानुषम् ॥
<>क्षीरक्वाथगुणः ।
<>चतुर्थभागं सलिलं निघाय
<>यत्नाद्यदावर्त्तितमुत्तमं तत् ।
<>सर्व्वामयघ्नं बलपुष्टिकारि
<>वीर्य्यप्रदं क्षीरमतिप्रशस्तम् ॥
<>गव्यं पूर्व्वाह्णकाले स्यादपराह्णे तु माहिषम् ।
<>क्षीरं सशर्करं पथ्यं यद्बा सात्म्यञ्च सर्व्वदा ॥
<>क्षीरं न भुञ्जीत कदाप्यतप्तं
<>तप्तञ्च नैतल्लवणेन सार्द्धम् ।
<>पिष्टान्नसन्धानकमाषमुद्ग-
<>कोशातकीकन्दफलादिकैश्च ॥
<>तथा च,
<>मत्स्यमांसगुडमुद्गमूलकैः
<>कुष्ठमावहति सेवितं पयः ।
<>शाकजाम्बवरसादिसेवितं
<>मारयत्यबुधमाशु सर्पवत् ॥ * ॥
<>स्निग्धं शीतं गुरु क्षीरं सर्व्वकालं न सेवयेत् ।
<>दीप्ताग्निं कुरुते मन्दं मन्दाग्निं नष्टमेव च ॥
<>नित्यन्तीव्राग्निना सेव्यं सुपक्वं माहिषं पयः ।
<>पुष्यन्ति धातवः सर्व्वे बलपुष्टिविवर्द्धनम् ॥
<>क्षीरं गवाजकादेर्मधुरं क्षारं नवप्रसूतानाम् ।
<>रूक्षञ्च पित्तदाहं करोति रक्तामयं कुरुते ॥ * ॥
[Page2-724-c+ 52]
<>मधुरं त्रिदोषशमनं क्षीरं मध्यप्रसूतानाम् ।
<>लवणंमधुरं क्षीरं विदाहजननं चिरप्रसूतानाम् ॥
<>गुणहीनं निःसारं क्षीरं प्रथमप्रसूतानाम् ।
<>मध्यमवयसां रसायनमुक्तमिदं दुर्ब्बलन्तु वृद्धा-
<>नाम् ॥
<>तासां मासत्रयादूर्द्ध्वं गुर्व्विणीनाञ्च यत् पयः ।
<>तद्दाहि लवणं क्षीरं मधुरं पित्तशोषकृत् ॥ * ॥
<>दुग्धाम्रं शीतलं स्वादु वृष्यं वर्णकरं गुरु ।
<>वातपित्तापहं रुच्यं बृंहणं बलवर्द्धनम् ॥”
<>इति राजनिर्घण्टः ॥ * ॥
<>अथ भावप्रकाशोक्तसामान्यदुग्धगुणाः ।
<>“दुग्धं सुमधुरं स्निग्धं वातपित्तहरं सरम् ।
<>सद्यःशुक्रकरं शीतं सात्म्यं सर्व्वशरीरिणाम् ॥
<>जीवनं बृंहणं बल्यं मेध्यं वाजीकरं परम् ।
<>वयःस्थापकमायुष्यं सन्धिकारि रसायनम् ॥
<>विरेकवान्तिवस्तीनां तुल्यमोजोविवर्द्धनम् ।
<>जीर्णज्वरे मनोरोगे शोषमूर्च्छाभ्रमेषु च ॥
<>ग्रहण्यां पाण्डुरोगे च दाहे तृषि हृदामये ।
<>शूलोदावर्त्तगुल्मेषु वस्तिरोगे गुदाङ्कुरे ॥
<>रक्तपित्तातिसारे च योनिरोगे श्रमे क्लमे ।
<>गर्भस्रावे च सततं हितं मुनिवरैः स्मृतम् ॥
<>बालवृद्धक्षतक्षीणाः क्षुद्ब्यवायकृशाश्च ये ।
<>तेभ्यः सदातिशयितं हितमेतदुदाहृतम् ॥”
<>इति भावप्रकाशः ॥
<>(दुग्धोत्पत्तिविवृतिर्यथा, --
<>“यद् यदाहारजातन्तु रसं क्षीरशिरानुगम् ।
<>सरं जलञ्च भुक्तञ्च तथा पित्तेन संयुतम् ॥
<>पाचितं जाठरे वह्नौ पित्तेन सह मूर्च्छितम् ।
<>पच्यमानं शिराप्राप्तं क्षीरं तद्बिद्धि पुत्त्रक ! ॥
<>तेन क्षीरमिति ख्यातमग्निसोमात्मकं पयः ।
<>अमृतं सर्व्वभूतानां जीवनं बलकृन्मतम् ॥
<>हारीतः संशयापन्नः पप्रच्छ पितरं पुनः ।
<>कथं रसस्य सम्पत्तिः कथं सञ्चीयते विभो ! ॥
<>कथं रक्तस्य संस्थाने क्षीरं पाण्डुत्वमीयते ।
<>कथं तत्र कुमारीणां बन्ध्यानां न कथं भवेत् ॥
<>एवं पृष्टो महाचार्य्यः प्रोवाच मुनिपुङ्गवः ।
<>अति हर्षप्रदं पुत्त्र ! परिपृष्टं भिषग्वर ! ॥
<>सितास्निग्धं तथा रक्तं पित्तेन पाकतां गतम् ।
<>रक्तं श्वेतत्वमायाति तथा क्षीरं सितं भवेत् ॥
<>क्षीरनाड्यः कुमारीणां बन्ध्यानां न कथं भवेत् ।
<>अल्पधातुबलं यस्मात्तस्मात् क्षीरं न जायते ॥
<>बन्ध्यानां क्षीरनाड्यस्तु वातेन परिपूरिताः ।
<>क्षीरञ्च न भवेत्तस्मादार्त्तवञ्चाधिकं यतः ॥
<>प्रसूतासु च नारीषु बलेन सह सूयते ।
<>तेन स्रोतो विशुद्धिः स्यात् क्षीरमाशु प्रवर्त्तते ॥
<>तस्मात् सद्यः प्रसूतायां जायते श्लैष्मिकं पयः ।
<>तेन काठिन्यमायाति तस्मात्तत् परिवर्ज्जयेत् ॥
<>पयश्चाविकृतं नार्य्या बलकृद्दोषनाशनम् ॥”
<>इति हारीते प्रथमे स्थाने अष्टमेऽध्याये ॥)
<>(कत्तृणम् । तत्पर्य्यायाश्च यथा, --
<>“कत्तृणं ध्यामकं दुग्धम् ।” इति च वैद्यकरत्न-
<>मालायाम् ॥
<LEND>
