<L>10832<pc>2-323<k1>गानं<k2>गानं
गानं¦, क्ली, (गीयते इति । गै + भावे ल्युट् ।)
<>गीतम् । इत्यमरः । १ । ७ । २५ ॥ (यदुक्तम्, --
<>“जपकोटिगुणं ध्यानं ध्यानकोटिगुणो लयः ।
<>लयकोटिगुणं गानं गानात् परतरं न हि ॥”)
<>तत्पर्य्यायः । गेयम् २ गीतिः ३ गान्धर्व्वम् ४ ।
<>इति हेमचन्द्रः । २ । १९४ ॥ (गानं हि वैदिक-
<>लौकिकभेदात् द्विविधम् । तत्र वैदिकगानन्तु
<>मुक्तिप्रदं अन्यत् लोकरञ्जनकरम् । वैदिक-
<>लौकिकयोर्मार्गदेशीति नामान्तरमपि श्रूयते ।
<>गानन्तु सामवेदादेव उत्पन्नं यदुक्तं सङ्गीतं-
<>दर्पणटीकायाम् ।
<>“ऋग्भिः पाठ्यममूद्गीतं सामभ्यः समपद्यत ।
<>यजुर्भ्योऽभिनया जाता रसाश्चाथर्व्वणः स्मृताः ॥”
<>द्विविघसङ्गीतयोर्लक्षणमाह सङ्गीतदर्पणे । ३-६ ।
<>“मार्गदेशीविभागेन सङ्गीतं द्विविधं मतम् ।
<>द्रुहिणेन यदन्विष्टं प्रयुक्तं भरतेन च ।
<>महादेवस्य पुरतस्तन्मार्गाख्यं विमुक्तिदम् ॥
<>तत्तद्देशस्थया रीत्या यत् स्याल्लोकानुरञ्जनम् ।
<>देशे देशे तु सङ्गीतं तद्देशीत्यभिधीयते ॥
<>गीतवादित्रनृत्यानां रक्तिः साधारणो गुणः ।
<>अतो रक्तिविहीनं यत् न तत् सङ्गीतमुच्यते ॥”
<>गानन्तु नादात्मकमेव नादस्तु यदा स्वयं राजते
<>तदा स्वर इति प्रसिद्धः स्यात् । स्वरस्तु षड्ज-
<>ऋषभ-गान्धार-मध्यम-पञ्चम-धैवत-निषादभेदात्
<>सप्तविधः । एतेषां विज्ञापनार्थं एतदाश्रयीभूत-
<>द्वाविंशतिश्रुतीनां नामानि स्वरस्थितिश्च कथ्यन्ते ।
<>यथा, सङ्गीतदर्पणे । ५३--५६ ।
<>“तीव्राकुमुद्वतीमन्दाछन्दोवत्यस्तु षड्जगाः ।
<>दयावती रञ्जनी च रतिका चर्षभे स्थिता ॥
<>रौद्री क्रोधा च गान्धारे वज्रिकाथ प्रसारिणी ।
<>प्रीतिश्च मार्ज्जनीत्येताः श्रुतयो मध्यमाश्रिताः ॥
<>क्षिती रक्ता च सन्दीपन्यालापिन्यपि पञ्चमे ।
<>मदन्ती रोहिणी रम्येत्येता धैवतसंश्रयाः ॥
<>उग्रा च क्षोभिणीति द्वे निषादे वसतः श्रुती ॥”
<>अन्यत् विशेषविवरणन्तु तत्तच्छब्दे द्रष्टव्यम् ॥ * ॥
<>गाने तु रागा रागिण्यश्च प्रयोक्तव्याः अतस्तेषां
[Page2-323-b+ 52]
<>नामानि कथ्यन्ते । यथा, सङ्गीतदर्पणे स्वरा-
<>ध्याये । १२--१९ ।
<>पार्व्वत्युवाच ।
<>“के रागाः काश्च रागिण्यः का वेला ऋतवश्च के ।
<>किं रूपं कथमुद्धारो वद देव ! प्रसादतः ॥”
<>ईश्वर उवाच ।
<>“श्रीरागोऽथ वसन्तश्च भैरवः पञ्चमस्तथा ।
<>मेघरागो बृहन्नाटः षडेते पुरुषाह्वयाः ॥”
<>इति षट् रागाः ॥
<>अथ रागिण्यः ।
<>“मालश्री त्रिवणी गौरी केदारी मधुमाधवी ।
<>ततः पाहाडिका ज्ञेया श्रीरागस्य वराङ्गनाः ॥
<>देशी देवगिरी चैव वराटी तोडिका तथा ।
<>ललिता चाथ हिन्दोली वसन्तस्य वराङ्गनाः ॥
<>भैरवी गुर्ज्जरी रामकिरी गुणकिरी तथा ।
<>वाङ्गाली सैन्धवी चैव भैरवस्य वराङ्गनाः ॥
<>विभाषा चाथ भूपाली कर्णाटी वडहंसिका ।
<>मालवी पटमञ्जर्य्या सहैताः पञ्चमाङ्गनाः ॥
<>मल्लारी सौरटी चैव सावेरी कौशिकी तथा ।
<>गान्धारी हरशृङ्गारा मेघरागस्य योषितः ॥
<>कामोदी चैव कल्याणी आभिरी नाटिका तथा ।
<>सारङ्गी नट्टहम्बीरा नट्टनारायणाङ्गनाः ॥”
<>इति षट्त्रिंशत् रागिण्यः ॥
<>रागरागिणीनां विशेषविवरणन्तु तत्तच्छब्दे
<>गानस्य अन्यद्विवरणं गीतशब्दे च दर्शनीयम् ॥)
<>ध्वनिः । इति धरणी ॥
<LEND>
