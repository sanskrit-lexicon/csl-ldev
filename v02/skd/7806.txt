<L>7806<pc>2-132<k1>कीर्त्तिः<k2>कीर्त्तिः
कीर्त्तिः¦, स्त्री, (कॄत् + क्तिन् । यद्वा, कॄत् संशब्दने
<>“हृपिषिरुहीति” उणां ४ । ११८ । इरादि-
<>कार्य्ये इन् ।) सुख्यातिः । तत्पर्य्यायः । यशः ।
<>समज्ञा ३ । इत्यमरः १ । ६ । ११ ॥ समाज्ञा ४
<>समाख्या ५ समज्या ६ । इति तट्टीकायां भरतः ॥
<>अभिख्या ७ श्लोकः ८ वर्णः ९ । इति जटाधरः ॥
<>कीर्त्तना १० । इति शब्दरत्नावली ॥
<>“दानादिप्रभवा कीर्त्तिः शौर्य्यादिप्रभवं यशः” ॥
<>इति माधवी ॥ अत एव यशःकीर्त्त्योर्भेदस्याति
<>दर्शनात् “यशःकीर्त्तिप्रविभ्रष्टो जीवन्नपि न
<>जीवति” इति कस्यचित् प्रयोगः । जीवतः ख्या-
<>तिर्यशो मृतस्य ख्यातिः कीर्त्तिरिति केचित्तन्न
<>साधु “कीर्त्तिस्ते नृपदूतिकेति” प्रयोगदर्शनात् ।
<>इति भरतः ॥ * ॥ प्रसादः । इति मेदिनी ॥
<>शब्दः । दीप्तिः । मातृकाविशेषः । इति शब्द-
<>रत्नावली ॥ विस्तारः । कर्द्दमः । इति विश्वः ॥
<LEND>
