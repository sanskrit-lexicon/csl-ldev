<L>26136<pc>3-604<k1>मध्याह्नः<k2>मध्याह्नः
मध्याह्नः¦, पुं, (मध्यं अहः समासान्तः टच् ।
<>“अह्नोऽह्न एतेभ्यः ।” ५ । ४ । ८८ । इत्यह्नादेशः
<>पुंस्त्वञ्च ।) अह्रोऽष्टममुहूर्त्तात्मकमध्यभागः ।
<>स च कुतपकालस्य संज्ञाविशेषः । यथा, --
<>“अह्रो मुहूर्त्ता विख्याता दश पञ्च च सर्व्वदा ।
<>तत्राष्टमो मुहूर्त्तो यः सः कालः कुतपः स्मृतः ।
<>मध्याह्रे सर्व्वदा यस्मान्मन्दीभवति भास्करः ।
<>तस्मादनन्तफलदस्तत्रारम्भो विशिष्यते ॥
<>मध्याह्रः खड्गपात्रञ्च तथा नेपालकम्बलम् ।
<>रौप्यं दर्भास्तिला गावो दौहित्रं चाष्टमः स्मृतः ॥
<>पापं कुत्सितमित्याहुस्तस्य सन्तापकारिणः ।
<>अष्टावेते यतस्तस्मात् कुतपा इति संस्मृताः ॥”
<>इति मत्स्यपुराणे श्राद्धकल्पे २२ अध्यायः ॥
<>त्रिधाविभक्तदिनमध्यभागः । स च दशदण्डात्
<>परं दशदण्डरूपः । इति श्रुत्युक्तः अमरोक्तश्च ॥
<>पञ्चधाविभक्तदिनतृतीयभागः । स तु द्वादश-
[Page3-605-a+ 52]
<>दण्डात् परषड्दण्डात्मकः । इति स्मार्त्तधृतमत्स्य-
<>पुराणम् ॥ एष नियमस्त्रिंशद्दण्डदिनाभिप्रायेण
<>न्यूनाधिके न्यूनाधिककालो ज्ञेयः ॥ * ॥ मध्याह्न-
<>कृत्यं यथा, --
<>“ततो मध्याह्रसमये स्नानार्थं मृदमाहरेत् ।
<>पुष्पाक्षतं कुशतिलान् गोमयं शुद्धमेव च ॥
<>नदीषु देवखातेषु तडागेषु सरित्सु च ।
<>स्नानं समाचरेन्नित्यं गर्भप्रस्रवणेषु च ॥
<>परकीयनिपानेषु न स्नायाद्वै कदाचन ।
<>पञ्च पिण्डान् समुद्धृत्य स्नायाद्वा सम्भवे पुनः ॥
<>मृदैकया शिरः क्षाल्यं द्वाभ्यां नाभेस्तथोपरि ।
<>अधश्च तिसृभिः कार्य्यं पादौ षड्भिस्तथैव च ॥
<>मृत्तिका च समुद्दिष्टा त्वार्द्रामलकमानिका ।
<>गोमयस्य प्रमाणन्तत्तेनाङ्गं लेपयेत्ततः ॥
<>लेपयित्वाथ तीरस्थस्तल्लिङ्गेनैव मन्त्रतः ।
<>प्रक्षाल्याचम्य विधिवत्ततः स्नायात् समाहितः ॥
<>अभिमन्त्र्य जलं मन्त्रैस्तल्लिङ्गैर्वारुणैः शुभैः ।
<>भावपूतस्तदव्यक्तं ध्यायन् वै विष्णुमव्ययम् ॥
<>आपो नारायणोद्भूतास्ता एवास्यायनं पुनः ।
<>तस्मान्नारायणं देवं स्नानकाले स्मरेद्बुधः ॥
<>प्रेक्ष्य ओँकारमादित्यं त्रिर्निमज्जेज्जलाशये ।
<>पुनः पुनरथाचामेत् मन्त्रेणानेन मन्त्रवित् ॥
<>अन्तश्चरसि भूतेषु गुहायां विश्वतोमुखः ।
<>त्वं यज्ञस्त्वं वषट्कार आपो ज्योती रसोऽमृ-
<>तम् ॥
<>द्विवारं वा त्रिरभ्यस्येत् व्याहृतिप्रणवान्विताम् ।
<>सावित्र्ॐ वा जपेद्विद्वांस्तथा चैवाघमर्षणम् ॥
<>ततः सम्मार्ज्जनं कुर्य्यादापोहिष्ठामयो भुवः ।
<>इदमापः प्रवहत व्याहृतिभिस्तथैव च ॥
<>ततोऽभिमन्त्र्य तत् तीर्थमापोहिष्ठादिमन्त्रकैः ।
<>अन्तर्ज्जले त्रिरावर्त्त्य सर्व्वपापात् प्रमुच्यते ॥
<>अपः पाणौ समादाय जप्त्वा वै मार्ज्जने कृते ।
<>विन्यस्य मूर्द्ध्नि तत्तोयं मुच्यते सर्व्वपातकैः ॥
<>यथाश्वमेधः क्रतुराट् सर्व्वपापापनोदनः ।
<>तथाघमर्षणं सूक्तं सर्व्वपापापनोदनम् ॥
<>अथोपतिष्ठेदादित्यं मूर्द्ध्नि पुष्पान्विताञ्जलिम् ।
<>प्रक्षिप्यालोकयन्देवमदृश्यं वैदिकैः परम् ॥
<>उदुत्यं चित्रं देवानामित्यादिभिरनन्यधीः ।
<>हंसः शुचिषदेतेन सावित्र्या च विशेषतः ॥
<>अन्यैश्च वैदिकैर्मन्त्रैः सौरैः पापप्रणाशनैः ।
<>सावित्रीं वै जपेत् पश्चाज्जपयज्ञः स वै स्मृतः ॥
<>विविधानि पवित्राणि गुह्यविद्यास्तथैव च ।
<>शतरुद्रियमथर्व्वशिरः सौरमन्त्रांश्च शक्तितः ॥
<>प्राक्कूलेषु समासीनः कुशेषु प्राङ्मुखः शुचिः ।
<>तिष्ठंश्चेदीक्षमाणोऽर्कं जाप्यं कुर्य्यात् समा-
<>हितः ॥
<>स्फाटिकेन्द्राक्षरुद्राक्षपुत्त्रजीवसमुद्भवैः ।
<>कर्त्तव्या अक्षमाला वा उत्तरादुत्तमा स्मृता ॥
<>जपकाले न भावेत नान्यानि प्रेक्षयेद्बुधः ।
<>न कम्पयेच्छिरोग्रीवान्दन्तान्नैव प्रकाशयेत् ॥
<>गुह्यका राक्षसाः सिद्धा हरन्ति प्रसभम्भयात् ।
<>एकान्तेषु शुभे देशे तस्माज्जप्यं समाचरेत् ॥
[Page3-605-b+ 52]
<>चण्डालाशौचिपतितान् दृष्ट्वाचम्य पुनर्ज्जपेत् ।
<>तैरेव भाषणं कृत्वा स्नात्वा चैव जपेद्बुधः ॥
<>आचम्य प्रयतो नित्यं जपेदशुचिदर्शने ।
<>सौरान् मन्त्रान् शक्तितो वै पावमानीस्तु
<>कामतः ॥
<>यदि स्यात् क्लिन्नवासो वै वारिमध्यगतो जपेत् ।
<>अन्यथा तु शुचौ भूम्यां दर्भेषु सुसमाहितः ॥
<>प्रदक्षिणं समावृत्य नमस्कृत्वा ततः क्षितौ ।
<>आचम्य च यथाशास्त्रं शक्त्या स्वाध्यायमाच-
<>रेत् ॥
<>ततः सन्तर्पयेद्देवानृषीन् पितृगणान् क्रमात् ।
<>आदावोङ्कारमुच्चार्य्य नमोऽन्ते तर्पयामि च ॥
<>देवान् ब्रह्मऋषींश्चैव तर्पयेदक्षतोदकैः ।
<>तिलोदकैः पितॄन् भक्त्या स्वसूत्रोक्तविधानतः ॥
<>अन्वारब्धेन सव्येन पाणिना दक्षिणेन च ।
<>देवर्षींस्तर्पयेद्धीमानुदकाञ्जलिभिः पितॄन् ॥
<>यज्ञोपवीती देवानां निवीती ऋषितर्पणम् ।
<>प्राचीनावीती पैत्र्ये तु स्वेन तीर्थेन भावतः ॥
<>नापीड्य स्नानवस्त्रं वै समाचम्य च वाग्यतः ।
<>स्वैर्म्मन्त्रैरर्च्चयेद्देवान् पुष्पैः पत्रैरथाम्बुभिः ॥
<>ब्रह्माणं शङ्करं सूर्य्यं तथैव मधुसूदनम् ।
<>अन्यांश्चाभिमतान् देवान् भक्त्या चाक्रोधनो-
<>ऽत्वरः ॥
<>प्रदद्याद्वाथ पुष्पाणि सूक्तेन पुरुषेण तु ।
<>आपो वा देवताः सर्व्वास्तेन सम्यक् समर्च्चिताः ॥
<>नमस्कारेण पुष्पाणिं विन्यसेद्बै पृथक् पृथक् ।
<>न विष्ण्वाराधनात् पुण्यं विद्यते कर्म्म वैदिकम् ।
<>तस्मादनादिमध्यान्तं नित्यमाराधयेद्धरिम् ॥
<>तद्विष्णोरितिमन्त्रेण सूक्तेन पुरुषेण तु ।
<>नैताभ्यां सदृशो मन्त्रो वेदेषूक्तश्चतुर्ष्वपि ॥
<>निवेदयेत् स्वमात्मानं विष्णावमलतेजसि ।
<>तदात्मा तन्मनाः शान्तस्तद्विष्णोरितिमन्त्रतः ॥
<>अथवा देवमीशानं भगवन्तं सनातनम् ॥
<>आराधयेन्महादेवं भावपूतो महेश्वरम् ॥
<>मन्त्रेण रुद्रगायत्त्र्या प्रणवेनाथ वा पुनः ।
<>ईशानेनाथवा रुद्रैस्त्र्यम्बकेण समाहितः ॥
<>पुष्पैः पत्रैरथाद्भिश्च चन्दनाद्यैर्महेश्वरम् ।
<>अथोन्नमः शिवायेति मन्त्रेणानेन योजयेत् ॥
<>नमस्कुर्य्यान्महादेवमृतं सत्यमितीश्वरम् ।
<>निवेदयीत स्वात्मानं यो ब्राह्मणमितीश्वरे ॥
<>प्रदक्षिणं द्विजः कुर्य्यात् पञ्च ब्राह्मण वै जपन् ।
<>ध्यायेत्तं देवमीशानं व्योममध्यगतं शिवम् ॥
<>अथावलोकयेदर्कं हंसः शुचिषदित्यृचा ।
<>कुर्य्यात् पञ्च महायज्ञान् गृहं कृत्वा समाहितः ॥
<>देवयज्ञं पितृयज्ञं ऋषियज्ञं तथैव च ।
<>मानुष्यं ब्रह्मयज्ञञ्च पञ्चयज्ञान् प्रचक्षते ॥
<>यदि स्यात् तर्पणादर्व्वाक्ब्रह्मयज्ञः कृतो न हि ।
<>कृत्वा मनुष्ययज्ञं वै ततः स्वाध्यायमाचरेत् ।
<>अग्नेः पश्चिमतो देशे भूतयज्ञान्त एव वा ।
<>कुशासनसमासीनः कुशपाणिः समाहितः ॥
<>शालाग्नौ लौकिकाग्नौ वा जले भूम्यामथापि
<>वा ।
[Page3-605-c+ 52]
<>वैश्वदेवनिमित्तं वै देवयज्ञः स वै स्मृतः ॥
<>यदि स्याल्लौकिके पक्वं ततोऽन्नं तत्र हूयते ।
<>शालाग्नौ तत्र देवान्नं विधिरेष सनातनः ॥
<>देवेभ्यश्च हुतान्दद्यात् शेषान् भूतबलिं हरेत् ।
<>भूतयज्ञः स वै ज्ञेयो भूतिदः सर्व्वदेहिनाम् ॥
<>श्वभ्यश्च श्वपचेभ्यश्च वयोभ्यो नित्यमेव च ।
<>दद्याद्भूमौ बलिं त्वन्नं पक्षिभ्योऽथ द्विजोत्तमः ॥
<>सायं चान्नस्य सिद्धस्य कुर्य्यादेवमतन्द्रितः ।
<>भूतयज्ञः स्वयं नित्यं सायं प्रातर्विधीयते ॥
<>एकन्तु भोजयेद्विप्रं षितॄनुद्दिश्य सत्तमम् ।
<>अथवायं यथाशक्ति किञ्चिदन्नं समाहितः ।
<>वेदतत्त्वार्थविदुषे द्विजायै वोपपादयेत् ॥
<>पूजयेदतिथिं नित्यं नमस्येदर्च्चयेद्द्विजम् ।
<>मनोवाक्कर्म्मभिः शान्तमागतं स्वगृहन्तु तम् ॥
<>हन्तकारमथाग्रं वा भिक्षां वा शक्तितो द्विजः ।
<>दद्यादतिथये नित्यं बुद्ध्वा तं परमेश्वरम् ॥
<>भिक्षामाहुर्ग्रासमात्रमग्रं स्यात् तच्चतुर्गुणम् ।
<>पुष्कलं हन्तकारन्तु तच्चतुर्गुणमुच्यते ॥
<>गोदोहमात्रं कालं वै प्रतीक्ष्यो ह्यतिथिः स्वयम् ।
<>अभ्यागतान् यथाशक्ति पूजयेदतिथिं यथा ॥
<>भिक्षां वै भिक्षवे दद्याद्विधिवद् ब्रह्मचारिणे ।
<>दद्यादन्नं यथाशक्ति त्वर्थिभ्यो लोभवर्ज्जितः ॥
<>सर्व्वेषामप्यलाभे तु अन्नं गोभ्यो निवेदयत् ।
<>भुञ्जीत बन्धुभिः सार्द्धं वाग्यतोऽन्नमकुत्सयन् ॥
<>अकृत्वा तु द्बिजः पञ्च महायज्ञान् द्विजोत्तमाः ।
<>भुञ्जीत चेत् सुमूढात्मा तिर्य्यग्योनिं स
<>गच्छति ॥
<>वेदाभ्यासोऽन्वहं शक्त्या महायज्ञक्रियाक्षमाः ।
<>नाशयन्त्याशु पापानि देवानामर्च्चनं तथा ॥
<>यो मोहादथवालस्यादकृत्वा देवतार्च्चनम् ।
<>भुङ्क्ते स याति नरकान् शूकरेष्वभिजायते ॥
<>तस्मात् सर्व्वप्रयत्नेन कृत्वा कर्म्माणि वै द्विजः ।
<>भुञ्जीत स्वजनैः सार्द्धं स याति परमां गतिम् ॥”
<>इति कौर्म्मे उपविभागे १७ अध्यायः ॥
<>अत्र भोजनविधिर्भोजनशब्दे द्रष्टव्यः ॥
<LEND>
