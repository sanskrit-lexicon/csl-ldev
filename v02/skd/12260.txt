<L>12260<pc>2-436<k1>चरुः<k2>चरुः
चरुः¦, पुं, (चरन्ति भक्षयन्ति देवा इमं चर्य्यते
भक्ष्यते अग्न्यादिभिर्देवैरिति वा चरति
होमादिकमस्मादित्येके । चर + “भृमृशीति ।”
उणां १ । ७ । इति उः ।) हव्यान्नम् । तत्-
पाकभाण्डम् । इति मेदिनी । रे, ३२ ॥
“ततश्च संस्कृते वह्नौ गोक्षीरेण चरुं पचेत् ॥”
इति शारदातिलकम् ॥
तस्यानुष्ठानं यथा । अग्नेः पश्चिमायान्दिशि
प्रागग्रान् कुशानास्तीर्य्य तदुपरि प्रक्षालितं
वारुणमुदूखलं मुषलं वैणवञ्च सूर्पं वारुण-
चमसस्थजलप्रोक्षितं संस्थाप्य ब्रीहीन् यवान्
वा सूर्पे निधाय चमसस्थजलेन ओँ वास्तो-
स्पतये त्वा जुष्टं प्रोक्षामि ओम् इन्द्राय त्वा
जुष्टं प्रोक्षामि ओँ भूस्त्वा जुष्टं प्रोक्षामि
ओँ भुवस्त्वा जुष्टं प्रोक्षामि ओँ स्वस्त्वा जुष्टं
प्रोक्षामि ओँ प्रजापतये त्वा जुष्टं प्रोक्षामि
द्विस्तूष्णीं इत्यष्टौ वारान् प्रोक्षयेत् । ततः
कांस्यपात्रेण चरुस्थाल्या वा ओँ वास्तोस्पतये
त्वा जुष्टं निर्व्वपामि ओम् इन्द्राय त्वा जुष्टं
निर्व्वमामि ओँ भूस्त्वा जुष्टं निर्व्वपामि ओँ
भुवस्त्वा जुष्टं निर्व्वपामि ओँ स्वस्त्वा जुष्टं
निर्व्वपामि ओँ प्रजापतये त्वा जुष्टं निर्व्व-
पामि इति प्रत्येकं गृहीत्वा उदूखले स्थापयेत्
द्बिस्तूष्णीम् । ततो दक्षिणहस्तमुपरि कृत्वा
मुषलेनावहत्य सूर्पेण प्रस्फोटयेत् । इत्थमेव
वारत्रयं कृत्वा त्रिः प्रक्षालयेत् । ततश्चरु-
म्याल्याममन्त्रकं कृतोत्तराग्रं पवित्रं निक्षिप्य
प्रक्षालिततण्डुलं निधाय दुग्धं निक्षिप्य स्तोकं
स्तोकमुदकं दत्त्वा तन्मध्ये खदिरपलाशोडु-
म्बराणामन्यतमस्य प्रादेशप्रमाणं अग्रे उभ-
यतोऽङ्गुष्ठपर्व्वप्रमाणं चतुष्कोणपुष्कलं मेक्षणं
दक्षिणावर्त्तेन भ्रामयित्वा तथा पचेत् यथान्त-
रुष्मणा सम्यक् पाको भवति गालनं न भवति
दाहश्च न भवति ततः सम्यक्पाके भूते मध्ये
घृतस्रुवं दत्त्वा प्रागादिदिक्चिह्नितं चरुमव-
तार्य्य अग्नेरुतरतः कुशोपरि, स्थापयित्वा पुन-
र्मध्ये घृतसयं दद्यात् । इति भवदेवभट्टः ॥
<LEND>
