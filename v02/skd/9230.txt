<L>9230<pc>2-215<k1>क्रव्यादः<k2>क्रव्यादः
क्रव्यादः¦, पुं, (क्रव्यं मांसमत्ति । अद् उपपदे “कर्म्म-
<>ण्यण्” । ३ । २ । १ । इति अण् । कृत्तं छिन्नं तदेव
<>पुनर्व्विशेषतः कृत्तं पक्वञ्च भुङ्क्ते इति कृत्तविकृत्त-
<>पक्वशब्दस्य पृषोदरात् क्रव्यादेशः । इति का-
<>शिका ।) राक्षसः । इत्यमरः ॥ सिंहः । श्येनः ।
<>इति राजनिर्घण्टः ॥ शवभक्षकाग्निः । यथा,
<>“क्रव्यादो मृतभक्षणे” । इति तिथ्यादितत्त्वम् ॥
<>मांसाशिनि त्रि । इति धरणी ॥ (पुरा किल केन-
<>चिद्रक्षसाग्निमुखादियमेव सा भृगुभार्य्या पुलो-
<>मेति विदितेनैवापहृतायान्तस्यां पुलोमायां मह-
<>र्षिर्भृगुरत्यन्ताऽमर्षमाहरन् त्वं सर्व्वभक्षो भविष्य-
<>सीति तस्मै वह्नये शापं प्रददौ तेन हि तस्य
<>क्रव्यादत्वं प्रसिद्धम् । ततः शप्तेनापि तेनाग्निदेवे-
<>नात्मनः सर्व्वभक्षकत्वरूपशापं परिहर्त्तुकामेन
<>सर्व्वभक्षः सन्कथं देवादीनां मुखं भविष्यामीति
<>चिन्तयता अग्निहोत्रेषु यज्ञसत्रक्रियासु च आ
<>त्मनः संहारश्चक्रे । पितामहस्तु देवादिभिरनुरुद्धो
<>वह्नेः स्वप्रभावमनुस्मारयन् कौशलेन हुतभागग्र-
<>हणस्वीकारमकारयत् । एतद्विवरणन्तु महाभा-
<>रते । १ । ६--७ अध्याययोर्द्रष्टव्यम् । तद्यथा,
<>भृगुरुवाच ।
<>“केनासि रक्षसे तस्मै कथिता त्वं जिहीर्षते ।
<>न हि त्वां वेद तद्रक्षो मद्भार्य्यां चारुहासिनीम् ॥
<>तत्त्वमाख्याहि तं ह्यद्य शप्तुमिच्छाम्यहं रुषा ।
<>विभेति को न शापान्मे कस्य चायं व्यतिक्रमः ॥
<>पुलोमोवाच ।
<>अग्निना भगवंस्तस्मै रक्षसेऽहं निवेदिता ।
<>ततो मामनयद्रक्षः क्रोशन्तीं कुररीमिव ॥
<>साहं तव सुतस्यास्य तेजसा परिमोक्षिता ।
<>भस्मीभूतन्तु तद्रक्षो मामुत्सृज्य पपात वै ॥
<>सूत उवाच ।
<>इति श्रुत्वा पुलोमाया भृगुः परममन्युमान् ।
<>शशापाग्निमतिक्रुद्धः सर्व्वमक्षो भविष्यसि” ॥
[Page2-215-c+ 52]
<>“शप्तस्तु भृगुणा वह्निः क्रुद्धो वाक्यमथाब्रवीत् ।
<>किमिदं साहसं ब्रह्मन् कृतवानसि मां प्रति” ॥
<>“अमावास्याञ्च पितरः पौर्णमास्याञ्च देवताः ।
<>मन्मुखेनैव हूयन्ते भुञ्जते च हुतं हविः ॥
<>सर्व्वभक्षः कथं तेषां भविष्यामि मुखं त्वहम्” ॥
<>“चिन्तयित्वा ततो वह्निश्चक्रे संहारमात्मनः ।
<>द्विजानामग्निहोत्रेषु यज्ञसत्रक्रियासु च ॥
<>निरोङ्कारवषट्काराः स्वधास्वाहाविवर्ज्जिताः ।
<>विनाग्निना प्रजाः सर्व्वास्तत आसन् सुदुःखिताः ॥
<>अथर्षयः समुद्विग्ना देवान् गत्वाब्रुवन् वचः ।
<>अग्निशापात्क्रियाभ्रंशात्भ्रान्ता लोकास्त्रयोऽनघाः ।
<>विदध्वमत्र यत्कार्य्यं न स्यात् कालात्ययो यथा ।
<>अथर्षयश्च देवाश्च ब्रह्माणमुपगम्य तु ॥
<>अग्नेरावेदयच्छापं क्रियासंहारमेव च ।
<>भृगुणा वै महाभाग ! शप्तोऽग्निः कारणान्तरे ॥
<>कथं देवमुखो भूत्वा यज्ञभागाग्रभुक् तथा ।
<>हुतभुक् सर्व्वभूतेषु सर्व्वभक्षत्वमेष्यति ॥
<>श्रुत्वा तु तद्वचस्तेषामग्निमाहूय विश्वकृत् ।
<>उवाच वचनं श्लक्ष्णं भूतभावनमव्ययम् ॥
<>लोकानामिह सर्व्वेषां त्वं कर्त्ता चान्त एव च ।
<>त्वं धारयसि लोकांस्त्रीन् क्रियाणाञ्च प्रवर्त्तकः ॥
<>स तथा कुरु लोकेश ! नोच्छिद्येरन् क्रिया यथा ।
<>कस्मादेवं विमूढस्त्वमीश्वरः सन् हुताशन ! ॥
<>त्वं पवित्रः सदा लोके सर्व्वलोकगतिश्च ह ।
<>न त्वं सर्व्वशरीरेण सर्व्वभक्षत्वमेष्यसि ॥
<>अपाने ह्यर्च्चिषो यास्ते सर्व्वं भोक्ष्यन्तिताः शिखिन् ! ।
<>क्रव्यादा च तनुर्य्या ते सा सर्व्वं भक्षयिष्यति ॥
<>यथा सूर्य्यांशुभिः स्पृष्टं सर्व्वं शुचि विभाव्यते ।
<>तथा त्वदर्च्चिर्निर्द्दग्धं सर्व्वं शुचि भविष्यति ॥
<>त्वमग्ने ! परमं तेजः स्वप्रभावाद्विनिर्गतम् ।
<>स्वतेजसैव तं शापं कुरु सत्यमृषेर्विभो ! ॥
<>देवानाञ्चात्मनो भागं गृहाण त्वं मुखे हुतम्” ।
<>“एवमस्त्विति तं वह्निः प्रत्युवाच पितामहम् ॥
<>जगाम शासनं कर्त्तुं देवस्य परमेष्ठिनः” ॥ * ॥
<>अतएव ऋङ्मन्त्रेण क्रव्यादाख्याग्नेः शान्तिकर्म्मा-
<>दिष्वपसारणं जातवेदोऽग्नेरादानं प्रोक्तम् ।
<>यथा, ऋग्वेदे । १० । १६ । ९ ।
<>“क्रव्यादमग्निं प्रहिणोमि दूरं
<>यमराज्ञो गच्छतु रिप्रवाहः ।
<>इहैवायमितरो जातवेदा
<>देवेभ्यो हव्यं वहतु प्रजानन्” ॥
<P>“क्रव्यं आमिषं अत्ति क्रव्यादः तं तीव्रमग्निं दूरं
<>विप्रकृष्टे देशे प्रहिणोमि प्रगमयामि । रिप्रं पापं
<>तस्य वाहः वोढा यद्वा रिप्रं पापं वहति उपपदे
<>“कर्म्मण्यण्” इति वह + अण् । सोऽग्निः यमराज्ञः
<>यमो राजा येषां तान् यमराजकान् प्रदेशान्
<>गच्छतु प्राप्नोतु । अथ शान्तिकर्म्मार्थं उपासने
<>इतरः क्रव्यादादन्यः जातवेदा अग्निः इहैव देशे
<>देवेभ्यः देवार्थं हव्यं वहुतु” ॥ इति भाष्यम् ॥
<>क्रव्यं मांसं अत्ति । अद् + उपपदे “कर्म्मण्यण्” ।
<>३ । २ । १ । इत्यण् । रुरुनामाममांसाशिमृगभेदः ।
<>यथा, भागवते । ५ । २६ । ११ ।
[Page2-216-a+ 52]
<>“एवमेव महारौरवो यत्र निपतितं पुरुषं क्रव्यादा
<>नाम रुरवस्तं क्रव्येण घातयन्ति यः केवलं देह-
<>म्भरः” ॥)
<LEND>
