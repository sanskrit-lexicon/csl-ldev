<L>17707<pc>2-787<k1>धर्म्मसारः<k2>धर्म्मसारः
धर्म्मसारः¦, पुं, (धर्म्मस्य सारः ।) श्रेष्ठपुण्यकर्म्म ।
<>यथा । ब्रह्मोवाच ।
<>“धर्म्मसारमहं वक्ष्ये सङ्क्षेपाच्छृणु शङ्कर ! ।
<>भुक्तिमुक्तिप्रदं सूक्ष्मं सर्व्वपापविनाशनम् ॥
<>श्रुतं ब्रह्म बलं धैर्य्यं सुखमुत्साहमेव च ।
<>शीको हरति वै नॄणां तस्माच्छोकं परित्यजेत् ॥
<>कर्म्मदेवाः कर्म्मलोकाः कर्म्मसम्बन्धिबान्धवाः ।
<>कर्म्माणि प्रेरयन्तीह पुरुषं सुखदुःखयोः ॥
<>दानमेव परो धर्म्मो दानात् सर्व्वमवाप्यते ।
<>दानान्मुक्तिञ्च राज्यञ्च दद्याद्दानं ततो नरः ॥
<>एकतः क्रतवः सर्व्वे समग्रवरदक्षिणाः ।
<>एकतो भयभीतस्य प्राणिनः प्राणरक्षणम् ॥
<>तपसा ब्रह्मचर्य्येण यज्ञैस्त्यागेन वा पुनः ।
<>गतिन्तु लभते जन्तुर्गङ्गां संसेव्य यां लभेत् ॥
<>अश्रद्धा परमं पापं श्रद्धा पापप्रणाशिनी ।
<>जहाति पापं श्रद्धावान् जीर्णां त्वचमिवोरगः ॥
<>न पुराकृतपुण्यानां नराणामिह शङ्कर ! ।
<>त्रीण्येतानि प्रपद्यन्ते श्रद्धादातव्यमर्थिनः ॥
<>दूरादतिथयो यस्य गृहमायान्त्यवारिताः ।
<>स गृहस्थ इति प्रोक्तः शेषास्तु गृहरक्षकाः ॥
<>न चिन्तयन्ति ये विष्णुं नार्च्चयन्ति च ये नराः ।
<>धर्म्मस्य नाशका ये च ते वै निरयगामिनः ॥
<>ये च होमजपस्नानदेवतार्च्चनतत्पराः ।
<>सत्यक्षान्तिदयायुक्तास्ते नराः स्वर्गगामिनः ॥
<>न दाता सुखदुःखानां न च हर्त्तास्ति कश्चन ।
<>स्वकृतान्येव भुज्यन्ते दुःखानि च सुखानि च ॥
<>धर्म्मार्थं जीवितं येषां सन्तानार्थञ्च मैथुनम् ।
[Page2-788-a+ 52]
<>देवार्थं तर्पणं येषां दुर्गाण्यभितरन्ति ते ॥
<>सन्तुष्टः को न शक्नोति फलमूलैश्च जीवितुम् ।
<>सर्व्व एव हि साम्येन शङ्कटान्यवगाहते ॥
<>लोभात् क्रोधः प्रभवति लोभाद्द्रोहः प्रवर्त्तते ।
<>लोभान्मोहश्च माया च मानो मत्सर एव च ॥
<>रागद्वे षानृतक्रोधलोभमोहमदोज्झितः ।
<>यः स शान्तः परं लोकं याति पापविवर्ज्जितः ॥
<>देवता मुनयो नागा गन्धर्व्वा गुह्यका नराः ।
<>धार्म्मिकं पूजयन्तीह न धनाढ्यं न कामिनम् ॥
<>न मन्त्रबलवीर्य्येण प्रज्ञया पौरुषेण वा ।
<>अलभ्यं लभते मर्त्यस्तत्र का परिदेवना ॥
<>यथामिषं जले मत्स्यैर्भक्ष्यते श्वापदर्भवि ।
<>आकाशे पक्षिभिर्न्नित्यं तथा सर्व्वत्र वित्तवान् ॥
<>सर्व्वसत्त्वदयालुत्वं सर्व्वेन्द्रियविनिग्रहः ।
<>सर्व्वत्रानित्यबुद्धित्वं श्रेयः परमिदं स्मृतम् ॥
<>पश्यन्निवाग्रतो मृत्युं यो धर्म्मं नाचरेन्नरः ।
<>अजागलस्तनस्येव तस्य जन्म निरर्थकम् ॥
<>भ्रणहा ब्रह्महा गोघ्नः पितृहा गुरुतल्पगः ।
<>भूमिं सर्व्वगुणोपेतां दत्त्वा पापैः प्रमुच्यते ॥
<>न गोदानात् परं दानं किञ्चिदस्तीति मे मतिः ।
<>सा गौर्न्यायार्ज्जिता दत्त्वा कृत्स्नं तारयते कुलम् ॥
<>नान्नदानात् परं दानं किञ्चिदस्ति वृषध्वज ! ।
<>अन्नेन धार्य्यते सर्व्वं चराचरमिदं जगत् ॥
<>कन्यादानं वृषोत्सर्गं जपस्तीर्थं श्रुतं तथा ।
<>हस्त्यश्वरथदानानि मणिरत्नवसुन्धराः ॥
<>अन्नदानस्य सर्व्वाणि कलां नार्हन्ति षोडशीम् ।
<>अन्नात् प्राणो बलं तेजश्चान्नाद्वीर्य्यं धृतिः स्मृतिः ॥
<>कूपवापीतडागादि आरामाणि च कारयेत् ।
<>त्रिःसप्तकुलमुद्धृत्य विष्णुलोके महीयते ॥
<>साधूनां दर्शनं पुण्यं तीर्थादपि विशिष्यते ।
<>कालेन फलते तीर्थं सद्यः साधुसमागमः ॥
<>सत्यं दमस्तपः शौचं सन्तोषः क्षान्तिरार्ज्जवम् ।
<>ज्ञानं शमो दया दानमेष धर्म्मः सनातनः ॥”
<>इति गारुडे २२५ अध्यायः ॥
<LEND>
