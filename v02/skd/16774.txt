<L>16774<pc>2-735<k1>दूतः<k2>दूतः
दूतः¦, पुं, (दूयते वार्त्तावहनादिनेति । दू + “दूत-
<>निभ्यां दीर्घश्च ।” उणां । ३ । ९० । इति क्तः
<>दीर्घश्च ।) वार्त्ताहरः । तत्पर्य्यायः । सन्देश-
<>हरः २ । इत्यमरः । २ । ८ । १६ ॥ सन्दिष्ट-
<>कथकः ३ । इति शब्दरत्नावली ॥ तस्य लक्षणं
<>यथा, --
<>“यथोक्तवादी दूतः स्याद्देशभाषाविशारदः ।
<>शक्तः क्लेशसहो वाग्मी देशकालविभागवित् ॥
<>विज्ञातदेशकालश्च दूतः स्यात् स महीक्षितः ।
<>वक्ता नयस्य यः काले स दूतो नृपतेर्भवेत् ॥”
<>इति मत्स्यपुराणम् ॥
<>अपि च ।
<>“मेधावी वाक्पटुः प्राज्ञः परचित्तोपलक्षकः ।
<>धीरो यथोक्तवादी च एष दूतो विधीयते ॥”
<>इति चाणक्ये । १०६ ॥
<>अन्यच्च ।
<>“परेङ्गितज्ञः परवाग्व्यङ्ग्यार्थस्यापि तत्त्ववित् ।
<>सदोत्पन्नमतिर्घीरो दूतः स्यात् पृथिवीपतेः ॥
<>दूतञ्चैव प्रकुर्व्वीत सर्व्वशास्त्रविशारदम् ।
<>इङ्गितज्ञं तथा सभ्यं दक्षं सत्कुलसम्भवम् ॥
<>अनुरक्तः शुचिर्द्दक्षः स्मृतिमान्देशकालवित् ।
<>वपुष्मान् वीतभीर्वाग्मी दूतो राज्ञः प्रशस्यते ॥
<>दूत एव हि सम्मत्तो भिनत्त्येव हि सङ्गतान् ।
<>विमृष्यार्थो मितार्थश्च तथा शासनहारकः ॥
[Page2-736-a+ 52]
<>दूतास्त्रयोऽमात्यगुणैः समैः पादार्द्धवर्जितैः ।
<>विमृष्यार्थं कार्य्यवशात् शासनं न करोति यः ॥
<>मितार्थः कार्य्यमात्रोक्तौ न कुर्य्यादुत्तरोत्तरम् ।
<>यथोक्तवादी सन्देशहारको लेखहारकः ॥
<>तत्र दूतो व्रजन्नेव चिन्तयेदुत्तरोत्तरम् ।
<>वार्त्ताविशेषं भूपाय झटिचित्यङ्गवेश्मनि ॥
<>दूतो हि न लिखेत् किञ्चित् निर्णेता विनि-
<>संशयम् ।
<>पृच्छ्यमानोऽपि न ब्रूयात् स्वामिनः क्वापि
<>वैशसम् ॥”
<>इति युक्तिकल्पतरुः ॥ * ॥
<>अथ दूते वर्णनीयानि । निजप्रभुतेजः श्रीविक्रमौ-
<>न्नत्यकरवाक्यम् १ शत्रुक्षोभकरचेष्टा २ अधर्ष-
<>णीयता ३ दक्षता ४ निर्भयत्वम् ४ । इति कवि-
<>कल्पलता ॥ (वैद्यकोक्तदूतो यथा, --
<>“आतुरोपक्रमार्थन्तु दूतो याति भिषग्गृहे ।
<>तस्य परीक्षणं कार्य्यं येन संलक्ष्यते गदः ॥
<>खञ्जान्धमूकं वधिरञ्च वामनं
<>स्त्रियञ्च कुब्जं तृषितञ्च जीर्णम् ।
<>श्रान्तं क्षुधार्त्तं श्रमितञ्च दीनं
<>शस्तं न वै वेदविदो वदन्ति ॥”
<>“यः कर्कशः क्रोधनपाशपाणि-
<>र्भिषग्विगर्हीकृतशौवृतश्च ।
<>एते न शस्ताः प्रवदन्ति धीरा
<>दूता विकारं प्रतिवर्द्धयन्ति ॥
<>यः काष्ठहस्तोद्धतपाशपाणि-
<>स्तथातुरो दीनवचाहि रोदितः ।
<>प्रक्लिन्ननेत्रोगमनोत्सुकोऽपि
<>वर्ज्ज्यो रुजार्त्तोऽशुभकारिदूतः ॥”
<>“नकूटहस्तोऽवष्टभ्य वक्रपादेन तिष्ठति ।
<>तस्मादाकुण्ठवादी यो न शस्तो वैद्यकर्म्मणि ॥
<>यथा गच्छति शीघ्रेण आविश्योत्थाय मुह्यति ।
<>पादौ प्रसार्य्य विशति मस्तके विन्यसेत् करम् ॥
<>भिनत्ति लोष्ट्रकाष्ठञ्च तृणं स्फोटयते क्वचित् ।
<>अथवा स्पृशते नाशां स्तनं वा स्पृशते पुनः ॥
<>भूमिं लिखति पादेन रेखां वापि करोति यः ।
<>निद्रां वा कुरुते यस्तु स दूतोऽरिष्टकारकः ॥
<>यः श्वेतवस्त्रावृतपूर्णपाणिः
<>सम्पूणताम्बूलमुखः प्रशस्तः ।
<>द्विजस्तथा माणवकः सुशीलः
<>प्रज्ञाधिकश्चाह्वयते सुखाय ॥”
<>“आगत्योदीच्यपूर्व्वामथ वरुणदिशमैशमाश्रित्य
<>शान्तो
<>दृष्ट्वा वैद्यं प्रहस्य प्रवदति निपुणं नातिनीचं
<>न चोच्चम् ।
<>उत्तिष्ठेति प्रसादं कुरु वचनमिदं सौख्यवार्त्तां
<>तनोति
<>प्राज्ञैः स्वार्थं प्रकृष्टं मुखमगदहरं रोगिणां
<>वैद्यलाभम् ॥
<>पर्ब्बां दिशं समासाद्य प्रशान्तः शान्तया गिरा ।
<>वदन्ति वैद्यलाभाय रोगिणाञ्च सुखावहम् ॥
<>ग्रश्चागत्योपविष्टोऽपि श्लोकं वाथ सुभाषितम् ।
[Page2-736-b+ 52]
<>वदते शान्तया वाचा वैद्यलाभश्च शान्तये ॥
<>योऽभिवाद्यापि वैद्यस्य क्षेमं संपृच्छते पुनः ।
<>फलं ददाति पुष्पं वा रोगिणाञ्च सुखावहम् ॥
<>तस्य सौख्यं रुजां शान्तिर्यस्य दूता इदं विदुः ।
<>किमत्र बहुनोक्तेन रम्यो दूतः सुखावहः ॥”
<>इति हारीते द्वितीयस्थाने षष्ठेऽध्याये ॥)
<LEND>
