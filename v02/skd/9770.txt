<L>9770<pc>2-260<k1>क्षेत्रपालः<k2>क्षेत्रपालः
क्षेत्रपालः¦, पुं, (क्षेत्रं पालयति रक्षतीति । क्षेत्र +
<>पाल् + णिच् + अण् अच् वा ।) देवताविशेषः ।
<>तद्भेदा यथा, --
<>“भेदा एकोनपञ्चाशत् क्षेत्रपालस्य कीर्त्तिताः ।
<>मातृकाबीजभेदेन सम्भिन्ना नामभेदतः ॥
<>अजरश्चापकुम्भश्च इन्द्रस्तुतिस्ततः परः ।
<>ईडाचारश्चोक्तसंज्ञ ऊष्माद ऋषिसूदनः ॥
<>ऋमुक्तो ऌप्तकेशश्च ऌपकश्चैकदंष्ट्रकः ।
<>ऐरावतश्चौषबन्धुरौषघीशस्तथैव च ॥
<>अञ्जनश्चास्त्रवारश्च कवलः खरुखानलः ।
<>गामुख्यश्चैव घण्टादोङ्मनाश्च चण्डवारणः ॥
<>छटाटोपो जटालाख्यो झङ्गीवश्च ञडश्चरः ।
[Page2-260-b+ 52]
<>टङ्कपाणिस्तथा चान्यष्ठानबन्धुश्च डामरः ॥
<>ढक्कारवो णवार्णश्च तडिद्देहस्थिरस्तथा ।
<>दन्तुरो धनदश्चान्यो नत्तिक्तान्तः प्रचण्डकः ॥
<>फट्कारो बीरसंघश्च भृङ्गाख्यो मेघभासुरः ।
<>युगान्तौ रौह्यवश्चाथ लम्बोष्ठो वसवस्तथा ॥
<>शूकनन्दः षडालाख्यः सुनामाहंव्रुकस्तथा ।
<>एते भेदाः समाख्याता मातृकाक्षरयोनिकाः ॥” * ॥
<>क्षेत्रपालकथनप्रयोजनं यथा, --
<>“नामपद्यस्य वर्णानां यो वर्णो मातृकान्तरे ।
<>दृश्यते प्रथमं तत्र तत्रायं क्षेत्रपालकः ॥
<>तत्र तत्र विशिष्टात्मा भेदैरेतैर्व्यवस्थितः ।
<>ततो विशिष्टो यष्टव्यः क्षेत्रपालस्तु सर्व्वतः ॥
<>क्षेत्रपालमसंपूज्य यः कर्म्म कुरुते क्वचित् ।
<>तस्य कर्म्मफलं हन्ति क्षेत्रपालो न संशयः ॥”
<>इति एकोनपञ्चाशत्क्षेत्रपालकथनम् ।
<>इति क्षेत्रपालप्रकरणे प्रयोगसारः ॥ * ॥
<>अथ क्षेत्रपालमन्त्राः । मन्त्रदेवप्रकाशिन्याम् ।
<>क्षौमितिबीजादि क्षेत्रपालाय इति नमोऽन्तः ।
<>अयं प्रणवादिर्व्वा मन्त्रः । तथा, --
<>“वर्णान्त्यमौ बिन्दुयुक्तं क्षेत्रपालाय हृन्मनुः ।
<>ताराद्यो वसुवर्णोऽयं क्षेत्रपालस्य ईरितः ॥”
<>प्रातःकृत्याद्यनन्तरं प्राणायामान्तामस्य पूजां
<>विधाय धर्म्मादिपीठं विन्यस्य ऋष्यादिन्यासं
<>कुर्य्यात् । अस्य ब्रह्मा ऋषिर्गायत्त्री च्छन्दः
<>क्षेत्रपालो देवता क्षौं बीजं आयेतिशक्तिः षड्-
<>दीर्घभाजा बीजेनाङ्गन्यासः । ततो ध्यानम् ।
<>“भ्राजच्चन्द्रलटाधरं त्रिनयनं नीलाञ्जनाद्रिप्रभं
<>दोर्द्दण्डात्तगदाकपालमरुणस्रग्गन्धवस्त्रोज्जलम् ।
<>धण्टामेखलघर्घरध्वनिमिलज्झङ्कारभीमं विभुं
<>वन्दे संहितसर्पकुण्डलधरं श्रीक्षेत्रपालं सदा ॥”
<>एवं ध्यात्वा मानसैः सम्पूज्यार्घ्यस्थापनं कृत्वा
<>धर्म्मादिकल्पितपीठपूजां विधाय पुनर्ध्यात्वावाह-
<>नादिपञ्चपुष्पाञ्जलिदानपर्य्यन्तं विधायावरण-
<>पूजामारभेत् । अङ्गैः प्रथममावरणम् । अनला-
<>क्षाग्निकेशकरालघण्टारवमहाक्रोधपिशिताशन-
<>पिङ्गलाक्षोर्ड्घकेशैरष्टभिर्द्वितीयम् । इन्द्रादिभि-
<>स्तृतीयम् । वज्रादिभिश्चतुर्थम् । ततो धूपादि-
<>विसर्ज्जनान्तं कर्म्म समापयेत् । अस्य पुरश्चरणं
<>लक्षजपः । साज्येन चरुणा दशांशहोमः ।
<>तथा च निबन्धे ।
<>“लक्षमेकं जपेन्मन्त्रं जुहुयात्तद्दशांशतः ।
<>चरुणा घृतसिक्तेन ततः क्षेत्रेशभर्च्चयेत् ॥”
<>मन्त्रदेवप्रकाशिकायान्तु प्रणवरहितोऽयं मन्त्रः ।
<>अस्य पुरश्चरणमयुतसंख्यजपः ॥ * ॥
<>अथास्य लिविधानम् । रात्रौ गृहाङ्गने
<>स्थण्डिलं कृत्वा तत्र देवं सपरिवारं संपूज्य
<>देवस्य हस्ते बलिमन्त्रेण त्रिवारं बलिं दत्त्वा
<>सपरिवारगणेभ्यः स्वस्वनामभिर्व्वलिं दद्यात् ।
<>बलिमन्त्रस्तु । एह्येहि विदुषि सुरु सुरु भुञ्जय
<>भुञ्जय तर्ज्जय तर्ज्जय विघ्नपद विघ्नपद महा-
<>भैरव क्षेत्रपाल बलिं गृह्ण गृह्ण स्वाहा । तथा
<>त्त निबन्धे ।
[Page2-260-c+ 52]
<>“पूर्व्वमेहिद्बयं पश्चात् विदुषि स्यात् सुरुद्बयम् ।
<>भुञ्जयद्वितयं भूयस्तर्ज्जयद्वितयं पुनः ॥
<>ततो विघ्नपदद्वन्द्वं महाभैरव तत्परम् ।
<>क्षेत्रपाल बलिं गृह्ण द्बयं पावकसुन्दरी ॥”
<>यद्वा, एह्येहि तुरु तुरु सुरु सुरु जम्भ जम्भ
<>हन हन विघ्नं विनाशय विनाशंय महाबलिं
<>क्षेत्रपाल गृह्ण गृह्ण स्वाहा । इति मन्त्रः । एष
<>बलिविधिः सर्व्वग्रहनिवारको विजयश्रीकरश्च
<>भवति । बलिमपि सोपदंशबृहत्पिण्डेन दद्यात् ॥
<>फलन्तु ।
<>“बलिदानेन सन्तुष्टः क्षेत्रपालः प्रयच्छति ।
<>कान्तिमेधाबलारोग्यतेजःपुष्टियशःश्रियः ॥”
<>इति तन्त्रसारः ।
<>(द्वारपालो भैरवविशेषः । यथा, तन्त्रशास्त्रे ।
<>“गणेशं वटुकञ्चैव क्षेत्रपालञ्च योगिनीः ।
<>पूर्व्वादिक्रमयोगेन द्वारपालान् प्रपूजयेत् ॥”
<>क्षेत्ररक्षके त्रि । यथा, --
<>“स एव ग्रामपालोऽभूत् पशुपालः स एव च ।
<>क्षेत्रपालः स एवासीद् द्विजातीनाञ्च रक्षिता ॥”
<>इति मार्कण्डेयपुराणे । १९ । २४ ॥)
<LEND>
