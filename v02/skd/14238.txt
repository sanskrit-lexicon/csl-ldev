<L>14238<pc>2-580<k1>तण्डुलः<k2>तण्डुलः
तण्डुलः¦, पुं, (तण्ड्यते आहन्यते इति । तड आघाते
<>+ “सानसिवर्णसीति ।” उणां ४ । १०७ । इति
<>उलच् । यद्बा, “वृञ्लुटितनितडिभ्य उलन्
<>तण्डश्च ।” उणां । ५ । ९ । इतिउलन् तण्डादेशश्च ।)
<>विडङ्गम् । इति मेदिनी । ले, ९६ ॥
<>(“पुंसि क्लीवे विडङ्गः स्यात् कृमिघ्नो जन्तुनाशनः ।
<>तण्डुकश्च तथा वेल्लममोघा चित्रतण्डुला ॥”
<>इति भावप्रकाशस्य पूर्व्वखण्डे प्रथमे भागे ॥)
<>तण्डुलीयशाकम् । इति शब्दरत्नावली ॥
<>घान्यादिनिकरः । इति मेदिनी । ले, ९६ ॥
<>चाउल इति भाषा । (यथा, पञ्चतन्त्रे । ३ । ५५ ।
<>“सङ्गतिः श्रेयसी पुंसां स्वपक्षे च विशेषतः ।
<>तुषैरपि परिभ्रष्टा न प्ररोहन्ति तण्डुलाः ॥
<>सुदुर्ज्जरः स्वादुरसो बृंहणस्तण्डुलो नवः ।
<>सन्धानकृन्मेहहरः पुराणस्तण्डुलः स्मृतः ॥
<>द्रव्यसंयोगसंस्कारविकारान् समवेक्ष्य तु ।
<>यदाकारणमासाद्य भोक्तॄणां छन्दतोऽपि वा ॥
<>अनेकद्रव्ययोनित्वाच्छास्त्रतस्तान् विनिर्द्दिशेत् ॥”
<>इति सुश्रुते सूत्रस्थाने ४६ अध्याये ॥)
<>भृष्टतण्डुलगुणाः । सुगन्धित्वम् । कफनाशित्वम् ।
<>रूक्षत्वम् । पित्तकारित्वञ्च । इति राजवल्लभः ॥
<LEND>
