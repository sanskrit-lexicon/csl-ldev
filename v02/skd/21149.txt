<L>21149<pc>3-111<k1>पादशोथः<k2>पादशोथः
पादशोथः¦, पुं, (पादोद्भवः शोथः । शाकपार्थि-
<>वादिवत् समासः ।) पादगतशोफः । यथा, --
<>“अनन्योपद्रवकृतः शोथः पादसमुत्थितः ।
<>पुरुषं हन्ति नारीन्तु मुखजो गुह्यजो द्वयम् ॥”
<>इति माधवकरः ॥
<>(यथा च हारीते चिकित्सितस्थाने २६ अः ॥
<>“शोथो भवेच्च विकलेन्द्रियरोममार्गः
<>क्षीणे बले वपुषि चाम्लकटूष्णसेवया ।
<>शैत्यात्तथा विशदपिच्छलसेवनेन
<>रूक्षाभिघातपतनेन च धारणाद्वा ॥
<>आमाशये गतिरतोऽपि नरस्य यस्य
<>अन्ते प्रधावति ततोऽपि च दोष एषः ।
<>करोति पाणिचरणे च पृथक् प्रसूतो
<>द्वन्द्वेन वा भवति शोथविकारचारः ॥
<>नरस्य चान्तःप्रभवाश्च शोथाः
<>साध्या भवेयुर्विनता मुखेषु ।
<>असाध्यकाः सर्व्वशरीरगाश्च
<>पादे स्त्रिया वा वदने नरस्य ॥”)
<LEND>
