<L>5083<pc>1-263<k1>उपासना<k2>उपासना
उपासना¦, स्त्री, (उपासनमिति । उप + आस् +
<>युच् + टाप् ।) सेवा । तत्पर्य्यायः । वरिवस्या २
<>शुश्रूषा ३ परिचर्य्या ४ उपासनम् ५ । इत्यमरः ॥
<>(“न विष्णूपासना नित्या वेदेनोक्ता तु कुत्रचित् ।
<>न विष्णुदीक्षा नित्यास्ति शिवस्यापि तथैव च ॥
<>गायत्र्युपासना नित्या सर्व्ववेदैः समीरिता ।
<>यया विना त्वधःपातो ब्राह्मणस्यास्ति सर्व्वथा ॥
<>तावता कृतकृत्यत्वं नान्यापेक्षा द्विजस्य हि ।
<>गायत्रीमात्रनिष्णातो द्विजो मोक्षमवाप्नुयात् ॥
<>कुर्य्यादन्यन्न वा कुर्य्यात् इति प्राह मनुः स्वयम् ।
<>विहाय तान्तु गायत्रीं रिष्णूपास्तिपरायणः ॥
<>शिवोपास्तिरतो विप्रो नरकं याति सर्व्वथा ।
<>तस्मादाद्ययुगे राजन् गायत्रीजपतत्पराः ॥
<>देवीपादाम्बुजरता आसन् सव्व द्विजोत्तमाः” ॥
<>इति श्रीदेवीभागवतम् ॥
<P>सत्यपि ईश्वरे न हि तस्य सर्व्वैश्वर्य्यवत्त्वात्
<>सर्व्वतः पूर्णकामत्वाच्च उपासनयालमिति वाच्यम् ।
<>यतः सर्व्वेषामपि भूतजातानामविदितात्मतत्त्वा-
<>नामपि स्वस्वोत्पत्त्यादिकारणे अलक्षितत्वेनापि
<>प्रीतिरिति नैसर्गिकी वृत्तिरेव । परं यदि च
<>रजस्तमोभ्यामन्धीभूतानांसुतरामात्मानात्मविवेक-
<>विहीनानामज्ञमनुष्याणामविद्याकामकर्म्मकलुषी-
<>कृते चित्ते नित्यमुक्तशुद्धबुद्धस्वभावः प्रशान्तविमल-
<>ज्योतिःस्वरूपः स सर्व्वभूतान्तरात्मा न सम्यक्
<>प्रतिभाति । तथा च आत्मस्वरूपमजानन्नपि
<>सर्व्वोऽपि जनः स्वभावगत्यैव परमप्रीत्यात्मानं
<>भजते नोचेत् कथमात्मज्ञानविमूढोऽपि अनेनैव
<>मे श्रेयो भविता अस्मिन् कृतेऽहं सुखी भवेयम्
<>इत्याकारेण सर्व्वथा आत्मसुखोत्पादनाय प्रयतते?
<>तस्य सर्व्वान्तरात्मत्वात् सर्व्वैरपि जीवैः सह
<>नित्यसम्बन्धवत्त्वाच्च । यद्यपि तस्मिन् नित्यानन्द-
<>स्वरूपे भगवति परमेश्वरे एकान्तप्रीतिकरणमेव
<>तदुपासनं तथापि सर्व्वलोकमोहप्रदायिन्यां ज्ञा-
<>नावरणकारिण्यामविद्यायां सत्यां कुतः सा सर्व्व-
<>सुखप्रदा तापत्रयच्छेत्री परमा प्रीतिरनुभवनीया?
<>अतस्तस्या आत्मज्ञानविलोपिन्या मलिनसत्व-
<>गुणाया रजस्तमःप्रधानाया अविद्यायाः प्रणाश-
<>नार्थमेवावश्यमुपासना करणीयेति सर्व्वेषामपि
<>शास्त्राणां सारमतमिति बोध्यम् । परन्तु सबल-
<>दुर्ब्बलाद्यधिकारिभेदेन उपासनाया अपि प्रभेद-
<>उपदिष्टस्तत्वदर्शिभिः । यदि च मनुष्याणां निः-
<>श्रेयसार्थं बहवः पन्थानः स्वमतानुसारेण शा-
<>स्त्रकृद्भिरुपदिष्टास्तत्रापि आत्मज्ञानमेवाविद्या-
<>नाशनायालमिति वेदान्त-भगवद्गीता-पातञ्जल-
<>साङ्ख्यादिज्ञानशास्त्रोपदेष्टॄणां प्रशस्तमतमित्येव
<>दृश्यते । वस्तुतस्तु तज्ज्ञानमेव मुक्तेः साक्षा-
<>त्कारणमित्यत्र नैव केषाञ्चिदपि संशयावसरः ।
<>किन्तु नैव योगाभ्यासादृते प्रायेण तत्वज्ञान-
[Page1-264-a+ 52]
<>स्योत्पत्तिः । विशेषतः शोकमोहनिमग्नायार्ज्जुनाय
<>स्वयं भगवता वासुदेवेनाप्युपदिष्टम् । यथा, भग-
<>वद्गीतायाम् । ६ । ४५-४७ ।
<>“प्रयत्नाद्यतमानस्तु योगी संशुद्धकिल्विषः ।
<>अनेकजन्मसंसिद्धस्ततो याति परां गतिम् ॥
<>तपस्विभ्योऽधिको योगी ज्ञानिभ्योऽपिमतोऽधिकः ।
<>कर्म्मिभ्यश्चाधिको योगी तस्माद्योगी भवार्ज्जुन ! ॥
<>योगिनामपि सर्व्वेषां मद्गतेनान्तरात्मना ।
<>श्रद्धावान् भजते यो मां स मे युक्ततमो मतः” ॥
<>तथा च श्रीमद्भागवते । ३ । २५ । १३ ।
<>“स्वमातरं देवभूतिं प्रति कपिलोक्तिः । यथा,
<>“योग आध्यात्मिकः पुंसां मतो निःश्रेयसाय मे ।
<>अत्यन्तोपरतिर्यत्र दुःखस्य च सुखस्य च” ॥
<P>योगाअपि क्रियाभक्तिज्ञानादिभेदेन बहुधा
<>सन्ति तत्र प्रथमतः क्रियायोग एव तत्वज्ञानप्रेप्सु-
<>नाप्यविदुषा संसारासक्तमनसा समाचरणीयः ॥
<>ननु “ज्ञानादृते मुक्तिर्नास्ति” । “तमेव विदित्वाति-
<>मृत्युमेति नान्यः पन्था विद्यतेऽयनाय” । “विद्य-
<>यामृतमश्नुते” । इत्यादौ सति कथं क्रियायोग-
<>एवारम्भणीय इत्युपदिश्यते ? इति चेत् सत्यम् ।
<>किन्तु लोके हि श्रद्धाभक्तितपस्यादिषु सात्त्विक-
<>राजस तामसादिप्रकृतिभेदात् तेषामविद्याविमो-
<>हितानां स्वस्वगुणानुसारिणीं प्रवृत्तिं विचार्य्य
<>शोच्यांस्तान् प्रत्यनुकम्प्याविद्योत्थाभिमानमोहरा-
<>गद्वेषादिपरिहरणेन शनैः शनैः सत्त्वशोधनार्थं
<>महात्मभिः शास्त्रकृद्भिरादौ क्रियायोगएव वि-
<>हितः । कीदृश्यस्तेषां गुणानुसारिण्यः प्रवृत्तय-
<>स्तादृशीभिः प्रवृत्तिभिः समन्वितानां कार्य्यं वा
<>किमिति चेत् अवधार्य्यताम् । यथा, भगवद्गीता-
<>याम् । १७ । ३ -- १३ ॥
<>“सत्त्वानुरूपा सर्व्वस्य श्रद्धा भवति भारत ! ।
<>श्रद्धामयोऽयं पुरुषो यो यच्छ्रद्धः स एव सः ॥
<>यजन्ते सात्त्विका देवान् यक्षरक्षांसि राजसाः ।
<>प्रेतान् भूतगणांश्चान्ये यजन्ते तामसा जनाः ॥
<>अशास्त्रविहितं घोरं तप्यन्ते ये तपो जनाः ।
<>दम्भाहङ्कारसंयुक्ताः कामरागबलान्विताः ॥
<>कर्षयन्तः शरीरस्थं भूतग्राममचेतसः ।
<>माञ्चैवान्तःशरीरस्थं तान् विद्ध्यासुरनिश्चयान् ॥
<>आहारस्त्वपि सर्व्वस्य त्रिविधो भवति प्रियः ।
<>यज्ञस्तपस्तथा दानं तेषां भेदमिमं शृणु ॥
<>आयुःसत्त्वबलारोग्यसुखप्रीतिविवर्द्धनाः ।
<>रस्याः स्निग्धाः स्थिरा हृद्या आहाराः सात्त्विकप्रियाः ॥
<>कट्वम्लवणात्युष्णतीक्ष्णरूक्षविदाहिनः ।
<>आहारा राजसस्येष्टा दुःखशोकामयप्रदाः ॥
<>यातयामं गतरसं पूतिपर्य्युसितञ्च यत् ।
<>उच्छिष्टमपि चामेध्यं भोजनं तामसप्रियम् ॥
<>अफलाकाङ्क्षिभिर्यज्ञो विधिदिष्टो य इज्यते ।
<>यष्टव्यमेवेति मनः समाधाय स सात्त्विकः ॥
<>अभिमन्धाय तु फलं दम्भार्थमपि चैव यत् ।
<>इज्यते भरतश्रेष्ठ ! तं यज्ञं विद्धि राजसम् ॥
<>विधिहीनममृष्टान्नं मन्त्रहीनमदक्षिणम् ।
<>श्रद्राविरहितं यज्ञं तामसं परिचक्षते” ॥
[Page1-264-b+ 52]
<>“कट्वम्ललवणात्युष्णतीक्ष्णरूक्षविदाहिनः” ।
<>इत्यत्र “अतिशब्दः कट्वादिषु सप्तस्वपि सम्बध्यते ।
<>तेन अतिकटुर्निम्बादिः अत्यम्लोऽतिलवणोऽत्यु-
<>ष्णश्च प्रसिद्धः अतितीक्ष्णो मरिचादिः अतिरूक्षः
<>कङ्गुकोद्रवादिः अतिविदाही सर्षपादिः” ॥ इति
<>स्वामी । अमेध्यम् अपवित्रम् ॥ यष्टव्यं यजनीय-
<>मर्च्चनीयमिति यावत् ॥ फलमभिसन्घाय उद्दिश्य
<>इज्यते यज्ञः क्रियते इत्यर्थः ॥ ब्राह्मणादिभ्यो न
<>सृष्टं दत्तमन्नं यद्वा न निष्पादितमन्नं भक्ष्यभोज्या-
<>दिकं यस्मिन् यज्ञे तम् । विधिहीनं शास्त्रोक्तवि-
<>धिशून्यम् । अदक्षिणं दक्षिणाविरहितमिति ॥
<>नन्वेवं चेत् तर्हि कीदृशोऽयमविदुषानुष्ठेयः
<>क्रियायोगस्तस्य सत्त्वशोधनार्थं इति जिज्ञासायां
<>ब्रूमः ॥ यथा, पातञ्जले ।
<>“तपःस्वाध्यायेश्वरप्रणिधानानि क्रियायोगः” ॥
<P>तपः शास्त्रान्तरोपदिष्टं चान्द्रायणादि, स्वा-
<>ध्यायः प्रणवपूर्व्वाणां मन्त्राणां जपः । ईश्वरप्रणि-
<>धानं सर्व्वक्रियाणां तस्मिन् परमगुरौ फलनिरपे-
<>क्षतया समर्पणम् । एतानि क्रियायोग उच्यते ।
<>इति राजमार्त्तण्डवृत्तिः ।
<P>यद्यप्यत्र चान्द्रयणादीति तपसोऽर्थो व्याख्यातः
<>किन्तु शास्त्रान्तरे मतान्तरमपि दृश्यते तच्च
<>कायिकादिभेदेन त्रिविधम् । यथा, भगवद्गीता-
<>याम् । १७ । १४ -- १६ ।
<>“देवद्विजगुरुप्राज्ञपूजनं शौचमार्ज्जवम् ।
<>ब्रह्मचर्य्यमहिंसा च शारीरं तप उच्यते ॥
<>अनुद्वेगकरं वाक्यं सत्यं प्रियहितञ्च यत् ।
<>स्वाध्यायाभ्यासनञ्चैव वाङ्मयं तप उच्यते ॥
<>मनःप्रसादः सौम्यत्वं मौनमात्मविनिग्रहः ।
<>भावसंशुद्धिरित्येतत्तपो मानसमुच्यते” ॥
<>एतेषां तपसामपि त्रिगुणानुसारिप्रकृत्यादिभेदेन
<>तपःकर्म्माण्यपि त्रिविधानि परिकीर्त्तितानि ।
<>तत्रैव । १७ । १७ -- १९ ॥
<>“श्रद्धया परया तप्तं तपस्तत्त्रिविधं नरैः ।
<>अफलाकाङ्क्षिभिर्युक्तैः सात्त्विकं परिचक्षते ॥
<>सत्कारमानपूजार्थं तपो दम्भेन चैव यत् ।
<>क्रियते तदिह प्रोक्तं राजसं चलमध्रुवम् ॥
<>मूढग्राहेणात्मनो यत् पीडया क्रियते तपः ।
<>परस्योत्सादनार्थं वा तत्तामसमुदाहृतम्” ॥
<>अपि च अशेषतः कर्म्मणां त्यागः कर्त्तव्यः नित्या-
<>दिकं कर्त्तव्यं वेति जातसंशयमर्ज्जुनं प्रति भगवत-
<>उपदेशः । यथा, तत्रैव । १८ । ३ -- १० ॥
<>“त्याज्यं दोषवदित्येके कर्म्म प्राहुर्मनीषिणः ।
<>यज्ञदानतपःकर्म्म न त्याज्यमिति चाप्ररे ॥
<>निश्चयं शृणु मे तत्र त्यागे भरतसत्तम ! ।
<>त्यागो हि पुरुषव्याघ्र ! त्रिविधः संप्रकीर्त्तितः ॥
<>यज्ञदानतपःकर्म्म न त्याज्यं कार्य्यमेव तत् ।
<>यज्ञो दानं तपश्चैव पावनानि मनीषिणाम् ॥
<>एतान्यपि तु कर्म्माणि सङ्गं त्यक्त्वा फलानि च ।
<>कर्त्तव्यानीति मे पार्थ ! निश्चितं मतमुत्तमम् ॥
<>नियतस्य तु सन्न्यासः कर्म्मणो नोपद्यते ।
<>मोहात्तस्य परित्यागस्तामसः परिकीर्त्तितः ॥
[Page1-264-c+ 52]
<>दुःखमित्येव यत्कर्म्म कायक्लेशभयात्त्यजेत् ।
<>स कृत्वा राजसं त्यागं नैव त्यागफलं लभेत् ॥
<>कार्य्यमित्येव यत्कर्म्म नियतं क्रियतेऽर्ज्जुन ! ।
<>सङ्गं त्यक्त्वा फलञ्चैव स त्यागः सात्त्विको मतः ॥
<>न द्वेष्ट्यकुशलं कर्म्म कुशले नानुषज्जते ।
<>त्यागी सत्त्वसमाविष्टो मेधावी छिन्नसंशयः” ॥
<>कार्य्यमिति । कार्य्यं कर्त्तव्यं नियतं नित्यमित्यर्थः ॥
<>फलतः न हि देहधारिणामशेषतः कर्म्मणस्त्यागः
<>सम्भवेत् यथा, तत्रैव । १८ । ११ ॥
<>“न हि देहभृता शक्यं त्यक्तुं कर्म्माण्यशेषतः ।
<>यस्तु कर्म्मफलत्यागी स त्यागीत्यभिधीयते” ॥
<>परं अनिष्टादिफलमत्यागिनामेव न हि सन्न्या-
<>सिनां कदाचित् फलसम्बन्धः । तत्रैव । १८ । १२ ॥
<>“अनिष्टमिष्टं मिश्रञ्च त्रिविधं कर्म्मणः फलम् ।
<>भवत्यत्यागिनां प्रेत्य न तु सन्न्यासिनां क्वचित्” ॥
<>अतः काम्यानां कर्म्मणां परित्यागस्तथा सर्व्वतः
<>फलाभिसन्धानत्यागपूर्व्वस्य ईश्वरार्पणपरस्य वा
<>नित्यादेः कर्म्मणः करणमेव सत्त्वशोधनार्थं प्रश-
<>स्यते । यतः सर्व्वत्र सात्त्विकज्ञानस्यैव संसार-
<>बन्धनच्छेत्तृत्वं राजसतामसयोऽस्तु भेदज्ञानत्वात्
<>संकीर्णज्ञानत्वाच्च बन्धमोहकारित्वमेव दृश्यते
<>यथा, तत्रैव । १८ । २०-२२ ॥
<>“सर्व्वभूतेषु येनैकं भावमव्ययमीक्ष्यते ।
<>अविभक्तं विभक्तेषु तज्ज्ञानं विद्धि सात्त्विकम् ॥
<>पृथक्त्वेन तु यजज्ञानं नानाभावान् पृथग्विधान् ।
<>वेत्ति सर्व्वेषु भूतेषु तज्ज्ञानं विद्धि राजसम् ॥
<>यत् तु कृत्स्नवदेकस्मिन् कार्य्ये सक्तमहैतुकम् ।
<>अतत्त्वार्थवदल्पञ्च तत्तामसमुदाहृतम्” ॥
<>सुतरां तेषां गुणभेदेन कर्म्माण्यपि पृथक्त्वेनो-
<>क्तानि । यथा, तत्रैव । १८ । २३-२५ ॥
<>“नियतं सङ्गरहितमरागद्वेषतः कृतम् ।
<>अफलप्रेप्सुना कर्म्म यत्तत्सात्त्विकमुच्यते ॥
<>यत्तु कामेप्सुना कर्म्म साहङ्कारेण वा पुनः ।
<>क्रियते बहुलायासं तद्राजसमुदाहृतम् ॥
<>अनुबन्धं क्षयं हिंसामनपेक्ष्य च पौरुषम् ।
<>मोहादारभ्यते कर्म्म यत्तत् तामसमुच्यते” ॥
<>कर्त्तारोऽपि त्रिविधाः । तत्रैव । १८ । २६-२८ ॥
<>“मुक्तसङ्गोऽनहंवादी धृत्युत्साहसमन्वितः ।
<>सिद्ध्यसिद्धोर्निर्व्विकारः कर्त्ता सात्त्विक उच्यते ॥
<>रागी कर्म्मफलप्रेप्सुर्लुब्धो हिंसात्मकोऽशुचिः ।
<>हर्षशोकान्वितः कर्त्ता राजसः परिकीर्त्तितः ॥
<>अयुक्तः प्राकृतस्तब्धः शठो नैष्कृतिकोऽलसः ।
<>विषादी दीर्घसूत्री च कर्त्ता तामस उच्यते” ॥
<P>एवं सति सर्व्वत्र हि विशुद्धसत्त्वगुणस्यैव ब्रह्म-
<>सिद्धये कारणत्वं बोध्यते । विशुद्धसत्त्वाश्रयी
<>साधको हि शनैः शनैः भक्त्यात्मकस्य क्रियात्म-
<>कादेर्वा योगादेर्निरन्तराभ्यासबलात् आदिपदे-
<>नात्र केवलं विद्याबलाद् वेति सूच्यते । निष्कामः
<>सन् सत्त्वोद्रेकेणान्तःकरणस्थानि सर्व्वाणि पापानि
<>सन्दह्य तत्त्वज्ञानं प्राप्नुयात् । ततस्तज्ज्ञानेनात्म-
<>साक्षात्कारं लब्ध्वा जीवन्मुक्तो भवेत् । ततः कैवल्यं
<>प्राप्य नित्यानन्दमयो भवेत् ।
[Page1-265-a+ 52]
<P>अतएव सर्व्वमङ्गलोपायीभूतस्य सत्त्वगुणस्यो-
<>द्रेकाय दुर्ब्बलाधिकारिभिः प्रथमं निष्कामेणान्तः-
<>करणेन क्रियायोगादिरूपेश्वरोपासना कार्य्येति
<>लक्ष्यते न हि सत्त्वभावेन परमेश्वरोपासनामृते
<>रजस्तमोभावाः केनापि विलापयितुं शक्येरन् ।
<>तदभावे नितरां विशुद्धसत्त्वगुणोद्रेकाशा सुदूर-
<>पराहतैव । प्रबलरजस्तमोभ्यामस्याभिभूतत्वात् ।
<>एवं सति सर्व्वतः सात्त्विकाहारः सात्त्विकानुष्ठानं
<>सात्त्विकाचरणमित्यादिसत्त्वभावाश्रयेण क्रमशः
<>रजस्तमोभावं विलापयन् कैवल्याकाङ्क्षी परामात्म-
<>साक्षात्काराभिलाषी वा साधकः कालेन परम-
<>सिद्धिं ध्रुवमाप्नुयादेव । परन्तु दुर्ब्बलाधिकारिणा
<>प्रथमतश्चित्तस्य स्थिरत्वापादनाय काञ्चित् स्वा-
<>भीष्टां भागवतीं मूर्त्तिमालम्ब्यैवोपासना कर्त्तव्या
<>अन्यथा तेषां सर्व्वरूपाद्युपाधिपरिवर्जिते निर्व्वि-
<>कारे निरञ्जने गुणातीतेऽवाङ्मनसगोचरे पर-
<>ब्रह्मणि चित्तधारणा विडम्बनैव । परन्त्वित्यत्र न
<>हि ईश्वरोपासनामुपलक्षीकृत्य कथं पौत्तलिका-
<>डम्बरं प्रतिपादयितुं प्रयतसे इति वाच्यम्
<>महात्मभिर्ब्रह्मविद्भिः पूर्व्वाचार्य्यैर्हि कलुषित-
<>चित्तानां दुर्ब्बलाधिकारिणाम् चित्तशुद्ध्यै प्रथ-
<>मतश्चित्तस्थैर्य्यसम्पादनाय धारणाध्यानावलम्बन-
<>रूपायां प्रतिमायामुपासनायाः कर्त्तव्यतयोपदिष्ट-
<>त्वात् । अयमर्थः यावत् न सत्त्वोद्रेकेण चित्तशुद्धि-
<>र्भवेत् यावन्न स्वहृदये निर्गुणपरमात्मधारणया
<>समाधिशक्तिर्भवेत् यावन्न तत्कथादिषु दृढाभक्तिः
<>रतिश्च भवेत् तावदर्च्चादौ आदिपदेनात्र सूर्य्ये
<>वह्नौ जले अभीष्टमूर्त्तौ वा उपासना कर्त्तव्ये-
<>त्यर्थः । परमेवं मा मन्यध्वं यत् केवलं मृच्छिलादि-
<>निर्म्मितप्रतिमूर्त्तिमाश्रित्यैव यावज्जीवं स्थूलो-
<>पासना कर्त्तव्येति ॥ “आसत्वशोधनात् क्रमेण
<>स्वहृदये दृढतरधारणाध्यानप्रभावेन आचित्त-
<>समाधानाच्च” । इति कालनिर्द्देशात् । फलतः
<>आदौ नित्याद्यवश्यकर्म्म करणीयमेव । पुरा कर्म्म-
<>णैव हि बहवः सिद्धिं गताः तथा हि भगवद्-
<>गीतायाम् । ३ । १९-२० ॥
<>“तस्मादसक्तः सततं कार्य्यं कर्म्म समाचर ।
<>असक्तौ ह्याचरन् कर्म्म परमाप्नोति पूरुषः ॥
<>कर्म्मणैव हि संसिद्धिमास्थिता जनकादयः” ॥
<>यदा तु रजस्तमोभावानां निवृत्तौ सत्यां बहु-
<>जन्मार्ज्जितसौभाग्यवशात् तस्मिन्नेव ऐकान्तिकी
<>रतिरुत्पद्यते तादृशस्यात्मरतेरात्मतृप्तस्य यो
<>गिनः न तदा किञ्चिदपि कर्म्मणा प्रयोजनमस्ति
<>यथा तत्रैव । ३ । १७-१८ ॥
<>“यस्त्वात्मरतिरेव स्यादात्मतृप्तश्च मानवः ।
<>आत्मन्येव च सन्तुष्टस्तस्य कार्य्यं न विद्यते ॥
<>नैव तस्य कृतेनार्थो नाकृतेनेह कश्चन ।
<>न चास्य सर्व्वभूतेषु कश्चिदर्थव्यपाश्रयः” ॥
<P>एवं प्राप्तविद्योऽपि साधारणवत् कर्म्माचरेत्
<>चेत् तत्तु केवलं लोकशिक्षार्थमेव न तु तस्य स्वा-
<>भीष्टसिद्धये अविद्याकामकर्म्माद्यभावात् सुखदुः-
<>खादिद्वन्द्वनिर्म्मुक्तत्वाच्च ।
[Page1-265-b+ 52]
<>यथा तत्रैव ३ । २१, २५ श्लोके ।
<>“यद् यदाचरति श्रेष्ठस्तत्तदेवेतरो जनः ।
<>स यत् प्रमाणं कुरुते लोकस्तदनुवर्त्तते ॥
<>सक्ताः कर्म्माण्यविद्वांसो यथा कुर्व्वन्ति भारत ! ।
<>कुर्य्याद् विद्वांस्तथाऽसक्तश्चिकीर्षुर्लोकसंग्रहम्” ॥
<P>किन्तु यावदस्मिन् त्रिधातुके शोणितशुक्रप-
<>रिणामपिण्डे शरीरे कर्त्तृत्वाद्यभिमानवान् तावत्
<>“ब्रह्मज्ञोऽस्मि अलं मे कर्म्मणा” इत्येवं मौढ्यात्
<>संसारासक्तोऽतत्त्वज्ञपुरुषः कर्त्तव्यं कर्म्म परि-
<>त्यजति चेत् उभयतो भ्रश्यत् एव । तथाहि योग-
<>वाशिष्ठे मोक्षप्रकरणे ७४ । ४१ ।
<>“संसारविषयासक्तो ब्रह्मज्ञोऽस्मीति वादिनः ।
<>कर्म्मब्रह्मोभयभ्रष्टस्तं त्यजेदन्त्यजं यथा” ॥
<P>अतएव कर्म्मत्यागे प्रायशो दोषएव न तु
<>क्वचित् विधिर्लक्ष्यते यतो विद्योदये तत्त्वज्ञानी
<>विधिनिषेधसापेक्षो भवितुं नार्हति सर्व्ववासना-
<>कामकर्म्ममय्यविद्याभावात् न हि विधिनिषेधाभ्यां
<>सह विदुषः कोऽपि सम्बन्धः । किन्तु अदूरद-
<>र्शिनो भन्दस्य तत्त्वज्ञानोपदेशेन कर्म्मानुष्ठानाद्
<>बुद्धिभेदो न कर्त्तव्य इत्यादिशतिभगवान् वासुदेवः ।
<>यथा भगवद्गीतायां ३ । २६, २९ ॥
<>“न बुद्धिभेदं जनयेदज्ञानां कर्म्मसङ्गिनाम् ।
<>योजयेत् सर्व्वकर्म्माणि विद्वान् युक्तः समाचरन्” ॥
<>“प्रकृतेर्गुणसंमूढाः सज्जन्ते गुणकर्म्मसु ।
<>तानकृतस्नविदो मन्दान् कृत्स्नविन्न विचालयेत्” ॥
<P>भवतु अलं बहुना वाग्जालेन । योऽस्य विश्वस्य
<>आकाशवत् सर्व्वदा सर्व्वत्र ओतप्रोतरूपेण अन्त-
<>र्वहिर्विराजते तस्य सर्व्वव्यापिनः सर्व्वान्तर्यामिनः
<>परमपुरुषस्य स्वरूपभावे यावन्न साधकस्य स्वहृ-
<>दये धारणाध्यानादिभिः स्थैर्य्यमापद्यते तावद-
<>र्च्चादावेवोपासना कार्य्या दुर्ब्बलाधिकारिणेत्येव
<>निष्कर्षः ॥ तथा हि कुलार्णवतन्त्रे ६ उल्लासे ।
<>“चिन्मयस्याप्रमेयस्य निर्गुणस्याशरीरिणः ।
<>साधकानां हितार्थाय ब्रह्मणो रूपकल्पना ॥
<>अरूपं रूपिणं कृत्वा कर्म्मकाण्डरता नराः ।
<>ब्रह्मज्ञानामृतानन्दपराः सुकृतिनो नराः” ॥
<>किञ्च तत्रैव ९ उल्लासे ।
<>“निर्व्विशेषं परं ब्रह्म साक्षात् कर्त्तुमनीश्वराः ।
<>ये मन्दास्तेऽनुकल्प्यन्ते सविशेषनिरूपणैः” ॥
<P>अधिकारिभेदेनालम्बनीयोपास्यदेवस्यापि भेदः
<>प्रदर्शितः । यथा । तत्रैव ९ म उल्लासे ।
<>“अग्नौ तिष्ठति विप्राणां हृदि देवो मनीषिणाम् ।
<>प्रतिमास्वल्पबुद्धीनां सर्वत्र विदितात्मनाम्” ॥
<P>अपि च कति दिनानि यावत् कर्म्माणि कर्त्त
<>व्यानि अर्च्चाद्यधिष्ठानेऽर्च्चनं वा कर्त्तव्यमिति विवि-
<>त्सायां मूढान् प्रत्यनुकम्प्य तदप्युपदिदिशुः पूर्व्वा-
<>चार्य्याः । यथा भागवते ११ । २० । ९ ॥
<>“तावत्कर्म्माणि कुर्व्वीत न निर्व्विद्येत यावता ।
<>मत्कथाश्रवणादौ वा श्रद्धा यावन्न जायते” ॥
<>तथा, तत्रैव ३ । २९ । २५ ॥
<>“अर्च्चादावर्च्चयेत्तावदीश्वरं मां स्वकर्म्मकृत् ।
<>यावन्न वेद स्वहृदि सर्व्वभूतेष्ववस्थितम्” ॥
[Page1-265-c+ 52]
<P>ननु निःश्रेयसार्थिनां साधकानां यदि प्रथमतः
<>क्रियायोगएव कर्त्तव्यः तर्हि अलं प्रमाणशत-
<>विस्तारेण तत्र परम्पराकर्त्तव्यमेव विधीयतामिति
<>चेत् अवधेहि यत्पथावलम्बनेन सत्त्वे शोधिते
<>सति दुर्ब्बलाधिकार्य्यपि सत्वरं सबलाधिकारित्वं
<>याति । यथा, भागवते ३ । २८ । १-५ ।
<>श्रीभगवानुवाच । (कपिलदेवः ।)
<>“योगस्य लक्षणं वक्ष्ये सवीजस्य नृपात्मजे ।
<>मनो येनैव विधिना प्रसन्नं याति सत्पथम् ॥
<>स्वधर्म्माचरणं शक्त्या विधर्म्माच्च निवर्त्तनम् ।
<>दैवाल्लब्धेन सन्तोष आत्मविच्चरणार्च्चनम् ॥
<>ग्राम्यधर्म्मनिवृत्तिश्च मीक्षधर्म्मरतिस्तथा ।
<>मितमेध्यादनं शश्वद् विविक्तक्षेमसेवनम् ॥
<>अहिंसा सत्यमस्तेयं यावदथपरिग्रहः ।
<>ब्रह्मचर्य्यं तपः शौचं स्वाध्यायः पुरुषार्च्चनम् ॥
<>मौनं सदासनजयः स्थैर्य्यं प्राणजयः शनैः ।
<>प्रत्याहारश्चेन्द्रियाणां विषयान्मनसा हृदि” ॥
<P>सवीजस्य सकारणस्य योगस्य इत्यर्थः ॥ विधर्म्मा-
<>ल्लोकानिष्टकारित्वादिविरुद्धधर्म्भात् ॥ दैवाल्लब्धेन
<>प्रारब्धलब्धेन ॥ आत्मविदिति । आत्मतत्त्वज्ञानिनां
<>चरणसेवनम् ॥ ग्राम्यधर्म्मेति मोक्षपथं विहाय
<>धर्म्मार्थकामादयः ग्राम्यधर्म्मत्वेनोच्यन्ते अतएव
<>ग्राम्यधर्म्मस्त्रेवर्गिकधर्म्मस्तस्मान्निवृत्तिः ॥ मित-
<>मिति मितं स्वल्पं मेध्यादनं पवित्रद्रव्यभोजनम्
<>विविक्ते निर्जने क्षेमस्य मङ्गलस्य सेवनम् ॥ अस्तेय-
<>मचौर्य्यम् ॥ यावदर्थपरिग्रह इति । यावतार्थेन
<>जीवेत तावन्मात्रस्य परिग्रहः ॥ ब्रह्मचर्य्यं योषित्-
<>सङ्गराहित्यम् ॥ स्वाध्याय इति स्वाध्यायः जपा-
<>ध्ययनादिः ॥ पुरुषार्च्चनं परमपुरुषस्य उपासनम् ॥
<>मौनमिति मौनं मुनेर्व्रताचरणं मननशीलत्वंवाचां
<>संयमत्वं वा ॥ आसनानां स्वस्तिकादीनां विजयः ॥
<>स्थैर्य्यं दीर्घकालमवस्थातुं शक्तिः ॥ प्राणजयः प्राणा-
<>यामैः प्राणनिरोधकरणसामर्थ्यम् ॥ प्रत्याहारेति ॥
<>मनसा सह इन्द्रियाणां शब्दस्पर्शादिविषयात्
<>हृदि हृदये प्रत्याहारः प्रत्याकर्षणम् ॥
<>तत्रैव । ३ । २८ । ६ -- ९ ॥
<>“स्वाधिष्ठानामेकदेशे मनसा प्राणधारणम् ।
<>वैकुण्ठलीलाभिध्यानं समाधानं तथात्मनः ॥
<>एतैरन्यैश्च पथिभिर्मनो दुष्टमसत्पथम् ।
<>बुद्ध्या युञ्जीत शनकैर्जितप्राणो ह्यतन्द्रितः ॥
<>शुचौ देशे प्रतिष्ठाप्य विजितासन आसनम् ।
<>तस्मिन् स्वस्तिसमासीनः ऋजुकायः समभ्यसेत् ॥
<>प्राणस्य शोधयेन्मार्गं पूरकुम्भकरेचकः ।
<>प्रतिकूलेन वा चित्तं यथास्थिरमचञ्चलम्” ॥
<P>स्वाधिष्ठानामिति । मूलाधारादिचक्राणामे-
<>कस्मिन् स्थाने मनसा सह प्राणानां धारणम् ॥
<>वैकुण्ठेति तैकुण्ठस्याकुण्ठितस्य सुखदुःखादि-
<>भिरपरामृष्टस्य परमपुरुषस्य लीलाभिध्यानं
<>सृष्ट्यादिव्यापारसमालोचनम् । आत्मनो मनसः
<>समाधानमैकाग्र्यसाधनम् ॥ जितप्राणो निरुद्ध-
<>प्राणवृत्तिः । अतन्द्रितः निरलसः ॥ विजितासनः
<>वशीकृतकरचरणादिसंस्थानविशेषः ॥ प्राणस्येति ।
[Page1-266-a+ 52]
<>प्रतिकूलेन विपर्य्ययक्रमेण वा चित्तं यथा येन
<>प्रकारेण स्थिरमचञ्चलं चाञ्चल्यरहितं स्यात् तथा
<>प्राणमार्गं शोधयेदित्यर्थः ॥ तेन किं स्यादित्यत
<>आह । तत्रैव ३ । २ । १० ॥
<>“मनोऽचिरात् स्याद्विरजं जितश्वासस्य योगिनः ।
<>वाष्वग्निभ्यां यथा लोहं ध्मातं त्यजति वै मलम्” ॥
<P>निरुद्धप्राणवृत्तेर्योगिनः मनोऽचिरात् वह्निता-
<>पितलोहवत् अविद्याकामकर्म्मजनितमलं विषय-
<>सङ्गजनितपापनिचयमित्यर्थः विहाय विरजं नि-
<>र्म्मलं स्यात् । इदानीं पूर्व्वोपदिष्टप्राणायामादिना
<>केन कार्य्येण किं फलं स्यात् तत्सर्व्वं क्रमेण सुव्यक्तं
<>बोधयति । तत्रैव ३ । २८ । ११-१२ ॥
<>“प्राणायामैर्दहेद्दोषान् धारणाभिश्च किल्विषान् ।
<>प्रत्याहारेण संसर्गान् ध्यानेनानीश्वरान् गुणान् ॥
<>यदा मनः स्वं विरजं योगेन सुसमाहितम् ।
<>काष्ठां भगवतो ध्यायेत् स्वनासाग्रावलोकनः” ॥
<P>प्राणायामद्वारा वातपित्तश्लेष्मादिदोषान् धार-
<>णया पापानि प्रत्याहारेण इन्द्रियाकर्षणेन विषय-
<>संसर्गान् ध्यानेन अनीश्वरान् शोकमोहाभि-
<>मानदम्भक्रोधमात्सर्य्यादिदोषान् दहेदित्यन्वयः ।
<>अनेन विधिना यदा मनः स्थिरतां याति तदा यु-
<>ञ्जानो योगी प्रथमे धारणालम्बनस्वरूपां भगवतः
<>काञ्चित् स्वाभीष्ठां मूर्त्तिं ध्यायेदित्युपदिदेश भग-
<>वान् कपिलदेवः ॥ इदानीं ध्येयमूर्त्तिं विवृणोति ।
<>यथा, तत्रैव ३ । २८ । १३ -- १९ ॥
<>“प्रसन्नवदनाम्भोजं पद्मगर्भारुणेक्षणम् ।
<>नीलोत्पलदलश्यामं शङ्खचक्रगदाधरम् ॥
<>लसत्पङ्कजकिञ्जल्कपीतकौशेयवाससम् ।
<>श्रीवत्सवक्षसं भ्राजत्कौस्तुभामुक्तकन्धरम् ॥
<>मत्तद्विरेफकलया परीतं वनमालया ।
<>परार्ध्यहारबलयकिरीटाङ्गदनूपुरम् ॥
<>काञ्चीगुणोल्लसच्छ्रोणिं हृदयाम्भोजविष्टरम् ।
<>दर्शनीयतमं शान्तम् मनोनयनवर्द्धनम् ॥
<>अपीव्यदर्शनं शश्वत् सर्व्वलोकनमस्कृतम् ।
<>सन्तं वयसि केशोरे भृत्यानुग्रहकातरम् ॥
<>कीर्तन्यतीर्थयशसं पुण्यश्लोकयशस्करम् ।
<>ध्यायेद्देवं समग्राङ्गं यावन्न च्यवते मनः ॥
<>स्थितं व्रजन्तमासीनं शयानं वा गुहाशयम् ।
<>प्रेक्षणीये हि तं ध्यायेत् शुद्धभावेन चेतसा” ॥
<P>ध्येयमूर्त्तेः सकाशात् मनो यावत् विषयान्तरं
<>न याति तावद्ध्यायेदितिभावः । गुहाशयं बुद्धितत्त्वे
<>विराजमानं एवं निरन्तरध्यानेन साधकस्य चित्तं
<>यदा भगवद्रूपे लब्धपदं भवेत् तदा चित्तस्य शनैः
<>शनैः सौक्ष्मकरणाय मूर्त्तिं हापयित्वा भगवतश्च-
<>रणारविन्दादीन्येकैकाङ्गानि ततः साभरणान्य-
<>स्त्राणि ततो विलासहासादीनि च क्रमेण यथा-
<>विधि ध्यातुमुपदिष्टवान् कपिलः ॥ ततः किमि-
<>त्याह । एवं चिरं ध्यात्वा योगी बहुजन्मार्जित-
<>सौभाग्यवशात् यदि हरौ प्राप्तभावो भक्त्या द्रव-
<>द्धृदय आनन्दार्णवे भासमानो भवेत् तर्हि तस्मिन्
<>स्थूले भगवद्रूपे वडिशवत् संलग्नं चित्तं निर्गुणस्य
<>परब्रह्मणः स्वरूपलाभार्थं तस्मादङ्गादिस्थूलरूपाद्
[Page1-266-b+ 52]
<>वियोज्य निरालम्बनं निर्व्विषयं कृत्वा उपरत-
<>गुणप्रवाहः सन् धातृध्येयादिज्ञानाभावात् सर्व्वो-
<>पाधिपरिवर्ज्जितमेकमेवाद्वितीयमात्मानं पश्यत्येव ॥
<>यथा तत्रैव ३ । २८ । ३४-३५ ॥
<>“एवं हरौ भगवति प्रतिलब्धभावो
<>भक्त्या द्रवद्धृदय उत्पुलकः प्रमोदात् ।
<>औत्कण्ठ्यवाष्पकलया मुहुरर्द्यमान-
<>स्तच्चापि चित्तवडिशं शनकैर्वियुङ्क्ते ॥
<>मुक्ताश्रयं यदि हि निर्व्विषयं विरक्तं
<>निर्व्वाणमृच्छति मनः सहसा यथार्च्चिः ।
<>आत्मानमत्र पुरुषोऽव्यवधानमेक-
<>मन्वीक्षते प्रतिनिवृत्तगुणप्रवाहः” ॥
<P>ननु सुचिरं साधनेन लब्धेऽप्यात्मनि किमायातं ।
<>किन्तु श्रम एवेति चेत् न यतोऽनेकजन्मसाधन-
<>बलात् यदाऽखण्डमात्मानं ईक्षते स योगी सुख-
<>दुःखादिकं सर्व्वमहङ्कारनिष्ठं पश्यति तदादेहा-
<>द्युपाधिनिर्म्मुक्तो जीवन्मुक्तो भवेत् ।
<>यथा तत्रैव ३ । २८ । ३६ -- ३७ ॥
<>“सोऽप्येतया चरमया मनसो निवृत्त्या
<>तस्मिन् महिम्न्यवसितः सुखदुःखवाह्ये ।
<>हेतुत्वमसति कर्त्तरि दुःखयोर्यत्
<>स्वात्मन् विधत्त उपलब्धपरात्मकाष्ठः ॥
<>देहञ्च तं न चरमः स्थितमुत्थितं वा
<>सिद्धो विपश्यति यतोऽध्यगमत् स्वरूपम् ।
<>दैवादुपेतमथ दैववशादपेतं
<>वासो यथा परिकृतं मदिरामदान्धः” ॥
<>जीवन्मुक्तस्य देहाद्युपाधिवर्गस्य निवृत्तौ तत्र मनः-
<>संयोगाभावात् कथं देहादेर्वर्त्तनमिति शङ्कयन्
<>स्वारम्भकं प्रारब्धवीजमेवेत्यर्थः देहादेः स्थिति-
<>कारणमित्याह । तत्रैव ३ । २८ । ३८ ॥
<>“देहोऽपि दैववशगः खलु कर्म्म यावत्
<>स्वारम्भकं प्रतिसमीक्षत एव सासुः ।
<>तं सप्रपञ्चमधिरूढसमाधियोगः
<>स्वप्नं पुनर्न भजते प्रतिबुद्धवस्त” ॥
<P>ननु यदि परब्रह्मलामायात्मसाक्षात्कारात्तमेव
<>चरमं देहं मन्यसे तर्हि विद्यैव सुगमोपायः श्रूयते
<>तस्मिन् सति कथं वृथा कर्म्माडम्बरे प्रवर्त्तयसे
<>इति चेत् न कर्म्मविद्ययोरधिकारिभेदात् आदा-
<>वीश्वरार्पितकर्म्मणा निष्कामकर्म्मणा वा चित्त-
<>शुद्धिं विना कुतोविद्यायामधिकारः । इत्यत्राधि-
<>कारिभेदमुद्दिश्य ज्ञानकर्म्मणोः पृथक्त्वं प्रदर्श्यापि
<>तत्त्वज्ञानमुपदिशन्तं भगवन्तं वासुदेवं पृष्टवान्
<>जातसंशयोऽर्जुनः । यथा गीतायां ३ । १-२ ।
<>“ज्यायसी चेत् कर्म्मणस्ते मता बुद्धिर्जनार्द्दन ।
<>तत्किं कर्म्मणि घोरे मां नियोजयसि केशव ॥
<>व्यामिश्रेणेव वाक्येन बुद्धिं मोहयसीव मे ।
<>तदेकं वद निश्चित्य येन श्रेयोऽहमाप्नुयाम्” ॥
<>हे जनार्द्दन ! चेद्यदि ते कर्म्मणः सकाशात्
<>बुद्धिर्बोधः ज्ञानमिति यावत् ज्यायसी गरीयसी
<>मता तर्हि कथं मां घोरे कर्म्मणि नियोजयसी-
<>त्यन्वयः । व्यामिश्रेण ज्ञानकर्म्मणोर्मिश्रीभूतेन
<>वाक्येन कथं मे बुद्धिं मोहयसीव । इत्येवं विवि-
[Page1-266-c+ 52]
<>त्सोरर्ज्जुनस्य संशयं निराकुर्व्वन्नाह भगवान् वासु-
<>देवः । तत्रैव ३ । ३-४ ॥
<>“लोकेऽस्मिन् द्विविधा निष्ठा पुरा प्रोक्ता मयानघ ! ।
<>ज्ञानयोगेन साङ्ख्यानां कर्म्मयोगेन योगिनाम् ॥
<>न कर्म्मणामनारम्भान्नैष्कर्म्म्यं पुरुषोऽश्नुते ।
<>नच सन्न्यसनादेव सिद्धिं समधिगच्छति” ॥
<P>“अतः सम्यक्चित्तशुद्ध्यर्थं ज्ञानोत्पत्तिपर्य्यन्तं
<>वर्णाश्रमोचितानि कर्म्माणि कर्त्तव्यानि अन्यथा
<>चित्तशुद्ध्यभावेन ज्ञानानुत्पत्तेरित्याह न कर्म्मणा-
<>मिति । कर्म्मणां अनारम्भात् अननुष्ठानात् नै-
<>ष्कर्म्म्यं ज्ञानं नाश्नुते न प्राप्नोति । ननु “चैतमेव
<>प्रव्राजिनो लोकमिच्छन्तः प्रव्रजन्ति” इति श्रुत्या
<>संन्यासस्य मोक्षाङ्गत्वं तर्हि संन्यासादेव मोक्षो
<>भविष्यति किं कर्म्मभिरित्याशङ्क्योक्तं न चेति । नच
<>चित्तशुद्धिं विना कृतात्संन्यसनादेव ज्ञानशून्यात्
<>सिद्धिं मोक्षं समधिगच्छति प्राप्नोति इति तट्टी-
<>काकृत् पूज्यपादश्रीधरस्वामी ।
<P>ननु कामं ईश्वरार्पितेन निष्कामकर्म्मणा चित्त-
<>शुद्धिः प्रजायते ततो ज्ञानं लब्ब्धा मोक्षमाप्नुयात्
<>किन्तु भक्तिबलेनापि सत्त्वं संशोध्याचिरादेवा-
<>विद्याबन्धनात् मुक्तो भवेदित्यपि बहुषु शास्त्रेषु
<>दृश्यते । सर्व्वेभ्यो हि भक्तिमाहात्म्यस्याधिक्यं प्रद-
<>र्शितं महात्मभिरतो बहुप्रयाससाध्यं कर्म्माडम्बरं
<>विहाय भक्तिपथाश्रयएव गरीयान्निश्रेयसार्थ-
<>मिति चेन्न तदप्यधिकारिभेदेनोक्तत्वात् अर्च्चा-
<>दावर्च्चनादिक्रियायोगसाध्यत्वाच्च । किञ्च पुरुषाणां
<>निश्रेयसाय शास्त्रविहितमार्गत्रयं मुक्त्वा नह्यपरः
<>पन्थाः क्वापि दृश्यते श्रूयते वा । तथाहि श्रीमद्भा-
<>गवते ११ । २० । ६-८ । तत्त्वजिज्ञासुमुद्धवं प्रति-
<>यथोक्तवान् भगवान् वासुदेवः ।
<>“योगास्त्रयो मया प्रोक्ता नृणां श्रेयोविधित्सया ।
<>ज्ञानंकर्म्म च भक्तिश्च नोपायोऽन्योऽस्ति कुत्रचित् ॥
<>निर्व्विण्णानां ज्ञानयोगो न्यासिनामिह कर्म्मसु ।
<>तेष्वनिर्व्विण्णचित्तानां कर्म्मयोगस्तु कामिनाम् ॥
<>यदृच्छया मत्कथादौ जातश्रद्धस्तु यः पुमान् ।
<>न निर्व्विण्णो नातिसक्तो भक्तियोगोऽस्य सिद्धिदः” ॥
<>यदृच्छया दैवगत्या । न निर्व्विण्णो न प्राप्तनिर्व्वेदः ।
<P>अतः सर्व्वत्रैव भिन्नभिन्नाधिकारमपेक्ष्य ज्ञान-
<>कर्म्मभक्तियोगादयो विहिताः । यथा तत्रैव ११ ।
<>२० अध्याये २६ ॥
<>“स्वे स्वेऽधिकारे या निष्ठा सगुणः परिकीर्त्तितः ।
<>कर्म्मणां जात्वशुद्धानां अनेन नियमः कृतः” ॥
<P>यथा तत्त्वज्ञानार्थी निकृष्टसात्त्विककर्त्ता प्रथ-
<>मतः केवलं अविद्याकर्म्मनिर्हारादीनुद्दिश्य निष्का-
<>मकर्म्मानुष्ठानमाचरति न जातूद्रिक्तविशुद्धसत्त्वो-
<>ऽधिरूढयोगो योगीव सहसा भेदबुद्ध्यादिकं परि-
<>हातुमर्हति तथा प्रथमं सगुणभक्तियोगाश्रयिणो-
<>ऽपि न हि युगपत् भगवत्स्वरूपतत्त्वज्ञा निर्गुण-
<>भक्ता इव भगवत्प्रतिमाद्यर्च्चनादिक्रियायोगं परि-
<>त्यक्तुं समर्था भवेयुः किन्तु तादृशेन सगुणभक्ति-
<>योगावलम्बिना दुर्ब्बलाधिकारिणा भगवत्प्रतिमा-
<>पूजादिकर्म्मयोगएव कर्त्तव्यः इत्येतद्विहितं
[Page1-267-a+ 52]
<>शास्त्रकृद्भिः ।
<P>अथ यथाशास्त्रं निकृष्टसात्त्विककर्त्तुर्भेदबुद्धिं
<>प्रदर्श्य दुर्ब्बलाधिकारिणो भक्तियोगावलम्बिनः
<>कर्त्तव्यमपिप्रदर्शयामः । यथा भागवते ३ । २९ । १० ।
<>“कर्म्मनिर्हारमुद्दिश्य परस्मिन् वा तदर्पणम् ।
<>यजेद्यष्टव्यमिति वा पृथग्भावः स सात्त्विकः” ॥
<>दुर्ब्बलभक्तियोगाधिकारिकर्त्तव्यता च तत्रैव ।
<>११ । ११ । ३४-४२ ।
<>“मल्लिङ्गमद्भक्तजनदर्शनस्पर्शनार्च्चनम् ।
<>परिचर्य्या स्तुतिः प्रह्वगुणकर्म्मानुकीर्त्तनम् ॥
<>मत्कथाश्रवणे श्रद्धा मदनुध्यानमुद्धव ।
<>सर्व्वलोभोपहरणं दास्येनात्मनिवेदनम् ॥
<>मज्जन्मकर्म्मकथनं मम पर्ब्बानुमोदनम् ।
<>गीत-ताण्डव-वादित्र-गोष्ठीभिर्मद्गृहोत्सवः ॥
<>यात्रा बलिर्विधानञ्च सर्व्ववार्षिकपर्ब्बसु ।
<>वैदिकी तान्त्रिकी दीक्षा मदीयव्रतधारणम् ॥
<>ममार्च्चास्थापने श्रद्धा स्वतः संहत्य चोद्यमः ।
<>उद्यानोपवनाक्रीडपुरमन्दिरकर्म्मणि ॥
<>संमार्ज्जनोपलेपाभ्यां सेकमण्डलवर्त्तनैः ।
<>गृहशुश्रूषणं मह्यं दासवद्यदमायया ॥
<>अमानित्वमदम्भित्वं कृतस्यापरिकीर्त्तनम् ।
<>अपि दीपावलोकं मे नोपयुञ्ज्यान्निवेदितम् ॥
<>यद्यदिष्टतमं लोके यच्चातिप्रियमात्मनः ।
<>तत्तन्निवेदितं मह्यं तदानन्त्याय कल्पते ॥
<>सूर्य्योऽग्निर्ब्राह्मणो गावो वैष्णवः खं मरुज्जलम् ।
<>भूरात्मा सर्व्वभूतानि भद्र पूजापदानि च” ॥
<>हे भद्र ! एतानि मम पूजास्थानानि । अधुना
<>कस्मिन् स्थले केन यजेत इत्याह तत्रव ११ । ११ ।
<>४३-४५ ।
<>“सूर्य्ये तु विद्यया त्रय्या हविषाग्नौ यजेत माम् ।
<>आतिथ्येन तु विप्राग्रे गोष्वङ्ग यवसादिना ॥
<>वैष्णवे बन्धुसत्कृत्या हृदि खे ध्याननिष्ठया ।
<>वायौ मुख्यधिया तोये द्रव्यैस्तोयपुरस्कृतैः ॥
<>स्थण्डिले मन्त्रहृदयैर्भोगैरात्मानमात्मनि ।
<>क्षेत्रज्ञं सर्व्वभूतेषु समत्वेन यजेत माम्” ॥
<P>हृदि खे हृदयाकाशे ॥ मुख्यधिया प्राणदृष्ट्या ॥
<>जले जलाञ्जलिप्रदानरूपतर्पणपूर्व्वकैर्द्रव्यैः ॥ स्थ-
<>ण्डिले भूमौ मन्त्रन्यासैः ॥ भोगैरिति । देहे भोगै-
<>रात्मानं एतैरन्नादिभिर्देहस्थपरमात्मानं यजेऽहं
<>नत्वविद्याकर्म्मजनितं देहं बिभर्म्मीति चिन्तयेत् ॥
<>क्षेत्रज्ञमिति । सर्व्वभूतेषु क्षेत्रज्ञरूपेणावस्थितं
<>कूटस्थब्रह्मचैतन्यस्वरूपं मां समत्वेन यजेत ॥ * ॥
<>एतेषु स्थानेषु तव कीदृग्रूपं ध्येयमित्यपेक्षयाह
<>तत्रैव ११ । ११ । ४६-४७ ।
<>“धिष्णेष्वेष्विति मद्रूपं शङ्खचक्रगदाम्बुजैः ।
<>युक्तं चतुर्भुजं शान्तं ध्यायन्नर्च्चेत् समाहितः ॥
<>इष्टापूर्त्तेन मामेवं यो यजेत समाहितः ।
<>लभते मयि सद्भक्तिं मत्स्मृतिः साधुसेवया” ॥
<>यदा “मल्लिङ्गमद्भक्तजनदर्शनस्पर्शनार्च्चनम्” इत्या-
<>रभ्य “लभते मयि सद्भक्तिम्” इत्यन्तैरेतैश्चतुर्द्दश-
<>श्लोकैर्धारणाध्यानायनभूतप्रतिमाद्याश्रयिण्या भक्ति-
<>योगोपयोगिक्रिययैव सद्भक्तिलाभः प्रदर्शयामास
[Page1-267-b+ 52]
<>स्वयं भगवान् । सुतरां तदा दुर्ब्बलाधिकारिणा
<>भक्तियोगाश्रयिणापि प्रथमे क्रियायोगएव कर्त्तव्यः
<>इति बोध्यतेऽन्यथाचित्तशुद्ध्यभावात् ज्ञानं न लभेत
<>इति तात्पर्य्यार्थः ॥
<P>ननु मा भूत्तत्वज्ञानं किन्तु शास्त्रविहितक्रिया-
<>योगशून्यया भक्त्या क्रमेण निर्गुणाया भक्तेरुदयेनैव
<>चरितार्थतेति चेन्न तयोस्तत्वज्ञाननिर्गुणभक्तियो-
<>गयोर्लक्षणे नैक्यदर्शनात् उभयोरेवात्मसाक्षात्का-
<>ररूपचरमफलत्वेनोक्तत्वाच्च । यथा श्रीमद्भागवते
<>३ । २९ । ११-१२ ।
<>“मद्गुणश्रुतिमात्रेण मयि सर्व्वगुहाशये ।
<>मनोगतिरविच्छिन्ना यथा गङ्गाम्भसोऽम्बुधौ ॥
<>लक्षणं भक्तियोगस्य निर्गुणस्य ह्यदाहृतम् ।
<>अहैतुक्यव्यवहिता या भक्तिः पुरुषोत्तमे” ॥
<>ईदृग्भक्तिर्यदि बहुजन्मार्जितसुकृतिवशात् कस्या-
<>पि क्वचिदुत्पद्येत तर्हि सालोक्यादिमुक्तिं साध-
<>कान्तरैः प्रार्थनीयां भगवता स्वयं दीयमानामपि
<>तादृग्भक्तो नेच्छतीति तन्निस्पृहतां दर्शयन्नाह ।
<>तत्रैव ३ । २९ । १३ ।
<>“सालोक्यसार्ष्टिसामीप्यसारूप्यैकत्वमप्युत ।
<>दीयमानं न गृह्णन्ति विना मत्सेवनं जनाः” ॥
<>अपि च तत्त्वज्ञानिनो निर्गुणभक्तस्य च तयोः
<>शब्दतएव भेदः न तु लक्षणतः यत उभावेव
<>लक्षणादिना सर्व्वत्र एकाचारौ एकनिष्ठावेक-
<>भावापन्नौ लक्ष्येते । यथा भागवते ११ । ११ ।
<>२९-३३ । भगवद्भक्ततमस्य लक्षणमुपदिष्टवानुद्धवं
<>प्रति भगवान् ।
<>“कृपालुरकृतद्रोहस्तितिक्षुः सर्व्वदेहिनाम् ।
<>सत्यसारोऽनवद्यात्मा समः सर्व्वोपकारकः ॥
<>कामैरहतधीर्दान्तो मृदुः शुचिरकिञ्चनः ।
<>अनीहो मितभुक् शान्तः स्थिरो मच्छरणो मुनिः ॥
<>अप्रमत्तो गभीरात्मा धृतिमान् जितषड्गुणः ।
<>अमानी मानदः कल्पो मैत्रः कारुणिकः कविः” ॥
<>कविः क्रान्तदर्शी सर्व्वज्ञ इत्यर्थः ।
<>“आज्ञायैवं गुणान् दोषान् मया दिष्टानपि स्वकान् ।
<>धर्म्मान् सन्त्यज्य यः सर्व्वान् मां भजेत स सत्तमः ॥
<>ज्ञात्वा ज्ञात्वाथ ये वै मां यावान् यश्चास्मि यादृशः ।
<>भजन्त्यनन्यभावेन ते मे भक्ततमा मताः” ॥
<>तथा, ज्ञानिनोऽपि लक्षणं प्रदर्शयामास । यथा,
<>तत्रैव ११ । ११ । १२-१७ ।
<>“न तथा बध्यते विद्वांस्तत्र तत्रादयन् गुणान् ।
<>प्रकृतिस्थोऽप्यसंसक्तो यथा खं सविताऽनिलः ॥
<>वैशारद्येक्षयाऽसंगशितया छिन्नसंशयः ।
<>प्रतिबुद्ध इव स्वप्नान् नानात्वद् विनिवर्त्तते” ॥
<>यस्य स्युर्वीतसङ्कल्पाः प्राणेन्द्रियमनोधियाम् ।
<>वृत्तयः स विनिर्मुक्तो देहस्थोऽपि हि तद्गुणैः ॥
<>यस्यात्मा हिंस्यते हिंस्रैर्येन किञ्चिद् यदृच्छया ।
<>अर्च्च्यते वा क्वचित्तत्र न व्यतिक्रियते बुधः ॥
<>न स्तवीत न निन्देत कुर्व्वतः साध्वसाधु वा ।
<>वदतो गुणदोषाभ्यां वर्ज्जितः समदृङ्मुनिः ॥
<>न कुर्य्यान्न वदेत् किञ्चिन्न ध्यायेत् साध्वसाधु वा ।
<>आत्मारामोऽनया वृत्त्या विचरेज्जडवन्मुनिः” ॥
[Page1-267-c+ 52]
<>ननु भक्तिज्ञानयोश्चरमफलैकत्वेपि भक्तेः समधिक-
<>प्रसंशादर्शनात् भक्तिरेवगरीयसीति चेत् न भक्ति-
<>वत् ज्ञानस्यापि प्रसंशादर्शनात् आत्मसाक्षात्-
<>कृतौ साक्षात्कारणत्वाच्च । यथा श्रीमद्भागवते
<>११ । १९ । १ -- ५ ॥
<>श्रीभगवानुवाच ।
<>“यो विद्याश्रुतसम्पन्न आत्मवानानुमानिकः ।
<>मायामात्रमिदं ज्ञात्वा ज्ञानं च मयि संन्यसेत् ॥
<>ज्ञानिनस्त्वहमेवेष्टः स्वार्थो हेतुश्च सम्मतः ।
<>स्वर्गश्चैवापवर्गश्च नान्योऽर्थो मदृते प्रियः ॥
<>ज्ञानविज्ञानससिद्धाः पदं श्रेष्ठं विदुर्मम ।
<>ज्ञानी प्रियतमोऽतो मे ज्ञानेनासौ बिभर्त्ति माम् ॥
<>तपस्तीर्थं जपो दानं पवित्रानीतराणि च ।
<>नालं कुर्व्वन्ति तां सिद्धिं या ज्ञानकलया कृता ॥
<>तस्माजज्ञानेन सहितं ज्ञात्वा स्वात्मानमुद्धव ।
<>ज्ञानविज्ञानसम्पन्नो भज भां भक्तिभावितः” ॥
<>किञ्च भगवद्गीतायां ४ । ३३-३९ ।
<>“श्रेयान् द्रव्यमयाद् यज्ञाञ्ज्ञानयज्ञः परन्तप ! ।
<>सर्व्वं कर्म्माखिलं पार्थ ! ज्ञाने परिसमाप्यते ॥
<>तद्विद्धि प्रणिपातेन परिप्रश्नेन सेवया ।
<>उपदेक्ष्यन्ति ते ज्ञानं ज्ञानिनस्तत्त्वदर्शिनः ॥
<>यज्ज्ञात्वा न पुनर्मोहमेवं यास्यसि पाण्डव ! ।
<>येन भूतान्यशेषेण द्रक्ष्यस्यात्मन्यथो मयि ॥
<>अपिचेदसि सर्व्वेभ्यः पापिभ्यः पापकृत्तमः ।
<>सर्व्वं ज्ञानप्लवेनैव वृजिनं सन्तरिष्यसि ॥
<>यथैधांसि समिद्धोऽग्निर्भस्मसात् कुरुतेऽर्ज्जुन ! ।
<>ज्ञानाग्निः सर्व्वकर्म्माणि भस्मसात् कुरुते तथा ॥
<>न हि ज्ञानेन सदृशं पवित्रमिह विद्यते ।
<>तत् स्वयं योगसंसिद्धः कालेनात्मनि विन्दति ॥
<>श्रद्धावान् लभते ज्ञानं तत्परः संयतेन्द्रियः ।
<>ज्ञानं लब्ध्वा परां शान्तिमचिरेणाधिगच्छति” ॥
<>अतएव निर्गुणभक्तिज्ञानयोर्न कियदप्यन्तरं
<>मन्यन्ते तत्त्वदृशः स्वरूपतस्तयोरेकात्मत्वात् अत-
<>त्त्वदर्शिनोऽज्ञा एवाविद्यामोहितत्वात् भिन्नदृशो
<>भवन्ति ॥ वरं भक्तियोगमुपदिशन्नुपसंहारे ज्ञान-
<>विज्ञानसम्पन्ना भक्तिरेव ब्रह्मलब्धये सम्यक् हित-
<>साधनीति प्रदर्शितवानुद्धवाय भगवान् ॥ यथा
<>भागवते ११ । १८ । ४५-४६ ।
<>“भक्त्योद्धवानपायिन्या सर्व्वलोकमहेश्वरम् ।
<>सर्व्वोत्पत्त्यव्ययं ब्रह्म कारणं मोपयाति सः ॥
<>इति स्वधर्म्मनिर्णिक्तसत्त्वो निर्ज्ञातमद्गतिः ।
<>ज्ञानविज्ञानसम्पन्नो न चिरात् समुपैति मां” ।
<>निष्कामेनानुष्ठितभक्तिरेव शनैः शनैः सान्द्रत्वेन
<>निर्गुणतां गच्छन्ती सती परमप्रेमानन्दरूपेण
<>परिणमते सुतरां तदा स्वयं सान्द्रानन्दमयं तज्-
<>ज्ञानं प्रकाशते । तयोर्हि तत्स्वरूपत्वात् न क्वापि
<>निर्गुणभक्तिज्ञानयोगयोर्भेदः श्रूयते । यथा छा-
<>न्दोग्ये “सत्यं ज्ञानमनन्तं ब्रह्म । आनन्दरूपममृतं
<>यद् विभाति शान्तं शिवमद्वैतम” । इति ज्ञाना-
<>नन्दयोर्ब्रह्मस्वरूपत्वात् अतएव क्वचित् केनापि न
<>पूर्णानन्दत्वेन परिणताया निर्गुणस्वरूपाया भक्ते-
<>र्ज्ञानेन सह कियानपि भेदो दर्शयितुं शक्यते
[Page1-268-a+ 52]
<>स्वरूपतस्तयोरेकात्मत्वात् । परन्तु तत्त्वज्ञानो-
<>त्पादनक्षमा भक्तिरेवानुष्ठेया न तु संसारबन्धन-
<>कारिणी नश्वरफलदात्री अन्धभक्तिवत् सकामा
<>भक्तिरेवानुमोदनीया तत्त्वदर्शिभिरिति बोध्यम् ॥
<>यथा भागवते १ । २ । ७ ।
<>“वासुदेवे भगवति भक्तियोगः प्रयोजितः ।
<>जनयत्याशु वैराग्यं ज्ञानञ्च यदहैतुकम्” ॥
<>विशेषतः प्रह्लादध्रुवयोरिव नित्यानित्यवस्त्ववाप्ति-
<>दर्शनात् । असुरकुलजातोऽपि प्रह्लादः निष्काम-
<>भक्तियोगमाचरन् तत्प्रभावेन शतशः पितृप्रयुक्तां
<>बाधामतिक्रम्यात्मप्रसादलब्धं विमलानन्दस्वरूपं
<>जीवन्मुक्तत्वं ततो निर्व्वाणमप्यवाप्तवान् । ध्रुवः
<>पुनः स्वायम्भुवमनुवंशजातोऽपि विमातृवचना-
<>दीर्ष्यापरवशः सन् परमतत्वज्ञाद्देवर्षिनारदादप्यु-
<>पदेशं लब्ब्धा अन्तःकामवीजं परिपुष्णन् कठोर-
<>तपसापि सकामभक्तियोगमनुष्ठाय कल्पस्थायिन
<>ध्रुवाख्यलोकं लब्धवान् ततः गृहप्रत्यागमनकाले
<>सहसा जातनिर्व्वेद आत्मधिक्कारेण मुहुरन्वशो-
<>चत् ॥ इदानीं प्रदर्शयामो यथाक्रमं तयोः राज-
<>पुत्रयोः सकामनिष्कामभक्तियोगानुष्ठाननित्या-
<>नित्यफलम् ॥
<>यथा, श्रीमद्गागवते । ४ । ९ । २७-३५ ॥
<>“सोऽपि सङ्कल्पजं विष्णोः पादसेवोपसादितम् ।
<>प्राप्य सङ्कल्पनिर्व्वाणंनातिप्रीतोऽभ्यगात् पुरम् ॥
<>विदुर उवाच ।
<>सुदुर्ल्लभं यः परमं पदं हरेः
<>मायाविनस्तच्चरणार्च्चनार्ज्जितम् ।
<>लब्ध्वाऽप्यसिद्धार्थमिवैकजन्मना
<>कथं स्वमात्मानममन्यतार्थवित् ॥
<>मैत्रेय उवाच ।
<>मातुः सपत्न्या वाग्बाणैर्हृदि विद्धस्तु तान् स्मरन् ।
<>नैच्छन् मुक्तिपतेर्मुक्तिं तस्मात् तापमुपेयिवान् ॥
<>ध्रव उवाच ।
<>समाधिना नैकभवेन यत् पदं
<>विदुः सनन्दादय ऊर्द्ध्वरेतसः ।
<>मासैरहं षड्भिरमुष्य पादयो-
<>श्छायामुपेत्यापगतः पृथङ्मतिः ॥
<>अहोवत ममानात्म्यं मन्दभाग्यस्य पश्यत ।
<>भवच्छिदः पादमूलं गत्वा याचे यदन्तवत् ॥
<>मतिर्विदूषिता देवैः पतद्भिरसहिष्णुभिः ।
<>यो नारदवचस्तथ्यं नाग्राहीषमसत्तमः ॥
<>दैवीं मायामुपाश्रित्य प्रसुप्तैव भिन्नदृक् ।
<>तप्ये द्वितीयेऽप्यसति भ्रातृभ्रातृव्यहृद्रुजा ॥
<>मयैतत् प्रार्थितं व्यर्थं चिकित्सेव गतायुषि ।
<>प्रसाद्य जगदात्मानं तपसा दुष्प्रसादनम् ॥
<>भवच्छिदमयाचेऽहं भवं भाग्यविवर्जितः ।
<>स्वाराज्यं यच्छतो मौढ्यान्मानो मे भिक्षितो वत ॥
<>ईश्वरात् क्षीणपुण्येण फलीकारानिवाधनः” ।
<>भगवता नृसिंहदेवेन प्रलोभ्यमानोऽपि प्रह्लादः
<>निष्कामभक्तिज्ञानप्रभावेन किमपि नैच्छदिति
<>धर्म्मनन्दनमजातशत्रुं युधिष्ठिरं श्रावयामास दे-
<>वर्षिर्नारदः । यथा, भागवते । ७ । ९ । ५१-५५ ॥
[Page1-268-b+ 52]
<>“एता वद्वर्णितगुणो भक्त्या भक्तेन निर्गुणः
<>प्रह्लादं प्रणतं प्रीतो यतमन्युरभाषत ॥
<>श्रीभगवानुवाच ।
<>प्रह्लाद भद्र भद्रं ते प्रीतोऽहं तेऽसुरोत्तम ।
<>वरं वृणीष्वाभिमतं कामपूरोऽस्म्यहं नृणाम् ॥
<>मामप्रीणत आयुष्मन् दर्शनं दुर्लभं हि मे ।
<>दृष्ट्वा मां न पुनर्जन्तुरात्मानं तप्तुमर्हति ॥
<>प्रीणन्ति ह्यथ मां धीराः सर्व्वभावेन साधवः ।
<>श्रेयस्कामा महाभागाः सर्व्वासामाशिषां पतिम् ॥
<>एवं प्रलोभ्यमानोऽपि वरैर्लोकप्रलोभनैः ।
<>एकान्तित्वाद् भगवति नैच्छत्तानसुरोत्तमः” ॥
<>तत्रैव ७ । १० । १ -- ५ ।
<>नारद उवाच ॥
<>“भक्तियोगस्य तत् सर्व्वमन्तरायतयार्भकः ।
<>मन्यमानो हृषीकेशं स्मयमान उवाच ह ॥
<>मा मां प्रलोभयोत्पत्त्या सक्तं कामेषु तैर्वरैः ।
<>तत्संगभीतो निर्व्विण्णो मुमुक्षुस्त्वामुपाश्रितः ॥
<>भृत्यलक्षणजिज्ञासुर्भक्तं कामेष्वचोदयत् ।
<>भगवन् संसारवीजेषु हृदयग्रन्थिषु प्रभो ! ।
<>नान्यथा तेऽखिलगुरो ! घटेत करुणात्मनः ॥
<>यस्तु आशिष आशास्ते न स भृत्यः स वै बणिक् ।
<>आशासानो न वै भृत्यः स्वामिन्याशिष आत्मनः ॥
<>अहं त्वकामस्तद्भक्तस्त्वं च स्वाम्यनपाश्रयः ।
<>नान्यथेहावयोरर्थो राजसेवकयोरिव” ॥
<>अस्तु तस्य निस्पृहत्वादि किन्तु तत्त्वज्ञानं नासी-
<>दिति चेत् न यतः उपरिष्टादेव तत्त्वज्ञानमूलाया
<>निर्गुणाया भक्तेर्लक्षणं प्रदर्शितं । यथा, भागवते
<>७ । ५ । १३ ॥ हिरण्यकशिपुं प्रति प्रह्लादोक्तिः ।
<>“स एष आत्मा स्वपरेत्य बुद्धिभि-
<>र्दुरत्ययानुक्रमणो निरूप्यते ।
<>मुह्यन्ति यद्वर्त्मनि वेदवादिनो
<>ब्रह्मादयो ह्येष भिनत्ति मे मतिम्” ॥
<>किञ्च तत्रैव ३१ ।
<>“न ते विदुः स्वार्थगतिं हि विष्णुं
<>दुराशया ये वहिरर्थमानिनः ।
<>अन्धा यथान्धैरुपनीयमाना
<>वागीशतन्त्यामुरुदाम्नि बद्धाः” ॥
<>स्वार्थगतिमिति । स्वस्मिन् एवार्थो येषां ते स्वा-
<>र्थास्तत्वज्ञानिनस्तेषां गतिर्ज्ञानस्वरूपस्तं । वहि-
<>रर्थमानिनः इति । वहिर्वाह्यवस्तुषु अर्थो येषां
<>तान् गुरून् इति मन्यन्ते ये इति ॥ ननु क्वचि
<>दर्च्चादेर्निन्दापि लक्ष्यते यदा तदुपासनं
<>निष्फलमिति चेन्न । यतः सर्व्वतः साधुसङ्गलाभ
<>स्योत्कर्षः इति प्रदर्शयन् विशेषतः सर्व्वाभ्य
<>उपासाभ्यः हृद्देशे आत्मध्यानमेव गरीय इत्येवोप
<>दिदिशुः महान्तः शास्त्रकृतः । अन्यथा “मदर्च्चा-
<>स्थापने श्रद्धा” “अर्ञ्चायामर्च्चयेत्तावत्” “यावन्न
<>मे कथारतिः” इत्यादि वचनानां निष्फलत्वं
<>स्यात् । दर्शितञ्च यथासम्भवमुपासनायां दुर्ब्बला-
<>धिकारिणां यत् यत् कर्त्तव्यं इदानीं सबलाधि-
<>कारिणां करणीयं यत्प्रकृतपथं तदेव दर्शयामः
<>समासेनेति । यथा, वृहदारण्यकश्रतौ ॥
[Page1-268-c+ 52]
<>“आत्मा वा अरे द्रष्टव्यः श्रोतव्यो मन्तव्यो निदि
<>ध्यासितव्यश्च” । अर्थात् आत्मैव साक्षात् कर्त्तव्यः
<>साक्षात्कारे उपायमाह श्रवणं मननं निदिध्या-
<>सनञ्च किन्तत् श्रवणादि इति जिज्ञासायां ब्रूमः ।
<>यथा । “श्रवणं नाम षड्विधलिङ्गैरशेषवेदान्ता-
<>नामद्वितीये वस्तुनि तात्पर्य्यावधारणम् । लिङ्गानि
<>तु । उपक्रमोपसंहाराभ्यासाऽपूर्व्वताफलार्थवा-
<>दोपपत्त्याख्यानि । तत्र प्रकरणप्रतिपाद्यस्यार्थस्य
<>तदाद्यन्तयोरुपादानं उपक्रमोपसंहारौ । यथा,
<>छान्दोग्ये षष्ठप्रपाठके प्रकरणप्रतिपाद्यस्याद्विती-
<>यवस्तुनः एकमेवाद्वितीयमित्यादौ “ऐतदात्म्यमिदं
<>सर्व्वम्” । इत्यन्ते च प्रतिपादनम् ॥
<P>प्रकरणप्रतिपाद्यस्य वस्तुनः तन्मध्ये पौनःपुन्येन
<>प्रतिपादनं अभ्यासः । यथा, तत्रैवाद्वितीयवस्तु-
<>नो मध्ये “तत्त्वमसीति” नवकृत्वः प्रतिपादनम् ॥
<>प्रकरणप्रतिपाद्यस्य वस्तुनः प्रमाणान्तरेणा-
<>विषयीकरणं अपूर्व्वत्वम् । यथा तत्रैवाद्वितीय-
<>वस्तुनः तन्त्वौपनिषदं पुरुषं पृच्छामीत्यादिना
<>उपनिषन्मात्रवेद्यत्वप्रतिपादनात् । मानान्तरा-
<>विषयीकरणं फलन्तु प्रकरणप्रतिपाद्यस्यात्म-
<>ज्ञानस्य तदनुष्ठानस्य वा तत्र तत्र श्रूयमाणं प्रयो-
<>जनं यथा तत्रैव “आचार्य्यवान् पुरुषो वेद तस्य
<>तावदेव चिरं यावन्न विमोक्ष्ये अथ सम्पत्स्ये” ।
<>इत्यद्वितीयवस्तुज्ञानस्य तत्प्राप्तिप्रयोजनं श्रूयते ।
<>प्रकरणप्रतिपाद्यस्य तत्र तत्र प्रशंसनं अर्थवादः ।
<>यथा, तत्रैव उततमादेशमप्राक्षो येनाश्रुतं श्रुतं
<>भवत्यमतं मतमविज्ञातं विज्ञातमित्यद्वितीयवस्तु
<>प्रशसनम् ।
<P>प्रकरणप्रतिपाद्यार्थसाधने तत्र तत्र श्रूयमाणा
<>युक्तिः उपपत्तिः” । यथा, तत्र “सौम्यैकेन मृत्-
<>पिण्डेन सर्व्वं मृण्मयं विज्ञातं स्यात् वाचारम्भण-
<>विकारो नामध्येयं मृत्तिकेत्येव सत्यम्” । इत्यादा-
<>वद्वितीयवस्तुसाधने विकारस्य वाचारम्भणमात्रत्वे
<>युक्तिः श्रूयते” । मननन्तु । “श्रुतस्याद्वितीयवस्तुनो
<>वेदान्तार्थानुगुणयुक्तिभिरनवरतमनुचिन्तनम्” ।
<>“विजातीयदेहादिप्रत्ययरहिताऽद्वितीयवस्तुसजा-
<>तीयप्रत्ययप्रवाहः निदिध्यासनम्” ॥ इति वेदा-
<>न्तशास्त्रेषु ॥
<>समाधिस्तु द्विविधः । सविकल्पको निर्व्विकल्पक-
<>श्चेति । तत्र सविकल्पको नाम ज्ञातृज्ञानादि-
<>विकल्पलयानपेक्षयाऽद्वितीयवस्तुनि तदाकारा-
<>कारितायाश्चित्तवृत्तेरवस्थानम् । तदा मृण्मय-
<>गजादिभानेऽपि मृद्भानवत् द्वैतभानेऽप्यद्वैतं वस्तु
<>भासते ॥
<>निर्व्विकल्पकस्तु ज्ञातृज्ञानादिभेदलयापेक्षयाऽद्वि-
<>तीयवस्तुनि तदाकाराकारिताया बुद्धिवृत्तेरति-
<>तरामेकीभावेनावस्थानम् । तदा तु जलाकारा-
<>कारितलवणानवभासेनाद्वितीयवस्तुमात्रमेवावभा-
<>सते ॥ इति वेदान्ते उपदिष्टं पूर्व्वर्षिभिः ॥
<>अतो ज्ञानलक्षणानि भगवद्गीतायां । १३ । ७-११ ॥
<>“अमानित्वमदम्भित्वमहिंसा क्षान्तिरार्जवम् ।
<>आचार्य्योपासनं शौचं स्थैर्य्यमात्मविनिग्रहः ॥
[Page1-269-a+ 52]
<>इन्द्रियार्थेषु वैराग्यमनहङ्कारएव च ।
<>जन्म मृत्यु-जरा-व्याधि-दुःख-दोषानुदर्शनम् ॥
<>असक्तिरनभिष्वङ्गः पुत्त्रदारगृहादिषु ।
<>नित्यञ्च समचित्तत्वमिष्टानिष्टोपपत्तिषु ॥
<>मयि चानन्ययोगेन भक्तिरव्यभिचारिणी ।
<>विविक्तदेशसेवित्वमरतिर्जनसंसदि ॥
<>अध्यात्मज्ञाननित्यत्वं तत्त्वज्ञानार्थदर्शनम् ।
<>एतज्ज्ञानमिति प्रोक्तमज्ञानं यदतोऽन्यथा” ॥
<>अतो ज्ञेयं वस्तु तत्रैवाध्याये । १२-१७ ॥
<>“ज्ञेयं यत्तत् प्रवक्ष्यामि यज्ज्ञात्वाऽमृतमश्नुते ।
<>अनादिमत् परं ब्रह्म न सत्तन्नासदुच्यते ॥
<>सर्व्वतः पाणिपादन्तत् सर्व्वतोऽक्षिशिरोमुखम् ।
<>सर्व्वतःश्रुतिमल्लोके सर्व्वमावृत्य तिष्ठति ॥
<>सर्व्वेन्द्रियगुणाभासं सर्व्वेन्द्रियविवर्ज्जितम् ।
<>असक्तं सर्व्वभृच्चैव निर्गुणं गुणभोक्तृ च ॥
<>वहिरन्तश्च भूतानामचरं चरमेव च ।
<>सूक्ष्मत्वात्तदविज्ञेयं दूरस्थं चान्तिके च तत् ॥
<>अविभक्तञ्च भूतेषु विभक्तमिव च स्थितम् ।
<>भूतभर्तृ च तज्ज्ञेयं ग्रसिष्णु प्रभविष्णु च ॥
<>ज्योतिषामपि तज्ज्योतिस्तमसः परमुच्यते ।
<>ज्ञानं ज्ञेयं ज्ञानगम्यं हृदि सर्व्वस्य विष्ठितम्” ॥
<>तथा च श्वेताश्वतरश्रुतौ आत्मज्ञानेनैव मुक्ति-
<>रिति स्फुटं दर्शयामास । यथा, --
<>“सर्व्वेन्द्रियगुणाभासं सर्व्वेन्द्रियविवर्ज्जितम् ।
<>सर्व्वस्य प्रभुमीशानं सर्व्वस्य शरणं वृहत्” ॥
<>“आत्मा गुहायां निहितोऽस्य जन्तो-
<>रणोरणीयान् महतो महीयान् ।
<>तमक्रतुं पश्यति वीतशोको
<>धातुः प्रसादान्महिमानमीशम्” ॥
<>महानिव्वाणतन्त्रे च । ५ । ११ ॥
<>“परे ब्रह्मणि विज्ञाते समस्तैर्नियमैरलम् ।
<>तालवृन्तेन किं कार्य्यं लब्धे मलयमारुते” ॥
<>ननु किमिदानीं वाग्भङ्ग्याऽद्वैतवादं संस्थाप-
<>यितुं प्रयतते इति चेत् दर्शयामः ।
<>तथा च श्रीविष्णुधर्म्मे, --
<>“परात्मनो मनुष्येन्द्र विभागो हि न कल्पितः ।
<>क्षये तस्यात्मपरयोर्विभागाभावएव हि ॥
<>आत्मा क्षेत्रज्ञसंज्ञोऽयं संयुक्तः प्राकृतैर्गुणैः ।
<>तैरेव विगतः शुद्धः परमात्मा निगद्यते ॥
<>अनादिसम्बन्धवत्या क्षेत्रज्ञोऽहमविद्यया ।
<>युक्तः पश्यति भेदेन ब्रह्मत्वात्मनि संस्थितम्” ॥
<>तथाहि श्वेताश्वतरश्रुतिभाष्यधृतवशिष्टवचनं
<>प्रश्नपूर्व्वकं दर्शितम् । यथा, --
<>“यद्यात्मा निर्गुणः शुद्धः सदानन्दोऽजरोऽमरः ।
<>संसृतिः कस्य तात ! स्यात् मोक्षो वाऽविद्यया विभो ॥
<>क्षेत्रनाशे कथं तस्य ज्ञायते भगवान् यतः ।
<>यथावत् सर्व्वमेतं मे वक्तुमर्हसि साम्प्रतम् ॥
<>तस्यैव नित्यशुद्धस्य सदानन्दमयात्मनः ।
<>अवच्छिन्नस्य जीवस्य संसृतिः कीर्त्त्यते बुधैः ॥
<>एकएव हि भूतात्मा भूते भूते व्यवस्थितः ।
<>एकधा बहुधा चैव दृश्यते जलचन्द्रवत् ॥
<>मान्त्यारूढः सएवात्मा जीवसंज्ञः सदा भवेत् ॥”
[Page1-269-b+ 52]
<>तथा च शुकशिष्यो गौडपादाचार्य्यः ॥
<>“यथैकस्मिन् घटाकाशे रजोधूमादिभिर्युते ।
<>न सर्व्वे सम्प्रयुज्यन्ते तद्वज्जीवाः सुखादिभिः” ॥
<>तस्मादद्वितीये परमात्मन्युपाधितो जीवेश्वरयो-
<>र्जीवानाञ्च परस्परं भेदव्यवस्थायाः सिद्धत्वान्न
<>विशुद्धसत्वोपाधेरीश्वरस्याविशुद्धोपाधिजीवगताः
<>सुखदुःखमोहाज्ञानादयः ॥ तथा च भगवान्
<>पराशरः ।
<>ज्ञानात्मकस्यामलसत्त्वराशे-
<>रपेतदोषस्य सदा स्फुटस्य ।
<>किं वा जगत्यस्ति समस्तपुंसा-
<>मज्ञातमस्यास्ति हृदि स्थितस्य” ॥
<>कथं तर्ह्यौपाधिकभेदेन बन्धमुक्त्यादिव्यवस्था सोपा-
<>धिकानां तेषां वा सोपाधिकैश्वरस्य वा स्वरूप-
<>स्येति इत्याशङ्क्य दृष्टान्तपूर्व्वकं व्यवस्थां दर्शयति ॥
<>“एकस्तु सूर्य्यो बहुधा जलाधारेषु दृश्यते ।
<>आभाति परमात्मा च सर्व्वोपाधिषु संस्थितः” ॥
<>“ब्रह्य सर्व्वशरीरेषु वाह्ये चाभ्यन्तरे स्थितम् ।
<>आकाशमिव भूतेषु बुद्धावात्मा म चान्यथा” ॥
<>एवं सति यया बुद्ध्या देहोऽहमिति मन्यते ।
<>‘अनात्मन्यात्मता भ्रान्त्या सा स्यात्संसारबन्धिनी’ ॥
<>सर्व्वैर्विकल्पैर्हीनस्तु शुद्धो बुद्धोऽजरोऽमरः ।
<>प्रशान्तो व्योमवद्व्यापी चैतन्यात्मा सकृत्प्रभुः ॥
<>धूमाभ्रधूलिभिर्व्योम यथा न मलिनीयते ।
<>प्राकृतैरपरामृष्टो विकारैः पुरुषस्तथा ॥
<>यथैकस्मिन् घटाकाशे जलैर्धूमादिभिर्युते ।
<>नान्ये मलिनतां यान्ति दूरस्थाः कुत्रचित् क्वचित् ॥
<>यथा द्वन्द्वैरनेकैस्तु जीवे च मलिनीकृते ।
<>एतस्मिन्नापरे जीवा मलिनाः सन्ति कुत्रचित्” ॥
<>परं नतु केवलं प्रकृतेः पृथग्रूपचैतन्यज्ञान-
<>मात्रेण ब्रह्मज्ञानं सम्भवितुमर्हति । यदि चैके
<>पण्डिताः पृथग्ज्ञानेनैव सिद्धिः स्यादिति मन्यन्ते
<>किन्तु नैव श्रुतय एवं परिचक्षते । यथा, श्वेताश्व-
<>तरोपनिषदि “ज्ञाज्ञौ द्वावजावीशानीशावजा
<>ह्येका भोक्तृभोग्यार्थयुक्ता अनन्तश्चात्मा विश्व-
<>रूपो ह्यकर्त्ता त्रयं यदा विन्दते ब्रह्ममेतत्” ॥
<>अतएव ब्रह्मजिज्ञासोर्योगिनः श्रत्यपदिष्टब्रह्म-
<>तत्त्वविज्ञानेनैव मुक्तिः स्यात् अन्यथा श्रमएव ॥
<>यथा, तत्रैव “क्षरं प्रधानममृताक्षरं हरः
<>क्षरात्मानावीशते देवएकः । तस्याभिधानात्
<>योजनात् तत्त्वभावात् भूयश्चान्ते विश्वमाया-
<>निवृत्तिः ॥ ज्ञात्वा देवं सर्व्वपाशापहानिः क्षीणैः
<>क्लेशैर्जन्ममृत्यप्रहाणिः । तस्याभिध्यानात्तृतीयं देह-
<>भेदे विश्वैश्वय्य केवल आप्तकामः” ॥ परं योगा-
<>भ्यासादृते नैव कदाचित् तत्त्वज्ञानास्योत्पत्ति-
<>रिति श्रुतिस्मृत्यादीनां ज्ञानप्रतिपादकशास्त्रा-
<>णामुपदेशो दृश्यते यदि च पूर्व्वपूर्व्वप्रकरणे पुराण-
<>प्रभृतिविहितयोगादिमतं प्रदर्शितं तत्रापि तत्-
<>व्रढीकरणाय वैदिक्मतमिदानीं प्रदर्शयामः । यथा
<>यजुर्व्वेदोक्तश्वेताश्वतरीययोगप्रकरणम् । ओँ “युञ्जा-
<>नः प्रथमम् मनस्तत्त्वाय सविता धियः ॥ अग्निं
<>ज्योतिर्निचाय्य पृथिव्या अध्याभरत् ॥ १ ॥
[Page1-269-c+ 52]
<>युक्तेन मनसा वयं देवस्य सवितुः सवे सुवर्गेयाय
<>शक्त्यै ॥ २ ॥
<>यक्ताय मनसा देवान् सुवर्य्यतो धिया दिवं ।
<>वृहज्ज्योतिः करिष्यतः सविता प्रसुवाति तान् ॥ ३ ॥
<>युञ्जते मन उत युञ्जते धियो
<>विप्रा विप्रस्य वृहतो विपश्चितः ॥
<>विहोत्रा दधे वयुना विदेक इन् ।
<>महो देवस्य सवितुः परिष्टुतिः ॥ ४ ॥
<>युजे वां ब्रह्म पूर्व्यं नमोभिः
<>विश्लोका यन्ति पथ्येव सूराः” ॥ ५ ॥
<>परन्तु आत्मज्ञादविशदीकरणाय दक्षसंहितैव
<>श्रेयसी जीवानामिति प्रदर्शयितुं भूयोऽप्यनुस-
<>रामः । यथा,
<>“ऊरुस्थोत्तानचरणः सव्ये नस्येतरं करम् ।
<>उत्तानं किञ्चिदुन्नाम्य मुखं विष्टभ्य चोरसा ॥
<>निमीलिताक्षः सत्त्वस्थो दन्तेर्दन्तानसंस्पृशन् ।
<>तालुस्थाचलजिह्वश्च संवृतास्यः सुनिश्चलः ।
<>संनिरुध्येन्द्रियग्रामं नातिनीचोच्छ्रितासनः ।
<>द्विगुणं त्रिगुणं वापि प्राणायाममुपक्रमेत्” ॥
<>किन्तुएवं मा मन्यध्वं यत् गृहान्निःसृत्य अरण्यवा-
<>सादौ योगाभ्यासतत्त्वज्ञानादेः सुगमो भवेत्
<>इत्यत्र यथाह दक्षः सप्तमाध्याये ।
<>“लोको वशीकृतो येन येन चात्मा वशीकृतः ।
<>इन्द्रियार्थो जितो येन तं योगं प्रब्रवीम्यहं ॥
<>प्राणायामास्तथा ध्यानं प्रत्याहारस्तु धारणा ।
<>तर्कश्चैव समाधिश्च षडङ्गो योग उच्यते ॥
<>नारण्यसेवनाद्योगो नानेकग्रन्थचिन्तनात् ।
<>व्रतैर्यज्ञैस्तपोभिश्च न योगः कस्यचित् भवेत् ॥
<>न च पथ्याशनात् योगो न नासाग्रनिरीक्षणात् ।
<>न च शास्त्रातिरिक्तेन शौचेन स भवेत् क्वचित् ॥
<>न मौनमन्त्रकुहकैरनेकैः सुकृतैस्तथा ।
<>लोकयात्रावियुक्तस्य योगो भवति कस्यचित् ॥
<>अभियोगात् तथाभ्यासात् तस्मिन्नेव तु निश्चयात् ।
<>पुनः पुनश्च निर्व्वेदाद् योगः सिध्यति नान्यथा” ॥
<>अतएव निर्व्वेदादृते केवलं तपःस्वाध्यायादिभिर्न
<>योगसिद्ध्विः शास्त्रकृद्भिरनुमोदनीया । किन्तु
<>आदरनैरन्तर्य्येण आत्मचिन्तादयएव ब्रह्मलब्ध्यै
<>सदुपाया इति बोध्यम् यथा तत्रैव ।
<>“आत्मचिन्ताविनोदेन शौचक्रीडनकेन च ।
<>सर्व्वभूतसमत्वेन योगः सिध्यति नान्यथा ॥
<>यश्चात्मनि रतो नित्यमात्मक्रीडस्तथैव च ।
<>आत्मनिष्ठश्च सततमात्मन्येव स्वभावतः ॥
<>रतश्चैव स्वयं तुष्टः सन्तुष्टो नान्यमानसः ।
<>आत्मन्येव सुतृप्तोऽसौ योगस्तस्य प्रसिध्यति ॥
<>सुप्तोऽपि योगयुक्तः स्याज्जाग्रच्चापि विशेषतः ।
<>ईदृक्चेष्टः स्मृतः श्रेष्ठो गरिष्ठो ब्रह्मवादिनाम्” ॥
<>परन्तु विषयासक्तिवर्ज्जनं विना क्वापि कस्य-
<>चिदपि आत्मसिद्धिर्न प्रजायते । यथा तत्रैव, --
<>“य आत्मव्यतिरेकेण द्वितीयं नैव पश्यति ।
<>ब्रह्मीभूय स एवं हि दक्षपक्ष उदाहृतः ॥
<>विषयासक्तचित्तो हि यतिर्मोक्षं न षिन्दति ।
<>यत्नेन विषयासक्तिं तस्माद् योगी विवर्ज्जयेत्” ॥
[Page1-270-a+ 52]
<>यदि च केचित् विषयेन्द्रियसंयोगैः सिद्धिर्भवेत्
<>इति वदन्ति तत्र तेषां भ्रान्तिरेव सा यथा तत्रैव,
<>“विषयेन्द्रियसयोगं केचित् योगं वदन्ति हि ।
<>अधर्म्मो धर्म्मरूपेण गृहीतस्तैरपण्डितैः” ॥ इति ॥
<>यदि चाद्वैततत्त्वज्ञानमेव सर्व्वतो निश्रेयसकरं
<>जीवानाभित्यशेषवः प्रदर्शितम् किन्तु दुर्ब्बलमब-
<>लाद्यधिकारिभेदेन यथाकमं क्रियाभंक्तिज्ञान-
<>वोगादयः सन्निवेशिता इत्यलमतिपल्लवितेन ॥ * ॥)
<LEND>
