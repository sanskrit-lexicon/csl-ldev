<L>28438<pc>4-023<k1>यवः<k2>यवः
यवः¦, पुं, (यूयते अम्भसा इति । यु मिश्रणे + अप् ।)
<>स्वनामख्यातशूकधान्यम् । तत्पर्य्यायः । सित-
<>शूकः २ । इत्यमरः । २ । ९ । १५ ॥ शितशूकः ३ ।
<>इति शब्दरत्नावली ॥ मेध्यः ४ दिव्यः ५ अक्षतः ६
<>कञ्चुकी ७ धान्यराजः ८ तीक्ष्णशूकः ९ तुरग-
<>प्रियः १० शक्तुः ११ महेष्टः १२ पवित्रधान्यम्
<>१३ । तस्य गुणाः । कषायत्वम् । मधुरत्वम् ।
<>सुशीतलत्वम् । प्रमेहपित्तकफापहारकत्वञ्च ।
<>अशूकमुण्डयवगुणाः । बलप्रदत्वम् । वृष्यत्वम् ।
<>नृणां बहुवीर्य्यपुष्टिदत्वञ्च । इति राजनिर्घण्टः ॥
<>अपि च ।
<>“यवः कषायमधुरो बहुवातशकृद्गुरुः ।
<>रूक्षः स्थैर्य्यकरः शीतो मूत्रमेदकफापहः ॥”
<>इति राजवल्लभः ॥ * ॥
<>(अपि च ।
<>“यवः कषायो मधुरो हिमश्च
<>कटुर्विपाके कफपित्तहारी ।
<>व्रणेषु पथ्यस्तिलवच्च नित्यं
<>प्रबद्धमूत्रो बहुवातबर्च्चाः ॥
<>स्थैर्य्याग्निमेधा स्वरवर्णकृच्च
<>स पिच्छिलः स्थूलविलेखनश्च ।
<>मेदो मरुत्तृढरणोऽतिरूक्षः
<>प्रसादनः शोणितपित्तयोश्च ॥
[Page4-023-c+ 52]
<>एभिर्गुणैर्हीनतरांस्तु किञ्चिद्-
<>विद्याद् यवेभ्योऽतियवान् विशेषैः ॥”
<>इति सुश्रुते सूत्रस्थाने ४६ अध्यायः ॥
<>“रूक्षः शीतो गुरुः स्वादुर्वहुवातशकृद्यवः ।
<>स्थैर्य्यकृत् सकषायस्तु बल्यः श्लेष्मविकारनुत् ॥
<>रूक्षः कषायानुरसो मधुरः कफपित्तहा ।
<>मेदःक्रिमिविषघ्नश्च वल्यो वेणुयवः स्मृतः ॥”
<>इति चरके सूत्रस्थाने २७ अध्याये ॥
<>“क्वचिद्बाक्यशेषादपि शक्तिग्रहः यथा यवपदस्य
<>कङ्गुप्रभृतौ म्लेच्छानां दीर्घशूके च शिष्टानां
<>व्यवहारादेकमात्रशक्तेः परिच्छेत्तुमशक्यत्वात्
<>नानार्थत्वस्य चान्याय्यत्वात् यवमयश्चरुर्भवतीति
<>श्रुतौ यवपदस्यार्थ सन्देहे ।
<>‘वसन्ते सर्व्वशस्यानां जायते पत्रशातनम् ।
<>मोदमानास्तु तिष्ठन्ति यवाः कणिशशालिनः ॥’
<>इति विध्यर्थाकाङ्क्षया प्रवर्त्तमानाद्बाक्यशेषाद्दीर्घ-
<>शूक एव यवपदस्य शक्तिग्रहः ।” इति शब्दशक्ति-
<>प्रकाशिकायां नैमित्तिकर्संज्ञायाम् ॥ * ॥ हविष्ये
<>यवानामेव मुख्यत्वम् । यथा, --
<>“हविष्येषु यवा मुख्यास्तदनु व्रीहयः स्मृताः ।
<>माषकोद्रवगौरादिसर्व्वालाभेऽपि वर्ज्जयत् ॥”
<>इति कत्यायनसंदिता । ९ । १० ॥
<>नवयवागमे तैरवश्यं श्राद्धं कार्य्यं अकरणे
<>प्रत्यवायश्रवणात् । यथा, --
<>“नक्षत्रग्रहपीडासु दुष्टस्वप्नावलोकने ।
<>इच्छाश्राद्धानि कुर्व्वीत नवशस्यागमे तथा ॥
<>इति विष्णुपुराणात् वक्षमाणबहुतरवचनेषु
<>नवान्नश्रुतेः नवान्नागमत्वेनैव निमित्तं लाघवात् ।
<>अमावस्यास्तिस्रोऽष्टका माघी प्रौष्ठपद्यूर्द्ध्वं कृष्ण-
<>त्रयोदशी व्रीहियवपाकौ च ।
<>एतांस्तु श्राद्धकालान् वै नित्यानाह प्रजापतिः ।
<>श्राद्धमेतेष्वकुर्व्वाणो नरकं प्रतिपद्यते ॥”
<>इति श्राद्धतत्वे नवान्नश्राद्धे ॥)
<>परिमाणविशेषः । स तु चतुर्धान्यमानरूपः । इति
<>शुभङ्करः ॥ षट्सर्षपपरिमाणात्मकश्च । यथा, --
<>“जालान्तरगते भानौ यच्चानु दृश्यते रजः ।
<>तैश्चतुर्भिर्भवेल्लिख्या लिख्याषड्भिश्च सर्षपः ।
<>षट्सर्षपैर्यवस्त्वेको गुञ्जैका तु यवैस्त्रिभिः ॥”
<>इति शब्दचन्द्रिका ॥ * ॥
<>अङ्गुलिस्थयवाकाररेखाविशेषः । यथा, --
<>“तर्ज्जनीमूलसंपृक्तौ यवौ पुत्रार्थदौ क्रमात् ।
<>मध्यमायां यवश्चैवाङ्गुष्ठेऽपूर्व्वधनप्रदः ॥”
<>अपि च सामुद्रके ।
<>“मध्यमायां यदि यवो दृश्यते च सुशोभनः ।
<>तदान्यसञ्चितं द्रव्यं प्राप्नोत्यङ्गुष्ठके यवे ॥
<>यस्यापि चक्रमङ्गुष्ठे यवपूर्णञ्च दृश्यते ।
<>तदा पितामहादीनामर्ज्जितं लभते धनम् ॥”
<>(पूर्व्वपक्षः । यथा, वाजसनेयसंहितायाम् । १४ ।
<>३१ । “एकत्रिंशतास्तु वत प्रजा असृज्यन्त यवा-
<>श्चायवाश्चाधिपतय आसन् ।” “यवाः पूर्व्व-
<>पक्षाः अयवाः अपरपक्षाः ।” इति तट्टी-
<>कायां महीधरः ॥)
<LEND>
