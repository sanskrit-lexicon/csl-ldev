<L>26218<pc>3-620<k1>मन्त्रणा<k2>मन्त्रणा
मन्त्रणा¦, स्त्री, (मन्त्र + भावे युच् । टाप् ।)
<>रहसि कर्त्तव्यावधारणम् । इति मन्त्रशब्द-
<>टीकायां भरतः ॥ मन्त्रः । यथा, --
<>“वादी मूकति रङ्कति क्षितिपतिर्वैश्वानरः
<>शीतति
<>क्रोधी शाम्यति दुर्जनः सुजनति क्षिप्रानुगः
<>खञ्जति ।
<>गर्व्वी खर्व्वति सर्व्वविच्च जडति त्वन्मन्त्रणा-
<>यन्त्रितः
<>श्रीनित्ये वगलामुखि ! प्रतिदिनं कल्याणि तुभ्यं
<>नमः ॥”
<>इति तन्त्रसारे वगलास्तोत्रम् ॥ * ॥
<>मन्त्रणायां वर्णनीयानि यथा, --
<>“मन्त्रे पञ्चाङ्गताशक्तिषाड्गुण्योपायसिद्धयः ।
<>उदयाश्चिन्तनीयाश्च स्थैर्य्योन्नत्यादिसूक्तयः ॥”
<>इति कविकल्पलता ॥ * ॥
<>व्यक्तित्रयादिकृतमन्त्रणायां दोषो यथा, --
<>“षट्कर्णो भिद्यते मन्त्रश्चतुष्कर्णश्च धार्य्यते ।
<>द्विकर्णस्य तु मन्त्रस्य ब्रह्माप्येको न बुध्यते ॥”
<>इति गारुडे ११४ अध्यायः ॥
<>राज्ञा विद्यादिगुणयुक्तविप्रा मन्त्रिणः कार्य्याः ।
<>यथा, --
<>“मन्त्रिणस्तु नृपः कुर्य्यात् विप्रान् विद्याविशा-
<>रदान् ।
<>विशुद्धांश्च कुलीनांश्च धर्म्मार्थकुशलानृजून् ॥
<>मन्त्रयेत्तैः समं काले नात्यर्थं बहुभिश्चरेत् ।
<>एकैकेनैव कर्त्तव्यं मन्त्रस्य तु विनिश्चयम् ॥
<>व्यस्तैश्चैव समस्तैश्च वान्यस्य व्यपदेशतः ।
<>स्वयं वृत्तं मन्त्रगृहं स्थूल आरुह्य मन्त्रयेत् ॥
[Page3-620-b+ 52]
<>अरण्ये निःशलाके वा न यामिन्यां कदाचन ।
<>शिशून् शाखामृगान् पण्डान् शुकान् वैशा-
<>रिकांस्तथा ॥
<>वर्जयेन्मन्त्रगेहेषु मनुष्यानुद्धतांस्तथा ।
<>दूषणं मन्त्रभेदेषु नृपाणां यत्र जायते ॥
<>न तत् सम्यक् समाधातुं दक्षैर्नृपशतैरपि ॥”
<>इति कालिकापुराणे ८५ अध्यायः ॥
<>अथ मन्त्रनिर्णयः ।
<>“मन्त्रमूलं यतो राज्यं ततो मन्त्रं सुरक्षितम् ।
<>कुर्य्याद्राजा सदा मन्त्रान् कर्म्मणामाफलोदयात् ॥
<>अर्थानर्थौ हि यत्रोभौ संशयश्च परीक्ष्यते ।
<>स मन्त्र इति विज्ञेयः शेषाश्च खलु विभ्रमाः ॥
<>एकमेव विषं हन्ति शस्त्रेणैकश्च वध्यते ।
<>सराष्ट्रं सम्पदं हन्ति राजानं मन्त्रविप्लवः ॥
<>करिष्यन् न प्रभाषेत कृतान्येव तु दर्शयेत् ।
<>धर्म्मार्थकामकार्य्याणि कृतो मन्त्रो न भिद्यते ॥
<>गिरिपृष्ठमुपारुह्य प्रासादं वा रहोगतः ।
<>स्वपथे निःशलाके वा तत्र मन्त्रो विधीयते ॥
<>तत्र साम प्रयोक्तव्यं कार्य्येषु गुणवत्स्वपि ।
<>दानं लुब्धेऽपि भेदश्च शङ्कितेष्वपि निश्चयः ॥
<>जडमूकान्धबधिरान् तिर्य्यग्योनीन् वयोऽधि-
<>कान् ।
<>स्त्रीम्लेच्छव्याधितव्यङ्गान् मन्त्रकाले निषेधयेत् ।
<>इति सम्पततः प्रोक्तो राजनीतिरियं मया ॥
<>यत्त्रिवर्गाविरुद्धं स्याद्राजनीतिस्तदुच्यते ॥”
<>इति युक्तिकल्पतरौ नीतियुक्तिः ॥
<LEND>
