<L>30753<pc>4-242<k1>वक्ता<k2>वक्ता
वक्ता¦, [ऋ] त्रि, (वच् + तृच् ।) योवक्तुं जानाति
सः । इति भरतः ॥ औचित्यात् बहु विशिष्टं
वदति । इति मुकुटः ॥ (यथा, हितोपदेशे ।
“भद्रं कृतं कृतं मौनं कोकिलैर्ज्जलदागमे ।
दर्दुरा यत्र वक्तारस्तत्र मौनं हि शोभनम् ॥”)
तत्पर्य्यायः । वदः २ वदावदः ३ । इत्यमरः ।
३ । १ । २५ ॥ वदान्यः ४ वप्ता ५ । इति जटा-
धरः ॥ सुष्ठुवक्ता । इति भरतः ॥ बहुभाषी ।
इत्येके । तत्पर्य्यायः । वाचोयुक्तिपटुः २ वाग्मी ३
वावदूकः ४ । इत्यमरः ॥ वचक्नः ५ सुवचाः ६
प्रवाक् ७ । इति जटाधरः ॥ पण्डितः । इति
मेदिनी । ते, ५३ ॥
<LEND>
