<L>9042<pc>2-205<k1>कोशाम्रः<k2>कोशाम्रः
कोशाम्रः¦, पुं, (कोशे + आम्र इव फलमस्य ।) फल-
<>वृक्षविशेषः । कोशाम इति भाषा । तत्पर्य्यायः ।
<>कृमिवृक्षः २ सुकेशकः ३ । इति भावप्रकाशः ॥
<>घनस्कन्धः ४ वनाम्रः ५ जन्तुपादपः ६ क्षुद्राम्रः ७
<>रक्ताम्रः ८ लाक्षावृक्षः ९ सुरक्तकः १० । अस्य
<>गुणः । कुष्ठशोथास्रपित्तव्रणकफापहत्वम् । तत्-
<>फलगुणाः । ग्राहित्वम् । वातघ्नत्वम् । अम्लत्वम् ।
<>उष्णत्वम् । गुरुत्वम् । पित्तदत्वञ्च । इति भाव-
<>प्रकाशः ॥ कफार्त्तिप्रदत्वम् । विदाहित्वम् विशोफ-
<>कारित्वञ्च ॥ पक्वस्य तस्य गुणः । मधुरत्वम् ।
<>अम्लत्त्वञ्च ॥ पट्वादियुक्तस्य तस्य गुणः । दीपनत्वम् ।
<>रुचिपुष्टिबलकारित्वञ्च । तत्तैलस्य गुणाः । सार-
<>कत्वम् । कृमिकुष्ठव्रणापहत्वम् । अम्लमधुरत्वम् ।
<>बल्यत्वम् । पथ्यत्वम् । रोचनत्वम् । पाचनत्वञ्च ।
<>इति राजनिर्घण्टः ॥ (रोगविशेषेऽस्य व्यवहारो
<>यथा, सुश्रुते चिकित्सितस्थाने ९ अध्याये ॥
<>“कारञ्जं वा सार्षपं वा क्षतेषु
<>क्षेप्यं तैलं शिग्रुकोशाम्रयोर्वा” ॥)
<LEND>
