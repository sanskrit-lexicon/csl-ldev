<L>25105<pc>3-514<k1>भीमसेनः<k2>भीमसेनः
भीमसेनः¦, पुं, मध्यमपाण्डवः । स च कुन्तीगर्भे
पवनाज्जातः । तत्पर्य्यायः । भीमः २ वीरवेणुः
३ वृकोदरः ४ वकजित् ५ कीचकजित् ६
किर्म्मरिजित् ७ जरासन्धजित् ८ हिडिम्बजित्
९ कटव्रणः १० नागबलः ११ गुणाकरः १२ ।
इति शब्दरत्नावली ॥ तस्य जन्मविवरणं यथा,
“धार्म्मिकस्तं सुतं लब्ध्वा पाण्डुस्तां पुनरब्रवीत् ।
प्राहुः क्षात्त्रं बलं ज्येष्ठं बलज्येष्टं सुतं वृणु ॥
ततस्तथोक्ता भर्त्त्रा तु वायुमेवाजुहाव सा ।
तस्माज्जज्ञे महाबाहुर्भीमो भीमपराक्रमः ॥
तमप्यतिबलं जातं वागुवाचाशरीरिणी ।
सर्व्वेषां बलिनां श्रेष्ठो जातोऽयमिति भारत ! ॥
इदमत्युद्भुतञ्चासीज्जातमात्रे वृकोदरे ।
यदङ्कात् पतितो मातुः शिलां गात्रैरचूर्णयत् ॥
कुन्ती व्याध्रभयोद्विग्ना सहसोत्पतिता किल ।
नान्बबुध्यत तं सुप्तमुत्सङ्गे स्वे वृकोदरम् ॥
वज्रसंहननः सोऽथ कुमारो न्यपतद्गिरौ ।
पतता तेन शतधा शिला गात्त्रैर्विचूर्णिता ॥”
इति महाभारते आदिपर्व्वणि पाण्डवोत्पत्ति-
नामाध्यायः ॥
(गन्धर्व्वविशेषः । यथा, महाभारते । १ । १२३ । ५२ ।
भीमसेनोग्रसेनौ च ऊर्णायुरनघस्तथा ॥”)
कर्पूरभेदः । यथा, --
“पोतासो भीमसेनस्तदनुशितकरः शङ्करा-
वाससंज्ञः
पांशुः पिञ्जोऽब्जसारस्तदनु हिमयुता वालुका
जूटिका च ।
पश्चादस्यास्तुषारस्तदुपरि सहिमः शीतलः
पत्रिकाख्या
कर्पूरस्येति भेदा गुणरसमहसा वैसदृश्येन
दृश्याः ॥”
इति राजनिर्घण्टः ॥
<LEND>
