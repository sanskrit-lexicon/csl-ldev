<L>25049<pc>3-511<k1>भिक्षुः<k2>भिक्षुः
भिक्षुः¦, पुं, (भिक्षणशीलः । भिक्ष याचने +
<>“सनाशंसभिक्ष उः ।” ३ । २ । १६८ । इति उः ।)
<>ब्रह्मचार्य्याद्याश्रमचतुष्टयान्तर्गतचतुर्थाश्रमी ।
<>आश्रमशब्दोऽयं धर्म्मिपरो धर्म्मपरश्च । इति
<>भरतः ॥ तत्पर्य्यायः । परिव्राट् २ कर्म्मन्दी ३
<>पाराशरी ४ मस्करी ५ इत्यमरः । २ । ७ । ४२ ॥
<>परिव्राजकः ६ पराशरी ७ व्रजकः ८ । इति
<>शब्दरत्नावली ॥ तस्य धर्म्मो यथा, --
<>“भिक्षोर्धर्म्मं प्रवक्ष्यामि तन्निबोधत सत्तमाः ।
<>वनाद्गृहाद्वा कृत्वेष्टिं सर्व्ववेदसदक्षिणाम् ॥
<>प्राजापत्यां तदन्ते तु अग्निमारोप्य चात्मनि ।
<>सर्व्वभूतहितः शान्तस्त्रिदण्डी सकमण्डलुः ॥
<>सर्व्वारामं परिव्रज्य भिक्षार्थी ग्राममाश्रयेत् ।
<>अप्रमत्तश्चरेद्भैक्ष्यं सायाह्ने नातिलक्षितः ॥
<>रहिते भिक्षुकैर्ग्रामे यात्रामात्रमलोलुपः ।
<>भवेत् परमहंसो वा एकदण्डो यमादिकृत् ॥
<>सिद्धयोगस्त्यजन् देहममृतत्वमिहाप्नुयात् ।
<>योगमभ्यस्य मितभुक् परां सिद्धिमवाप्नुयात् ॥
<>दातातिथिप्रियो ज्ञानी गृही श्राद्धेऽपि मुच्यते ।”
<>इति गारुडे १०३ अध्यायः ॥ * ॥
<>अपि च ।
<>“चतुर्थश्चाश्रमो भिक्षोः प्रोच्यते यो मनी-
<>षिभिः ।
[Page3-511-b+ 52]
<>तस्य स्वरूपं गदतो मम श्रोतुं नृपार्हसि ॥
<>पुत्त्रद्रव्यकलत्रेषु त्यक्तस्नेहो नराधिप ! ।
<>चतुर्थमाश्रमस्थानं गच्छेन्निर्द्धूतमत्सरः ॥
<>त्रैवर्णिकांस्त्यजेत् सर्व्वानारम्भानवनीपते ! ।
<>मित्रादिषु समो मैत्रः समस्तेष्वेव जन्तुषु ॥
<>जरायुजाण्डजादीनां वाङ्मनःकर्म्मभिः क्वचित् ।
<>युक्तः कुर्व्वीत न द्रोहं सर्व्वसङ्गांश्च वर्जयेत् ॥
<>एकरात्रस्थितिर्ग्रामे पञ्चरात्रस्थितिः पुरे ।
<>तथा तिष्ठेद्यथा प्रीतिर्द्बेषो वा नास्य जायते ॥
<>प्राणयात्रानिमित्तञ्च व्यङ्गारे भुक्तवज्जने ।
<>काले प्रशस्तवर्णानां भिक्षार्थे पर्य्यटेद् गृहान् ॥
<>कामः क्रोधस्तथा दर्पमोहलोभादयश्च ये ।
<>तांस्तु दोषान् परित्यज्य परिव्राण्णिर्म्ममो भवेत् ॥
<>अभयं सर्व्वसत्त्वेभ्यो दत्त्वा यश्चरते मुनिः ।
<>न तस्य सर्व्वभूतेभ्यो भयमुत्पद्यते क्वचित् ॥
<>कृत्वाग्निहोत्रं स्वशरीरसंस्थं
<>शारीरमग्निञ्च मुखे जुहोति ।
<>विप्रस्तु भैक्षोपगतैर्हविर्भि-
<>श्चिताग्निना स व्रजति स्म लोकान् ॥
<>मोक्षाश्रमं यश्चरते यथोक्तं
<>शुचिः सुसङ्कल्पितबुद्धियुक्तिः ।
<>अनिन्धनं ज्योतिरिव प्रशान्तं
<>स ब्रह्मलोकं श्रयति द्बिजातिः ॥”
<>इति बिष्णुपुराणे ३ अंशे ९ अध्यायः ॥ * ॥
<>बुद्धभेदः । इति जटाधरः ॥ श्रावणीक्षुपः ।
<>इति राजनिर्घण्टः ॥ कोकिलाक्षः । इति भाव-
<>प्रकाशः ॥
<LEND>
