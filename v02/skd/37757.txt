<L>37757<pc>5-245<k1>सन्निपातज्वरः<k2>सन्निपातज्वरः
सन्निपातज्वरः¦, पुं, (सम्यक् निपातो नाशो यस्मात्
<>तादृशो ज्वरः ।) त्रिदोषजज्वरः । स तु अष्ट-
<>प्रकारज्वरान्तर्गतज्वरविशेषः । अष्टत्वं विवृ-
<>णोति । वातिकः पैत्तिकः श्लैष्मिकश्चेति त्रयः ।
<>द्वन्द्वजाश्च त्रयः । वातपैत्तिकः वातश्लैष्मिकः
<>पित्तश्लैष्मिकश्चेति । संघातनः सन्निपातिक एकः
<>“द्व्युल्वणैकोल्वणैः षट् स्युर्हीनमध्यादिकैश्च षट्
<>समैश्चैको विकारास्ते सन्निपातास्त्रयोदश ॥”
<>इति चरकेण त्रयोदश सन्निपाता उक्ताः ॥
<>ते यथा । वातोल्वणः १ पित्तोल्वणः २ कफो-
<>ल्वणः ३ । वातपित्तोल्वणः ४ वातश्लेष्मोल्वणः ५
<>पित्तश्लेष्मोल्वणः ६ एवं षट् । अधिकवातो
<>मध्यपित्तो हीनकफः १ अधिकवातो मध्यकफो
<>हीनपित्तः २ अधिकपित्तो मध्यवातो हीन-
<>कफः ३ अधिकपित्तो मध्यमकफो हीनवातः ४
<>अधिककफो मध्यवातो हीनपित्तः ५ अधिक-
<>कफो मध्यपित्तो हीनवातश्चेति ६ षट् । त्र्युल्वण
<>एकः १ । एवं त्रयोदश । अत्र तु त्रिदोषज-
<>त्वेन साम्यात् सान्निपातिक एक एव गणितः ।
<>आगन्तुजोऽपि एक एव । अत्र आगन्तुज-
<>शब्देन अभिघातादयो हेतव उच्यन्ते । कुत्र-
<>चिद्व्याधयः कार्य्यकारणयोरभेदोपचारात् । इति
<>ज्वराधिकारे भावप्रकाशः ॥ * ॥ अथ सन्नि-
<>पातज्वराधिकारमाह । तत्र सन्निपातज्वरस्य
[Page5-245-b+ 52]
<>विप्रकृष्टसन्निकृष्टकारणकथनपूर्व्विकां सम्प्राप्ति-
<>माह ।
<>“त्रिदोषजनकैर्व्वातपित्तश्लेष्मामगेहगाः ।
<>बहिर्निरस्य कोष्ठाग्निं रसगा ज्वरकारिणः ॥”
<>पूर्व्वरूपमाह ।
<>“प्राग्रूपाणि त्रिदोषाणां स्युस्त्रिदोषज्वरे
<>नृणाम् ।”
<>सन्निपातज्वरस्य सामान्यानि लक्षणान्याह ।
<>“क्षणे दाहः क्षणे शीतमस्थि सन्धिशिरोरुजा ।
<>सास्रावे कलुषे रक्ते निर्भुग्ने चापि लोचने ॥
<>सस्वनौ सरुजौ कर्णौ कण्ठः शूकैरिवावृतः ।
<>तन्द्रा मोहः प्रलापश्च कासश्वासोऽरुचिर्भ्रमः ॥
<>परिदग्धा खरस्पर्शा जिह्वा स्रस्ताङ्गता परा ।
<>ष्ठीवनं रक्तपित्तस्य कफेनोन्मिश्रितस्य च ॥
<>शिरसो लोठनं तृष्णा निद्रानाशो हृदि व्यथा ।
<>स्वेदमूत्रपुरीषाणां चिराद्दर्शनमल्पशः ॥
<>कृशत्वं नातिगात्राणां प्रततं कण्ठकूजनम् ।
<>कोठानां श्यावरक्तानां मण्डलानाञ्च दर्शनम् ॥
<>मूकत्वं स्रोतसां पाको गुरुत्वमुदरस्य च ।
<>चिरात् पाकश्च दोषाणां सन्निपातज्वराकृतिः ॥”
<>लोचने सास्रावे साश्रुणी । कलुषेऽस्वच्छे ।
<>निर्भुग्ने निर्गते कूटिले च । कण्ठः शूकैरिव
<>धान्याग्रैरिवावृतः । जिह्वा परिदग्धा परि-
<>दग्धेव ज्ञायते । अथवा परिदग्धेव कृष्णा
<>दृश्यते । स्रस्ताङ्गता शिथिलगात्रता । परा
<>अतिशयिता । ष्ठीवनमित्यादि कफसंयुक्तस्य
<>रक्तस्य पित्तस्य च ष्ठीवनम् । शिरसो लोठन-
<>मितस्ततः शिरश्चालनम् । कृशत्वं नातिगात्राणां
<>गात्राणामतिशयितं कार्य्यं न व्याधिप्रभवात् ।
<>प्रततं निरन्तम् । कोठः वरटीदष्टसंस्थानः
<>कोठ इत्यभिधीयते । श्यावः कपिशो वर्णः ।
<>मूकत्वमवचनत्वमल्पवचनत्वं वा । स्रोतसां
<>कर्णनासादीनाम् ॥ * ॥ ननु वातादयः पर-
<>स्परविरुद्धगुणास्तेषां सम्भूयैककार्य्यारम्भकत्वं
<>नोपपद्यते परस्परोपघातात् दहनसलिलयोरिव
<>तत् कथं वातपित्तकफा मिलित्वा विकारोत्-
<>पादकाः । अत्र समाधानमुक्तं दृढबलेन ।
<>“विरुद्धैरपि न त्वेते गुणैर्घ्नन्ति परस्परम् ।
<>दोषाः सहजसात्म्यत्वाद्विषं घोरमहीनिव ॥”
<>गदाधरस्तु हेत्वन्तरमुक्तवान् ।
<>“दैवाद्दोषस्वभावाद्वा दोषाणां सान्निपातिके ।
<>विरुद्धैश्च गुणैः कश्चिन्नोपघातः परस्परम् ॥” इति
<>ननु भिन्नचयप्रकोपकालानां वातपित्तकफानां
<>युगपदुत्थानाभावात् कथं सम्भूय सन्निपात-
<>ज्वरारम्भकत्वमुपपद्यते । उच्यते । त्रिदोष-
<>जनकनिदानबलेन युगपदेषां प्रकोपादिति
<>सिद्धान्तः ॥ * ॥ अथ सामान्यसन्निपातजवरस्य
<>त्रयोदश विशेषानाह ।
<>“एकोल्वणस्त्रयस्ते स्युर्द्व्युल्वणश्च तथेति षट् ।
<>त्र्युल्वणश्च भवेदेको विज्ञेयः स तु सप्तमः ॥
<>प्रवृद्धमध्यहीनैस्तु वातपित्तकफैश्च षट् ।
<>सन्निपातज्वरस्यैवं स्युर्व्विशेषास्त्रयोदश ॥”
[Page5-245-c+ 52]
<>तत्र प्रवृद्धवातो मध्यपित्तो हीनकफः १ मध्य-
<>वातः प्रवृद्धपित्तो हीनकफः २ हीनवातः
<>प्रवृद्धपित्तो मध्यकफः ३ प्रवृद्धवातो हीनपित्तो
<>मध्यकफः ४ मध्यवातो हीनपित्तः प्रवृद्धकफः ५
<>हीनवातो मध्यपित्तः प्रवृद्धकफश्चेति षट् ६ ।
<>तेषां नामानि क्रमादाह ।
<>“विस्फारकश्चाशुकारी कम्पनो वभ्रु संज्ञकः ।
<>शीघ्रकारी तथा भल्लुः सप्तमः कूटपाकलः ॥
<>सम्मोहकः पाकलश्च याम्यः क्रकच इत्यपि ।
<>तद्वत् कर्क्कटकः प्रोक्तस्ततो वैदारिकाभिधः ॥”
<>तन्त्रान्तरे विस्फारक इत्यत्र विस्फुरक इति
<>पाठः । बभ्रुस्थाने विभुरिति पाठः । कुत्रापि
<>विद्ध इत्यपि पाठः । भल्लुरित्यत्र फल्गुरिति
<>पाठः । याम्य इत्यत्र संग्राम इति पाठः ।
<>कर्क्कटक इत्यत्र कर्क्कोटक इति पाठः ॥ * ॥ तत्र
<>वातोल्वणस्य लक्षणमाह ।
<>“श्वासः कासो भ्रमो मूर्च्छा प्रलापो मोह-
<>वेपथुः ।
<>पार्श्वस्य वेदना जृम्भा कषायत्वं मुखस्य च ॥
<>वातोल्वणस्य लिङ्गानि सन्निपातस्य लक्षयेत् ।
<>एष विस्फारको नाम्ना सन्निपातः सुदारुणः ॥” १
<>अथ पित्तोल्वणस्य लक्षणमाह ।
<>अतिसारो भ्रमो मूर्च्छा मुखपाकस्तथैव च ।
<>गात्रे च बिन्दवो रक्ता दाहोऽतीव प्रजायते ।
<>पित्तोल्वणस्य लिङ्गानि सन्निपातस्य लक्षयेत् ।
<>भिषग्भिः सन्निपातोऽयमाशुकारी प्रकी-
<>र्त्तितः ॥” २ ॥ * ॥
<>अथ कपोल्वणस्य लक्षणमाह ।
<>“जडता गद्गदा वाणी रात्रौ निद्रा भवत्यपि ।
<>प्रस्तब्धे नयने चैव मुखमाधूर्य्यमेव च ॥
<>कफोल्वणस्य लिङ्गानि सन्निपातस्य लक्षयेत् ।
<>मुनिभिः सन्निपातोऽयमुक्तः कम्पनसंज्ञकः ॥” ३ ॥
<>अथ वातपित्तोल्वणस्य लक्षणमाह ।
<>“वातपित्ताधिको यस्य सन्निपातः प्रकुप्यति ।
<>तस्य ज्वरो मदस्तृष्णा मुखशोषप्रमीलकाः ।
<>आध्मानारुचितन्द्राश्च कासश्वासभ्रमश्रमाः ।
<>मुनिभिर्बभ्रुनामायं सन्निपात उदाहृतः ॥” ४ ॥ *
<>अथ वातश्लेष्मोल्वणस्य लक्षणमाह ।
<>“वातश्ले ष्माधिको यस्य सन्निपातः प्रकुप्यति ।
<>तस्य शीतज्वरो मुर्च्छा क्षुत्तृष्णा पार्श्वनिग्रहः ॥
<>शूलमस्विद्यमानस्य हिक्का श्वासश्च जायते ।
<>असाध्यः सन्निपातोऽयं शीघ्रकारीति कथ्यते ॥
<>न हि जीवत्यहोरात्रमनेनाविष्टविग्रहः ॥” ५ ॥
<>अथ पित्तश्लेष्मोल्वणस्य लक्षणमाह ।
<>“पित्तश्लेष्माधिको यस्य सन्निपातः प्रकुप्यति ।
<>अन्तर्द्दाहो बहिः शीतं तस्य तृष्णा प्रवर्द्धते ॥
<>तुद्यते दक्षिणं पार्श्वमुरःशीर्षगलग्रहाः ।
<>ष्ठीवति श्लेष्मपित्तञ्च कृच्छ्रात् कण्टश्च दूयते ॥
<>विड्भेदः श्वासहिक्काश्च वर्द्धन्ते सप्रमीलकाः ।
<>ऋषिभिर्भल्लु नामायं सन्निपात उदाहृतः ॥” ६ ॥
<>अथ वातपित्तश्लेष्मोल्वणस्य लक्षणमाह ।
<>“सर्व्वदोषोल्वणे यस्य सन्निपातः प्रकुप्यति ।
[Page5-246-a+ 52]
<>त्रयाणामपि दोषाणां तस्य रूपाणि लक्षयेत् ॥
<>व्याधिभ्यो दारुणश्चैव वज्रशस्त्राग्निसन्निभः ।
<>केवलोच्छासपरमस्तब्धाङ्गस्तब्धलोचनः ॥
<>त्रिरात्रोपरमे तस्य जन्तोर्हरति जीवितम् ।
<>तदवस्थन्तु तं दृष्ट्वा मूढो व्याहरते जनः ॥
<>धर्षितो राक्षसैर्न्यूनमवेलायां चरन्ति ये ।
<>अम्बया ब्रुवते केचित् यक्षिण्या ब्रह्मराक्षसैः ॥
<>पिशाचैर्गुह्यकैश्चैव तथान्यैर्म्मस्तके हतम् ।
<>कुलदेवार्च्चनाहीनं धर्षितं कुलदैवतैः ॥
<>नक्षत्रपीडामपरे गरकर्म्मेति चापरे ।
<>सन्निपातमिमं प्राहुर्भिषजः कूटपाकलम् ॥” ७ ॥
<>अथ प्रवृद्धमध्यहीनवातादिजनितसन्निपातज्व-
<>राणां लक्षणान्याह ।
<>“प्रवृद्धमध्यहीनैस्तु वातपित्तकफैश्च यः ।
<>तेन रोगास्त एवोक्ता यथादोषबलाश्रयाः ॥
<>प्रलापायाससम्मोहकम्पमूर्च्छारतिभ्रमाः ।
<>एकपक्षाभिघातश्च तत्राप्येतद्विशेषतः ।
<>एष सम्मोहको नाम्ना सन्निपातः सुदारुणः ॥”
<>रोगास्त एवोक्ता उक्ता एव ते रोगाः व्यथा-
<>वेपथुनिद्रानाशविष्टम्भादयो वातजाः । दाह-
<>तृष्णोष्णता स्वेदादयः पित्तजाः । गौरवाग्नि-
<>मान्द्योत्कासिका मुखप्रसेकादयः कफजाः ।
<>तत्रापि प्रलापादयः पक्षाघातान्ता विशेषाद्-
<>भवन्ति ॥ * ॥ ननु वातः प्रवृद्धः सन् ज्वरं
<>करिव्यति पित्तन्तु मध्यं सममिति यावत् तत्
<>कथं ज्वरं करिष्यति । यत आह ।
<>“धातवस्तन्मला दोषा नाशयन्त्यसमास्तनुम् ।
<>समाः सुखाय विज्ञेया बलायोपचराय च ॥”
<>इति ।
<>उच्यते । अत्र पित्तं मध्यमपि अप्रकृतमेव यतो-
<>ऽप्रकृतयोर्वातश्ले ष्मणोरपेक्षया मध्यं तेन मध्यं
<>मध्यकुपितमित्यर्थः ॥ * ॥ ननु कफः क्षीणः स कथं
<>ज्वरं करिष्यति हीनशक्तिकत्वात् । उच्यते ।
<>दोषाः क्षीणा अपि व्याधीन् कुर्व्वन्त्येव । यत
<>आह ।
<>“वातक्षयेऽल्पचेष्टत्वं मन्दवाक्त्वं विसंज्ञता ।
<>पित्तक्षयेऽधिकश्लेष्मा वह्निर्मन्दः प्रभाक्षयः ॥
<>शिथिलाः सन्धयो मूर्च्छा रौक्ष्यं दाहो कफ-
<>क्षयः ॥”
<>इत्याशङ्का सिद्धान्तश्चापरत्रापि ॥ ८ ॥ * ॥
<>“मध्यप्रवृद्धहीनैस्तु वातपित्तकफैश्च यः ।
<>तेन रोगास्त एबोक्ता यथादोषबलाश्रयाः ॥
<>मोहप्रलापमूर्च्छाः स्युर्म्मन्यास्तम्भः शिरोग्रहः ॥
<>कास श्वासो भ्रमस्तन्द्रा संज्ञानाशो हृदिग्रहः ॥
<>खेभ्यो रक्तं विसृजति तन्द्रा स्यात् स्तब्धनेत्रता ।
<>तत्राप्येते विशेषाः स्युर्म्मृत्युरर्व्वाक् त्रिवासरात्
<>भिषग्भिः सन्निपातोऽयं कथितः पाकला-
<>भिधः ॥ ९ ॥
<>हीनप्रवृद्धमध्यैस्तु वातपित्तकफैश्च यः ।
<>तेन रोगास्त एवोक्ता यथादोषबलाश्रयाः ॥
<>हृदयं दह्यते चास्य यकृत्प्लीहान्त्रफुप्फुसाः ।
<>पच्यन्तेऽत्यर्थमूर्द्ध्वाधः पूयशोणितनिगमः ॥
[Page5-246-b+ 52]
<>शीर्णदन्तश्च मृत्युश्च तत्राप्येतद्विशेषतः ।
<>भिषग्भिः सन्निपातोऽयं याम्यनामा प्रकी-
<>र्त्तितः ॥ १० ॥ * ॥
<>अथ प्रवृद्धवातमध्यपित्तहीनकस्य सन्निपातस्य
<>लक्षणमाह ।
<>“प्रवृद्धमध्यहीनैस्तु वातपित्तकफैश्च यः ।
<>तेन रोगास्त एवोक्ता यथादोषाबलाश्रयाः ॥
<>प्रलापायाससंमोहकम्पमूर्च्छारतिभ्रमाः ।
<>मन्यास्तम्भेन मृत्युश्च तत्राप्येतद्विशेषतः ।
<>उक्तः क्रकचनामायं सन्निपातो भिष-
<>ग्वरैः ॥ ११ ॥ * ॥
<>मन्यहीनप्रवृद्धैस्तु वातपित्तकफैश्च यः ।
<>तेन रोगास्तथैवोक्ता यथादोषबलाश्रयाः ॥
<>अन्तर्द्दाहो विशेषोऽत्र न च वक्तुं स शक्यते ।
<>रक्तमालक्तकेनेव लक्ष्यते मुखमण्डलम् ॥
<>यत्नेनाकर्षितः श्लेष्मा हृदयान्न प्रसिच्यते ।
<>इषुणेवाहतं पार्श्वं तुद्यन्ते खन्यते हृदि ॥
<>प्रमीलकश्वासहिक्का वर्द्धते तु दिनं दिनम् ।
<>जिह्वा दग्धा खरस्पर्शा गलः शूकैरिवावृतः ॥
<>विसर्गं नाभिजानाति कूजेच्चापि कपोतवत् ।
<>अतीवश्ले ष्मणा पूर्णः शुष्कवक्त्रोष्ठतालुकः ॥
<>तन्द्रानिद्रातियोगार्त्तो हतवाणिर्हतद्युतिः ।
<>न चातिलभते ग्लानिं विपरीतानि चेच्छति ॥
<>आयम्यते च बहुशो रक्तं ष्ठीवति चाल्पशः ।
<>एष कर्क्कटको नाम्ना सन्निपातः सुदा-
<>रुणः ॥ १२ ॥ * ॥
<>हीनमध्यप्रवृद्धैस्तु वातपित्तकफैश्च यः ।
<>तेन रोगास्त एवोक्ता यथादोषबलाश्रयाः ॥
<>अल्पं शूलं कटीतोदो मध्यो दाहो रुजा भ्रमः
<>भृशं क्लमः शिरो वक्त्रमन्या हृदयवाग्रुजः ॥
<>प्रमीलकः श्वासहिक्काकाशजाड्यविसंज्ञताः ।
<>प्रथमोत्पन्नमेतन्तु साधयन्ति कदाचन ॥
<>एतस्मिन् सन्निवृत्ते तु कर्णमूले सुदारुणा ।
<>पिडका जायते जन्तोर्यया कृच्छ्रेण जीवति ॥
<>स वैदारिकसंज्ञोऽयं सन्निपातः सुदारुणः ।
<>त्रिरात्रोपरमे तस्य व्यर्थमौषधकल्पनम् ॥” १३ ॥
<>अथ तन्त्रान्तरे । वातोल्वणादीनां सन्निपात-
<>ज्वरविशेषाणां त्रयोदशानां शीताङ्गादीनि
<>त्रयोदश नामान्तराणि लक्षणान्तराणि चाह ।
<>“शीताङ्गस्त्रिमलोद्भवज्वरगणे तन्द्री प्रलापी ततो
<>रक्तष्ठीवयिता च तत्र गणितः सम्भुग्ननेत्रस्तथा
<>साभिन्यासकजिह्वकश्च कथितः प्राकसन्धिगो-
<>ऽथान्तको
<>रुग्दाहः सहचित्तविभ्रम इह द्वौ कर्णकण्ठ-
<>ग्रहौ ॥”
<>तन्द्री तन्द्रिकः । प्रलापी प्रलापकः । रक्तष्ठीव-
<>यिता रक्तष्ठीवी । सम्भुग्ननेत्रो भुग्ननेत्रः । अभि-
<>न्यासकः अभिन्यासः । कर्णकण्ठग्रहौ कर्णग्रहः
<>कर्णकः । कण्ठग्रहः कण्ठकुब्जकः ॥ * ॥
<>अथ तेषां प्रत्येकलक्षणानि ।
<>“हिमशिशिरशरीरः सन्निपातज्वरी यः
<>श्वसनकसनहिक्कामोहकम्पप्रलापैः ।
[Page5-246-c+ 52]
<>क्लमबहुकफतान्तर्द्दाहवम्यङ्गपीडा-
<>स्वरविकृतिभिरार्त्तः शीतगात्रः स उक्तः ॥ १ ॥
<>तन्द्रातीव ततस्तृषातिसरणं श्वासोऽधिकः
<>कासरुक्
<>सन्तप्तातितनुर्गले श्वयथुना सार्द्धञ्च कण्डूः कफः ।
<>सुश्यामा रसना क्लमः श्रवणयोर्म्माद्यञ्च दाह-
<>स्तथा
<>यत्र स्यात् स हि तन्द्रिको निगदितो दोष-
<>त्रयोत्थो ज्वरः ॥ २ ॥
<>यत्र ज्वरे निखिलदोषनितान्तदोष-
<>जाते प्रलापबहुला सहसोत्थिताश्च ।
<>कम्पव्यथापतनदाहविसंज्ञताः स्यु-
<>र्न्नाम्ना प्रलापक इति प्रथितः पृथिव्याम् ॥ ३ ॥
<>निष्ठीवो रुधिरस्य रक्तसदृशं कृष्णं तनौ मण्डलं
<>लौहित्यं नयने तृषारुचिवमिश्वासातिसारभ्रमाः
<>आध्मानञ्च विसंज्ञता च तपनं हिक्वाङ्गपीडा भृशं
<>रक्तष्ठीविनि सन्निपातजनिते लिङ्गं ज्वरे
<>जायते ॥ ४ ॥
<>भृशं नयनरक्तताश्वसनकासतन्द्राभ्रमाः
<>प्रलापमदवेपथुश्रवणहानिमोहास्तथा ।
<>अदो निखिलदोषजे भवति यत्र लिङ्गं ज्वरे
<>पुरातनचिकित्सकैः स इह भुग्ननेत्रो
<>मतः ॥ ५ ॥
<>दोषास्तीव्रतरा भवन्ति बलिनः सर्व्वेऽपि यत्र
<>ज्वरे
<>मोहोऽतीव विचेष्टता विकलता श्वासो भृशं
<>मूकता ।
<>दाहश्चिक्कणमाननञ्च दहनो मन्दो बलस्य
<>क्षयः
<>सोऽभिन्यास इति प्रकीर्त्तित इह प्राज्ञै-
<>र्भिषग्भिः पुरा ॥ ६ ॥
<>त्रिदोषजनिते ज्वरे भवति यत्र जिह्वा भृशं
<>वृता कठिनकण्टकैस्तदनु मूकता मूढता ।
<>श्रुतिक्षतिबलक्षती श्वसनकाससन्तप्तयः
<>पुरातनभिषग् वरास्तमिह जिह्वकं चक्षते ॥ ७ ॥
<>व्यथातिशयिता भवेच्छ्र्वयथुसंयुता सन्धिषु
<>प्रभूतकफता मुखे विगतनिद्रता कासरुक् ।
<>समस्तमिति कीर्त्तितं भवति लक्ष्म यत्र ज्वरे
<>त्रिदोषजनिते बुधैः स हि निगद्यते सन्धिगः ॥ ८ ॥
<>यस्मिन् लक्षणमेतदस्ति सकलैर्द्दोषैरुदीते ज्वरे-
<>ऽजस्रंमूर्द्धविधूननं सकसनं सर्व्वाङ्गपीडाधिका ।
<>हिक्काश्वाससदाहमोहसहिता देहेऽतिसन्तप्तता
<>वैकल्यञ्च वृथावचांसि मुनिभिः सङ्कीर्त्तितः
<>सोऽन्तकः ॥ ९ ॥
<>दाहोऽधिको भवति यत्र तृषा च तीव्रा
<>श्वासप्रलापविरुचिभ्रममोहपीडाः ।
<>मन्या हनुव्यथनकण्ठरुजा श्रमाश्च
<>रुग् दाहसंज्ञ उदितस्त्रिभवो ज्वरोऽयम् ॥ १० ॥
<>गायति नृत्यति हसति प्रलपति विकृतं निरी
<>क्षते मुह्येत् ।
<>दाहव्यथाभयार्त्तो दोषत्रयचित्तविभ्रमो ज्वर-
<>वान् ॥ ११ ॥
[Page5-247-a+ 52]
<>निःशेषदोषजनितज्वरशेषजन्मा
<>स्यात् कर्णमूलविषये श्वयथुर्व्यथा च ।
<>कण्ठग्रहो वधिरताश्वसनप्रलाप-
<>प्रस्वेदमोहदहनानि च कर्णकाख्ये ॥ १२ ॥
<>कण्ठः शूकशताबरुद्धवदति श्वासःप्रलापोऽरुचि-
<>र्दाहो देहरुजा तृषापि च हनुस्तम्भः शिरो-
<>ऽर्त्तिस्तथा ।
<>मोहो वेपथुना सहेति सकलं लिङ्गं त्रिदोषज्वरे
<>यत्र स्यात् स हि कण्ठकुब्ज उदितः प्राज्ञै-
<>श्चिकित्साबुधैः ॥ १३ ॥ * ॥
<>स्न्धिगस्तेषु साध्यः स्यात्तन्द्रिकश्चित्तविभ्रमः ।
<>कर्णको जिह्वकः कण्ठकुब्जः पञ्चापि कष्टकाः ॥
<>रुग्दाहस्त्वतिकष्टेन संसाध्यस्तेषु भाषितः ।
<>रक्तष्ठीवी भुग्ननेत्रः शीतगात्रः प्रलापकः ।
<>अभिन्यासोऽन्तकश्चैते षडसाध्याः प्रकी-
<>र्त्तिताः ॥” * ॥
<>अथ तन्त्रान्तरे । वातोल्वणादीनां सन्निपात-
<>ज्वरविशेषाणां त्रयोदशानां कुम्भीपाकादीनि
<>त्रयोदश नामान्तराणि लक्षणान्तराणि चाह ।
<>“कुम्भीपाकः प्रोर्णुनावः प्रलापी
<>ह्यन्तर्द्दाहो दण्डपातोऽन्तकश्च ।
<>एणीदाहश्चाथ हारिद्रसंज्ञो
<>भेदा एते सन्निपातज्वरस्य ॥
<>अजघोषभूतहासौ यन्त्रापीडश्च संन्यासः ।
<>संशोषी च विशेषास्तस्यैवोक्तास्त्रयोदश च ॥”
<>अथैषां लक्षणानि ।
<>“घोनाविवरझरद्वहुशोणासितनीललोहितं
<>सार्त्ति ।
<>विलुठन् मस्तकमभितः कुम्भीपाकेन पीडितं
<>विद्यात् ॥
<>उत्क्षिप्य यः स्वमङ्गं क्षिपत्यधस्तान्नितान्त-
<>मुच्छसिति ।
<>तं प्रोर्णुनावजुष्टं विचित्रकष्टं विजानीयात् ॥
<>स्वेदभ्रमाङ्गपीडा कम्पो दवथुर्वमी व्यथा कण्ठे
<>गात्रञ्च गुर्व्वतीदं प्रलापिजुष्टस्य जायते
<>लिङ्गम् ॥
<>अन्तर्द्दाहः शैत्यं बहिंश्च यस्या विशेषतः श्वासः
<>अङ्गमिव दग्धकल्पं सोऽन्तर्द्दाहार्द्दितः कथितः ॥
<>नक्तं दिवा न निद्रामुपैति गृह्णाति मूढधी-
<>र्न्नभसः ।
<>उत्थाय दण्डपाते भ्रमातुरः सर्वतो भ्रमति ॥”
<>नभसो गृह्णाति आकाशात् किञ्चिद्ग्रहीतुं
<>करौ प्रसारयति इत्यर्थः ।
<>“संपूर्य्यते शरीरं ग्रन्थिभिरभितस्तथोदरं मरुता
<>श्वासातुरस्य सततं विचेतनस्यान्तकार्त्तस्य ॥
<>परिधावतीव गात्रे रुक्पात्रे भुजगपतग-
<>हरिणगणः ।
<>वेपथुमतः सदाहस्यैणीदाहज्वरार्त्तस्य ॥”
<>रुक्पात्रे पीडाभाजने । गात्रस्य विशेषणमेतत्
<>“यस्यातिपीतमङ्गनयने सुतरामलं ततोऽप्यं-
<>धिकम् ।
<>दाहोऽतिशीतता बहिरस्य स हारिद्रको ज्ञेयः ॥
[Page5-247-b+ 52]
<>छगलकशरीरगन्धः स्कन्धरुजावान्निरुद्धगल-
<>रन्ध्रः ।
<>अजघोषसन्निपातादाताम्राक्षः पुमान् भवति ॥
<>शब्दादीनधिगच्छति न स्वान्विषयान् यदी-
<>न्द्रियग्रामः ।
<>हसति प्रलपति परुषं स ज्ञेयो भूतहासार्त्तः ॥
<>येन मुहुर्ज्वरवेगाद्यन्त्रेणेवावपीड्यते गात्रम् ।
<>रक्तं पीतञ्च वमेत् यन्त्रापीडः स विज्ञेयः ॥
<>अतिसरति वमति कूजति गात्राण्यभितश्चिरं
<>नरः क्षिपति ।
<>स न्याससन्निपाते प्रलपति भुग्नाक्षिमण्डलो
<>भवति ॥
<>मेचकवपुरतिमेचकलोचनयुगलोऽबलो मलोत्-
<>सर्गात् ।
<>संशोषिणि सितपिडकामण्डलयुक्तो ज्वरे भवति
<>नारायण एव भिषग्भेषजमेतेषु जाह्नवीनीरम् ।
<>नैरुज्यहेतुरेको नित्यं मृत्युञ्जयोऽध्येयः ॥” * ॥
<>अथासाध्यसन्निपातज्वरस्य लक्षणमाह ।
<>“सन्निपातज्वरस्यान्ते कर्णमूले सुदारुणः ।
<>शोथः संजायते तेन कश्चिदेव प्रमुच्यते ॥”
<>सुदारुणः मारकत्वात् यतस्तेन शोथेन कश्चि-
<>देव प्रमुच्यते । कोऽपि जीवितं त्यजति इत्यर्थः ।
<>“सन्निपातज्वरान् कष्टानसाध्यानपरे जगुः ।
<>दोषे विबद्धे नष्टेऽग्नौ सर्व्वसम्पूर्णलक्षणः ।
<>सन्निपातज्वरोऽसाध्यः कष्टसाध्यस्ततोऽन्यथा ॥”
<>दोषे पित्तकफे । विबद्धे अपक्वे सर्व्वसम्पूर्ण-
<>लक्षणः सर्व्वाणि दाहशीतादीनि सम्पूर्णानि
<>अन्यूनानि प्रौढानीति यावत् लक्षणानि यस्य
<>सः । ततोऽन्यथा दोषे पक्वे अग्नौ दीप्ते स्वल्प-
<>लक्षणकः कष्टसाध्य इत्यर्थः ॥ * ॥ * ॥
<>अथ सामान्यसन्निपातज्वरस्य चिकित्सा ।
<>“सन्निपातार्णवे मग्नं योऽभ्युद्धरति मानवम् ।
<>कस्तेन न कृतो धर्म्मः काञ्च पूजां न सोऽर्हति ॥
<>मृत्युना सह योद्धव्यं सन्निपातं चिकित्सता ।
<>यश्च तत्र भवेज्जेता स जेतामयसङ्कुले ॥
<>श्लेष्मनिग्रहमेवादौ कुर्य्याद्ब्याधौ त्रिदोषजे ।
<>निरस्ते श्लेष्मणि ह्यस्य स्रोतःसूद्द्वाटितेषु च ।
<>लाघवं जायते सद्यस्तृष्णा चैवोपशाम्यति ॥” * ॥
<>भेडोऽप्याह ।
<>“सन्निपातज्वरे पूर्व्वं कुर्य्यादामकफापहम् ।
<>पश्चात् श्लेष्मणि संक्षीणे शमयेत् पित्तमारुतौ ॥”
<>इति ॥ * ॥
<>ननु तन्त्रान्तरे प्रथमंपित्तस्य प्रतिक्रिया प्रोक्ता
<>यथा, --
<>“शमयेत् पित्तमेवादौ ज्वरेषु समवायिषु ।
<>दुर्न्निवारतरं तद्धि ज्वरार्त्तेषु विशेषतः ॥” इति
<>अन्यत्रापि ।
<>“समवाये त्रिदोषाणां पूर्वं पित्तमुपाचरेत् ।
<>ज्वरे चैयातिसारे च सर्व्व त्रान्यत्र मारुतः ॥”
<>इति ॥
<>तथान्यत्र प्रथमं वायोः प्रतिक्रिया प्रोक्ता ।
<>यथा, --
[Page5-247-c+ 52]
<>“वातस्यानुजयेत् पित्तं पित्तस्यानुजयेत् कफम् ।”
<>इति ॥ * ॥
<>तत्र व्यवस्थामाह तन्त्रान्तरे ।
<>“ज्वरे त्रिदोषजे सामे शमयेत् प्रथमं कफम् ।
<>जीर्य्यत्यामे जयेत् पित्तं निरामे त्वनिलं जयेत् ॥
<>इति । प्रथममिति स्थानत्रयेऽपि सम्बध्यते ।
<>अन्ये त्विति समादधते ।
<>“त्रयाणां वा जयेत् पूर्व्वं तं यः स्याद्वलवत्तरः ।”
<>इति ।
<>तथा च ।
<>“संसर्गे यो गरीयान् स्यादुपक्रम्यः स वै भवेत्
<>शेषदोषाविरोधेन सन्निपाते तथैव च ॥” इति ॥
<>संसर्गे दोषद्वयसंसर्गे । गरीयान् बलवत्त्वरः ।
<>“अंशांशं यत्र दोषाणां विवेक्तुं नैव शक्नु यात् ॥
<>क्रियां साधारणीं तत्र विदधीत् चिकित्सकः ॥
<>लङ्घनं वालुकास्वेदो नस्यं निष्ठीवनं तथा ।
<>अवलेहोऽञ्जनञ्चैव प्राक् प्रयोज्यं त्रिदोषजे ॥”
<>ज्वर इति शेषः ॥ * ॥ ननु ।
<>“क्रियायास्तु गुणालाभे क्रियामन्यां प्रयोजयेत्
<>पूर्व्वस्यां शान्तवेगायां न क्रियासङ्करो हितः ॥”
<>इति वचनेन क्रियासङ्करस्य निषिद्धत्वात् कथ-
<>मत्र नस्यनिष्ठीवनावलेहाञ्जनानि युगपद्विधी-
<>यन्ते इत्याशङ्खायामाह ।
<>“क्रियाभिस्तुल्यरूपाभिः क्रियासाङ्कर्य्यमिष्यते ।
<>भिन्नरूपतयैतास्तु नहि कुर्व्वन्ति दूषणम् ॥” * ॥
<>तत्र लङ्घनस्य अवधिमाह ।
<>“त्रिरात्रं पञ्चरात्रं वा दशरात्रमथापि वा ।
<>लङ्घनं सन्निपातेषु कुर्य्याद्वारोग्यदर्शनात् ॥”
<>लङ्घने त्रिरात्रादिविकल्प उल्वणवाताद्यपेक्षया
<>दोषाणां शीघ्रमध्यमन्दशक्तिकत्वात् व्याधिस्व-
<>भावाच्च । आरोग्यदर्शनात् इति यावदरोगता-
<>दर्शनं स्यात्तावद्वा लङ्घन कुर्य्यात् । एतेन
<>त्रिरात्राद्यवधेरनियतत्वं सूचितम् । अतएव
<>सुश्रुतः प्राह ।
<>“सप्तमे दिवसे प्राप्ते दशमे द्वादशेऽपि वा ।
<>पुनर्घोरतरो भूत्वा प्रशमं यान्ति हन्ति वा ॥”
<>घोरतर इति घोरः स्वभावादेव तदा घोरतरो
<>भूत्वेति ॥ * ॥ हननप्रशमनयोः कारणमाह ।
<>“पित्तकफानिलवृद्ध्या दशदिवसद्वादशाह-
<>सप्ताहात् ।
<>हन्ति विमुञ्चत्यथवा त्रिदोषजो धातुमलपा-
<>कात् ॥”
<>त्रिदोषजो ज्वर इति शेषः । धातुमलपाकात्
<>धातुपाकाद्धन्ति मलपाकाद्विमुञ्चतीत्यर्थः ।
<>धातुमलपाके प्राक्तनकर्म्मैव हेतुः । तत्र यदि
<>जीवनसंवर्द्धकं कर्म्मास्ति तदा मलपाकोऽन्यथा
<>धातुपाकः । स च रसादिशुक्रान्तधातूनां पाको
<>बोद्धव्यः ॥ * ॥ तत्र धातुपाकस्य लक्षणमाह ।
<>“निद्रानाशो हृदि स्तम्भो विष्टम्भो गौरवा-
<>रुची ।
<>अरतिर्बलहानिश्च धातूनां पाकलक्षणम् ॥”
<>विष्टम्भ उदरस्य । गौरवं गात्राणाम् । अन्यच्च ।
[Page5-248-a+ 52]
<>“संवाध्यमानो हृदि नाभिदेशे
<>गात्रेषु वा पाकरुजायुतेषु ।
<>पीडाज्वरार्त्तोऽङ्गुलिभिश्च गच्छेत्
<>स धातुपाकी कथितो भिषग्भिः ॥”
<>अपरञ्च ।
<>“नाभेरूर्द्धं हृदोऽधस्तात् पीड्यते व्यथया यदि
<>धातोः पाकं विजानीयादन्यथा तु मलस्य च ॥”
<>मलपाकलक्षणमाह ।
<>“दोषप्रकृतिवैकृत्यं लघुता ज्वरदेहयोः ।
<>इन्द्रियाणाञ्च वैमल्यं मलानां पाकलक्षणम् ॥”
<>दोषप्रकृतिवैकृत्यं दोषा वातादयस्तेषां प्रकृति-
<>र्वेपथुदाहगौरवादिकरणं तस्य वैकृत्यं वैप-
<>रीत्यम् । वेमल्यं मलराहित्यम् । मलानां
<>दोषाणाम् । अन्यच्च ।
<>“शश्वद्धीन्द्रियपञ्चकस्य पटुता वह्नेश्च यत्र क्रमात्
<>तृष्णादिप्रशमो ज्वरस्य मृदुता तं दोषपाकं
<>वदेत् ।
<>हृन्नाभ्योरतिवेदनातिसरणं तीव्रो ज्वरस्तृण्मद
<>श्वासाधिक्यमरोचको रतिरिति स्याद्धातु-
<>पाकाकृतिः ॥” * ॥
<>आमस्याधिक्येन सप्तमदिवसाद्यवध्यतिक्रमे पर-
<>मावधिमाह । हारीतः ।
<>“सप्तमी द्विगुणा यावन्नवम्येकादशी तथा ।
<>एषा त्रिदोषमर्य्यादा मोक्षाय च वधाय च ॥”
<>नवम्येकादशी चागमनदिवसं संविहाय बोद्धव्या
<>तेनागमनदिवसं नीत्वा दशमी द्वादशी च अत्र
<>रात्रिरित्यध्याह्रियते ।
<>“सन्निपातज्वरी पूर्वं सम्यग्लङ्घनमाचरेत् ।
<>शृतं शीतं पिबेदम्भः समये भेषजं भवेत् ॥
<>सन्निपातेन तृष्यन्तं पार्श्वरुक् तालुशोषितम् ।
<>यः पाययेज्जलं शीतं स मृत्युर्नरविग्रहः ॥”
<>शीतं अक्वथितम् । शृतं तु शीतं विहितमेव
<>इति लङ्घनम् ॥ * ॥ अथ वालुकास्वेदः ।
<>“वातश्ले ष्मकृते स्वेदात् कारयेद्रू क्षनिर्म्मितात्
<>स्निग्धः स्वेदो निषिद्धोऽत्र विना केवलवातजान्
<>खर्परभृष्टपटस्थितकाञ्जिकसंसिक्तवालुकास्वेदः
<>शमयति वातकफामयमस्तकशूलाङ्गभङ्गादीन् ॥
<>श्रोतसामार्द्रवं कृत्वा नीत्वा पावकमाशयम् ।
<>हत्वा वातकफस्तम्भं स्वेदो ज्वरमपोहति ॥”
<>इति वालुकास्वेदः ॥ * ॥
<>अथ नस्यम् ।
<>“सैन्धवं श्वेतमरिचं सर्षपाः कुष्ठमेव च ।
<>वस्तमूत्रेण संपिष्टं नस्यं तन्द्रानिवारणम् ॥”
<>श्वेतमरिचं शिग्रु बीजम् । सैन्धवादिनस्यम् ॥
<>“मधूकसारसिन्धूत्थवचोषणकणाः समाः ।
<>श्लक्ष्णं पिष्ट्वाम्भसा नस्य दद्यात् संज्ञाप्रबोध-
<>नम् ॥”
<>इति मधूकसारादिनस्यम् ॥
<>“मातुलुङ्गार्द्रकरसं कोष्णं त्रिलवणान्वितम् ।
<>अन्यद्वा सिद्धविहितं नस्यं तीक्ष्णं प्रयोजयेत् ॥
<>तेन प्रभिद्यते श्लेष्मा प्रभिन्नश्च प्रसिव्यते ।
<>शिरोहृदयकण्ठास्यपार्श्वरुक् चोपशाम्यति ॥
[Page5-248-b+ 52]
<>मोहामयेन मुग्धं बोधयितुं यादृशः शक्तः ।
<>कल्पतरुनामधेयो रसो न तादृक् परं
<>किञ्चित् ॥”
<>इति नस्यम् ॥ * ॥
<>अथ निष्ठीवनम् ।
<>“जिह्वातालुगलक्लोम मरुत्पित्तेन चोच्छ्रितः ।
<>तदा स चारयेच्छोषं जिह्वायाः खरतां तथा ॥
<>स्फुटनञ्च तदा जिह्वां लेपयेन्मधुपिष्टया ।
<>द्राक्षया साज्यपातेन जिह्वा स्यात् सरसा
<>मृदुः ॥
<>आर्द्रकस्य रसोपेतं सैन्धवं कटुकत्रयम् ।
<>आकण्ठाद्धारयेदास्ये निष्ठीवेच्च पुनः पुनः ॥
<>तेनास्य हृदयक्लोममन्यापार्श्वशिरोगलात् ।
<>नीलोऽप्याकृष्यते श्लेष्मा लाघवं चास्य जायते ॥
<>पर्व्वभेदो ज्वरो मूर्च्छा निद्राश्वासगलामयाः ।
<>मुखाक्षिगौरवं जाड्यमुत्क्लेशश्चोपशाम्यति ॥
<>सकृत् द्विस्त्रिश्चतुः कुर्य्याद्दॄष्ट्वा दोषबलाबलम् ।
<>एतद्धि परमं प्राहुर्भेषजं सन्निपातिनाम् ॥”
<>इति कवलग्रहः ॥ * ॥
<>अथावलेहः ।
<>“कट्फलं पौष्करं शृङ्गी व्योषं यासश्च कारवी
<>श्लक्ष्णचूर्णीकृतं चैतत् मधुना सह लेहयेत् ॥
<>एषावलेहिका हन्ति सन्निपातं सुदारुणम् ।
<>हिक्कां श्वासञ्च कासञ्च कण्ठरोगञ्च नाशयेत् ।
<>एतद्योज्यं कफोद्रेके चूर्णमार्द्रकजै रसैः ॥”
<>तन्त्रान्तरे च उक्तम् ।
<>“अष्टाङ्गं मधुना लिह्यादार्द्र कस्य रसेन वा ।
<>संमोहं दारुणं हन्यात्तन्द्राकाससमन्वितम् ॥”
<>इति ।
<>“सर्वेषु सन्निपातेषु न क्षौद्रमवचारयेत् ।
<>शीतोपचारि क्षौद्रं स्याच्छीतञ्चात्र विरुध्यते ॥
<>अयमभिप्रायः । सन्निपातज्वरेषु श्लेष्मनिग्र-
<>हार्थं सर्व्वदा स्वेदो हित उक्तः । अत्राग्नि-
<>सम्बन्धाद्देहस्योष्णता तिष्ठेदेव । उष्णेन मधुना
<>विरोधः । उक्तञ्च सुश्रुतेन ।
<>“उष्णैर्विरुध्यते सर्वं विषान्वयतया मधु ।
<>उष्णार्त्तमुष्णैरुष्णञ्च तन्निहन्ति यथा विषम् ॥”
<>इति ॥
<>शीतोपचारि क्षौद्रमिति । शीतेनोपचारोऽस्या-
<>स्तीति शीतोपचारि । शीतञ्चात्र सन्निपाते
<>विरुध्यते । अयमवलेहः प्रायेणोर्द्ध्वजत्रुजरोग-
<>हरत्वात् सायमुपयुज्यते । यत उक्तं चरकेण ।
<>“ऊर्द्ध्वजत्रु गदघ्नी या सा सायमवलेहिका ।
<>अधोरोगहरी या सा भोजनात् प्राक् प्रयु-
<>ज्यते ॥”
<>पौष्करं पुष्करमूलं तदलाभे कुष्ठं देयम् ।
<>शृङ्गी कर्क्कटशृङ्गी । व्योषं शुण्ठीपिप्पलीमरि-
<>चानि । यासो यवासः । केचिद्यासस्थाने
<>यवानीं प्रक्षिपन्ति । कारवी मगरैला इति
<>लोके । अष्टाङ्गावलेहिका ॥ * ॥
<>“स्विन्नमामलकं पिष्ट्वा द्राक्षया सह मेलयेत् ।
<>विश्वभेषजसंयुक्तं मधुना सह लेहयेत् ।
[Page5-248-c+ 52]
<>तेनाशु शाम्यति श्वासः कासो मूर्च्छारुचि-
<>स्तथा ॥”
<>इत्यवलेहः ॥ * ॥
<>अथाञ्जनम् ।
<>“शिरीषबीजगोमूत्रकृष्णामरिचसैन्धवैः ।
<>अञ्जनं स्यात् प्रबोधाय सरसोनशिलावचैः ॥”
<>इति शिरीषबीजाद्यञ्जनम् ॥ * ॥
<>“अयोरजः श्वेतलोध्रमञ्जनं मरिचं तथा ।
<>गोपित्तेन समायुक्तं तन्द्रानाशनमुत्तमम् ॥”
<>गोपित्तं गोरोचना । लौहचूर्णाद्यञ्जनम् ॥ * ॥
<>“अञ्जनं सम्यगारब्धं मधुसिन्धुशिलोषणैः ।
<>प्रमोहद्रोहि भवति भाषितं भिषजां वरैः ॥”
<>शिला मनःशिला । उषणं मरिचम् । इत्य-
<>ञ्जनम् ॥ * ॥ अथ क्वाथः ।
<>“सूतं विषञ्च मरिचं तुत्थकं नवसादरम् ।
<>चूर्णितं स्वरसैर्म्मद्यं धूर्त्तपत्ररसोनयोः ॥
<>सन्निपातकृते मोहे मूर्द्ध्नि लिम्पेत् पदोपरि ।
<>अस्थिव्यथास्वनेनैव लेपं कुर्य्यात् पदोपरि ॥”
<>पदं पीछ इति लोके ।
<>“विल्वश्योनाकगम्भारीपाटलागणिकारिकाः ।
<>पाचनं वातकफहृत् पञ्चमूलमिदं महत् ॥
<>शालपर्णी पृश्निपर्णी बृहती कण्टकारिका ।
<>गोक्षुरो वातपित्तघ्नं कनीयः पञ्चमूलकम् ॥
<>उभयं दशमूलं तत् पिप्पलीचूर्णसंयुतम् ।
<>सन्निपातज्वरं हन्ति हृत्कण्ठग्रहनाशनम् ॥
<>तन्द्रावातकफातङ्कश्वासपार्श्वार्त्तिकासनुत् ।
<>महान्ति यानि मूलानि काष्ठगर्भाणि यानि
<>च ।
<>तेषान्तु वल्कलं ग्राह्यं ह्रस्वमूलानि कृत्स्नशः ॥”
<>अत्र विल्वादीनां पञ्चानां मूलस्य वल्कलं
<>ग्राह्यम् । दशमूलक्वाथः ॥ * ॥
<>“दशमूलीकषायस्तु स पौष्करकणान्वितः ।
<>सन्निपातज्वरे देयः श्वासकाससमन्विते ॥”
<>इति द्वादशाङ्गक्वाथः ॥ * ॥
<>“चिरज्वरे वातकफोल्वणे वा
<>त्रिदोषजे वा दशमूलमिश्रः ।
<>किराततिक्तादिगणः प्रयोज्यः
<>शुद्ध्यर्थिने वा त्रिवृता विमिश्रः ॥”
<>किराततिक्तादिर्यथा, --
<>किराततिक्तको मुस्तं गुडूची विश्वभेषजम् ।
<>किरातादिगणो ह्येष चातुर्भद्रकमित्यपि ॥”
<>इति चतुर्द्दशाङ्गक्वाथः ॥ * ॥
<>“दशमूली शठी शृङ्गी पौष्करं सदुरालभम् ।
<>भार्गी कुटजबीजञ्च पटोलं कटुरोहिणी ॥ ॥
<>अष्टादशाङ्ग इत्येष सन्निपातज्वरापहः ।
<>कासहृद्ग्रहपार्श्वार्त्ति श्वासहिक्कावमीहरः ॥”
<>इत्यष्टादशाङ्गक्वाथः ॥ * ॥
<>“भूनिम्बदारुदशमूलमहौषधाब्द-
<>तिक्तेन्द्रबीजधनिकेभकणाकषायः ।
<>तन्द्राप्रलापकसनारुचिदाहमोह-
<>श्वासत्रिदोषजनितज्वरनाशनः स्यात् ॥”
<>इति द्वितीयोऽष्टादशाङ्गक्वाथः ॥
[Page5-249-a+ 52]
<>एतस्यैव गुण उक्तो वङ्गसेनेन ।
<>“अष्टादशाङ्गमित्येष मृत्युकल्पं ज्वरं जयेत् ॥”
<>इति ॥ * ॥
<>अथ सन्निपातज्वरे रसाः ।
<>“विषं त्रिकटुकं गन्धं टङ्कणं मृतशुल्वकम् ।
<>धुस्तूरस्य च बीजानि हिङ्गुलं नवमं स्मृतम् ॥
<>एतानि समभागानि दिनैकं विजयाद्रवैः ।
<>मर्द्दयेच्चणकाकारा कर्त्तव्या वटिकाथ सा ॥
<>भक्षणीया तु पातव्योरविमूलकषायकः ।
<>मृतसंजीवती नाम्ना सन्निपातज्वरान्तकृत् ॥”
<>इति मृतसञ्जीवनी वटिका ॥ * ॥
<>सन्निपातज्वरे रसप्रदीपे ।
<>“शुद्धसूतसमं गन्धं सूतांशं मृतताम्रकम् ।
<>त्रिभिस्तुल्यैर्गवां क्षीरैर्म्मर्द्दयेदातपे खरे ॥
<>मर्द्दयेद्दिनमेकन्तु निर्गुण्डीशिग्रजद्रवैः ।
<>विधाय गोलं तं गोलमन्धमूषागतं पचेत् ॥
<>त्रियामान् वालुकायन्त्रे ततः खल्ले विचूर्णयेत् ।
<>अष्टमांशं विषं तत्र क्षिपेत्तेनापि मर्द्दयेत् ॥
<>त्रिनेत्राख्यो रसो ह्येष ज्ञेयो गुञ्जाद्वयोन्मितः ।
<>पञ्चकोलकषायेण छागीदुग्धेन वा सह ॥
<>रसेनानेन भुक्तेन सन्निपातज्वरो महान् ।
<>संक्षयं व्रजति क्षिप्रं कर्त्तव्यो नात्र संशयः ॥”
<>इति त्रिनेत्रो रसः ॥ * ॥
<>सन्निपातज्वरे रसप्रदीपे ।
<>“भस्म षोडशनिष्कं स्यादारण्योपलसम्भवम् ।
<>मरिचं निष्कमात्नञ्च विषं निष्कं विचूर्णयेत् ॥
<>रसो भस्मेश्वरो नाम्ना सन्निपातज्वरान्तकृत् ।
<>एकगुञ्जामितो भक्ष्य आर्द्रकस्य द्रवेण हि ॥”
<>इति भस्मेश्वरो रसः ॥ * ॥
<>सन्निपातज्वरे रसेन्द्रचिन्तामणौ ।
<>“द्वौ कर्षौ सूतकाद्ग्राह्यौ गन्धकाद्द्वौ तथैव च ।
<>यत्नतस्तूभयं मर्द्यं दिनं हंसपदीरसैः ॥
<>कल्कस्य वटिकां कृत्वा निःक्षेत् काचभाजने ।
<>कर्षैकममृतं तत्र क्षिप्त्वा वक्त्रं निरोधयेत् ॥
<>कुपिकायाः परौ भागौ वालुकाभिश्च पूरयेत् ।
<>सार्द्धं यावदहोरात्रं तावत्तत्र पचेद्रसम् ॥
<>दीपमात्रोऽनलो देयः साङ्गशीतं तमुद्धरेत् ।
<>तोलार्द्धममृतं तत्रक्षिपेत्तावत्तथोषणम् ॥
<>भक्षितो रक्तिकामात्रो रसस्त्वग्निकुमारकः ।
<>सन्निपातज्वरं हन्याद्वातं मन्दाग्नितामपि ॥
<>शूलं संग्रहणीं गुल्मं क्षयं पाण्डुगदं तथा ।
<>श्वासकासादिकान् सर्व्वान् गदानेष विना-
<>शयेत् ॥”
<>इति अग्निकुमारो रसः ॥ * ॥
<>सन्निपातज्वरादिषु रसेन्दचिन्तामणौ ।
<>“गन्धेशटङ्कमरिचं विषं धर्त्तूरजैर्द्रवैः ।
<>दिनसंमर्द्दितं शुष्कं पञ्चवक्त्रो रसो भवेत् ॥
<>आर्द्रकस्य द्रवेणैष दातव्यो रक्तिकामतः ।
<>सन्निपातज्वरं घोरं नाशयेन्नात्र संशयः ॥”
<>ईशः पारदः । टङ्कः टङ्कणः । षञ्चवक्तो रसः ॥ * ॥
<>सन्निपातज्वरे रसेन्द्रचिन्तामणौ । अथ शीत-
<>ज्वरे रसाः ।
[Page5-249-b+ 52]
<>“सूतकं गन्धकञ्चैव हरितालं मनःशिलाम् ।
<>एकनिष्कं द्विनिष्कञ्च चतुर्निष्कं तथैव च ॥
<>पञ्चनिष्करसैः कारवेल्ल्याः कल्क प्रकल्पयेत् ।
<>ताम्रपत्राणि तुल्यानि तेन कल्केन लेपयेत् ॥
<>सरावसंपुटे तानि कृत्वा तेषामुपर्य्यपि ।
<>दद्यात्तां पिष्टिकां पश्चात् पुटपाकेन पाचयेत् ॥
<>ततः संचूर्णयेदेव रसः क्षौद्रेण भक्षितः ।
<>यवैकमात्रया हन्ति घोरं शीतज्वरं ध्रुवम् ॥”
<>पाराटङ्कः १ गन्धकटङ्कः २ हरितालटङ्कः ४
<>मनःशिलाटङ्कः ५ ताम्रपत्रटङ्कः १२ । इति
<>शीतज्वरारिरसः ॥ * ॥ रसप्रदीपे ।
<>“पारदं गन्धकं तुत्थं दरदञ्च विषं समम् ।
<>विषादष्टगुणं योज्यं मरिचं विश्वभेषजम् ॥
<>अश्वगन्धा तु विजया कासमर्दकठिल्लकः ।
<>चतुर्णाञ्च रसैरेतच्चूर्णं यत्नेन मर्दयेत् ॥
<>तुलस्यास्तु दलैः सार्द्धं भक्षितो रक्तिकामितः ।
<>हन्ति शीतज्वरं घोरं नाम्रायं शीतकेशरी ॥”
<>इति शीतकेशरीरसः ॥ * ॥
<>रसप्रदीपे ।
<>“तालकं शूक्तिकाचूर्णं तुल्यं तत्रोभयोपरि ।
<>नवमांशञ्च तुत्थं स्यात् मर्दयेत् कन्यकाद्रवैः ॥
<>तत्तु संशुष्कमुपलैर्वन्यैर्गजपुटे पचेत् ।
<>शीतं तच्चूर्णयेदर्द्धं गुञ्जामात्रं शितायुतम् ॥
<>प्रभाते भक्षयेत्तेन याति शीतज्वरक्षयम् ।
<>वान्तिर्भवति कस्यापि कस्यापि न भवत्यपि ॥”
<>इति शीतभञ्जी ॥ * ॥
<>“रसकं पारदं तुत्थं तालकं गन्धटङ्कणम् ।
<>सर्व्वमेतत् समं चूर्णं कारवेल्लीरसैर्दिनम् ॥
<>मर्दयेत्तेन शुद्धस्य रसकादिसमस्य तु ।
<>ताम्रस्य भाजनस्यान्तर्लिम्पेदर्द्धाङ्गु लोन्मितम् ॥
<>तत् पचेद्वालुकायन्त्रे यवा यावत् स्फुटन्ति हि ।
<>शीतलं तद्धि गृह्णीयात्ताम्रपात्रोदराद्भिषक् ॥
<>शीतभञ्जी रसो माषमात्रो मरिचसंयुतः ।
<>भक्षितः पर्णखण्डेन नाशयेद्विषमज्वरान् ॥”
<>इति शीतभञ्जी रसः ॥ * ॥
<>शीतज्वरादिविषमज्वरेषु रसेन्द्रचिन्तामणौ ।
<>“तालको दरदोद्भू तपारदो गन्धकः शिला ।
<>क्रमाद्भागार्द्धरहितं कारवेल्ल्यम्बुमर्दितम् ॥
<>अनेनास्य प्रमाणेन ताम्रपात्रीं प्रलेपयेत् ।
<>अधोमुखीं दृढे भाण्डे तान्निरुध्याथ पूरयेत् ॥
<>चुल्ल्यां वालुकया घस्रमग्निं प्रज्वालयेदृढम् ।
<>शीतं संचूर्ण्य माषोऽस्य नागवल्लीदले स्थितः ॥
<>भक्षितो मरिचैः सार्द्धं समस्तान् विषमज्वरान्
<>शीतदाहादिकान् हन्ति पथ्यं शाल्यौदनं
<>पयः ॥”
<>इति शीतभञ्जीरसः ॥ * ॥
<>रसरत्नप्रदीपे ।
<>“रसं गन्धं विषञ्चैव समं शुद्धञ्च टङ्कणम् ।
<>मर्दयेत् खल्लमध्ये तु यावत् कज्जलसन्निभम् ॥
<>नकुलस्य मुखे क्षिप्त्वा मृदा संवेष्टयेद्दृढम् ।
<>स्थापयेत् मृण्मये पात्रे अधोऽर्द्धलवणं न्यसेत् ॥
<>मुखे भाण्डं संनिरुध्य चतुर्यामं दृढाग्निना ।
[Page5-249-c+ 52]
<>साङ्गशीतं समुद्धृत्य कृत्वा खल्लेषु कज्जलीम् ।
<>गुञ्जाद्वयप्रमाणेन नस्यकर्म्मणि योजयेत् ।
<>वामभागे ज्वरं हन्ति तत्क्षणात् कौतुकं महत्
<>योजयेद्दक्षिणे भागे आरोग्यं निश्चितं भवेत् ॥”
<>इत्यर्द्धनारीनाटेश्वरो रसः ॥ * ॥
<>शीतज्वरादिविषमज्वरेषु रसरत्नप्रदीपे ।
<>“कट्फलं त्रिफलादारुचन्दनं सपरूषकम् ।
<>कटुकापद्मकोशीरं विपचेत् कर्षकं जले ॥
<>त्रिदोषदाहतृष्णाघ्नं पानमात्रेयपूजितम् ।
<>दीर्घकालज्वरार्त्तानामेतत् स्यादमृतोमम् ॥”
<>कर्षं कट्फलाद्युशीरान्तानां समुदितानां जले
<>प्रस्थमिते विपचेत् अर्द्धशेषम् । कट्फलादिपानं
<>तृष्णायां दाहे च ।
<>“सन्निपाते तु दाहार्त्तं यः सिञ्चेच्छीतवारिणा
<>आतुरः स कथं जीवेद्भिषग्वा स कथं भवेत् ॥”
<>एष सन्निपातिनो दाहे शीताम्बुसेकनिषेधो रुग्-
<>दाहान्यत्र तत्र व्याप्याद्यवगाहनस्योक्तत्वात् ॥ * ॥
<>अथान्नमाह ।
<>“दुःस्पर्शगोक्षुरक्षुदासिद्धमाहारमर्पयेत् ।
<>दोषशान्तिबलाग्न्यर्थं त्रिदोषज्वरिणे भिषक् ॥”
<>दुःस्पर्शो यवासः । आहारमुचितमन्नम् ॥
<>“लाजशक्तून् समश्नीयात् सैन्धवेन समन्वितान्
<>ते चेज्जीर्य्यन्त्यविघ्नेन ज्वरी जीवेत्तदा ध्रुवम् ॥”
<>इति केचित् ॥
<>रक्तपित्ते हितत्वेन तृष्णादाहज्वरेषु च ।
<>लाजानां शक्तवः शीता न च तेऽत्र हिता
<>मताः ॥
<>पाचनो दीपनः सोष्णो लाजमण्डो यतः स्मृतः ।
<>दशमूलादिसंसिद्धः सन्निपातज्वरे हितः ॥
<>सन्निपातज्वरी यस्तु कम्पते प्रलपत्यपि ।
<>किञ्चिदेव न जानाति चिकित्सा तस्य कथ्यते ॥
<>अभ्यञ्जयेत् पुराणेन सर्पिषा पूर्व्वमेव तम् ।
<>बलारास्नागुडूच्याद्यैस्तैलैश्च परिषेचयेत् ॥
<>वर्त्तको वर्त्तका लावो वार्त्ताकस्तित्तिरिः शशः ।
<>कुलिङ्गश्च रसेनैषां तर्पयेत यथानलम् ॥”
<>वर्त्तकः वटेर इति लोके । वर्त्तका बटई इति
<>लोके । वार्त्ताको वातचटक इति निर्घण्टः ॥
<>वगेरा इति लोके । कुलिङ्गो गरगरैया इति
<>लोके ।
<>“सन्निपाते क्षुधार्त्तं यो भोजयेत् पिशितौदनम्
<>स कथं भिषगाख्यान्तु लभते मनुजाधमः ॥” * ॥
<>अथ वातोल्वणसन्निपातज्वरस्य चिकित्सा ।
<>“पञ्चमूलीकषायन्तु दद्याद् वातोत्तरे ज्वरे ।
<>भृशोष्णं वा सुखोष्णं वा दृष्ट्वा दोषबलाबलम् ॥”
<>पञ्चमूली महती प्रथमं प्राप्तायास्त्यागे वचना-
<>भावात् ॥ * ॥ अथ पित्तोल्वणसन्निपातज्वरस्य
<>चिकित्सा ।
<>“परूषकाणि त्रिफला देवदारु च कट्फलम् ।
<>चन्दनं प्रद्मकं चैव तथा कटुकरोहिणी ॥
<>पृश्नीपर्णी शृतं त्वेभिरुषितं शीतलं जलम् ।
<>पित्तोत्तरे नृणामेतत् सन्निपाते चिकित्सितम् ॥”
<>इति परूषकादिक्वाथः ॥ * ॥
[Page5-250-a+ 52]
<>“किराततिक्तकं मुस्तं गुडूची विश्वभेषजम् ।
<>पाठोदीप्यं मृणालञ्च शृतं पित्ताधिके पिबेत् ॥”
<>इति किरातादिसप्तकम् ॥ * ॥
<>अथ कफोल्वणसन्निपातज्वरस्य चिकित्सा ।
<>“बृहत्यौ पौष्करं भार्गी शटी शृङ्गी दुरा-
<>लभा ।
<>वत्सकस्य तु वीजानि पटोलं कटुरोहिणी ॥
<>बृहत्यादिर्गणः शस्तः सन्निपाते कफोत्तरे ।
<>श्वासादिषु च सर्व्वेषु हितः सोपद्रवेष्वपि ॥”
<>इति बृहत्यादिक्वाथः ॥ * ॥
<>अथ वातपित्तोल्वणसन्निपातज्वरस्य चिकित्सा
<>“वातपित्तहरं वृष्यं कनीयः पञ्चमूलकम् ।
<>तत्क्वाथो मधुना हन्ति वातपित्तोत्तरं ज्वरम् ॥”
<>इति लघुपञ्चमूलम् ॥ * ॥
<>अथ वातश्लेष्मोल्वणसन्निपातज्वरचिकित्सा ।
<>किराततिक्तकं मुस्तं गुडूची विश्वभेषजम् ।
<>चातुर्भद्रकमित्याहुर्व्वातश्लेष्मोल्वणे ज्वरे ॥”
<>इति चातुर्भद्रकक्वाथः ॥ * ॥
<>अथ पित्तश्लेष्मोल्वणसन्निपातज्वरचिकित्सा ।
<>“पर्पटः कट्फलं कुष्ठमुशीरं चन्दनं जलम् ।
<>नागरं मुस्तकं शृङ्गी पिप्पल्येषां शृतं हितम् ।
<>तृष्णादाहाग्निमान्द्येषु पित्तश्लेष्मोल्वणे ज्वरे ॥”
<>इति पर्पटादिक्वाथः ॥ * ॥
<>अथ वातपित्तश्लेष्मोल्वणसन्निपातज्वरचिकित्सा ।
<>“नागरं धान्यकं भार्गी पद्मकं रक्तचन्दनम् ।
<>पटोलं पिचुमर्दश्च त्रिफला मधुकं बला ॥
<>शर्करा कटुका मुस्ता गजाह्वा व्याधिघातकः ।
<>किराततिक्तममृता दशमूली निदिग्धिका ॥
<>योगराजो निहन्त्येष सन्निपातत्रिकोल्वणम् ।
<>सन्निपातसमुत्थानं मृत्युमप्यागतं जयेत् ॥”
<>गजाह्वा गजपिप्पली । व्याधिघातकः आरम्वधः ।
<>निदिग्धिका द्वैगुण्यार्थं पृथक् पठिता । इति
<>योगराजक्वाथः ॥ * ॥ अथ प्रवृद्धमध्यहीनवा-
<>तादिजनितसन्निपातज्वराणां षण्मां तन्त्रेण
<>चिकित्सामाह ।
<>“प्रवृद्धं कर्षयेद्दोषं क्षीणं संवर्द्धयेद्भिषक् ।
<>चिकित्सेयं विधातव्या दोषयोर्व्वृद्धहीनयोः ॥”
<>अस्यायमर्थः । प्रवृद्धं दोषं कर्षयेत् तत्क्षैण्य-
<>हेतुभिरौषधान्नविहारैः कृशीकृत्य समीकुर्य्यात्
<>क्षोणं दोषं संवर्द्धयेत् । तद्वृद्धिहेतुभिरौषधान्न-
<>विहारैर्वर्द्ध यित्वा समीकुर्य्यादित्यर्थः ।
<>“प्रवृद्धे समिते दोषे मध्यमः स्वयमेव हि ।
<>शान्तिं याति समं नीते त्वनुबन्ध्येऽनुबन्धवत् ॥”
<>अभ्यायमर्थः । वर्षासु वायुरनुबन्ध्यः सेव्यः ।
<>प्रधानमिति यावत् । पित्तश्लेष्माणावनुबन्धौ
<>वायोरनुचरौ शरदि पित्तमनुबन्ध्यं कफोऽनु-
<>बन्धः । वसन्ते कफोऽनुबन्ध्यो वातपित्ते अनुबन्धौ
<>तत्र यथानुबन्ध्ये प्रशमं नीतेऽनुबन्धः स्वयमेव
<>गान्तिं याति । तथा प्रवृद्धे दोषे शमिते ह्रास-
<>यित्वा समीकृते मध्यमो दोषो हि निश्चयेन
<>स्वयमेव गान्तिं याति प्रकृतो भवतीत्यर्थः ॥ * ॥
<>अथ गोताङ्गादीनां सन्निपातज्वराणां त्रयो-
[Page5-250-b+ 52]
<>दशानां विशिष्टा चिकित्सा । तत्र शीताङ्गस्य
<>चिकित्सामाह ।
<>“भास्वन्मूलं जीरकं व्योषभार्गी-
<>व्याघ्रीशुण्ठीपुष्करं गोजलेन ।
<>सिद्धं सद्यः शीतगात्रादिमोह-
<>श्वासश्लेष्मोद्रेककासान्निहन्ति ॥”
<>भास्वन्मूलं अर्कमूलम् ।
<>“कर्क्कोटिकाकन्दरजः कुलत्थ-
<>कृष्णावचाकट्फलकृष्णजीरैः ।
<>किराततिक्तानलकट्वलावु-
<>पथ्याभिरुद्वर्त्तनमत्र शस्तम् ॥”
<>कर्क्कोटिकाकन्दरजः खखसामूलरजः ।
<>“रसविषमरिचमहेशप्रियफलभस्सैकभूचतुर्व-
<>सुभिः ।
<>भागैर्म्मितमुद्धूननमिदममितस्वेदशैत्यहरम् ॥” *
<>अथ तन्त्रिकस्य चिकित्सा ।
<>“क्षुद्रामृतानागरपौष्कराणि
<>शृतानि पीतानि शिवायुतानि ।
<>शुण्ठीकणागस्तिरसोषणानि
<>नस्येन तन्द्राविजयोल्वणानि ॥
<>मरिचकचपञ्चपचा वचा रुक्
<>कृमिहंरनागरशर्व्वरीगवाक्ष्यः ।
<>छगलकजलकल्किता नितान्तं
<>नसि निहिता ननु तन्त्रिकं जयन्ति ॥”
<>कचः बालकः । पञ्चपचा दारुहरिद्रा । रुक्
<>कुष्ठम् । कृमिहरो विडङ्गः । शर्व्वरी हरिद्रा ।
<>गवाक्षी इद्रवारुणी । नसि नासिकायाम् ।
<>“तुरङ्गलालालवणोत्तमेन्द्रः
<>मनःशिलामागधिकामधूनि ।
<>नियोजितान्यक्षिणि निश्चितं द्राक्
<>तन्द्रां सनिद्रां विनिवारयन्ति ॥”
<>लवणोत्तमं सैन्धवम् । इन्द्रः कर्पूरः । निद्रा
<>अतिनिद्रा ॥ * ॥ अथ प्रलापकस्य चिकित्सा ।
<>“सतगरवरतिक्तो रेवताम्भोदतिक्ता-
<>नलदतुरगगन्धाभारतीहारहूराः ।
<>मलयजदशमूलीशङ्खपुष्पीसुपक्वाः
<>प्रलपनमपहन्युः पानतो नातिदूरात् ॥”
<>वरतिक्तोऽत्र पर्पटो न तु महानिम्बस्तन्त्रा-
<>न्तरानुरोधात् । नलदं लामज्जकम् । तदलाभा-
<>दुशीरं ग्राह्यम् भारती ब्राह्मी । वरम्भी
<>इति लोके । हारहूरा द्राक्षा ।
<>“सान्त्वनैरञ्जनैर्नस्यैस्तीक्ष्णैस्तिमितसेवनैः ।
<>सर्व्वतो विकृतं चित्तमस्य प्रकृतिमानयेत् ॥” * ॥
<>अथ रक्तष्ठीविनश्चिकित्सा ।
<>“रौहिषधन्वयवासकवासा-
<>पर्पटगन्धलताकटुकाभिः ।
<>शर्करया सममेष कषायः
<>क्षतजष्ठीविन उदित उपायः ॥”
<>रौहिषं सुगन्धतृणविशेषः । रोहित इति
<>लोके । गन्धलता प्रियङ्गुः ।
<>पद्मकचन्दनपर्पटमुस्ता
<>जातिवरारुणचन्दनवारि ।
[Page5-250-c+ 52]
<>क्लीतकनिम्बयुतं परिपक्वं
<>वारि भवेदिह शोणितहारि ॥”
<>क्लीतकं यष्टीमधुकम् । इह रक्तष्ठीविनि ।
<>“मधुकमधूकपरूषकषाय-
<>श्चन्दनपल्लवदारुसनाथः ।
<>श्रीपर्णीफलशीतकषायः
<>सशित इह स्यादस्रजयाय ॥”
<>पल्लवं पत्रकम् । पाथः बालः । सनाथः सप्र-
<>धानः । श्रीपर्णी गम्भारी ॥ * ॥ अथ भुम्न-
<>नेत्रस्य चिकित्सा ।
<>“तुरङ्गगन्धालवणोग्रगन्धा-
<>मधूकसारोषणमागधीभिः ।
<>वस्ताम्बुशुण्ठीलसुनान्विताभि-
<>र्न्नस्यं त्वसम्भुग्नदृशं करोति ॥” * ॥
<>अथाभिन्यासस्य चिकित्सा ।
<>“शृङ्गीभार्ग्य भयाजाजीकणाभूनिम्बपर्पटैः ।
<>देवदारुवचाकुष्ठयासकट्फलनागरैः ॥
<>मुस्तधान्याकतिक्तेन्द्रयवपाठाहरेणुभिः ।
<>हस्तिपिप्पल्यपामार्गपिप्पलीमूलचित्रकैः ॥
<>विशलारग्वधारिष्टशटीवाकुचिकाफलैः ।
<>विडङ्गरजनीदार्व्वीयवानीद्वयसंयुतैः ॥
<>समांशैर्व्विहितः क्वाथो हिङ्ग्वार्द्रकरसान्वितः ।
<>अभिन्यासज्वरं घोरं हन्ति तन्द्राञ्च तत्क्षणात्
<>प्रमोहं कर्णशूलञ्च सन्निपातांस्त्रयोदश ।
<>हिक्कां श्वासञ्च कासञ्च तथा सर्व्वानुपद्रवान् ॥”
<>इति शृङ्ग्यादिक्वाथः ॥ * ॥
<>अथ जिह्वकस्य चिकित्सा ।
<>“किराततिक्ताकुलकृत्कलिञ्ज-
<>कर्च्चूरकृष्णाकटुतैलयुक्तः ।
<>अम्लद्रवः संशमयेद्रसज्ञा
<>दोषांस्तुतो दाशरथिर्यथाब्धिम् ॥”
<>आकुलकृत् अकरकरहा इति लोके । कलिञ्जं
<>कुलिञ्जन इति लोके । अम्लद्रवः वीजपुरादि-
<>रसः । इति किरातादिकवलः ॥ * ॥
<>“शालूरपर्णी मालूरमूलामयमधुप्लुता ।
<>शम्बूकपुष्पी सहिता सेव्या वाचां विशुद्धये ॥”
<>शालूरपर्णी ब्राह्मी । मालूरमूलं विल्वमूलम् ॥
<>आमयः कुष्ठम् । शम्बूकपुष्पी शङ्कपुष्पी । शालूर-
<>पर्ण्यादिरवलेहः ॥ * ॥
<>“क्षुद्रा नागरपुष्करामृतलता ब्राह्मी वचा-
<>सुव्रता ।
<>भार्गी वासकया सतोयसुरसा क्वाथो जये-
<>ज्जिह्वकम् ।
<>विश्वावर्म्मविभावरीयुगवरावत्सादनीवारिद-
<>व्याघ्रीनिम्बपटोलपुष्करजटारुग्दारुभिर्व्वा
<>कृतः ॥”
<>पुष्करं पुष्करमूलम् । तथा चामरसिंहः ।
<>“मूले पुष्करकाश्मीरपद्मपत्राणि पौष्करे ।”
<>सुव्रता गन्धपलाशी काश्मीरे प्रसिद्धा । सुरसा
<>तुलसी । विश्वादिर्योगान्तरम् । वर्म्म पर्प्पटः ॥
<>विभावरीयुगं हरिद्रा दारुहरिद्रा च । वरा
<>त्रिफला । वत्सादनी गुडूची । व्याघ्री कण्ट-
[Page5-251-a+ 52]
<>कारिका । रुक् कुष्ठम् ॥ * ॥ अथ सन्धिनस्य
<>चिकित्सा ।
<>“शटीसुरतरूत्तमाः स्थविरदारुरास्नाः समाः
<>सनागरसुधान्विताः पिब शतावरीसंयुताः ।
<>मृदुज्वलनपाचिताः सह पुरेण सन्धिग्रह-
<>व्यथापहतये वृथा शिशिरसेवनं मा कृथाः ॥”
<>उत्तमा त्रिफला । स्थविरदारु विघारा इति
<>लोके । सुधा गुडूची । पुरो गुग्गुलुः ।
<>“वचाकवचकच्छुरासहचरामृताभङ्गुरा-
<>सुराह्वघननागरातरुणदारुरास्नापुराः ।
<>वृषातरुणभीरुभिः सह भवन्ति सन्धिग्रह-
<>व्यथोरुजडिमक्लमभ्रमणपक्षघातद्रुहः ॥”
<>कवचः पर्प्पटकः । कच्छुरा यवासः । भङ्गुरा
<>अतिषिषा । सुराह्वं देवदारु । अतरुणदारु
<>वृद्धदारु । पुरो गुग्गुलुः । वृषा बृहद्दन्ती
<>एरण्डवत् पत्रविटपा तदलाभे दन्ती च ग्राह्या
<>समानगुणत्वात् । तरुण एरण्डः । भीरुः शता-
<>वरी ।
<>“सुरदारु शटी सुधालता
<>सुवहा शुण्ठियुता शृता जले ।
<>सपुराः शमयन्ति सेविताः
<>सततं सन्धिगतं सदागतिम् ॥”
<>सुवहा राम्ना ।
<>“मुस्तैरण्डप्राणदावाणदारु-
<>च्छिन्नारास्नाभीरुकर्च्चूरतिक्ता ।
<>वासा विश्वा पञ्चमूलीयुगाढ्या
<>हन्यान्मन्यास्तम्भसन्धिग्रहार्त्तीः ॥”
<>प्राणदा हरितकी । बाणः नीलपुष्पसहचरः ।
<>तिक्ता कटुका ॥ * ॥ अथान्तके विधिः ।
<>“इहापहाय व्रतमुष्णवारि
<>ज्वरारिपूयादिगदापहारि ।
<>ज्वरच्छिदं जीवितदञ्च नित्यं
<>मृत्युञ्जयं चेतसि चिन्तयस्व ॥”
<>इह अन्तके व्रतं लङ्घनादिनियमम् ।
<>“कर्पूरप्रकरावदातवपुषं सद्योगमुद्राजुषं
<>शश्वद्भक्तजनेषु भावुकजुषं भालस्फु रच्चक्षुषम् ।
<>संपूर्णामृतकुम्भसम्भृतकरं शुभ्राक्षमालाधरं
<>पिङ्गोत्तुङ्गजटाकलापरुचिरं चन्द्रार्द्धमौलिं
<>स्तुहि ॥
<>भिषग्भिरिति निर्णीतं सन्निपातेऽन्तकाभिधे ।
<>भेषजं जाह्नवीनीरं वैद्यो गोविन्द एव हि ॥” *
<>अथ रुग्दाहस्य चिकित्सा ।
<>“उशीरचन्दनोदीच्यद्राक्षामलकपर्प्पटैः ।
<>शृतं शीतं जलं दद्याद्दाहतृड्ज्वरशान्तये ॥”
<>इति षडङ्गपानम् ॥ * ॥
<>“सशितो निशि पर्य्युषितः प्रातर्धान्याक-
<>तण्डुल क्वाथः ।
<>पीतः शमयत्यचिरादन्तर्द्दाहं ज्वरं पत्तम् ॥”
<>धान्याकतण्डुलाः कण्डितधान्यकानि । इति
<>धान्याकक्वाथः ॥ * ॥
<>“पथ्यां तैलघृतक्षौद्रैर्लिहन् दाहज्वरापहाम् ।
<>कासासृक्पित्तवीसर्प श्वासान् हन्ति वमीमपि ॥”
[Page5-251-b+ 52]
<>तेलघृतक्षौद्रैरित्यत्र न समुच्चयः स्नेहेन केवलेन
<>मधुनापि लिह्यात् । इति पथ्यावलेहः ॥ * ॥
<>“प्रशमयति दाहमचिरात् दधियुक्कर्क्कन्धु-
<>पल्लवैर्लेपः ।
<>लेपो हिमकरमलयजनिम्बदलैस्तक्रपिष्टैर्व्वा ॥”
<>हिमकरः कर्पूरः । तथा च घनसारश्चन्द्रसंज्ञ
<>इत्यमरः ॥
<>“उत्तानसुप्तस्य गभीरताम्र-
<>कांस्यादिपात्रे निहिते च नाभौ ।
<>शीताम्बुधारा बहला पतन्ती
<>निहन्ति दाहं त्वरितं ज्वरञ्च ॥
<>शीताम्भसा तु शतशश्च विलोडितेन
<>गव्येन चन्दनयुतेन घृतेन दिग्धा ।
<>दाहज्वरी सकमलोत्पलमाल्यधारी
<>क्षिप्रं विशेत् सलिलकोष्ठमनल्पकालम् ॥
<>काञ्जिकार्द्रपटेनावगुण्ठनं दाहनाशनम् ।
<>अथ गोतक्रसंस्विन्नशीतलीकृतवाससा ॥” * ॥
<>अथान्नमाह ।
<>“दाहावमर्द्दितं क्षामं निरन्नं तृष्णयान्वितम् ।
<>शर्करामधुसंयुक्तं पाययेल्लाजतर्पणम् ॥”
<>लाजतर्पणं लाजशक्तुभिरुपतर्पणम् ।
<>“वाप्यः कमलहासिन्यो जलयन्त्रगृहाः शुभाः ।
<>नार्य्यश्चन्दनदिग्धाङ्ग्यो दाहदैन्यहरा मताः ॥
<>मुक्तावली चन्दनशीतलानां
<>सुगन्धपुष्पाम्बरभूषितानाम् ।
<>नितम्बिनीनां सुपयोधराणा-
<>मालिङ्गनान्याशु हरन्ति दाहम् ॥
<>प्रह्लादं चास्य विज्ञाय ताः स्त्रीरपनयेत् पुनः ।
<>हितञ्च भोजयेदन्नं येनाप्नोति सुखं महत् ॥”
<>प्रह्लादकं कामकृतं हर्षम् ॥ * ॥ अथ चित्त-
<>भ्रमस्य चिकित्सा ।
<>“कणोषणोग्रालवणोत्तमानि
<>करञ्जबीजं क्षणदामलानि ।
<>पथ्याक्षसिद्धार्थकहिङ्गुशुण्ठी-
<>युतानि वस्ताम्बुविमिश्रितानि ॥
<>पिष्ट्वा गुटीयं नयने विधेया
<>प्रचेतनेति प्रथितान्वितार्था ।
<>चित्तभ्रमापस्मृतिभूतदोष-
<>शिरोऽक्षिरोगभ्रमनाशहेतुः ॥”
<>वस्ताम्बु छागमूत्रम् ।
<>“कुम्भोद्भवतरोरम्भोगुडविश्वाकणान्वितम् ।
<>निहितं नसि नूनं स्यात् चित्तभ्रमविनाशनम् ॥”
<>कुम्भोद्भवतरोरम्भः अगस्तिवृक्षत्वक्कल्करसः ।
<>“मुरामूर्द्ध जमेधाह्वामधूकमलयोद्भवैः ।
<>मरुत्तरुमधून्मिश्रैः पुरपाणिजपांशुभिः ॥
<>लोहलामज्जकैलाभिर्धूपश्चित्तभ्रमापहः ।
<>ग्रहदोषहरः श्रीदः सौभाग्यकर उत्तमः ॥”
<>मुरा एकाङ्गी । मूर्द्धजो बाला । मरुत्तरुः
<>देवदारुः । पुरः गुग्गुलुः । पाणिजः नखः ।
<>पांशुः पर्पटकः । लोहं अगुरुः । लामज्जकं
<>उशीरवत् पीतच्छवितृणविशेषः । तदलाभे
<>उशीरं ग्राह्यम् ।
[Page5-251-c+ 52]
<>“मृद्दीकामरदारुमत्स्यशकलामुस्तामलक्योऽमृता
<>पथ्यारेवतरामसेनकरजोराजीफलैः संयुताः ।
<>हन्युश्चित्तरुजोऽथ दर्द्दु रदला द्राक्षा पटोली
<>पयः
<>पथ्या पर्पटराजवृक्षकटुकाशम्बूकपुष्पः शृताः ॥”
<>मृद्दीका द्राक्षा । मत्स्यशकला कटुका । आरे-
<>वतः आरग्वधः । रामसेनकः किराततिक्तकः ।
<>रजः पर्पटकः । राजीफलः पटोलः । अथ
<>योगान्तरमाह । दर्दुलदला मण्डूकपर्णी ।
<>सा च त्र्यर्था ब्राह्मी मञ्जिष्ठा शोणकश्च ।
<>तथाप्यत्र ब्राह्मी ग्राह्या । यत उक्तं गुणग्रन्थे ।
<>ब्राह्मी मतिप्रदा मेध्या ज्वरहन्त्री रसायनीति
<>ब्राह्मी वरम्भी इति लोके । पयः बालकं राज-
<>वृक्ष आरग्वधः । शम्बूकपुष्पी शङ्खपुष्पी ॥ * ॥
<>अथ कर्णकस्य चिकित्सा ।
<>“प्रलेपः समस्तं नयत्यल्पमेकः
<>समुद्रिक्तशोथञ्च रक्तावसेकः ।
<>विपक्वञ्च शस्त्रक्रिया पूयजित् सा
<>व्रणत्वं गतञ्च द्रुतं तच्चिकित्सा ॥”
<>अयमर्थः । अल्पं तं कर्णकं एकः प्रलेपः अस्तं
<>नाशं नयति । तच्चिकित्सा व्रणचिकित्सा ।
<>“निशाविशालामयमाणिमन्थ-
<>दार्वीङ्गदीमूलकृतः प्रलेपः ।
<>प्रभाकरक्षीरयुतप्रभावाद्-
<>व्यस्तः समस्तोऽप्यथ कर्णकघ्नः ॥”
<>कुलत्थः कटफलं शुण्ठी कारवी च समांशकैः ।
<>सुखोष्णैर्लेपनं कार्य्यं कर्णमूले मुहुर्न्मुहुः ॥
<>गैरिकं कठिनीशुण्ठीकट्फलैः सवचैः समैः ।
<>उष्णैः काञ्जिकसंपिष्टैः प्रलेपः कर्णमूलनुत् ॥
<>शिग्रुराजिकयोः पिष्ट्वा कर्णमूलं प्रलेपयेत् ।
<>कर्णमूलभवः शोथस्तेन लेपेन शाम्यति ॥
<>अशिशिरजलपरिमृदितं मरिचकणाजीर-
<>सिन्धुजं त्वरितम् ।
<>नस्यविधिसेवितं ननु कर्णकरुक् नाशकृद्-
<>गदितम् ॥
<>भार्गीजयापौष्करकण्टकारी-
<>कट्त्रिकोग्राघनकुण्डलीभिः ।
<>कुलीरशृङ्गीकटुकारसाभिः
<>कृतः कषायः किल कर्णकघ्नः ॥”
<>भार्गी वभनेटी इति लोके । तदलाभे कण्ट-
<>कारीमूलं ग्राह्यम् । जया गणियार इति
<>लोके । पौष्करं पुष्करमूलम् । उग्रा वचा ।
<>कुण्डली गुडूची । कुलीरशृङ्गी कर्क्कटशृङ्गी ।
<>रसा रास्ना ।
<>“दशमूलमत्स्यशकलाचपला-
<>त्रिफलामहौषधिकिरातयुतम् ।
<>मरिचं परिक्वथितमाशु बला-
<>दपहन्ति कर्णरुजः सकला ॥”
<>चपला पिप्पली ॥ * ॥ अथ कण्ठकुब्जस्य
<>चिकित्सा ।
<>“फलत्रिकत्र्यूषणमुस्तकद्वि-
<>कलिङ्गसिंहाननशर्व्वरीभिः ।
[Page5-252-a+ 52]
<>काथः कृतः कृन्तति कण्ठकुब्जं
<>कण्ठीरवः कुञ्जरमाशु यद्वत् ॥”
<>सिंहाननो वासकः । शर्व्वरी हरिद्रा ।
<>“किरातकटुकाकणाकुटजकण्टकारीशटी-
<>कलिद्रुकिलिमाभयाकटुककट्फलाम्भोधरैः ।
<>विषामलकपुष्करानलकुलीरशृङ्गीवृषै-
<>र्म्महौषधसखैरयं जयति कण्ठकुब्जं गणः ॥”
<>शटी कच्चूरः । कलिद्रुः विभीतकः । किलिमं
<>देवदारुः । कटुकं मरिचम् । विषा अतिविषा ।
<>पुष्करं पुष्करमूलम् । वृषः वासकः । वृषा-
<>दिभिः किविशिष्टैः महौषधसखैः महौ-
<>षधस्य सखिभिः । तेन एतैः सहितेन महौ-
<>षधेन इत्यर्थः ॥ * ॥ अथोल्वणवातादिप्रवृद्ध-
<>मध्यक्षीणवातादिहेतुकानां कुम्भीपाकादिसन्नि-
<>पातज्वराणां त्रयोदशानां चिकित्साभिधीयते
<>सा च तुल्यहेतुकानां विस्फु रकादीनां त्रयो-
<>दशानामिव विधातव्या । इति सन्निपातज्वरा-
<>धिकारः । इति भावप्रकाशः ॥
<LEND>
