<L>11842<pc>2-395<k1>घृतः<k2>घृतः
घृतः¦, पुं क्ली, (जघर्त्ति क्षरतीति । घृ + “अञ्जि-
<>घृसिभ्यः क्तः ।” उणां । ३ । ८९ । इति क्तः ।)
<>पक्वनवनीतम् । घि इति भाषा ॥ तत्पर्य्यायः ।
<>आज्यम् २ हविः ३ सर्पिः ४ । इत्यमरः । २ । ९ । ५२ ॥
<>पवित्रम् ५ नवनीतकम् ६ अमृतम् ७ अभि-
<>घारः ८ होम्यम् ९ आयुः १० तैजसम् ११ ।
<>इति राजनिर्घण्टः ॥ आजम् १२ । यथा, --
<>“घृतोऽस्त्री चाजमाज्यञ्च सर्पिः स्यादमृतं
<>हविः ।”
<>इति जटाधरः ॥
<>तस्य गुणाः । बुद्ध्यग्निशुक्रौजोमेदःस्मृतिकफ-
<>कारित्वम् । वातपित्तविषोन्मादरोगशोथालक्ष्मी-
<>ज्वरनाशित्वम् । मांसादष्टगुणगुरुत्वञ्च । इति
<>राजवल्लभः ॥ रसायनत्वम् । स्वादुत्वम् । चक्षु-
<>र्हितत्वम् । शीतवीर्य्यत्वम् । पापनाशित्वम् ।
<>अल्पाभिस्यन्दित्वम् । कान्तितेजोलावण्यस्वरायु-
<>र्हितबलकारित्वम् । पवित्रत्वम् । गुरुत्वम् । उदा-
<>वर्त्तशूलानाहव्रणक्षयवीसर्परक्तनाशित्वम् । स्निग्ध-
<>त्वम् । रूक्षत्वञ्च । इति भावप्रकाशः ॥ * ॥ अथ
<>गव्यघृतस्य गुणाः । विशेषेण चक्षुर्हितत्वम् ।
<>शीतत्वम् । वातपित्तकफालक्ष्मीपापरक्षोनाशि-
<>त्वम् । शुक्राग्निस्वादुपाकमेधालावण्यकान्त्योज-
<>स्तेजोवृद्धिवयःस्थितिबलायुर्हितकारित्वम् । गुरु-
<>त्वम् । पवित्रत्वम् । सुमङ्गल्यत्वम् । रसायनत्वम् ।
<>सुगन्धित्वम् । रोचनत्वम् । चारुत्वम् । सर्व्वा-
<>ज्येषु गुणाधिकत्वञ्च । इति भावप्रकाशः ॥
<>बुद्धिस्मृतिपुष्टिवपुःस्थैर्य्यकारित्वम् । श्रमोपशमन-
<>त्वम् । हव्यतमत्वम् । बहुगुणत्वञ्च ॥ * ॥ माहिष-
<>घृतगुणाः । उत्तमत्वम् । धृतिसौख्यकान्तिबलवर्ण-
<>चक्षुर्हितकारित्वम् । वातश्लेष्मदुर्नामग्रहणी-
<>विकारनाशित्वम् । मन्दानलोद्दीपनत्वम् । नव-
<>गव्यतः परमहृद्यत्वम् । मनोहारित्वञ्च । इति
<>राजनिर्घण्टः ॥ स्वादुत्वम् । पित्तरक्तनाशित्वम् ।
<>शीतत्वम् । श्लेष्मशुक्रवृद्धिकारित्वम् । गुरुत्वम् ।
<>स्वादुपाकित्वञ्च ॥ * ॥ छागीघृतगुणाः ।
<>अग्निचक्षुर्हितबलकारित्वम् । कासश्वासक्षयेषु
<>हितत्वम् । कटुपाकित्वञ्च । इति भाव-
<>प्रकाशः ॥ कफनाशित्वम् । इति राज-
<>निर्घण्टः ॥ * ॥ मेषीघृतगुणाः । पित्तमेदस्कारि-
<>त्वम् । योनिदोषे शोषे कफे अनिले च शस्त-
<>त्वम् । रूक्षत्वम् । दुर्नामोन्मादनाशित्वञ्च । इति
<>राजवल्लभः ॥ पाके लघुत्वम् । पित्तकोपाकारि-
<>त्वम् । शोफे कम्पे च हितत्वञ्च ॥ * ॥ भेडक-
<>घृतगुणाः । अतिगौरवात् सुकुमारदेहिवर्ज्य-
[Page2-395-b+ 52]
<>त्वम् । बुद्धिपाटवहरत्वम् । बलकारित्वम् । नृणां
<>वपुषो विस्रगन्धकारित्वञ्च ॥ * ॥ हस्तिनीघृत-
<>गुणाः । कफपित्तविषक्रमिनाशित्वम् । कषाय-
<>त्वम् । लघुत्वम् । विष्टम्भित्वम् । तिक्तत्वम् ।
<>वह्निकरत्वञ्च ॥ * ॥ अश्वाघृतगुणाः । कटु-
<>त्वम् । मधुरत्वम् । कषायत्वम् । इषदग्निदीप-
<>नत्वम् । बाल्यप्रदत्वम् । मूर्च्छाहारित्वम् । गुरु-
<>त्वञ्च ॥ * ॥ गर्द्दभीघृतगुणाः । अग्निबलकारि-
<>त्वम् । मूत्रदोषकफनाशित्वम् । पाके लघुत्वम् ।
<>कषायत्वम् । उष्णवीर्य्यत्वञ्च ॥ * ॥ उष्ट्री-
<>घृतगुणाः । मधुरत्वम् । विपाके कटुत्वम् ।
<>शीतलत्वम् । कुष्ठकृमिविषवातकफगुल्मोदर-
<>नाशित्वञ्च । इति राजनिर्घण्टः ॥ शोथनाशि-
<>त्वम् । इति राजवल्लभः ॥ * ॥ नारीघृतगुणाः ।
<>चक्षुर्हितरुचिकारित्वम् । पथ्यत्वम् । मन्दाग्नि-
<>दीपनत्वम् । पाके लघुत्वम् । सर्व्वामयविष-
<>नाशित्वञ्च । इति राजनिर्घण्टः ॥ प्रमेहनाशि-
<>त्वम् । इति राजवल्लभः ॥ * ॥ दुग्धभवघृत-
<>गुणाः । ग्राहित्वम् । शीतलत्वम् । नेत्र-
<>रोगकारित्वम् । पित्तदाहास्रमदमूर्च्छाभ्रमा-
<>निलनाशित्वञ्च ॥ * ॥ ह्यस्तनदधिजघृतं तदेव
<>हैयङ्गवीनम् । तस्य गुणाः । चक्षुर्हितत्वम् ।
<>दीपनत्वम् । रुचिबलकारित्वम् । बृंहणत्वम् ।
<>वृष्यत्वम् । विशेषाज्ज्वरनाशित्वञ्च ॥ * ॥ वर्षा-
<>दूर्द्ध्वं पुराणस्य तस्य गुणाः । त्रिदोषमूर्च्छाकुष्ठ-
<>विषोन्मादापस्मारतिमिरनाशित्वम् । इति भाव-
<>प्रकाशः ॥ मदशिरःकर्णादिजरोगभ्रान्तिनाशि-
<>त्वम् । व्रणस्य शोधनत्वम् । रोपणत्वञ्च । आयु-
<>र्वृद्धिशरीरदृढतासौकुमार्य्यकान्तिस्मृतिबलकारि-
<>त्वम् । बाल्ये तरुणे वार्द्धके चातिबल्यत्वम् ।
<>पथ्यत्वञ्च । इति राजनिर्घण्टः ॥ प्रतिश्यायाम-
<>कासजीर्णज्वरसर्व्वरोगनाशित्वम् । श्रेष्ठत्वम् ।
<>धातुसाम्यकारित्वञ्च ॥ * ॥ तस्य लक्षणम् ।
<>“उग्रगन्धं पुराणं स्याद्दशवर्षस्थितम् घृतम् ।
<>लाक्षारसनिभं शीतं प्रपुराणमतः परम् ।
<>यथा यथा भवेज्जीर्णं गुणवत् स्यात्तथा तथा ॥”
<>कांस्यपात्रे दशदिनस्थितं घृतं त्याज्यम् । इति
<>राजवल्लभः ॥ औषधघटितपक्वघृतस्य पूर्णवीर्य्यं
<>षण्मासपर्य्यन्तं तिष्ठति । इति वैद्यकपरिभाषा ॥
<>(“शस्तं धीस्मृतिमेघाग्नि-बलायुःशुक्रचक्षुषाम् ।
<>बालवृद्धप्रजाकान्ति-सौकुमार्य्यस्वरार्थिनाम् ॥
<>क्षतक्षीणपरीसर्पशस्त्राग्निग्लपितात्मनाम् ।
<>वातपित्तविषोन्मादशोषालक्ष्मीज्वरापहम् ॥
<>स्नेहानामुत्तमं शीतं वयसः स्थापनं परम् ।
<>सहस्रवीर्य्यं विधिभिर्घृतं कर्म्मसहस्रकृत् ॥”
<>इति पूर्व्वखण्डे पञ्चमेऽध्याये शार्ङ्गधरेणोक्तम् ॥
<>“विपाके मधुरं वृष्यं वातपित्तकफापहम् ।
<>चक्षुष्यं बलकृन्मेध्यं गव्यं सर्पिर्गुणोत्तरम् ॥”
<>इति गव्यघृतम् ॥
<>“आजं सन्दीपनीयञ्च चक्षुष्यं बलवर्द्धनम् ।
<>कासे श्वासे क्षयेऽर्शःसु लघुपाके कफापहम् ॥”
<>इत्याजघृतम् ॥
[Page2-395-c+ 52]
<>“वातपित्तसमं सर्व्वं सुशीतं माहिषं घृतन् ।
<>मधुरं गुरु विष्टम्भि भवत्यल्पगुणात्मकम् ॥”
<>इति माहिषघृतम् ॥
<>“औष्ट्रं कटु घृतं पाके शोषक्रिमिविषापहम् ।
<>दीपनं कफवातघ्नं कुष्ठगुल्मोदरापहम् ॥”
<>इत्युष्ट्रीघृतम् ॥
<>“पाके लघ्वाविकं सर्पिः सर्व्वरोगविषापहम् ।
<>वृद्धिं करोति चास्थ्नाञ्च वाश्मरीशर्करापहम् ॥”
<>इत्याविकं घृतम् ॥
<>“वृद्धिं करोति देहाग्नेर्लघु पाके विषापहम् ।
<>चक्षुष्यं दीपनञ्चाग्नेर्वातदोषनिवारणम् ।
<>वृद्धिं करोति चास्थीनां तत्प्रोक्तञ्च विषापहम् ॥”
<>इत्यश्वीघृतम् ॥
<>“कफेऽनिले योनिदोषे शोषे पित्तेषु तद्धितम् ।
<>सात्म्यं स्त्रीणाञ्च चक्षुष्यं सर्पिः स्यादमृतोपमम् ॥”
<>इति नारीघृतगुणाः ॥
<>“तर्पणं नेत्ररोगघ्नं दाहहृत् पयसो घृतम् ॥”
<>इति क्षीरोद्भवघृतम् ॥
<>“दोषापहं वह्निसन्धुक्षणञ्च
<>मूर्च्छाहिक्कोन्मादकर्णाक्षिशूले ।
<>शोफार्शसोर्योनिदोषे व्रणेषु
<>शस्तं सर्पिर्जीर्णमेव नृणां स्यात् ॥
<>उग्रगन्धं पुराणं स्याद्दशवर्षोषितं घृतम् ।
<>यथा यथा जरां याति गुणवत् स्यात्तु तत्तथा ॥”
<>इति जीर्णघृतगुणाः ॥
<>इति हारीते प्रथमे स्थानेऽष्टमेऽध्याये ॥
<>“स्मृतिबुद्ध्यग्निशुक्रौजःकफमेदोविवर्द्धनम् ।
<>वातपित्तविषोन्मादशोषालक्ष्मीज्वरापहम् ॥
<>सर्व्वस्नेहोत्तमं शीतं मधुरं रसपाकयोः ।
<>सहस्रवीर्य्यं विधिभिर्घृतं कर्म्मसहस्रकृत् ॥
<>मदापस्मारमूर्च्छायशोफोन्मादगरज्वरान् ।
<>योनिकर्णशिरःशूलं घृतं जीर्णमपोहति ॥”
<>इति चरके सूत्रस्थाने सप्तविंशेऽध्याये ॥
<>“विशेषतः पुराणञ्च घृतं तत् पाययेद्भिषक् ।
<>त्रिदोषघ्नं पवित्रत्वात् विशेषाद्ग्रहमोक्षणम् ॥
<>गुणकर्म्माधिकं स्थानादास्वादात् कष्टुतिक्तकम् ।
<>उग्रगन्धं पुराणं स्याद्दशवर्षस्थितं घृतम् ॥
<>लाक्षारसनिभं शीतं तद्धि सर्व्वग्रहापहम् ।
<>मेध्यं विरेचनेष्वग्य्रं प्रपुराणमतः परम् ॥
<>नासाध्यं नाम तस्यास्ति यत् स्याद्वर्षशतस्थितम् ।
<>दृष्टं स्पृष्टमथाघ्रातं तद्धि सर्व्वग्रहापहम् ।
<>अपस्मारुग्रहोन्मादवतां शस्तं विशेषतः ॥”
<>इति चरके चिकित्सासास्थाने चतुर्द्दशेऽध्याये ॥
<>“घृतन्तु सौम्यं शीतवीर्य्यं मृदुमधुरमल्पाभिष्यन्दि
<>स्नेहनमुदावर्त्तोन्मादापस्मारशूलज्वरानाहवात-
<>पित्तप्रशसनमग्निदीपनं स्मृतिमतिमेधाकान्ति-
<>स्वरलावण्यसौकुमार्य्यौजस्तेजोबलकरं आयुष्यं
<>वृष्यं मेध्यं वयःस्थापनं गुरु चक्षुष्यं श्लेष्माभि-
<>वर्द्धनं पापालक्ष्मीप्रशमनं विषहरं रक्षोघ्नञ्च ॥
<>विपाके मघुरं शीतं वातपित्तविषापहम् ।
<>चक्षुष्यमग्र्यं बल्यञ्च गव्यं सर्पिर्गुणोत्तरम् ॥
<>आजं घृतं दीपनीयं चक्षुष्यं बलवर्द्धनम् ।
[Page2-396-a+ 52]
<>कासे श्वासे क्षये चापि पथ्यं पाके च तल्लघु ॥
<>मधुरं रक्तपित्तघ्नं गुरुपाके कफावहम् ।
<>वातपित्तप्रशमनं सुशीतं माहिषं घृतम् ॥
<>औष्ट्रं कटुरसं पाके शोफक्रिमिविषापहम् ।
<>दीपनं कफवातघ्नं कुष्ठगुल्मोदरापहम् ॥
<>पाके लघ्वाविकं सर्पिर्न च पित्तप्रकोपणम् ।
<>कफेऽनिले योनिदोषे शोषे कम्पे च तद्धितम् ॥
<>पाके लघूष्णवीर्य्यञ्च कषायं कफनाशनम् ।
<>दीपनं वद्धमूत्रञ्च विद्यादैकशफं घृतम् ॥
<>चक्षुष्यमग्र्यं स्त्रीणान्तु सर्पिः स्यादमृतोपमम् ।
<>वृद्धिं करोति देहाग्न्योर्लघुपाकं विषापहम् ॥
<>कषायं बद्धविन्मूत्रं तिक्तमग्निकरं लघु ।
<>हन्ति कारेणवं सर्पिः कफकुष्ठविषक्रमीन् ॥”
<>क्षीरघृतं पुनः संग्राहि रक्तपित्तभ्रममूर्च्छा-
<>प्रशमनं नेत्ररोगहितञ्च । सर्पिर्मण्डस्तु मधुरः सरो
<>योनिश्रोत्राक्षिशिरसां शूलघ्नो वस्तिनस्याक्षि-
<>प्रपूरणेषूपदिश्यते । सर्पिः पुराणं सरं कटु-
<>विपाकं त्रिदोषापहं मूर्च्छामेदोन्माद उदर-
<>ज्वरगरशोफापस्मारयोनिश्रोत्राक्षिशिरःशूलघ्नं
<>दीपनं बस्तिनस्याक्षिपूरणेषूपदिश्यते । भवन्ति
<>चात्र ।
<>“पुराणं तिमिरश्वासपीनसज्वरकासनुत् ।
<>मूर्च्छाकुष्ठविषोन्मादग्रहापस्मारनाशनम् ॥
<>एकादशशतञ्चैव वत्सरानुषितं घृतम् ।
<>रक्षोघ्नं कुम्भसर्पिः स्यात् परतस्तु महाघृतम् ॥
<>पेयं महाघृतं भूतैः कफघ्नं पवनाधिकैः ।
<>बल्यं पवित्रं मेध्यञ्च विशेषात्तिमिरापहम् ॥
<>सर्व्वभूतहरञ्चैव घृतमेतत् प्रशस्यते ॥”
<>इति सुश्रुते सूत्रस्थाने ४५ अध्याये ॥ * ॥
<>क्ली, सलिलम् । इति मेदिनी । ते । १७ ॥)
<LEND>
