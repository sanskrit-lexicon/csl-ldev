<L>39512<pc>5-374<k1>सुपार्श्वः<k2>सुपार्श्वः
सुपार्श्वः¦, पुं, (सुष्ठु पार्श्वोऽस्य ।) चतुर्व्विंशति-
वृत्तार्हदन्तर्गतवृत्तार्हद्विशेषः । इति हेमचन्द्रः ॥
प्लक्षवृक्षः । इति राजनिर्घण्टः ॥ पक्षिविशेषः ।
स तु सम्पातिपुत्त्रः । यथा, --
“निर्दग्धपक्षं सम्पातिं वानराः सुमहौजसः ।”
इत्युपक्रम्य ।
“क्व सीता केन वा दृष्टा को वा हरति
मैथिलीम् ।
तदाख्यातु भवान् सर्व्वं गतिर्भव वनौकसाम् ॥
सहरीन् प्रतिसंमुक्तान् सीताश्रुतिसमाहितान्
पुनराश्वासयन् प्रीत इदं वचनमब्रवीत् ॥
अहमस्मिन् गिरौ दुर्गे बहुयोजनमायते ।
चिरान्निपतितो वृद्धः क्षीणप्राणपराक्रमः ॥
तं मामेवं गतः पुत्त्रः सुपार्श्वो नाम नामतः ।
आहारेण यथाकालं विभर्त्ति पततां वरः ॥”
इति बाल्मीकीये रामायणे किष्किन्धाकाण्डे
५९ सर्गः ॥ (पीठस्थानविशेषः । यथा, देवी-
भागवते । ७ । ३० । ६६ ।
“नारायणी सुपार्श्वे तु त्रिकूटे रुद्रसुन्दरी ॥”
इलावृतवर्षस्य पर्व्वतविशेषः । यथा, विष्णु-
पुराणे । २ । २ । १७
“विपुलः पश्चिमे पार्श्वेसुपार्श्वश्चोत्तरे स्मृतः ॥)
<LEND>
