<L>8061<pc>2-142<k1>कुन्तलः<k2>कुन्तलः
कुन्तलः¦, पुं, (कुन्तं उत्कुनं लाति गृह्णाति । ला + कः ।)
केशः । (यथा साहित्यदर्पणे ३ । १२४ ।
“कापि कुन्तलसंव्यानसंयमव्यपदेशतः ।
बाहुमूलं स्तनौ नाभिपङ्कजं दर्शयेत् स्फुटम्” ॥)
ह्रीवेरम् । इत्यमरः २ । ६ । ९५ ॥ चषकः । यवः ।
इति मेदिनी ॥ (कुन्तस्य अग्राकारमिव लाति ।)
लाङ्गलः । इति विश्वः ॥ ध्रुवकभेदः । यथा, --
“वर्णैः षोडशभिः कार्य्यः कुन्तलो लघुशेखरे ।
शृङ्गारे च रसे प्रोक्तमानन्दफलदायकः” ॥
इति सङ्गीतदामोदरः ॥ (दाक्षिणात्यजनपद-
विशेषः । तदधिष्ठाता राजा च यथा महाभारते
२ । राजसूयिकपर्व्वणि ३४ । ११ ।
“आकर्षः कुन्तलश्चैव मालवाश्चान्ध्रकास्तथा ।
द्राविडाः सिंहलाश्चैव राजा काश्मीरकस्तथा” ॥)
<LEND>
