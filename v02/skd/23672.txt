<L>23672<pc>3-377<k1>प्लुतः<k2>प्लुतः
प्लुतः¦, पुं, (प्लुतं प्लुतवद्गतिरस्यास्तीति । प्लुत +
अच् ।) त्रिमात्रवर्णः । इति मेदिनी । ते, ३५ ॥
यथा, --
“एकमात्रो भवेद्ध्रस्वो द्विमात्रो दीर्घ उच्यते ।
त्रिमात्रस्तु प्लुतो ज्ञेयो व्यञ्जनञ्चार्द्धमात्रकम् ॥”
इति दुर्गादासादिधृतप्राचीनकारिका ॥
(तथाच ।
“दूराह्वाने च गाने च रोदने च प्लुतो मतः ॥”
इति च दुर्गादासधृतवचनम् ॥
प्लु + क्तः ।) झम्पगतियुक्ते, त्रि ॥ (यथा,
हरिवंशे । ९८ । ८४ ।
“रामादनन्तरं कृष्णः प्लुतो वै वीर्य्यवांस्ततः ।
ताभ्यामेव प्लुताभ्याञ्च चरणैस्ताडितो गिरिः ॥”
अन्तर्णिजर्थत्वात् प्लावितः । यथा, बृहत्संहिता-
याम् । ५ । ४४ ।
“सव्यगते तमसि जगज्जलप्लुतं भवति मुदित-
मभयञ्च ॥”
सिक्तः । यथा, याज्ञवल्क्ये । १ । २३५ ।
“अग्नौ करिष्यन्नादाय पृच्छत्यन्नं घृतप्लुतम् ॥”
व्याप्तः । यथा, भागवते । ३ । २ । १४ ।
“यस्यानुरागप्लु तहासरास-
लीलावलोकप्रतिलब्धमानाः ।
व्रजस्त्रियो दृग्भिरनुप्रवृत्त-
धियोऽवतस्थुः किल कृत्यशेषाः ॥”)
<LEND>
