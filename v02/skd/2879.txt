<L>2879<pc>1-148<k1>अष्टका<k2>अष्टका
अष्टका¦, स्त्री, (अश्नन्ति पितरोऽस्याम् । अश् +
<>तकन् ।) श्राद्धविशेषः । तिथिभेदः । तद्यथा ।
<>गौणचान्द्रपौषमाघफाल्गुनमासीयकृष्णाष्टमी ।
<>आश्विनकृष्णाष्टमी च । एतासु श्राद्धमावश्यकं ।
<>यथा । आग्रहायण्या ऊद्ध्वं तिसृषु कृष्णाष्ट-
<>मोषु श्राद्धानि नित्यानि । यथा गोभिलः ।
<>“अष्टका योर्द्ध्वमाग्रहायण्यास्तमिस्राष्टमी” ।
<>इति । ब्रह्मपुराणे ।
<>“पित्र्यदानाय मूले स्युरष्टकास्तिस्र एव च ।
<>कृष्णपक्षे वरिष्ठा हि पूर्व्वा चैन्द्रो विभाव्यते ॥
<>प्राजापत्या द्वितीया स्यात् तृतीया वैश्वदेवकी ।
<>आद्या पूपैः सदा कार्य्या मांसैरन्या भवेत्तथा ॥
<>शाकैः कार्य्या तृतीया स्यादेष द्रव्यगतो विधिः” ।
<>मूले प्रधानस्थाने अमावास्यायां अमावास्या हि
<>श्राद्धस्य प्रधानकालस्तद्वदिति यावत् । ऐन्द्री
<>साग्नेरिन्द्रदेवताकयागसम्बन्धात् । एवं प्राजापत्था
[Page1-148-b+ 52]
<>वैश्वदेवकी च । मांसैः पशोः । तथा च गोभिलः ।
<>“यद्युवाल्पतरसम्भारः स्यात्तदापि पशुनैव कु-
<>र्य्यात्” इति । यद्युवेति निपातसमुदायो यद्यर्थे
<>पशुरपि छाग एव । छागोऽनादेशे पशुः । इति
<>गौतमात् । न च तैष्या ऊर्द्ध्वमष्टम्यां गौः । इति
<>गोभिलसूत्रेण गवोपदेशात् कथमनुपदिष्टत्व-
<>मिति वाच्यं । तदसम्भवे पशुरित्यनेन यः पशु-
<>रुपदिष्टस्तस्य विशेषतोऽनुपदिष्टत्वात् । तैषी
<>पौषी । वस्तुतस्तु हरिवंशे मृगोऽपि विहितः ।
<>यथा, --
<>“इक्ष्वाकुस्तु विकुक्षिं वै अष्टकायामथादिशत् ।
<>मांसमानय श्राद्धाय मृगं हत्वा महाबलः” ॥
<>इति । स्त्रिया बधाभावमाह सएव ।
<>“अबध्याञ्च स्त्रियं प्राहुस्तिर्य्यग्योनिगतामपि” ।
<>एतदर्द्धं ब्रह्मपुराणेऽपि । आरण्यानामगस्त्य-
<>प्रोक्षितत्वं वक्ष्यते । पश्वभावे स्थालोपाकेन । यथा
<>गोभिलः । “अपि वा स्थालीपाकं कुर्ब्बीत” ।
<>इति । तद्विधानन्तु ।
<>“स्थालीपाकं पशुस्थाने कुर्य्याद्यद्यानुकल्पिकं ।
<>श्रपयेत्तं सवत्सायास्तरुण्या गोः पयस्यनु” ॥
<>इति छन्दोगपरिशिष्टोक्तं ग्राह्यं । अन्विति ओ-
<>दनचरोः पश्चात् । अतएव सातातपः ।
<>“नवोदके नवान्ने च गृहप्रच्छादने तथा ।
<>पितरः स्पृहयन्त्यन्नमष्टकासु मघासु च ॥
<>तस्माद्दद्यात् सदा युक्तो विद्वत्सुं ब्राह्मणेषु च” ।
<>तस्मादन्नं प्रधानं । पूपादिकन्तूपकरणत्वेन शक्ताना-
<>मावश्यक उभयत्र सदेति श्रवणात् । तथा च ।
<>“नित्यं सदा यावदायुर्न कदाचिदतिक्रमेत् ।
<>उपेत्यातिक्रमे दोषश्रुतेरत्यागदर्शनात् ॥
<>फलाश्रुतेर्व्वीप्सया च तम्नित्यमिति कीर्त्तितं” ।
<>इति तिथ्यादितत्त्वम् ॥
<>गोणचान्द्रपौषस्य कृष्णाष्टमी पूपाष्टका । गौण-
<>चान्द्रमाघस्य कृष्णाष्टभी मांसाष्टका । गौण-
<>चान्द्रफाल्गुनस्य कृष्णाष्टमी शाकाष्टका । केषाञ्चि-
<>न्मते गौणचान्द्राश्विनस्य कृष्णाष्टमी अष्टकापद-
<>वाच्या । तासु क्रमात् पूपमांसशाकैः षाट्पौरु-
<>षिकं श्राद्धं कर्त्तव्यं । इति ब्रह्मवायुविष्णुधर्म्मोत्तर-
<>पुराणानि ॥
<LEND>
