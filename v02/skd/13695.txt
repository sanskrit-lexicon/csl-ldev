<L>13695<pc>2-537<k1>जीर्णः<k2>जीर्णः
जीर्णः¦, त्रि, (जीर्य्यतीति । जॄ + “गत्यर्थाकर्म्मक-
<>श्लिषेति ।” ३ । ४ । ७२ । इति कर्त्तरि
<>क्तः ।) वृद्धः । इत्यमरः । २ । ६ । ४२ ॥ पुरा-
<>तनः । इति हेमचन्द्रः ॥ (यथा, देवीभाग-
<>वते । १ । २० । १७ ।
[Page2-537-b+ 52]
<>“तत्याज देहंधर्म्मात्मा देही जीर्णमिवाम्बरम् ॥”)
<>गतबहुवयः । जराविशिष्टः । पक्वः । पाक-
<>विशिष्टः ॥ * ॥ (यथा, चाणक्ये । ७९ ।
<>“जीर्णमन्नं प्रशंसीयात् भार्य्याञ्च गतयौवनाम् ।
<>रणात् प्रत्यागतं शूरं शस्यञ्च गृहमागतम् ॥”)
<>अथ जीर्णद्रव्याणि ।
<>“नारीकेलफलेषु तण्डुलमथ क्षीरं रसाले हितं
<>जम्बीरोत्थरसो घृते समुचितः सर्पिस्तु मोचा-
<>फले ।
<>गोधूमेषु च कर्क्कटी हिततमा मांसात्यये काञ्जिकं
<>नारङ्गे गुडभक्षणञ्च कथितं पिण्डारके कोद्रवः ॥
<>पिष्टान्ने सलिलं पियालफलजे पथ्या हिता माषजे
<>खण्डंक्षीरभवे तु तक्रमुचितं कोष्णाम्बु कोलम्बजे ।
<>मत्स्ये चूतफलं त्वजीर्णशमनं मध्वम्बुपानात्यये
<>तैलं पौष्करजे कटुप्रशमनं शेषांस्तु बुद्ध्या
<>जयेत् ॥
<>पनसे कदलं कदले च घृतं
<>घृतपाकविधावपि जम्बुरसः ।
<>तदुपद्रवशान्तिकरं लवणं
<>लवणेषु च तण्डुलवारि वरम् ॥
<>नारिकेलफलतालबीजयोः
<>पाचनं य इह तण्डुलं विदुः ।
<>ते वदन्ति मुनयोऽथ तण्डुलान्
<>क्षीरवारि परिपाचयत्यपि ॥
<>दाडिमामलकतालतिन्दुकी-
<>बीजपूरलवलीफलान्यपि ।
<>वाकुलेन फलेन च पाचयेत्
<>पाकमेति बकुलं स्वमूलतः ॥
<>मधूक-मालूर-नृपादनानां
<>परूषखर्ज्जूरकपित्थकानाम् ।
<>पाकाय पेयं पिचुमर्द्दबीजं
<>घृतेऽपि तक्रं प्रवदन्ति पथ्यम् ॥
<>गोधूममाषहरिमन्थसतीनमुद्ग-
<>पाको भवेदिति च मातुलपत्रकेण ।
<>खर्ज्जूरिकाविशकशेरुसितासु शस्तं
<>शृङ्गाटके मधुफलेष्वपि भद्रमुस्तम् ।
<>पिशितपनसयोः स्यादाम्रबीजेन पाकः
<>कृशरमहिषयोषित्क्षीरयोः सैन्धवेन ।
<>चिपिटपरिणतिः स्यात् पिप्पलीदिप्पकाभ्या-
<>मपहरति तुषाम्भो वैदलानामजीर्णम् ॥
<>कर्पूरपूगीफलनागवल्ली-
<>काश्मीरजातीफलजातिकाशम् ।
<>कस्तूरिका सिह्लकनारिकेल-
<>जलं पचत्याशु समुद्रफेनः ॥
<>श्यामाकनीवारकुलत्थषष्टि-
<>निष्पावकङ्गूदधिमस्तकस्तु ।
<>चिञ्चाकुलत्थौ तिलतैलयोगात्
<>जटाब्दनादस्य निहन्त्यथाम्रम् ॥
<>कशेरुशृङ्गाटमृणालमृद्दी-
<>खर्ज्जूरखण्डा अपि नागरेण ।
<>पलाशभस्माम्बु तथार्द्रजो वा
<>रसो निहन्याद्रसमिक्षुजातम् ॥
[Page2-537-c+ 52]
<>अम्लेन केनाप्यथ व्योषणेन
<>कोष्णाम्बुना वा घृतमेति पाकम् ।
<>तिलादितैलान्यपि काञ्जिकेन
<>सर्ज्जस्य मज्जा पनसामलक्यौ ॥
<>किमत्र चित्रं बहुमांसमत्स्य-
<>भोजी सुखी स्यात् परिपीय शुक्तम् ।
<>इत्यद्भुतं केवलवह्निपक्व-
<>मांसेन मत्स्यं परिपाकमेति ॥
<>कपोतपारावतनीलकण्ठ-
<>कपिञ्जलानां पिशितानि जग्ध्वा ।
<>काशस्य मूलं परिपेयमुष्णं
<>सुखीभवेन्ना बहुशो न भूतम् ॥
<>व्योषै रसाला सुरभीयवस्तु-
<>मण्डेन कोष्णेन विपाकमेति ।
<>शङ्खस्य चूर्णेन हयारिनारी-
<>पयोदधिक्षीरमुपैति पाकम् ॥
<>वटो वेसवाराल्लवङ्गेन फेणी-
<>शमं पर्पटः शिग्रुबीजेन याति ।
<>कणामूलतो लड्डुका पूपकादे-
<>र्व्विपाको भवेच्छष्कुलीमण्डयोश्च ॥
<>श्वाविद्गोधा गण्डकाश्चित्रतैलाद्-
<>यावत् क्षारात् कोलकूर्म्मादयोऽपि ।
<>जीर्य्यन्त्येवं पायसो मुद्गयूषात्
<>सामुद्रादप्यारनालं सुखाय ॥
<>तप्तं तप्तं हेम वा तारमग्नौ
<>तोये क्षिप्तं सप्तकृत्यस्तदम्भः ।
<>पीत्वावश्यं दीर्घकालोपपन्न-
<>मम्भो जीर्णं शीघ्रमेवं जहाति ॥
<>पालङ्किकाकेमुककारवल्ली-
<>वार्त्ताकुवंशाङ्कुरमूलकानाम् ।
<>उपोदकालावुपटोलकानां
<>सिद्धार्थको मेघवरस्य पक्ता ॥
<>शुण्ठीसतीनस्य च नागरङ्ग-
<>जम्बीरयोः कोद्रवको निहन्ता ।
<>जरामिरा गैरिकचन्दनाभ्या-
<>मभ्येति शीघ्रं बहुशो न भूतम् ॥
<>पटोलवंशाङ्कुरकारवल्ली-
<>फलान्यलावूनि बहूनि जग्धा ।
<>क्षारोदकं ब्रह्मतरोर्न्निपीय
<>भोक्तुं पुनर्व्वाञ्छति तावदेव ॥
<>विपच्यते शूरणको गुडेन
<>तथालुकं तण्डुलतोयपानात् ।
<>जम्बीरनीरेण निशारशोनं
<>मुस्तेन तूर्णं परिपाकमेति ॥
<>चञ्चूकसिद्धार्थकवास्तुकानां
<>गायत्त्रिसारक्वथितेन पाकः ।
<>शाकानि सर्व्वाण्युपयान्ति पाकं
<>क्षारेण सद्यस्तिलनालजेन ॥
<>आम्रातकोदुम्बरपिप्पलीनां
<>फलानि च प्लक्षवटादिकानाम् ।
<>स्युः शामनं पर्य्युषितोदकेन
<>पियालमज्जा च कदुष्णकेन ॥
[Page2-538-a+ 52]
<>स्नेहाजीर्णं रोगिणां मुद्गचूर्णं
<>ज्वालां मुस्तो हन्ति वैरेचकानाम् ।
<>माषो भूयान्निम्बमूलेन पाक-
<>श्चिञ्चा मुञ्चत्यम्लतां चूर्णयोगात् ॥
<>उष्णेन शीतं शिशिरेण चोष्ण-
<>मम्लेन च क्षारगणो गुणाय ।
<>स्नेहेन तीक्ष्णं वमनातियोगे
<>सिता हिता स्यादिति काशिराजः ॥
<>ताम्बूलमध्यस्थितचूर्णकेन
<>संदह्यते यस्य मुखं नरस्य ।
<>तैलेन वा केवत्वकाञ्जिकेन
<>सुखाय गण्डूषमसौ विदध्यात् ॥
<>शीतोदकं नस्यजरोगहारि
<>नारीपयश्चाञ्जनरुग्विनाशि ।
<>एलोदकं धूमगदे प्रशस्तं
<>धात्रीप्रलेपोऽतिविरेचनेषु ॥
<>मृगस्य मांसं श्रमजेऽनुकूलं
<>प्रवातसुप्तिः सुरतावसाने ।
<>क्षीरोषणासैन्धवसाधितन्तु
<>च्छागाण्डमुक्तं सुरतातिरेके ॥
<>श्रवणपूरणजे तिलतैलतः
<>श्रवणपूरणमेव सुखं विदुः ।
<>कबलजेषु गदेष्वथ कारयेत्
<>कबलमार्द्रकजद्रवजं पुनः ॥”
<>इति जीर्णमञ्जरी ॥
<LEND>
