<L>37247<pc>5-205<k1>संसृष्टः<k2>संसृष्टः
संसृष्टः¦, त्रि, (सं + सृज + क्तः ।) संसर्गः ।
<>वमनादिना संशुद्धः । इति मेदिनीकरहेम-
<>चन्द्रौ ॥ विभागानन्तरं मैत्र्यात् पितृभ्रातृ-
<>पितृव्यभ्रातृपुत्त्राणां यथायथं एकत्रावस्थान-
<>संसर्गस्तद्युक्तः । अथ संसृष्टधनविभागः ।
<>एकपितृजातयोरपि सोदरविमातृजयोर्मृतदेय-
<>षट्पुरुषपिण्डदातृत्वेन सोदरस्यैव धनाधिकारो
<>न तु पित्रादित्रयमात्रपिण्डदातुर्विमातृजस्य ।
<>क्वचित्तु संसृष्टत्वेन विमातृजस्याप्यसंसृष्टसोद-
<>रेण सह तुल्याधिकारिता सोदरम्य संसृष्टत्वे
<>स एव गृह्णीयान्न संसृष्ट्यपि विमातृज इति ।
<>तथा च याज्ञवल्क्यः ।
<>“संसृष्टिनन्तु संसृष्टी सोदरस्य तु सोदरः ।
<>दद्याच्चापहरेदंशं जातस्य च मृतस्य च ॥
<>अन्योदर्य्यस्तु संसृष्टी नान्योदर्य्यो धनं हरेत् ।
<>असंसृष्ट्यपि चादद्यात् संसृष्टो नान्यमातृजः ॥”
<>संसृष्टिनमाह बृहस्पतिः ।
<>“विभक्तो यः पुनः पित्रा भ्रात्रा चैकत्र
<>संस्थितः ।
<>पितृव्येणाथवा प्रीत्या स तु संसृष्ट उच्यते ॥”
<>तेन विभागानन्तरं मैत्र्यात् पितृभ्रातृपितृव्य-
<>भ्रातृपुत्त्राणां यथायथं एकवावस्थानं संसर्गः
<>तद्युक्तः संसर्गी । एवम्भूतस्य संसर्गिणो मृतस्य
[Page5-206-a+ 52]
<>धनं तज्जातस्यापत्यस्य तदपत्याभावे संसर्गो
<>स्वयं गृह्णीयात् । एवं सोदरस्य तु सोदरः ! ॥ * ॥
<>ततश्च स सृष्टिनस्तु संसृष्टीत्येतद्वचनं तुल्यरूप-
<>सम्बन्धिसंसर्गकृतविशेषप्रतिपत्त्यर्थं तेन सोद-
<>राणां सापत्नानां भ्रातृपुत्त्राणां पितृव्याणां
<>तुल्यानां सद्भावे संसर्गी गृह्णीयात् वाक्याद-
<>विशेषश्रुतेः । पूर्व्ववचने सर्व्वेषामेव प्रकृतत्वात्
<>सर्व्वेषु चाक्षेपासम्भवात् । अतो न भ्रातृमात्र-
<>विषयमिदं वचनमिति जीमूतवाहनः ॥ सोदरे
<>त्वसंसृष्टिनि संसृष्टिन्यसोदरे च सति कतर-
<>स्तावत् गृह्णीयात् । एवंसोदरासोदरयोः संसृ-
<>ष्टयोः सद्भावे कतर इत्यत्र प्रथमत आह
<>अन्योदर्य्यस्त्विति । अन्योदर्य्यः पुनः संसृष्टी
<>सन् गृह्णीयात् नान्योदर्य्यमात्रः किन्तु असं-
<>सृष्ट्यपि पूर्व्ववचनस्थसोदरपदानुषङ्गात् प्राप्तः
<>सोदरश्च गृह्णीयात् । तेन एकत्र विषये
<>पूर्ववचनोक्तसंसृष्टत्वसोदरत्वयोरेकशस्तुल्यत्वा-
<>दुभयोर्विभज्य ग्रहणम् । तदुभयसत्त्वे च असो-
<>दर्य्यस्यासंसृष्टिनोऽतुल्यरूपत्वात्नेति । द्वितीये
<>आह संसृष्टो नान्यमातृज इति । सोदरे
<>संसृष्टिनि सति अन्यमातृजः संसृष्ट्यपि न
<>गृह्णीयात् । अर्थात्तत्र संसृष्टी सोदर एव
<>गृह्णीयात् । संसृष्टत्वाविशेषेऽपि सोदरत्वेन तस्य
<>बलवत्त्वात् । दायभागकारास्तु अन्योदर्य्यस्तु
<>संसृष्टी सन् सत्यपि सोदरेऽसंसृष्टिनि धनं
<>हरेत् नान्योदर्य्यः संसृष्ट्यपि गृह्णीयादिति
<>पूर्व्वार्द्धस्यार्थः । तत्र किं सोदरस्तदानीं न
<>गृह्णीयादेवेत्यपेक्षायामुत्तरार्द्धेनोक्तंअसंसृष्ट्यपि
<>चादद्यात् सोदर इत्यनुषज्यते न संसृष्टोऽन्य-
<>मातृजः केवलः । किन्तु उभाभ्यामेव विभज्य
<>ग्रहीतव्यमित्याहुः । मिताक्षरादयोऽप्येवम् ।
<>याज्ञवल्क्यदीपकलिकायां शूलपाणिमहामही-
<>पाध्यायस्तु । अन्योदर्य्यस्तु संसृष्टी नान्योदर्थ्यी
<>धनं हरेत् । असंसृष्ट्यपि सोदर एव गृह्णीयात्
<>न तु संसृष्टः सापत्न्यो भ्राता । संसृष्ट इति
<>गभसंसृष्टः सोदर इति केचित् । नान्योदर्य्यो
<>धनं हरेत् इति पाठे अन्योदर्य्यः सन् धनं न
<>गृह्णीयात् इति व्याख्या असंसृष्टसोदरस्याधि-
<>कारार्थमिदं वचनमतो न पुनरुक्तिरित्याहुः ।
<>रत्राकरप्रभृतयस्तु कल्पतरौ नान्योदर्य्यधनं हरे
<>दिति पाठो दृश्यते स मूलभूतयाज्ञवल्क्यमिता
<>क्षरापारिजातहलायुधग्रन्थेषु नान्योदर्य्यो धनं
<>हरेदिति पाठदर्शनात् तदनुसारव्याख्यादर्श-
<>नाच्च लिपिकरप्रमाद इत्याहुः । इति दाय-
<>तत्त्वम् ॥
<LEND>
