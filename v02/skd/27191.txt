<L>27191<pc>3-705<k1>मारिषः<k2>मारिषः
मारिषः¦, पुं, (मर्षति दोषानिति । मृष + अच् ।
निपातनात् सिद्धम् । यद्वा, मा रिष्यति हिनस्ति
[Page3-706-a+ 52]
कञ्चिदपीति । रिष + कः ।) नाट्योक्तौ श्रेष्ठः ।
इत्यमरः । १ । ७ । १४ ॥ (क्वचित् पुराणा-
दावपि । यथा, देवीभागवते । १ । ११ । ६५ ।
“साहार्य्य ते करिष्यामि मन्त्रशक्त्या महा-
मते ! ।
भविता यदि संग्रामस्तव चेन्द्रेण मारिष ! ॥”
तथा च महाभारते । ७ । २६ । १२ ।
“दार्य्यमाणाञ्चमूं दृष्ट्वाभगदत्तेन मारिष ! ॥”)
तण्डुलीयशाकविशेषः । मरसा इति हिन्दी
भाषा । तत्पर्य्यायः । कन्धरः २ मार्षिकः ३ ।
(शाकार्थे पर्य्यायो गुणाश्च यथा ॥ [अथ श्वेत-
मरुसा । लोहितमरुसा नवडा इति च लोके ।]
“मारिषो वाष्पको मार्षः श्वेतो रक्तश्च स स्मृतः ।
मारिषो मधुरः शीतो विष्टम्भी पित्तनुद्गुरुः ॥
वातश्लेष्मकरो रक्तपित्तनुद्विषमग्निजित् ।
रक्तमार्षो गुरुर्नाति सक्षारो मधुरः सरः ।
श्लेष्मलः कटुकः पाके स्वल्पदोष उदीरितः ॥”
इति भावप्रकाशस्य पूर्व्वखण्डे प्रथमे भागे ॥)
<LEND>
