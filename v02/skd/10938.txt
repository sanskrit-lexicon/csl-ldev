<L>10938<pc>2-332<k1>गुग्गुलुः<k2>गुग्गुलुः
गुग्गुलुः¦, पुं, (गुज्यतेऽनेनेति । गुज शब्दे + क्विप् ।
<>गुक् रोगस्तस्मात् गुडतीति । गुड रक्षणे +
<>बाहुलकात् कुः । डलयोरैक्यात् डस्य लत्वम् ।)
<>रक्तशोभाञ्जनवृक्षः । इति शब्दचन्द्रिका ॥
<>स्वनामख्यातवृक्षः । स तु गोमूत्रोद्भवः । यथा, --
<>“गोरोचनाया मङ्गल्याः संजाताः सर्व्वकामिकाः ।
<>गुग्गुलुस्तु ततो जातो गोमूत्राच्छुभदर्शनः ॥”
<>इति वह्निपुराणे वैष्णवधर्म्मे शुद्धिव्रतनामाध्यायः ॥
<>अस्य निर्यासः सुगन्धिद्रव्यम् । तत्पर्य्यायः ।
<>कुम्भम् २ उलूखलकम् ३ कौशिकः ४ पुरः ५ ॥
<>इत्यमरः । २ । ४ । ३४ ॥ कुम्भोलुः ६ खलकम् ७
<>कुम्भोलूखलकम् ८ गुग्गुलः ९ । इति भरतः ॥
<>जटायुः १० कालनिर्यासः ११ देवधूपः १२
<>सर्व्वसहः १३ महिषाक्षः १४ पलङ्कषा १५ ।
<>इति रत्नमाला ॥ यवनद्बिष्टः १६ भवाभीष्टः १७
<>निशाटकः १८ जटालः १९ पुटः २० भूतहरः
<>२१ शिवः २२ शाम्भवः २३ दुर्गः २४ यातुघ्नः
<>२५ महिषाक्षकः २६ देवेष्टः २७ मरुदिष्टः २८
<>रक्षोहा २९ रूक्षगन्धकः ३० दिव्यम् ३१ ।
<>अस्य गुणाः । कटुत्वम् । तिक्तत्वम् । उष्णत्वम् ।
<>कफमारुतकासकृमिवातोदरक्लेदशोफार्शोनाशि-
<>त्वम् । रसायनत्वञ्च । इति राजनिर्घण्टः ॥ दीप-
<>नत्वम् । तीक्ष्णत्वम् । कषायत्वम् । मेदःकुष्ठ-
<>नाशित्वम् । पित्तदाहित्वम् । लघुत्वञ्च । इति
<>राजवल्लभः ॥ विशदत्वम् । सारकत्वम् । रूक्ष-
<>त्वम् । पाके कटुत्वम् । भग्नसन्धानकारित्वम् ।
<>वृष्यत्वम् । सूक्ष्मत्वम् । स्वर्य्यत्वम् । पिच्छिलत्वम् ।
[Page2-332-c+ 52]
<>बलकारित्वम् । व्रणमेहाश्मवातामवातपिडका-
<>ग्रन्थिगण्डमालानाशित्वञ्च ॥ * ॥
<>“माधुर्य्याच्छमयेद्वातं कषायत्वाच्च पित्तहा ।
<>तिक्तत्वात् कफजित्तेन गुग्गुलुः सर्व्वदोषहा ॥”
<>स तु पञ्चधा यथा, --
<>“महिषाक्षो महानीलः कुमुदः पद्म इत्यपि ।
<>हिरण्यः पञ्चमो ज्ञेयो गुग्गुलोः पञ्चजातयः ॥”
<>तेषां रूपाणि यथा, --
<>“भृङ्गाञ्जनसवर्णस्तु महिषाक्ष इति स्मृतः ।
<>महानीलस्तु विज्ञेयः स्वनामसमलक्षणः ॥
<>कुमुदः कुमुदाभः स्यात् पद्मो माणिक्यसन्निभः ।
<>हिरण्याख्यस्तु हेमाभः पञ्चानां लिङ्गमीरितम् ॥”
<>एषां प्राणिविशेषे प्रयोगो यथा, --
<>“महिषाक्षमहानीलौ गजेन्द्राणां हितावुभौ ।
<>हयानां कुमुदः पद्मः स्वस्त्यारोग्यकरौ परौ ॥
<>विशेषेण मनुष्याणां कनकः परिकीर्त्तितः ।
<>कदाचिन्महिषाक्षस्तु मतः कैश्चिन्नृणामपि ॥”
<>नूतनगुग्गुलो रूपं यथा, --
<>“स्निग्धकाञ्चनसङ्काशः पक्वजम्बूफलोपमः ।
<>नूतनो गुग्गुलुः प्रोक्तः सुगन्धिर्यस्तु पिच्छिलः ॥”
<>पुरातनस्य रूपं यथा ।
<>“शुष्को दुर्गन्धिकश्चैव त्यक्तप्रकृतवर्णकः ।
<>पुराणः स तु विज्ञेयो गुग्गुलुर्व्वीर्य्यवर्जितः ॥”
<>इति भावप्रकाशः ॥ * ॥
<>अस्य स्थानविशेषे जन्मादिकथनम् । यथा, --
<>“जायन्ते पुरपादपा मरुभुवि ग्रीष्मेऽर्कसन्तापिताः
<>शीतार्त्ताः शिशिरेऽपि गुग्गुलुरसं मुञ्चन्ति ते
<>पञ्चधा ।
<>हेमाभं महिषाक्षतुल्यमपरं सत्पद्मरागोपमं
<>भृङ्गाभं कुमुदद्युतिञ्च विधिना ग्राह्या परीक्षा
<>ततः ॥
<>वह्नौ ज्वलन्ति तपने विलयं प्रयान्ति
<>क्लिद्यन्ति कोष्णसलिले पयसः समानाः ।
<>ग्राह्याः शुभाः परिहरेच्चिरकालजाता-
<>नङ्गारवर्णसमपूयविगन्धवर्णान् ॥”
<>इति प्रयोगामृतम् ॥
<>पक्वस्यास्य पूर्णवीर्य्यत्वं मासत्रयपर्य्यन्तं तिष्ठति ।
<>इति परिभाषा ॥
<LEND>
