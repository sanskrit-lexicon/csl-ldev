<L>2927<pc>1-152<k1>असनः<k2>असनः
असनः¦, पुं, वृक्षविशेषः । पियाशाल इति ख्यातः ।
तत्पर्य्यायः । महासर्ज्जः २ सौरिः ३ बन्धूकपुष्पः
४ प्रियकः ५ वीजवृक्षः ६ नीलकः प्रियसालकः ८ ।
(“प्रियविमानितमानवतीरुषां
निरसनैरसनैरवृथार्थता” ।
इति शिशुपाले ।) अस्य गुणाः । कटुत्वं । उष्णत्वं ।
तिक्तत्वं । वातार्त्तिदोषगलदोषरक्तमण्डलनाशित्वं ।
सारकत्वञ्च । इति राजनिर्घण्टः ॥ वृक्षभेदः ।
आसन इयि ख्यातः । तत्पर्य्यायः । अजकर्णः २
वनेसर्ज्जः ३ महासर्ज्जः ४ । इति रत्नमाला ॥
अस्य गुणाः । कफपित्तनाशित्वं । इति राज-
वल्लभः ।
(“वीजकः पीतसारश्च पीतशालक इत्यपि ।
बन्धूकपुष्पः प्रियकः सर्ज्जकश्चासनः स्मृतः ॥
वीजकः कुष्ठवीसर्पश्वित्रमेहगुदक्रिमीन् ।
हस्तिश्लेष्मास्नपित्तञ्च त्वच्यः केश्यो रसायनः” ॥
इति भावप्रकाशेऽस्य पर्य्यायगुणौ कथितौ ॥)
<LEND>
