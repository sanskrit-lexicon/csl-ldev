<L>5729<pc>1-307<k1>औषधं<k2>औषधं
औषधं¦, क्ली, (ओषधेरिदम् । ओषधिरेव वा “ओ-
<>षधेरजातौ” ५ । ४ । ३७ । इत्यण् ।) रोगनाशकद्रव्यं ।
<>ओषधिभवं भवार्थे ष्णप्रत्ययः । तत्पर्य्यायः । भेष-
<>जम् २ भैषज्यम् ३ अगदः ४ जायुः ५ । इत्यमरः ॥
<>जैत्रम् ६ आयुर्योगः ७ गदारातिः ८ अमृतम् ९
<>आयुर्द्रव्यम् १० । इति वैद्यकम् ॥
<>(“शोधनं शमनञ्चेति समासादौषधं द्विधा ।
<>शरीरजानां दोषाणां क्रमेण परमौषधम् ॥
<>वस्तिर्विरेको वमनं तथा तैलं घृतं मधु ।
<>धीर्धैर्य्यात्मादिविज्ञानं मनोदोषौषधम्परम्” ॥
<>इति वाभटे सूत्रस्थाने । १ अध्याये ॥
<>“धन्वसाधारणे देशे समे सन्मृत्तिके शुचौ ।
<>श्मशानचैत्यायतनश्वभ्रबल्मीकवर्ज्जिते ॥
<>मृदौ प्रदक्षिणजले कुशरोहिषसंस्मृते ।
<>अफालकृष्टेऽनाक्रान्ते पादपैर्बलवत्तरैः ॥
<>शस्यते भेषजं जातं युक्तवर्णरसादिभिः ।
<>जन्त्वदग्धं दवादग्धमविदग्धञ्च वैकृतैः ॥
<>भूतैश्छायातपाम्राद्यैर्यथाकालञ्च सेवितम् ।
<>अवगाढमहामूलमुदीचीं दिशमाश्रितम् ॥
<>अथ कल्याणचरितः श्राद्धः शुचिरुपोषितः ।
<>गृह्णीयादौषधं सुस्थं स्थितं काले च कल्पयेत् ॥
<>सक्षीरं तदसम्पत्तावनतिक्रान्तवत्सरम् ।
<>ऋते गुडघृतक्षौद्रधान्यकृष्णाविडङ्गतः” ॥
<>इति तत्रैव कल्पस्थाने । ६ अध्याये ॥
<>“यथाविधं यथाशस्त्रं यथाग्निरशनिर्यथा ।
<>तथौषधमविज्ञातं विज्ञातममृतं यथा ॥
<>औषधं ह्यनभिज्ञातं नामरूपगुणैस्त्रिभिः ।
<>विज्ञातमपि दुर्य्युक्तमनर्थायोपपद्यते ॥
<>योगादपि विषं तीक्ष्णमुत्तमं भेषजं भवेत् ।
<>भेषजं वापि दुर्य्युक्तं तीक्ष्णं सम्पद्यते विषम् ॥
<>तस्मान्न भिषजा युक्तं युक्तिवाह्येन भेषजम् ।
<>धीमता किञ्चिदादेयं जीवितारोग्यकाङ्क्षिणा ॥
<>कुर्य्यान्निपतितो मूर्द्ध्नि सशेषं वासवाशनिः ।
<>सशेषमातुरं कुर्य्यान्नत्वज्ञमतमौषधम् ॥
[Page1-307-c+ 52]
<>तदेव युक्तं भैषज्यं यदारोग्याय कल्पते ।
<>स एव भिषजां श्रेष्ठो रोगेभ्यो यः प्रमोचयेत्” ॥
<>इति चरके सूत्रस्थाने । १ अध्याये ॥
<P>“करणं पुनर्भेषजम् । भेषजं नाम तद्यदुपकर-
<>णायोपकल्पते भिषजो धातुसाम्याभिनिर्वृर्त्तौ
<>प्रयतमानस्य विशेषतश्चोपायात्तेभ्यः तद्द्विविधं
<>व्यापाश्रयभेदात् । दैवव्यपाश्रयं युक्तिव्यपाश्रयञ्च ।
<>तत्र दैवव्यपाश्रयं मन्त्रौषधमणिमङ्गलबल्युपहार-
<>होमनियमप्रायश्चित्तोपवासस्वस्त्ययनप्रणिपातग-
<>मनादि । युक्तिव्यपाश्रयं संशोधनोपशमने चेष्टाश्च
<>दृष्टफलाः एतच्चैव भेषजमङ्गभेदादपि द्विविधं ।
<>द्रव्यभूतमद्रव्यभूतञ्च । तत्र यद्द्रव्यभूतं तदुपायाभि-
<>प्लुतम् । उपायो नाम भयदर्शन-विस्मापन-क्षोभ-
<>ण-हर्षण-भर्त्सन-बध-बन्ध-स्वप्न-संवाहनादिरमूर्त्तो
<>भावः यथोक्ताः सिद्ध्युपायाश्च । यत्तु द्रव्यभूतं
<>तद्वमनादिषु योगमुपैति ।
<P>तस्यापीयं परीक्षा इदमेवं प्रकृत्या एवंगुणमेवं
<>प्रभावमस्मिन् देशे जातमस्मिन्नृतौ एवं गृहीत-
<>मेवं निहितमेवमुपस्कृतमनया मात्रया युक्तमस्मिन्
<>ऋतौ एवंविधस्य पुरुषस्यैतावन्तन्दोषमपकर्षयति
<>उपशमयति वा अन्यदपि चैवंविधं भेषजमभूच्चा-
<>नेनानेन वा विशेषेण युक्तमिति” । इति च तत्रव
<>विमानस्थाने ८ अध्याये ॥
<P>पर्य्यायानाह चरकश्चिकित्सास्थाने । १ अः ।
<>“चिकित्सितं व्याधिहरं पथ्यं साधनमौषधम् ।
<>प्रायश्चित्तं प्रशमनं प्रकृतिस्थापनं हितम् ॥
<>विद्याद्भेषजनामानि भेषजं द्विविधञ्च तत् ।
<>स्वस्थस्यौजस्करं किञ्चित्किञ्चिदार्त्तस्य रोगनुत् ॥
<>अभेषजञ्च द्विविधं बाधनं सानुबाधनम्” ।
<>तथा, सुश्रुते सूत्रस्थाने ३७ अध्याये यथा, --
<P>“श्वतभ्रशर्कराश्मविषमवल्मीकश्मशानाद्यतनदे-
<>वतायतनसिकताभिरनुपहतामनूषरामभङ्गुराम-
<>दूरादेकां स्निग्धां प्ररोहवतीं मृद्वीं स्थिरां समां
<>कृष्णां गौरीं लोहितां वा भूमिमौषधार्थं परी-
<>क्षेत तस्यां जातमपि कृमि-विष-शस्त्रातप-पवन-
<>दहन-तोयसम्बाध-मार्गैरनुपहतमेकरसं पुष्टं पृथ्व-
<>वगाढमूलमुदीच्यां चौषधमाददीतेत्यौषधभूमिप-
<>रीक्षाविशेषसामान्यं ॥
<P>विशेषस्तु । तत्राश्मवती स्थिरा गुर्व्वी श्यामा
<>कृष्णा वा स्थूलवृक्षशस्यप्राया स्वगुणभूयिष्ठा ॥
<>स्निग्धा शीतला सन्नोदकास्निग्धशस्यतृणकोमलवृ-
<>क्षप्राया शुक्लाम्बुगुणभूयिष्ठा ॥ नानावर्णा लघ्वश्म-
<>वती प्रविरलाल्पपाण्डुवृक्षप्ररोहाग्निगुणभूयिष्ठा ॥
<>रूक्षा भस्मरासभवर्णा तनुरूक्षकोटराल्परसवृक्ष-
<>प्रायाऽनिलगुणभूयिष्ठा ॥ मृद्वी समा श्वभ्रवत्यव्यक्त-
<>रसजला सर्व्वतोऽसारवृक्षा महापर्ब्बतवृक्ष-
<>प्राया श्यामा चाकाशगुणभूयिष्ठा ॥
<P>तत्र केचिदाहुराचार्य्याः । प्रावृट्-वर्षा-शर-
<>द्धेमन्त-वसन्त-ग्रीष्मेषु यथासङ्ख्यं मूल-पत्र-त्वक्-
<>क्षीरसार-फलान्यांददीतेति तत्तु न सम्यक् कस्मात्
<>सौम्याग्नेयत्वाज्जगतः । सौम्यान्यौषधानि सौम्येषु
<>ऋतुषु आददीताग्नेयान्याग्नेयेष्वेवमव्यापन्नगुणानि
[Page1-308-a+ 52]
<>भवन्ति ॥ सौम्यान्यौषधानि सौम्येषु ऋतुषु मृही-
<>तानि सोमगुणभूयिष्ठायां भूमौ जातान्यति-
<>मधुरखिग्वशीतानि जायन्ते । एतेन शेषं व्या-
<>ख्यातम् ॥
<P>तत्र पृथिव्यम्बुगुणभूयिष्ठायां भूमौ जातानि
<>विरेचनद्रव्याण्याददीताग्न्याकाशमारुतगुणभूयि-
<>ष्ठायां वमनद्रव्याणि । उभयगुणभूयिष्ठायामुभयतो
<>भागानि । आकाशगुणभूयिष्ठायां संशमनान्येवं
<>बलवत्तराणि भवन्ति । सर्व्वाण्येव चाभिनवान्यन्यत्र
<>मधु-घृत-गुड-पिप्पली-विडङ्गेभ्यः । सर्व्वाण्येव स-
<>क्षीराणि वीर्य्यवन्ति तेषामसम्पत्तावनतिक्रान्त-
<>संवत्सराण्याददीतेति” ॥)
<>नानारोगहरौषधादिर्यथा । रुद्र उवाच ।
<>“एवं धन्वन्तरिर्विष्णुः सुश्रुतादीनुवाच ह ।
<>हरिः पुनर्हरायाह नानारोगान् रुगर्द्दनान्” ॥
<>हरिरुवाच ।
<P>सर्व्वज्वरेषु प्रथमं कार्य्यं शङ्कर ! लङ्घनम् ।
<>क्वथितोदकपानञ्च तथा निर्व्वातसेवनम् ॥
<>अग्निस्वेदो ज्वरास्त्वेवं नाशमायान्ति हीश्वर ! ।
<>वातज्वरहरः क्वाथो गुडूच्या मुस्तकेन च ॥
<>दुरालभयैव कृतं पित्तज्वरहरं शृणु ।
<>शुण्ठीपर्पटमुस्तैश्च बालकोशीरचन्दनैः ॥
<>साज्यः क्वाथः श्लेष्मजन्तु सशुण्ठिः सदुरालभः ।
<>सबालकः सर्व्वज्वरं सशुण्ठिः सहपर्पटः ॥
<>किराततिक्तकैर्वापि गुडूचीशुण्ठितिक्तकैः ।
<>पित्तज्वरहरः स्याच्च शृण्वन्यं योगमुत्तमम् ॥
<>वालकोशीरपाठाभिः कण्टकारिकमुस्तकैः ।
<>ज्वरनुच्च कृतक्वाथस्तथा वै सुरदारुणा ॥
<>धन्याकनिम्बमुस्तानां समधुः स च शङ्कर ! ।
<>पटोलपत्रयुक्तश्च गुडूचीत्रिफलायुतः ॥
<>पीतोऽखिलज्वरहरः क्षुधाकृद्वातनुत्त्विदम् ।
<>हरीतकीपिप्पलीनामामलीचित्रकोद्भवम् ॥
<>चूर्णं जलञ्च क्वथितं धन्याकोशीरपर्पटैः ।
<>आमलक्या गुडूच्या च मधुयुक्तं सचन्दनम् ॥
<>समस्तज्वरनुत् स्याच्च सन्निपातहरं शृणु ।
<>हरिद्रानिम्बत्रिफलामुस्तकैर्देवदारुणा ॥
<>कषायं कटुरोहिण्या सपटोलं सपत्रकम् ।
<>त्रिदोषज्वरनुत् स्याच्च पीतन्तु क्वथितं जलम् ॥
<>कण्टकारिनागरेण गुडूच्या पुष्करेण च ।
<>जग्ध्वा नागबलाचूर्णं श्वासकासादिनुद्भवेत् ॥
<>कफवातज्वरे देयं जलमुष्णं पिपासिने ।
<>मण्डो वा मुद्गयूषं वा शाल्यन्नं वाथ यूषवत् ॥
<>ज्वरार्त्तमानुषे देयं ज्वरहानिस्तदा भवेत् ।
<>विश्वपर्पटकोशीरघनचन्दनसाधितम् ॥
<>दद्यात् सुशीतलं वारि तृट्छर्दिज्वरदाहनुत् ।
<>विल्वादिपञ्चमूलस्य क्वाथः स्याद्वातिके ज्वरे ॥
<>पाचनं पिप्पलीमूलं गुडूचीविश्वभेषजम् ।
<>वातज्वरे त्वयं क्वाथो दत्तः शान्तिकरः परः ॥
<>पित्तज्वरनुत् समधुः क्वाथः पर्पटनिम्बयोः ।
<>विधाने क्रियमाणेऽपि यस्य संज्ञा न जायते ॥
<>पादयोस्तु ललाटे वा दहेल्लोहशलाकया ।
<>तिक्ता पाठा पटोलश्च विशाला त्रिफला त्रिवृत् ॥
[Page1-308-b+ 52]
<>सक्षीरो भेदनः क्वाथः सर्व्वज्वरविशोधनः” ॥
<>इति गारुडे १७९ अध्यायः ॥ * ॥
<>भगवानुवाच ।
<P>“सप्तरात्रात् प्रजायन्ते खल्वीटस्य कचाः शुभाः ।
<>दग्धहस्तिदन्तलेपात् साजाक्षीररसाञ्जनात् ॥
<>भृङ्गराजरसेनैव चतुर्भागेण साधितम् ।
<>केशवृद्धिकरं तैलं गुञ्जाचूर्णान्वितेन च ॥
<>एला मांसी कुष्ठमुरायुक्तमभ्यङ्गतः शिव ! ।
<>गुञ्जाफलं ममाप्यैव लेपनं चेन्द्रलुप्तनुत् ॥
<>आम्रास्थिचूर्णलेपाद्धि केशाः सूक्ष्मा भवन्ति वै ।
<>बद्धमूला घना दीर्घाः स्निग्धाः स्युर्नोत्पतन्ति च ॥
<>विडङ्गगन्धपाषाणसाधितं तैलमुत्तमम् ।
<>सचतुर्गुणगोमूत्रं समनःशिलमेव च ॥
<>शिरोऽभ्यङ्गाच्छिरोजन्मयूकालिख्याक्षयं नयेत् ।
<>नवदग्धशङ्खचूर्णघृष्टसीसकलेपिताः ॥
<>कचाः श्लक्ष्णा महाकृष्णा भवन्ति वृषभध्वज ! ।
<>भृङ्गराजं लोहचूर्णं त्रिफला वीजपूरकम् ॥
<>नीली च करवीरञ्च गुडमेतैः समैः शृतम् ।
<>पलितानीह कृष्णानि कुर्य्याल्लेपान्महौषधम् ॥
<>आम्रास्थिमज्जा त्रिफला नीली च भृङ्गराजकम् ॥
<>जीर्णं पक्वलौहचूर्णं काञ्जिकं कृष्णकेशकृत् ॥
<>चक्रमर्दकवीजानि कुष्ठमेरण्डमूलकम् ।
<>अत्युष्णकांञ्जिकं पिष्ट्वा लेपान्मस्तकरोगनुत् ॥
<P>सैन्धवञ्च वचा हिङ्गु कुष्ठं नागेश्वरं तथा ।
<>शतपुष्पा देवदारु एभिस्तैलन्तु साधितम् ॥
<>गोपुरीषरसेनैव चतुर्भागेण संयुतम् ।
<>तत्कर्णभरणाद्रुद्र ! कर्णशूलं क्षयं नयेत् ॥
<>मेषमूत्रसैन्धवाभ्यां कर्णयोर्भरणात् शिव ! ।
<>कर्णयोः पूतिनाशः स्यात् कृमिस्रावादिकस्य च ॥
<>मालतीपुष्पदलयो रसेन भरणात् तथा ।
<>गोजलेनैव पूरेण कर्णस्रावो विनश्यति ॥
<>कुष्ठमाषमरीचानि तगरं मधु पिप्पली ।
<>अपामार्गोऽश्वगन्धा च वृहती सितसर्षपाः ॥
<>यवास्तिलाः सैन्धवञ्च पादिकोद्वर्त्तनं शुभम् ।
<>लिङ्गबाहुस्तनानाञ्च कर्णयोरृद्धिकृद्भवेत् ॥
<P>कटुतैलं भल्लातकं वृहतीफलदाडिमम् ।
<>वल्कलैः साधितं लिप्तं लिङ्गं तेन विवर्द्धते” ॥
<>इति गारुडे १८० अध्यायः ॥ * ॥
<>हरिरुवाच ।
<P>“शोभाञ्जनपत्ररसं मधुयुक्तं हि चक्षुषोः ।
<>भरणाद्रोगहरणं भवेन्नास्त्यत्र संशयः ॥
<>अशीतितिलपुष्पाणि जात्याश्च कुसुमानि च ।
<>भया निम्बामला शुण्ठी पिप्पली तण्डुलीयकम् ॥
<>छायाशुष्कां वटिं कुर्य्यात् पिष्ट्वा तण्डुलवारिणा ।
<>मधुना सह सा चाक्ष्णोरञ्जनात्तिमिरादिनुत् ॥
<>विभीतकास्थिमज्जा तु शङ्खनाभिर्मनःशिला ।
<>निम्बपत्रमरीचानि अजामूत्रेण पेषयेत् ॥
<>पुष्पं रात्र्यन्धतां हन्ति तिमिरं पटलं तथा ।
<>चतुर्भांगाणि शङ्खस्य तदर्द्धेन मनःशिला ॥
<>सैन्धवञ्च तदर्द्धेन एतत् पिष्टोदकेन तु ।
<>छायाशुष्कान्तु वटिकां कृत्वा नयनमञ्जयेत् ॥
<>तिमिरं पटलं हन्ति पिटकस्य महौषधम् ।
[Page1-308-c+ 52]
<>त्रिकटु त्रिफला चैव करञ्जस्य फलानि च ॥
<>सैन्धवं रजनी द्वे च भृङ्गराजरसेन हि ।
<>पिष्ट्वा तदञ्जनादेव तिमिरादिविनाशनम् ॥
<>अटरूषकमूलन्तु काञ्जिकापिष्टमेव च ।
<>तेनाक्षिभूरिलेपाच्च चक्षुःशूलं विनश्यति ॥
<>सतक्रं वदरीमूलं पीतमक्षिव्यथां हरेत् ।
<>सैन्धवं कटुतैलञ्च अपामार्गस्य मूलकम् ॥
<>क्षीरकाञ्जिकसंघृष्टं ताम्रपात्रे च तेन च ।
<>अञ्जनात् पिटकस्यैव नाशो भवति शङ्कर ! ॥
<>विल्वनीलीकारमूलं पिष्टमश्वजलेन च ।
<>अनेनाञ्जितमात्रेण नश्यन्ति तिमिराणि हि ।
<>पिप्पलीकतकञ्चैव हरिद्रामलकं वचा ।
<>खदिरपिष्टवर्त्तिश्च अञ्जनं नेत्ररोगनुत् ॥
<>नीरपूर्णमुखो धौति वृहद्घातेन योऽक्षिणी ।
<>प्रभाते नेत्ररोगैश्च नित्यं सर्व्वैः प्रमुच्यते ॥
<>शुक्लैरण्डस्य मूलेन पत्रेणापि प्रसाधितम् ।
<>छागदुग्धं सेकयुक्तं चक्षुषोर्वातरोगनुत् ॥
<>चन्दनं सैन्धवं वृद्धपलाशश्च हरीतकी ।
<>पटोलकुसुमं नीली चक्रिका हरतेऽञ्जनात् ॥
<>गञ्जामूलं छागमूत्रघृष्टं तिमिरनुच्च तत् ।
<>रौप्यताम्रसुवर्णानां हस्तघृष्टं शलाकया ॥
<>घृतं तद्वमनं रुद्र ! कामलाव्याधिनाशनम् ।
<>घोषाफलमथाघ्रातं पीतं कामलनाशनम् ॥
<P>दूर्व्वादाडिमपुष्पन्तु अलक्तकहरीतकी ।
<>नासाशिंरारक्तनुत् स्यान्नस्याद्वै स्वरसेन हि ॥
<P>सुपिष्टं जिङ्गिनीमूलं तद्रसेन वृषध्वज ! ।
<>नस्यदानाद्विनश्येत नासार्शो नीललोहित ! ॥
<P>गव्यं घृतं सर्ज्जरसं रुद्र ! धन्याकसैन्धवम् ।
<>धुस्तूरकं गैरिकञ्च एतैः साधितसिक्थकम् ॥
<>सतैलं व्रणनुत् स्याच्च स्फुटितोच्चटितोधरे ।
<>जातीपत्रञ्च चर्व्वित्वा विधृतं मुखरोगनुत् ॥
<>भक्ष्यात् केशरवीजस्य दन्ताः स्युश्चलिताः स्थिराः
<P>मुस्तकं कुष्ठमेला च यष्टीमधुकबालुकम् ॥
<>धन्याकमेतददनान्मुखदुर्गन्धनुत् हर ! ।
<>कषायं कटुकं वापि तिक्तं वै तस्य भक्षणात् ॥
<>तैलयुक्तस्य नित्यं स्यात् मुखदुर्गन्धताक्षयः ।
<>दन्तव्रणानि सर्व्वाणि क्षयं गच्छन्त्यनेन तु ॥
<P>काञ्जिकस्य सतैलस्य गण्डूषकवलास्थितिः ।
<>ताम्बूलचूर्णदग्धस्य मुखस्य व्याधिनुच्छिव ! ॥
<>परित्यक्तः श्लेष्मगणः शुण्ठीचर्वणतो यथा ।
<>मातुलुङ्गदलान्येला यष्टीमधु च पिप्पली ॥
<>जातीपत्रमथैषाञ्च चूर्णं लीढं तथा कृतम् ।
<>शेफालिकाजटायाश्च चर्वणं गलगुण्ठिनुत् ॥
<>नासाशिरारक्तकर्षान्नश्येत् शङ्कर ! जिह्विका ।
<>रसः शिरीषवीजानां हलदस्य चतुर्गुणः ॥
<>तेन पक्वेन भूतेश ! नस्यं मस्तकरोगनुत् ।
<>गलरोगा विनश्यन्ति नस्यमात्रेण तत्क्षणात् ॥
<>दन्तकीटविनाशः स्यात् गुञ्जामूलस्य चर्व्वणात् ।
<>काकजङ्घा स्नुही नीली कषायाम्रकमूलकम् ॥
<>दन्ताक्रान्तं दन्तजांश्च क्रिमीन्नाशयते शिव ! ।
<P>घृतं कर्कटपादेन दुग्धोन्मिश्रेण साधितम् ॥
<>तेन चाभ्यङ्गिता दन्ताः कुर्य्युः कटकटान्नहि ।
[Page1-309-a+ 52]
<>लिप्ताः कर्कटपादेन केवलेनाथ वा द्विजाः ॥
<>त्रिसप्ताहं वारिपिष्टा ज्योतिष्मत्याः फलस्य हि ।
<>मज्जाभया च शुक्रस्य लेपादङ्गकलङ्कनुत् ॥
<P>लोध्रकुङ्कुममञ्जिष्ठा लोहकालीयकानि च ।
<>यवतण्डु लमेतैश्च यष्टीमधुसमन्वितैः ॥
<>वारिपिष्टैर्वक्त्रलेपः स्त्रीणां शोभनवक्त्रकृत् ।
<>द्विभागच्छागदुग्धेन तैलप्रस्तन्तु साधितम् ॥
<>रक्तचन्दनमञ्जिष्ठालाक्षाणां कर्षकेण वा ।
<>यष्टीमधुकुङ्कुमाभ्यां सप्ताहान्मुखकान्तिकृंत् ॥
<P>शुण्ठी च पिप्पलीचूर्णं गुडूची कण्ठकारिका ।
<>एभिश्च क्वथितं वारि पीतञ्चाग्निं करोति वै ॥
<>वातशूलक्षयञ्चैव सुरयक्षमखेश्वर ! ।
<>करञ्जपर्पटोशीरं वृंहती कटुरोहिणी ॥
<>गोक्षुरं क्वथितं त्वेभिर्वारि पीतं श्रमापहम् ।
<>दाहपित्तज्वरं शोषं मूर्च्छाञ्चैव क्षयं नयेत् ॥
<P>मध्वाज्यपिप्पलीचूर्णं क्वथितं क्षीरसंयुतम् ।
<>पीतं हृद्रोगकासस्य विषमज्वरनुद्भवेत् ॥
<>क्वाथौषधीनां सर्व्वासां कर्षार्द्धं ग्राह्यमेव च ।
<>क्योऽनुरूपतो ज्ञेयो विशेषो वृषभध्वज ! ॥
<P>दुग्धं पीतन्तु संयुक्तं गोपुरीषरसेन च ।
<>विषमज्वरनुत् स्याच्च काकजंघारसस्तथा ॥
<>सशुण्ठीक्वथितं क्षीरमजाया ज्वरनुद्भवेत् ।
<>यष्टीमधु मुस्तकञ्च सैन्धवं वृहतीफलम् ॥
<>एतैर्नस्यप्रदानाच्च निद्रा स्यात् पुरुषस्य च ।
<>मरीचमधुशुण्ठीनां नस्यान्निद्रा भवेच्छिव ! ॥
<>मूलन्तु काकजङ्घाया निद्राकृत् स्यात् शिरःस्थितम् ।
<P>सिद्धं तैलं काञ्जिकेन तथा सर्ज्जरसेन च ॥
<>शीतोदकसमायुक्तं लेपात् सन्तापनाशनम् ।
<>शोणितज्वरदाहेभ्यो जातसन्तापनुत्तथा ॥
<>शूकशैवालमन्थाश्च शुण्ठीपाषाणभेदकम् ।
<>शोभाञ्जनं गोक्षुरं वा वरुणच्छदमेव च ॥
<>शोभाञ्जनस्य मूलञ्च एतैः क्वथितवारि च ।
<>दत्त्वा हिङ्गु यवक्षारं पीतं वातविनाशनम् ॥
<P>पिप्पली पिप्पलीमूलं तथा भल्लातकं शिव ! ।
<>वार्य्येतैः क्वथितं पीतं वरशूलापसारकृत् ॥
<>अश्वगन्धामूलकाभ्यां सिद्धा वल्मीकमृत्तिका ।
<>एतया मर्द्दनात् रुद्र ! उरुस्तम्भः प्रशाम्यति ॥
<P>वृहतीकस्य वै मूलं संपिष्टमुदकेन च ।
<>पीतं झिज्झिनिवातस्य विपाटनकृदेव च ॥
<>पीतं तक्रेण मूलं च आर्द्रस्य तगरस्य च ।
<>हरेत् झिज्झिनिवातं वै वृक्षमिन्द्राशनिर्यथा ॥
<>अस्थिसंहारमेकेन भक्तेन सह खादितम् ।
<>पीतं मांसरसेनापि वातनुच्चास्थिभङ्गहृत् ॥
<P>घृतलिप्तं शक्तुकञ्च छागक्षीरेण संयुतम् ।
<>तल्लेपात् पादयोर्न्नश्येत् सन्तापो नात्र संशयः ॥
<>मध्वाज्यं सैन्धवं सिक्थं गुडगैरिकगुग्गुलैः ।
<>ससर्ज्जरसः स्फुटितः कोमलोऽङिघ्रश्च लेपनात् ॥
<>कटुतैलेन लिप्तो व विध्रमाग्नौ प्रतापितः ।
<>मृत्तिकाखादितः पादः समः स्याद्वृषभध्वज ! ॥
<P>सर्ज्जरसः सिक्थकञ्च जीरकञ्च हरीतकी ।
<>तत्साधितघृताभ्यङ्गो ह्यग्निदग्धव्यथापनुत् ॥
<>तिलतैलञ्चाग्निदग्धयवभस्मसमन्वितम् ।
[Page1-309-b+ 52]
<>अग्निदग्धं व्रणं नश्येद्बहुशः कृतलेपतः ॥
<P>नवनीतं माहिषञ्च दुग्धपिष्टतिलानि च ।
<>भल्लातकव्रणं नश्येत् हृच्छल्यं तस्य लेपतः ॥
<P>शरपुङ्खा लज्जालुका पाठा चैषान्तु मूलकम् ।
<>जलपिष्टं तस्य लेपात् शस्त्राघातः प्रशाम्यति ॥
<>मूलञ्च काकजङ्घायास्त्रिरात्रेणैव शेषतः ।
<>पाकपूतिवेदनाञ्च हन्ति वै रोहिते व्रणे ॥
<P>सजलं तिलतैलञ्च अपामार्गस्य मूलकम् ।
<>तत्सेकदानान्नश्येत प्रहारोद्भववेदना ॥
<P>अभया सैन्धवं शुण्ठिरेतत् पिष्ट्वोदकेन तु ।
<>भक्षयित्वा ह्यजीर्णस्य नाशो भवति शङ्कर ! ॥
<>कटिबद्धं निम्बमूलमक्षिशूलहरं भवेत् ।
<>शणमूलं सताम्बूलं पीतमिन्द्रियकम्पहृत् ॥
<>अन्नसिद्धं हरिद्रा च श्वेतसर्षपमूलकम् ।
<>वीजानि मङ्गलदिने एषामुद्वर्त्तनं समम् ॥
<>सप्तरात्रप्रयोगेण शुभदेहकरं भवेत् ।
<P>श्वेतापराजितापत्रं निम्बपत्ररसेन तु ॥
<>नस्यदानात् डाकिनीनां मातॄणां ब्रह्मरक्षसाम् ।
<>मोक्षः स्यान्मधुसारेण नस्याच्च वृषभध्वज ! ॥
<P>मूलं श्वेतजयन्त्याश्च पुष्यर्क्षे तु समाहृतम् ।
<>श्वेतापराजितार्कस्य तथा चित्रस्य मूलकम् ॥
<>कृत्वा तु वटिकां नारी तिलकेन वशी भवेत् ॥
<P>पिप्पली लोहचूर्णन्तु शुण्ठिश्चामलकानि च ।
<>समानि रुद्र ! जानीयात् सैन्धवं मधु शर्करा ॥
<>उदुम्बरप्रमाणेन सप्ताहं भक्षणात् समम् ।
<>पुमांश्च बलवान् स्याच्च जीवेद्वर्षशतद्वयम् ॥
<>ओँ ठ ठ ठ इति ।
<>सर्व्ववश्यप्रयोगेषु प्रयुक्तः सर्व्वकामकृत् ॥
<>संगृह्य वृक्षात् काकस्य निलयं प्रदहेच्च तत् ।
<>चिताग्नौ भस्म तच्छत्रोर्दत्तं शिरसि शङ्कर ! ॥
<>तमुच्चाटयते रुद्र ! शृणु तं योगमुत्तमम् ।
<>निक्षिप्तञ्च पुरीषं वै वनमूषिकचर्म्मणि ॥
<>कट्यां तन्तु निबद्धं वै कुर्य्यान्मलनिरोधनम् ।
<P>कृष्णकाकस्य रक्तेन यस्य नाम प्रलिख्यते ॥
<>चूतदलेऽमेध्यमध्ये ततो निक्षिप्यते हर ! ।
<>स खाद्यते काकवृन्दैर्नारी पुरुष एव वा ॥
<>शर्क्करा मध्वजाक्षीरं तिलगोक्षुरकं समम् ।
<>पाण्डुत्वं नाशयेद्रुद्र ! आस्वादितमिदं हर ! ॥
<P>उलूककृष्णकाकस्य चिल्लस्याथ समिच्छतस् ।
<>रुधिरेण समायुक्तं ययोर्नाम्ना च हूयते ॥
<>तयोर्द्वयोर्महावैरं भवेन्नास्त्यत्र संशयः ।
<>भावितं ऋक्षदुग्धेन रोहितस्य शशस्य च ॥
<>मांसं तत्साधितं तैलं तदभ्यङ्गश्च रोगनुत् ।
<P>चन्दनोदकनस्यात्तु रोमोत्थानं भवेत् पुनः ॥
<>हस्ते लाङ्गलिकाकन्दं गृहीतं तेन लेपितम् ।
<>शरीरं येन स पुमान् बुद्धेर्दर्पं व्यपोहति ॥
<>पराक्रमेण युक्तस्य शूरस्य पुरुषस्य हि ।
<>वर्त्तिर्य्यस्य पुरीषेण कृतगर्भा तु भाविता ॥
<>मयूररुधिरेणैव जीवमाहरते शिव ! ।
<>ज्वरितानां भुजङ्गानां विलस्थानामपीश्वर ! ॥
<>देहश्चिताग्नौ दग्धस्तु सर्पस्याजगरस्य हि ।
<>तद्भस्म सम्मखे क्षिप्तं शत्रूणां भङ्गकृद्भवेत् ॥
[Page1-309-c+ 52]
<>मन्त्रेणानेन तत् क्षिप्तं महाभङ्गकरं रिपोः ।
<>ओँ ठ ठ ठ ठाही ठाही ठाही स्वाहा ।
<>ओँ उदरः पाही पाही स्वाहा ॥
<P>सुदर्शनाया मूलन्तु पुष्यर्क्षे तु समाहृतम् ।
<>निःक्षिप्तं गृहमध्ये तु भुजङ्गा वर्जयन्ति तम् ॥
<P>मार्ज्जारपललं विष्ठा हरितालञ्च भावितम् ।
<>छागमूत्रेण तल्लिप्तो मूषिको मूषिकान् हरेत् ॥
<>युक्तो हि मन्दिरे रुद्र ! नात्र कार्य्या विचारणा ।
<P>त्रिफलार्ज्जुनपुष्पाणि भल्लातकशिरीषकम् ॥
<>लाक्षा सर्ज्जरसश्चैव विडङ्गश्चैव गुग्गुलुः ।
<>एतैर्धूपो मक्षिकाणां मशकानां विनाशनः” ॥
<>इति गारुडे १८१ अध्यायः ॥ * ॥
<>हरिरुवाच ।
<P>“ब्रह्मदण्डी वचा कुष्ठं प्रियङ्गुर्नागकेशरम् ।
<>दद्यात्ताम्बूलसंयुक्तं स्त्रीणां मन्त्रेण तद्वशम् ॥
<>ओँ नारायणायेति स्वाहा ।
<>ताम्बूलं यस्य दीयेत स वशी स्यात् समन्त्रतः ।
<>ओँ हरि हरि स्वाहा ॥
<P>गोदन्तहरितालञ्च संयुक्तं काकजिह्वया ।
<>चूर्णं कृत्वा यस्य शिरे दीयते स वशी भवेत् ॥
<>श्वेतसर्षपनिर्म्माल्यं यद्गृहे तद्विचालकृत् ।
<>वैभीतकं शाखोटकं मूलं पत्रञ्च संयुतम् ॥
<>स्थाप्यते यद्गृहद्वारे तत्र वै कलहो भवेत् ॥
<P>खञ्जरीटस्य मांसन्तु मधुना सह पेषयेत् ।
<>ऋतुकाले योनिलेपात् पुरुषो दासतामियात् ॥
<P>अगुरु गुग्गुलुञ्चैव नीलोत्पलसमन्वितम् ।
<>गुडेन धूपयित्वा तु राजद्वारे प्रियो भवेत् ॥
<P>श्वेतापराजितामूलं पिष्टं रोचनया युतम् ।
<>यं पश्येत्तिलकेनैव वशी कुर्य्यान्नृपालये ॥
<P>काकजिह्वा वचा कुष्ठं निम्बपत्रं सकुङ्कुमम् ।
<>आत्मरक्तं सभावेयं वशी भवति मानवः ॥
<P>आरण्यस्य विडालस्य गृहीत्वा रुधिरं शुभम् ।
<>करञ्जतैले तद्भाव्य रुद्राग्नेः कञ्ज्वलं ततः ॥
<>पातयेत् पद्मसूत्रेण अदृश्यः स्यात् तदञ्जनात् ॥
<P>ओँ नमः खड्गवज्रपाणये महायक्षसेनापतये
<>स्वाहा । ओँ वक्र ह्रीं ह्रीं वरसंयुक्ता त्वरिता
<>विद्या ओँ मातश्चौरं स्तम्भय स्वाहा ।
<P>सहस्रं परिजप्या तु विद्येयं चौरवारिणी ।
<>महासुगन्धिकामूलं शुक्रं स्तम्भेत् क्रटौ स्थितम् ॥
<P>ओँ नमः सर्व्वसत्त्वेभ्यो नमः सिद्धिं कुरु कुरु
<>स्वाहा ।
<P>सप्ताभिमन्त्रितं कृत्वा करवीरस्य पुष्पकम् ।
<>स्त्रीणामग्रे भ्रामयेच्च क्षणाद्वै सा वशा भवेत् ॥
<P>ब्रह्मदण्डी वचा पत्रं मधुना सह पेषयेत् ।
<>अङ्गलेपाच्च वनिता नान्यं भर्त्तारमिच्छति ॥
<P>पुत्त्रदण्डीशिफा वक्त्रे क्षिप्ता शुक्रस्य स्तम्भनम् ।
<>मूलं जयन्त्या वक्त्रस्थं व्यवहारे जयप्रदम् ॥
<P>अपराजिताशिफां दद्यान्नीलोत्पलसमन्विताम् ।
<>ताम्बूलेन प्रदानाच्च वशीकरणमुत्तमम् ॥
<>रोचनानागपुष्पाणि विल्वपुष्पं प्रियङ्गवः ।
<>कुङ्कुमं चन्दनञ्चैव तिलकेन जगद्वशेत् ॥
<>ओँ ह्राँ गौरि देवि सौभाग्यं पुत्त्रवश्यादि देहि मे ।
[Page1-310-a+ 52]
<>ओँ ह्रीँ लक्ष्मि ! देहि सौभाग्यं सर्व्वत्रैलोक्यमोहनम् ॥
<P>दुरालभा वचा कुष्ठं कुङ्कुमञ्च शतावरी ।
<>तिलतैलेन संयुक्तं योनिलेपाद्वशो नरः ॥
<P>निम्बकाष्ठस्य धूपेन धूपयित्वा भगं स्त्रियाः ।
<>मुभगा स्यात् सा च रुद्र ! पतिर्दासो भविष्यति ॥
<>माहिषं नवनीतञ्च कुष्ठञ्च मधुयष्टिका ।
<>सौभाग्यं भगलेपाच्च पतिर्दासो भवेत्तदा ॥
<>मधुयष्टिञ्च तैर्दद्याद्गोक्षीरं कण्टकारिका ।
<>एतानि समभागानि पिबेदुष्णेन वारिणा ॥
<>चतुर्भागावशेषेण गर्भसम्भवमुत्तमम् ॥
<P>मातुलुङ्गस्य वीजानि क्षीरेण सह भावयेत् ॥
<>तत्पीत्वा लभते गर्भं नात्र कार्य्या विचारणा ।
<>मातुलुङ्गस्य वीजानि मूलान्येरण्डकस्य च ॥
<>घृतेन सह संयोज्य पाययेत् पुत्त्रकाङ्क्षिणीम् ।
<>अश्वगन्धाघृतं दुग्धं क्वथितं पुत्त्रकारकम् ॥
<P>पलाशस्य तु वीजानि क्षौद्रेण सह पेषयेत् ।
<>रजस्वला तु पीत्वा स्यात् पुष्पगर्भविवर्ज्जिता” ॥
<>इति गारुडे १८२ अध्यायः ॥ * ॥
<>हरिरुवाच ।
<>“हरितालं यवक्षारं पत्राङ्गं रक्तचन्दनम् ।
<>जाती हिङ्गुलकं लाक्षा पक्वतैलेन पेषयेत् ॥
<>हरीतकीकषायेन घृष्ट्वा दन्तान् प्रलेपयेत् ।
<>दन्ताः स्युर्लोहिताः पुंसः श्वेता रुद्र ! न संशयः ॥
<P>मूलकं स्वेदमग्नौ तु रसं तस्य प्रपेषयेत् ।
<>कर्णयोः पूरणात्तेन कर्णस्रावो विनश्यति ॥
<>अर्कपत्रं गृहीत्वा तु मन्दाग्नौ तापयेच्छनैः ।
<>निष्पीड्य पूरयेत् कर्णौ कर्णशूलं विनश्यति ॥
<>प्रियड्गुमधुकाम्बष्ठाधातक्युत्पलपक्तिभिः ।
<>मञ्जिष्ठालोध्रलाक्षाभिः कपित्थस्य रसेन च ॥
<>पचेत्तैलं तथा शुष्कक्षारो हिङ्गु महौषधम् ।
<>शतपुष्पा वचा कुष्ठं दारु शिग्रु रसायनम् ॥
<>सौवच्चलं यवक्षारं तथा सर्ज्जिकसैन्धवम् ।
<>भुजग्रान्थ विडं मुस्तं मधुयुक्तं चतुर्गुणम् ॥
<>मातुलुङ्गरसस्तद्वत् कदल्याश्च रसो हि तैः ।
<>पक्वतैलं हरेदाशु स्रावादींश्च न संशयः ॥
<>कर्णयोः कृमिनाशः स्यात् कटुतैलस्य पूरणात् ।
<>हरिद्रा निम्वपत्राणि पिप्पल्यो मरिचानि च ॥
<>विडङ्गं भद्रमुस्तञ्च सप्तमं विश्वभेषजम् ।
<>गोमूत्रेण च पिष्ट्वैव कृत्वा च वटिकां हर ! ॥
<>अजीणहृद्भवेच्चैका द्वयं विष्टम्भिकापहम् ।
<>पटलं मधुना हन्ति गोमूत्रेण तथार्व्वुदम् ॥
<>एषा च शङ्करी वर्त्तिः सर्व्वनेत्रामयापहा” ।
<>इति गारुडे १८३ अध्यायः ॥ * ॥
<>हरिरुवाच ।
<P>“वचा मांसी च विल्वञ्च तगरं पद्मकेशरम् ।
<>नागपुष्पं प्रियङ्गुञ्च समभागानि चूर्णयेत् ॥
<>अनेनाधूपितो मर्त्त्यः कामवद्विचरेन्महीम् ।
<P>कर्पूरं देवदारुञ्च मधुना सह योजयेत् ॥
<>लिङ्कलेपाच्च तेनैव वशीकुर्य्यात् स्त्रियं किल ।
<>मैथुनं पुरुषो गच्छत् गृह्णीयात् स्वकमिन्द्रियम् ॥
<>वामहस्तन वामञ्च हस्तं यस्याः स्त्रिया लिपेत् ।
<>आलिप्ता स्त्री वशं याति नान्यं पुरुषमिच्छति ॥
[Page1-310-b+ 52]
<>ओम् रक्तचासुण्डे अमुकं मे वशमानय वशमानय
<>ह्रीँ ह्रौँ ह्रः फट् ।
<P>इमं जप्त्वायुतं मन्त्रं तिलकेन च शङ्कर ! ।
<>गोरचनासंयुतेन स्वरक्तेन वशीभवेत् ॥
<P>सैन्धवं कृष्णलवणं सौवीरं मत्स्यपित्तकम् ।
<>मधु सर्पिः सितायुक्तं स्त्रीणां तद्भगलेपनम् ॥
<>यः पुमान् मैथुनं गच्छेत् नान्यां नारीं गमिष्यति ॥
<P>शङ्खपुष्पी वचा मांसी सोमराजी च फल्गुकम् ॥
<>माहिषं नवनीतञ्च गाढीकरणमुत्तमम् ।
<>सनालानि च पद्मानि क्षीरेणाज्येन पेषयेत् ॥
<>गुटिकां शोषितां कृत्वा नारी योन्यां प्रवेशयेत् ।
<>दशवारं प्रसूतापि पुनः कन्या भविष्यति ॥
<P>सर्षपाश्च वचा चैव मदनस्य फलानि च ।
<>मार्जारविष्ठाधुस्तूरःस्त्रीकेशेन समन्वितः ॥
<>चातुर्थकहरो धूपो डाकिनीञ्वरनाशनः ।
<>अर्ज्जुनस्य तु पुष्पाणि भल्लातकविडङ्गके ॥
<>ह्रीवेरकं सर्जरसं सौवीरं सर्षपास्तथा ।
<>सर्पयूकामक्षिकाणां धूपो मशकनाशनः ॥
<>भूलतायाश्च चूर्णेन स्तम्भः स्यात् योनिपूरणात् ।
<>तेन लेपयतो योनौ भगस्तम्भश्च जायते” ॥
<>इति गारुडे १८४ अध्यायः ॥ * ॥
<>हरिरुवाच ।
<P>“साञ्जनञ्च घृतं क्षौद्रं लवणं ताम्रभाजने ।
<>घृष्टं पयःसमायुक्तं चक्षुःशूलहरं परम् ॥
<P>हरितकी वचा कुष्ठं पिप्पल्यो मरिचानि च ।
<>विभीलकस्य वीजानि हरितालं मनःशिला ॥
<>सर्व्वाक्षिरोगान्नश्येयुरजाक्षीरसमन्विताः ।
<>तत्क्षणात् पुष्पनाशः स्यात् मालतीकुमुमाञ्जनात् ॥
<>विडङ्गं सैन्धवं कुष्ठं व्योषं हिङ्गु मनःशिला ।
<>कासे श्वासे च हिक्कायां लिह्यात् क्षौद्रं घृतप्लुतम् ॥
<P>पिप्पलीत्रिफलाचूर्णं मधुना लेहयेन्नरः ।
<>नश्यते पीनसः कासः श्वासश्च बलवत्तरः ॥
<>समूलचित्रकं भस्म पिप्पलीचूर्णकं हरेत् ।
<>कासं श्वासञ्च हिक्काञ्च मधुमिश्रं वृषध्वज ! ॥
<P>नीलोत्पलं शर्करा च मधुकं पद्मकं समम् ।
<>तण्डुलोदकसंमिश्रं प्रशमेद्रक्त्वविक्रियाम् ॥
<P>शुण्ठी च शर्करा चैव तथा क्षौद्रेण संयुता ।
<>कोकिलस्वरएव स्यात् गुलिकाभक्षमात्रतः ॥
<P>हरितालं शङ्खचूर्णं कदलीदलभस्मना ।
<>एतद्द्रव्येण चोद्वर्त्त्य लोमशातनमुत्तमम् ॥
<>लवणं हरितालञ्च तण्डुल्याश्च फलानि च ।
<>लाक्षारससमायुक्तं लोमशातनमुत्तमम् ॥
<>सुधा च हरितालञ्च शङ्खश्चैव मनःशिला ।
<>सैन्धवेन सहैकत्र छागमूत्रेण पेषयेत् ॥
<>तत्क्षणोद्वर्त्तनादेव लोमशातनमुत्तमम् ।
<P>शङ्खमामलकीपत्रं धातक्याः कुसुमानि च ॥
<>पिष्ट्वा तत् पयसा सार्द्धं सप्ताहं धारयेन्मुखे ।
<>स्निग्धाः श्वेताश्च दन्ताश्च भवन्ति विमलप्रभाः” ॥
<>इति गारुडे १८५ अध्यायः ॥ * ॥
<>हरिरुवाच ।
<>“शरद्ग्रीष्मवसन्तेषु प्रायशो दधि गर्हितम् ।
<>हेमन्ते शिशिरे चैव वर्षासु दधि शस्यते ॥
[Page1-310-c+ 52]
<>भुक्ते त शर्करा पीता नवनीतेन बुद्धिकृत् ।
<>गुडस्य तु पुराणस्य पलमेकन्तु भक्षयेत् ॥
<>प्रत्यहं वर्षमेकन्तु निरन्तरमथो हर ! ।
<>स्त्रीसहस्रञ्च गच्छेच्च पुमान् बलयुतो हर ! ॥
<P>कुष्ठं सुचूर्णितं कृत्वा घृतमाक्षिकसंयुतम् ।
<>भक्षणात् स्वप्नवेलायां बलीपलितनाशनम् ॥
<P>अतसीमाषगोधूमं चूर्णं कृत्वा च पिप्पलीम् ।
<>घृतेन लेपयेद्गात्रमेभिः सार्द्धं विचक्षणः ॥
<>कन्दर्पसदृशो मर्त्त्यो भवते नित्यभक्षणात् ।
<>यवास्तिला अश्वगन्धा मुषला शरला गुडम् ॥
<>एभिश्च वटिकां जग्ध्वा तरुणो बलवान् भवेत् ।
<P>हिङ्गु सौवर्च्चलं शुण्ठीं पीत्वा तु क्वथितोदकैः ॥
<>परिणामाख्यशूलञ्च अजीर्णञ्चैव नश्यति ॥
<P>धातकीं सोमराजीञ्च मधुना सह पेषयेत् ।
<>दुर्ब्बलश्च भवेत् स्थूलो नात्र कार्य्या विचारणा ।
<>शर्करामधुसंयुक्तं नवनीतं बली लिहेत् ॥
<>क्षीराशी च क्षयी पुष्टिमेवाज्यैरतुलां लभेत् ॥
<P>कुलीरचूर्णं सक्षीरं पीतञ्च क्षयरोगनुत् ।
<>भल्लातकं विडङ्गञ्च यवक्षारञ्च सैन्धवम् ।
<>मनःशिला शङ्खचूर्णं तैलपक्वं तथैव च ॥
<>लोमानि शातयत्येव नात्र कार्य्या विचारणा ॥
<P>मालूरस्य रसं गृह्य जलौकां तत्र पेषयेत् ।
<>हस्तौ तु लेपयेत्तेन अग्निस्तम्भनमुत्तमम् ॥
<>शाल्मलीरसमादाय खरमूत्रे निधाय तम् ।
<>अग्न्यागारे क्षिपेत्तेन अग्निस्तम्भनमुत्तमम् ॥
<P>वायसी-उदरं गृह्य मण्डूकवसया सह ।
<>गुटिकां कारयेत्तेन ततोऽग्नौ प्रक्षिपेद्वशी ।
<>एवमेतत् प्रयोगेण अग्निस्तम्भनमुत्तमम् ॥
<P>मुण्डीतकवचायुक्तं मरीचं नागरं तथा ।
<>चर्व्वित्वा च इमं सद्यो जिह्वया ज्वलनं लिहेत् ॥
<P>गोरोचनाभृङ्गराजं चूर्णीकृत्य घृतं समम् ।
<>दिव्याम्भसस्तु स्तम्भः स्यात् मन्त्रेणानेन वै तथा ॥
<>ओँ ह्यं अग्निस्तम्भनं कुरु । ओँ नमो भगवते जलं
<>स्तम्भय स्तम्भय संस संस केक केक चर चर ।
<>जलस्तम्भनमन्त्रोऽयं जलं स्तम्भयते शिव ! ॥
<P>गृध्रास्थि च गवास्थि च मृतनिर्माल्यमेव च ।
<>अरेर्यो निखनेत् द्वारे पञ्चत्वमुपयाति सः ॥
<>ब्रह्मदण्डी तु पुष्पेण खाने पाने वशीकरा ॥
<>यष्टीमधुपलैकेन पक्वमुष्णोदकं पिबेत् ।
<>विष्टम्भिकाञ्च हृच्छूलं हरत्येव महेश्वर ! ॥
<>ओँ ह्रः जः ।
<P>मन्त्रोऽयं हरते रुद्र ! सर्पवृश्चिकजं विषम् ।
<>पिप्पली नवनीतञ्च शृङ्गवेरञ्च सैन्धवम् ॥
<>मरीचं दधि कुष्ठञ्च नस्ये पाने विषं हरेत् ।
<>त्रिफलार्द्रककुष्ठञ्च चन्दनं घृतसंयुतम् ॥
<>एतत्पानाच्च लेपाच्च विषनाशो भवेच्छिव ! ।
<>पारावतस्य चाक्षीणि हरितालं मनःशिला ॥
<>एष योगो विषं हन्ति वैनतेय इवोरगान् ॥
<P>सैन्धवं त्र्युषणं चूर्णं दधिमध्वाज्यसंयुतम् ।
<>वृश्चिकस्य विषं हन्ति लेपोऽयं वृषभध्वज ! ।
<P>ब्रह्मदण्डीतिलान् क्वाथ्य चूर्णं त्रिकटुकं पिबेत् ।
<>नाशयेद्रुद्र ! गुल्मानि निरोधं रक्तमेव च ॥
[Page1-311-a+ 52]
<>पीत्वा क्षीरं क्षौद्रयुतं नाशयेधृदसृग्रुजम् ॥
<>अटरूषकमूलेन भगं नाभिञ्च लेपयेत् ।
<>सुखं प्रसूयते नारी नात्र कार्य्या विचारणा ॥
<>शर्करा मधुसंयुक्ता पीता तण्डु लवारिणा ।
<>रक्तातिसारशमनं भवतीति वृषध्वज ! ” ॥
<>इति गारुडे १८६ अध्यायः ॥ * ॥
<>हरिरुवाच ।
<>“मरीचं शृङ्गवेरञ्च कुटजत्वचमेव च ।
<>पानाच्च ग्रहणी नश्येत् शशाङ्ककृतशेखर ! ॥
<>पिप्पलीं पिप्पलीमूलं मरीचं तगरं वचाम् ।
<>देवदारुरसं पाठां क्षीरेण सह पेषयेत् ॥
<>अनेनैव प्रयोगेण अतीसारो विनश्यति ॥
<P>मरीचतिलपुष्पाभ्यामञ्जनं कामलापहम् ।
<>हरीतकीसमगुडा मधुना सह योजिता ।
<>विरेचनकरी रुद्र ! मवतीति न संशयः ॥
<>त्रिफला चित्रकं चित्रं तथा कटुकरोहिणी
<>ऊरुस्तम्भहरो ह्येष उत्तमन्तु विरेचनम् ॥
<>हरीतकीं शृङ्गवेरं देवदारु च चन्दनम् ।
<>क्वाथयेच्छागदुग्धेन अपामार्गस्य मूलकम् ॥
<>जङ्घाशूलमूरुस्तम्भं सप्तरात्रेण नाशयेत् ॥
<>नाटाञ्च शृङ्गवेरञ्च सूक्ष्मचूर्णानि कारयेत् ॥
<>गुग्गुलं गुडतुल्यञ्च गुलिकामुपयुज्य तु ।
<>वायुं स्नायुगतञ्चैव अग्निमान्द्यञ्च नाशयेत् ॥
<>शङ्खपुष्पी तु पुष्येण समुद्धृत्य सपत्रिकाम् ।
<>समूलीं छागदुग्धेन अपस्मारहरां पिबेत् ॥
<>अश्वगन्धाभये चैव उदकेन समं पिबेत् ।
<>रक्तपित्तं विनश्येत नात्र कार्य्या विचारणा ॥
<>हरीतकीकुष्ठचूर्णं कृत्वा आस्यञ्च पूरयेत् ।
<>शीतं पीत्वाथ पानीयं सर्व्वच्छर्द्दिनिवारणम् ॥
<>गुड्ची पद्मकारिष्टं धन्याकं रक्तचन्दनम् ।
<>पित्तश्लेष्मज्वरच्छर्द्दिदाहतृष्णाघ्नमग्निकृत् ॥
<>ओँ ह्रूँ नम इति ।
<>श्रोत्रे बद्ध्वा शङ्खपुष्पीं ज्वरं मन्त्रेण वै हरेत् ।
<>ओँ जम्भनि स्तम्भनि विमोहय सर्व्वव्याधीन् मे
<>वज्रेण ठ ठ सर्व्वव्याधीन् मे वज्रेण फट् । इति ॥
<>पुष्पमष्टशतं जप्त्वा हस्ते दत्त्वाथ न स्पृशेत् ।
<>चातुर्थको ज्वरो रुद्र ! अन्ये चैव ज्वरास्तथा ॥
<>जम्बूफलं हरिद्रा च सर्पस्यैव च कञ्चुकम् ।
<>स्वर्व्वज्वराणां धूपोऽयं हर ! चातुर्थकस्य च ॥
<>करवीरं भृङ्गपत्रं लवणं कुष्ठकर्कटम् ।
<>चतुर्गुणेन मूत्रेण पचेत्तैलं हरेच्च तत् ॥
<>पामां विचर्च्चिकां कुष्ठमभ्यङ्गाद्धि व्रणानि वै ॥
<>पिप्पलीमधुपानाच्च तथा मधुरभोजनात् ॥
<>प्लीहा विनश्यते रुद्र ! तथा शूरणसेवनात् ॥
<>पिप्पलीञ्च हरिद्राञ्च गोमूत्रेण समन्विताम् ॥
<>प्रक्षिपेच्च गुदद्वारे अर्शांसि विनिवारयेत् ।
<>अजादुग्धमार्द्रकञ्च पीतं प्लीहापहं भवेत् ॥
<>सैन्धवञ्च विडङ्गानि सोमराजी तु सर्षपाः ।
<>रजनी द्वे विषाञ्चैव गोमूत्रेण च पेषयेत् ॥
<>कुष्ठनाशश्च तत्क्षेपान्निम्बपत्रादनात्तथा” ॥
<>इति गारुडे १८७ अध्यायः ॥ * ॥
<>हरिरुवाच ।
[Page1-311-b+ 52]
<>“रजनीकदलीक्षारलेपः सिध्मविनाशनः ।
<>कुष्ठस्य भागमेकन्तु पथ्याभागद्वयं तथा ॥
<>उष्णोदकेन संपीत्वा कटिशूलविनाशनम् ।
<>अभया नवनीतञ्च शर्करा पिप्पलीयुतम् ॥
<>पानादर्शोहरं स्याच्च नात्र कार्य्या विचारणा ।
<>अटरूषकपत्रेण घृतं मृद्वग्निना पचेत् ॥
<>चूर्णं कृत्वा तु लेपोऽयं अर्शोरोगहरः परः ।
<P>गुग्गुलुं त्रिफलायुक्तं पीत्वा नश्येत् भगन्दरम् ॥
<>अजाजीं शृङ्गवेरञ्च दधिमण्डेन पाययेत् ।
<>लवणेन तु संयुक्तं मूत्रकृच्छ्रविनाशनम् ॥
<>यवक्षारः शर्करा च मूत्रकृच्छ्रविनाशनम् ॥
<P>चिताग्निः खञ्जरीटस्य विष्ठा फेनो हयस्य च ।
<>शोभाञ्जनं चासनेत्रं नर एतैस्तु धूपितः ।
<>अदृश्यस्त्रिदशैः सव्वैः किं पुनर्मानवैः शिव ! ॥
<P>तिलतैलं यवान्दग्ध्वा मसिं कृत्वा तु लेपयेत् ।
<>तेनैव सह तैलेन अग्निदग्धः सुखी भवेत् ॥
<>लज्जालुः शरपुंखा च लेपः साज्यो हराग्निहा ।
<>पञ्चाङ्गं कनकं गृह्य श्लक्ष्णचूर्णन्तु कारयेत् ॥
<>दुग्धं धूपं तत्र दत्त्वा तत्क्षणात् पतते ध्रुवम् ।
<>ओँ नमो भगवते छिन्द छिन्द ज्वरस्य शिरः
<>प्रज्वलितपरशुपाणिपुरुषाय फट् ।
<>करे बद्ध्वा तु निर्गुण्ड्या मूलं ज्वरहरं ततः ।
<>मूलञ्च श्वेतगुञ्जायाः कृत्वा तत् सप्तखण्डकम् ॥
<>हस्ते बद्धं नाशयेच्च अर्शांस्येव न संशयः ॥
<P>विष्णुक्रान्ताजमूत्रेण चौरव्याघ्रादिरक्षणम् ।
<>ब्रह्मदण्ड्यास्तु मूलेन सर्व्वकर्म्माणि कारयेत् ॥
<P>त्रिफलायास्तु चूर्णन्तु साज्यं कुष्ठं विनाशयेत् ॥
<>आज्यं पुनर्णवाविल्वैः पिप्पलीभिश्च साधितम् ।
<>हरेत् हिक्काश्वासकासं पीतं स्त्रीणाञ्च गर्भकृत् ॥
<>भक्षयेच्चैवमादीनि पयसाज्येन पाचितम् ।
<>घृतशर्करया युक्तं शुक्रं स्यादक्षयं ततः ॥
<P>विडङ्गं मधुकं पाठां मांसीं सर्ज्जरसन्तथा ।
<>हरिद्रां त्रिफलाञ्चैव अपामार्गं मनःशिलाम् ॥
<>उडुम्बरं धातकीपुष्पं तिलतैलेन पेषयेत् ।
<>योनिं लिङ्गञ्च मृक्षेत स्त्रीपुंसोः स्यात् प्रियं मिथः ॥
<P>पुनर्णवामृता दूर्व्वा कनकं चेन्द्रवारुणी ।
<>वीजेनैषां जातिकाया रसेन रसमर्दनम् ॥
<>कृत्वा धमेच्च मूषायां रसमारणमीरितम् ॥
<P>मध्वाज्यसहितं दुग्धं बलीपलितनाशनम् ॥
<>मध्वाज्यं गुडताम्रञ्च करेणामाक्षिकं रसम् ।
<>धमनाच्च भवेद्रौप्यं सुवर्णकरणं शृणु ॥
<>पीतं धुस्तूरपुष्पञ्च सीसकस्य पलं मतम् ।
<>पाठा लाङ्गलशाखा च मूलमावर्त्तनाद्भवेत् ॥
<>तैलं धुस्तूरवृक्षस्य तेन दीपं प्रदापयेत् ।
<>समाधावुपविष्टन्तु गगनस्थो न पश्यति ॥
<>रात्रौ च सार्षपं तैलं कर्णं खद्योतसम्भवम् ।
<>तद्दीपः प्रज्वलेत् सम्यक् अग्निज्वालाकलापवत् ॥
<P>कुञ्जरस्य मदार्त्तस्य स्वयं नेत्रे शिवाञ्जयेत् ।
<>संग्रामं जयते सोऽपि महाशूरश्च जायते ॥
<P>दन्तं दुण्डुभसर्पस्य मुखे संगृह्य वै क्षिपेत् ।
<>तिष्ठते जलमध्ये तु निर्विकल्पं स्थले यथा ॥
<>कुम्भीरनेत्रदंष्ट्राणि सास्थीनि रुधिरं तथा ।
[Page1-311-c+ 52]
<>वशातैलसमायुक्तमेकत्र तन्नियोजयेत् ॥
<>आत्मानं म्रक्षयेत्तेन जले तिष्ठेद्दिनत्रयम् ।
<>कुम्भीरकस्य नेत्राणि हृदयं कच्छपस्य च ॥
<>मूषकस्य वशास्थीनि शिशुमारवशा तथा ।
<>एतान्येकत्र संस्थानि जले तिष्ठेत् यथा गृहे ॥
<P>लोहचूर्णं तक्रपीतं पाण्डुरोगहरं भवेत् ।
<>तण्डुलीयकगोक्षुरमूलं पीतं पयोऽन्वितम् ॥
<>कामलादिहरं प्रोक्तं मुखरोगहरं तथा ।
<>जातीमूलं तक्रपीतं कोलिमूलन्तु जीर्णकृत् ॥
<>सतक्रकाशमूलं वा वाकुचीमूलमेव वा ।
<>काञ्जिकेन च वाकुच्या मूलं वै दन्तरोगनुत् ॥
<P>अथेन्द्रवारुणीमूलं वारिपीतं विषादिहृत् ।
<>बला चातिबला यष्टी शर्करा मधुसंयुता ॥
<>बन्ध्यागभकरं पीतं नात्र कार्य्या विचारणा ॥
<P>श्वेतापराजितामूलं पिप्पलीशुण्ठिसंयुतम् ।
<>परिपिष्टं शिरोलेपात् शिरःशूलविनाशनम् ।
<>शिरोरोगहरं लेपात् गुञ्जामूलं सकाञ्जिकम् ॥
<P>निर्गुण्डिकाशिफां पीत्वा गण्डमालाविनाशनम् ।
<>केतकीपत्रजं क्षारं गुडेन सह भक्षयेत् ॥
<>तक्रेण शरपुङ्खां वा पीत्वा प्लीहां विनाशयेत् ॥
<P>मातुलुङ्गस्य निर्यासं गुडाज्येन समन्वितम् ।
<>वातपित्तजशूलानि हन्ति वै पानयोगतः ।
<>शुण्ठीं सौवर्च्चलं हिङ्गु पीत्वा हृदयरोगनुत्” ॥
<>इति गारुडे १८८ अध्यायः ॥ * ॥
<>हरिरुवाच ।
<>ओँ गं गणपतये स्वाहेति ।
<>“अयं गणपतेर्मन्त्रो धनविद्याप्रदायकः ।
<>इममष्टसहस्रञ्च जप्त्वा बद्ध्वा शिखान्ततः ॥
<>व्यवहारे जयः स्याच्च शतं जाप्यान्नृणां प्रियः ।
<>तिलानान्तु घृताक्तानां कृष्णानां रुद्र ! होमयेत् ॥
<>अष्टोत्तरसहस्रन्तु राजा वश्यस्त्रिभिर्दिनैः ।
<>अष्टम्याञ्च चतुर्दश्यामुपोष्याभ्यर्च्य विघ्नराट् ॥
<>तिलाक्षतानां जुहुयादष्टोत्तरसहस्रकम् ।
<>अपराजितः स्याद्युद्धे च अथ चेदुद्यमे शिव ! ॥
<>जप्त्वा चाष्टसहस्रन्तु ततश्चाष्टशतेन ह ।
<>शिखां बद्ध्वा राजकुले व्यवहारे जयो भवेत् ॥
<>ह्रीकारं सविसर्गञ्च प्रातःसूर्य्यससद्युतिम् ।
<>स्त्रीणां ललाटे विन्यस्य वश्यतां नयते ध्रुवम् ॥
<>तथैव नासामुरसि ध्यातश्चैवोपकारकृत् ।
<>सुसमाहितचित्तेन न्यस्तन्तु प्रमदालये ॥
<>सकामां कामिनीं कुर्य्यात् स्खलन्मदजलाकुलाम् ।
<>यस्तु जुहुयादयुतं शुचिः प्रयतमानसः ॥
<>दृष्टिमात्रे सदा तस्य वशमायान्ति योषितः ॥
<P>मनःशिला पत्रकञ्च सगोरोचनकुङ्कुमम् ॥
<>एभिः कृते च तिलके सदा स्त्री वशतामियात् ॥
<P>सहदेवो भृङ्गराजः सितापराजिता वचा ।
<>तेनैव तिलकं कृत्वा त्रैलोक्यं वशतां नयेत् ।
<>गोरोचना मीनपित्तमाभ्याञ्च कृतवर्त्तिकाम् ॥
<>यः पुमांस्तिलकं कुर्य्याद्वामहस्तकनिष्ठया ।
<>स करोति वशं सर्व्वं त्रैलोक्यं नात्र संशयः ॥
<P>गोरोचना महादेव ! ऋतुशोणितभाविता ।
<>ततो या कृततिलका सा नारी यं निरीक्षते ॥
[Page1-312-a+ 52]
<>तञ्च शर्व्व ! वशं कुर्य्यान्नात्र कार्य्या विचारणा ।
<>नागेश्वरञ्च शैलेयं त्वक्पत्रञ्च हरीतकी ॥
<>चन्दनं कुष्ठसूक्ष्मैला रक्तशालिसमन्विता ।
<>एतैर्धूपो वशकरः स्मरबाण इवेश्वर ! ॥
<P>रतिकाले महादेव ! पार्ब्बतीप्रिय ! शङ्कर ! ।
<>निजशुक्रं गृहीत्वा तु वामहस्तेन यः पुमान् ॥
<>कामिनीचरणं वामं लिम्पेत् स स्यात् स्त्रियाः प्रियः ।
<>सैन्धवञ्च महादेव । पारावतमलं मधु ॥
<>एभिर्लिप्तन्तु लिङ्ग वै कामिनीवशकृद्भवेत् ।
<>पुष्पाणि पञ्चरक्तानि गृहीत्वा यानि कानि च ॥
<>तण्डुलञ्च प्रियङ्गञ्च पेषयेदेकयोगतः ।
<>अनेन लिप्तलिङ्गस्य कामिनीवशतामियात् ॥
<>हयलाला च मञ्जिष्ठा मालतीकुसुमानि च ।
<>श्वेतसर्षपाण्येतैश्च लिप्तलिङ्गः स्त्रियाः प्रियः ॥
<>मूलन्तु काकजङ्घाया दुग्धपीतन्तु शोषनुत् ।
<P>अश्वगन्धानागबलागुडमांसनिषेविणाम् ॥
<>रूपं भवेत् यथा तद्वन्नवयौवनचारिणाम् ॥
<P>लौहचूर्णसमायुक्तं त्रिफलाचूर्णमेव वा ।
<>मधुना खादितं रुद्र ! परिणामाख्यशूलनुत् ॥
<P>क्वथितोदकपानन्तु शम्बूकाक्षारकं तथा ।
<>मृगशृङ्गं ह्यग्निदग्धं गव्याज्येन समन्वितम् ।
<>पीतं हृत्पृष्ठशूलानां भवेन्नाशकरं शिव ! ॥
<P>हिङ्गु सौवर्च्चलं रुद्र ! वृषध्वज ! महौषधम् ।
<>एभिस्तु क्वथितं वारि पीतं वै सर्व्वशूलनुत् ॥
<P>अपामार्गस्य वै मूलं सामुद्रलवणान्वितम् ।
<>आस्वादितमजीर्णस्य शूलस्य स्याद्विमर्द्दकम् ॥
<P>वटरोहाङ्कुरो रुद्र ! तण्डलोदकघर्षितः ।
<>पीतः सतक्रोऽतीसारं क्षयं नयति शङ्कर ! ॥
<P>अङ्कोठमूलं कर्षार्द्धं पिष्टं तण्डुलवारिणा ।
<>सर्व्वातिसारग्रहणीं पीतं हरति भूतप ! ॥
<>मरीचशुण्ठिकुटजत्वक्चूर्णन्तु गुडान्वितम् ।
<>क्रमात्तद्द्विगुणं पीतं ग्रहणीव्याधिनाशनम् ॥
<P>श्वेनापराजितामूलं हरिद्रासिक्थतण्डुलम् ।
<>अपामार्गत्रिकटुकमेषान्तु वटिकां शिव ! ।
<>विसूचिकामहाव्याधिं हरत्येव न संशयः ॥
<P>त्रिफला त्रिकटुश्चव शिलाजतु हरीतकी ।
<>एकैकमेषां चूर्णन्तु मधुना च विमिश्रितम् ।
<>पीतं सर्व्वप्रमेहन्तु क्षयं नयति शङ्कर ! ॥
<P>अर्कक्षीरं प्रस्थमेकं तिलतैलं तथैव च ।
<>मनःशिला मरीचानां सिन्दूरस्य पलं पलम् ॥
<>चूर्णं कृत्वा ताम्रपात्रे त्वातपे शोषयेत्ततः ।
<>पीतं स्नुहीगतं दुग्धं सैन्धवं शूलनुद्भवेत् ॥
<P>त्रिकटुत्रिफलायुक्तं पलाशाष्टकसैन्धवम् ।
<>मनःशिला निम्बपत्रं जातीपुष्पमजापयः ॥
<>तन्मूत्रं शङ्खनाभिञ्च चन्दनं घर्षयेत्ततः ।
<>एभिश्च वटिकां कृत्वा अक्षिणी चाञ्जयेत्ततः ॥
<>नश्यते पटलं काचं पुष्पञ्च तिमिरादिकम् ॥
<P>विभीतकस्य वै चूर्णं समधु श्वासनाशनम् ॥
<>पिप्पलीत्रिफलाचूर्णं मधुसैन्धवसंयुतम् ।
<>सर्व्वरोगज्वरश्वासशोषपीनसहृद्भवेत् ॥
<>देवदारोश्च वै चृर्णं अजामूत्रेण भावयेत् ।
<>एकविंशति वै वारमक्षिणी तेन चाञ्जयेत् ॥
[Page1-312-b+ 52]
<>रात्र्यन्धता पटलता नश्येदिति विनिश्चयः ।
<>पिप्पली केतकं रुद्र ! हरिद्रामलकं वचा ॥
<>सर्व्वाक्षिरोगा नश्येयुः सक्षीरादञ्जनात्ततः ॥
<P>काकजङ्घाशिग्रुमूले मुखेन विधृते शिव ! ।
<>चर्व्वित्वा दन्तरोगाणां विनाशो हि भवेद्धर” ! ॥
<>इति गारुडे १८९ अध्यायः ॥ * ॥
<>हरिरुवाच ।
<P>“पीतं सारं गुडूच्याश्च मधुना च प्रमेहनुत् ।
<>पीतं गोहालियामूलं तिलदध्याज्यसंयुतम् ॥
<>निरुद्धमूत्रं क्वथितं प्रवर्त्तयति शङ्कर ! ।
<>तथा हिक्कां हरेत् पीता सौवर्च्चलयुता मुरा ॥
<P>गोरक्षकर्क्कटीमूलं पिष्टं वास्योदकेन च ।
<>पीतं दिनत्रयेणैव नाशयेत् दन्तशर्क्कराम् ॥
<P>पिष्टं वै मालतीमूलं ग्रीष्मकाले समाहृतम् ।
<>साधितं छागदुग्धेन पीतं शर्क्करयान्वितम् ॥
<>हरेन्मूत्रनिरोधञ्च हरेद्वै पाण्डुशर्क्कराम् ॥
<P>द्विजयष्ट्याश्च वै मूलं पिष्टं तण्डुलवारिणा ।
<>गण्डमालां हरेल्लेपात् कुरुण्डगलगण्डकम् ॥
<P>रसाञ्जनहरीतक्याश्चूर्णं तेनैव गुण्डनात् ।
<>नश्येद्वै पुरुषव्याधिं नात्र कार्य्या विचारणा ॥
<>करवीरमूललेपात् लेपात् पूगफलस्य च ।
<>पुंव्याधिर्नश्यते रुद्र ! योगमन्यं वदाम्यहम् ॥
<P>दन्तीमूलं हरिद्रा च चित्रकं तस्य लेपनात् ।
<>भगन्दरविनाशः स्यादन्ययोगं वदाम्यहम् ॥
<>जलौकाजग्धरक्तन्तु भगन्दरमुमापते ! ॥
<>त्रिफलाजलघृष्टञ्च मार्जारास्थिविलेपितम् ।
<>ततो न प्रसवेत् रुद्र ! नात्र कार्य्या विचारणा ॥
<P>हरिद्रा त्वेकवारन्तु स्नुहीक्षीरेण भाविता ।
<>झटित्यर्शो निपतति तल्लेपात् वृषभध्वज ! ॥
<>घोषाफलं सैन्धवञ्च तल्लिप्तार्शः पतेत्तथा ।
<>गव्याज्यं साधितं पीतं पलाशक्षारवारिणा ॥
<>त्रिगुणेन त्रिकटुकमर्शांसि क्षययेच्छिव ! ।
<>विल्वस्य च फलं दग्धं रक्तार्शसो विनाशनम् ॥
<P>जग्ध्वा कृष्णतिलान्येव नवनीतयुतानि च ।
<>यवक्षारं शुण्ठिचूर्णं युक्तं तुल्यघृतान्वितम् ॥
<>लीढमग्निं करोत्येष प्रत्युषे वृषभध्वज ! ।
<>शुण्ठ्या च क्वथितं वारि पीतञ्चाग्निं करोति वै ॥
<>हरीतकी सैन्धवञ्च चित्रकं रुद्र ! पिप्पली ।
<>चूर्णमुष्णोदकेनैषां पीतञ्चातिक्षुधाकरम् ॥
<>साज्यं शूकरभांसं वै पीतं चातिक्षुधाकरम्” ॥
<>इति गारुडे १९० अध्यायः ॥ * ॥
<>हरिरुवाच ।
<>“हस्तिकर्णस्य वै मूलं गृहीत्वा चूर्णयेद्धर ! ।
<>सर्व्वरोगविनिर्मुक्तं चूर्णं पलशतं शिव ! ॥
<>सक्षीरं भक्षितं कुर्य्यात् सप्ताहेन वृषध्वज ! ।
<>नरं श्रुतिधरं शूरं मृगेन्द्रगतिविक्रमम् ॥
<>पद्मगौरप्रतीकाशं युक्तं दशशतायुषा ।
<>षोडशाब्दाकृतिं रुद्र ! सततं दुग्धभोजनम् ॥
<>मधुसर्पिःसमायुक्तं जग्धमायुस्करं भवेत् ।
<>तज्जग्धं मधुना सार्द्धं दशवर्षसहस्रिणम् ॥
<>कुर्य्यान्नरं श्रुतिधरं प्रमद्राजनवल्लभम् ।
<>दध्रा नित्यं भक्षितन्तु वज्रदेहकरं शिव ! ॥
[Page1-312-c+ 52]
<>कृष्णकेशसमायुक्तं नरं वर्षसहस्रिणम् ।
<>तच्च काञ्जिकसंयुक्तं नरं कुर्य्याच्च भक्षितम् ॥
<>शतशर्षं दिव्यदेहं बलीपलितवर्जितम् ।
<>जग्धं त्रिफलया युक्तं चक्षुष्मन्तं करोति वै ॥
<>अन्धः पश्येत्तु चूर्णस्य साज्यस्यैव तु भक्षणात् ।
<>महिषक्षीरसंयुक्तं तल्लेपः कृष्णकेशकृत् ॥
<>खल्लीटस्य च वै केशा भवन्ति वृषभध्वज ! ।
<>तैलयुक्तेन चूर्णेन बलीपलितवर्जितम् ॥
<>तदुद्वर्त्तनमात्रेण सर्व्वरोगैः प्रमुच्यते ।
<>सच्छागक्षीरचूर्णेन दृष्टिः षण्मासतोऽञ्जनात् ॥
<>पलाशस्य तु वीजानि श्रावणे वितुषाणि च ।
<>गृहीत्वा नवनीतेन तेषां चूर्णन्तु भक्षयेत् ॥
<>कर्षार्द्धमेव कुल्माषं नत्वा नित्यं हरिं प्रभुम् ।
<>यष्टिं पुराणधान्यं स्यादम्बुवर्ज्जं वृषध्वज ! ॥
<>जीवेद्वर्षसहस्राणि बलीपलितवर्जितः ॥
<P>भृङ्गराजस्य वै चूर्णं पुष्यर्क्षे तु समाहृतम् ।
<>विडालपदमात्रन्तु ससौवीरञ्च भक्षयेत् ।
<>मासमात्रप्रयोगेण बलीपलितवर्जितः ॥
<>शतानि पञ्च जीवेच्च नवनागबलो भवेत् ।
<>भवेत् श्रुतिधरो रुद्र ! पुष्यर्क्षेचैव भक्षयेत्” ॥
<>इति गारुडे १९१ अध्यायः ॥ * ॥
<>हरिरुवाच ।
<P>“निर्व्रणः स्यात् पूयहीनः प्रहारो घृतपूरितः ।
<>अपामार्गस्य वै मूलं हस्ताभ्याञ्च विमर्द्दयेत् ॥
<>तद्रसेन प्रहारस्य रक्तस्रावो न पूरणात् ।
<>रुद्र ! लाङ्गलिकामूलं हिज्जलस्य तथैव च ॥
<>तेन व्रणमुखं लिप्तं शल्यो निःसरति व्रणात् ।
<>चिरकालप्रविष्टोऽपि तेन मार्गेण शङ्कर ! ॥
<P>दध्ना माहिषेण युक्तं जग्धं कोद्रवभक्तकम् ।
<>कङ्गुमूलस्य वै चूर्णं दत्तं नाडीव्रणापहम् ॥
<>ब्रह्मयष्टिफलं पिष्टं वारिणा तेन लेपतः ।
<>तेन घृष्टं रक्तदोषः प्रणश्यति न संशयः ॥
<>यवभस्म विडङ्गञ्च गन्धपाषाणमेव च ।
<>शुण्ठिरेषाञ्चैव चूर्णं भावितं रुधिरेण वै ।
<>कृकलाशस्य तल्लिप्तं अर्व्वुदं विद्रवेच्छिव ! ॥
<P>शोभाञ्जनस्य वीजानि अतसीमसिना सह ।
<>गोरसन्तु प्रपिष्ट्वान्यत् ग्रन्थिकं नाशयेद्धि वै ॥
<P>श्वेतापराजितामूलं पिष्ट तण्डुलवारिणा ।
<>तेन नस्यप्रदानात् स्याद्भूतवृन्दस्य विद्रवः ॥
<>अगस्त्यपुष्पनस्यो वै समरीचश्च भूतहृत् ॥
<>भुजङ्गवर्म्म वै हिङ्गु निम्बपत्राणि वै यवाः ।
<>गौरसर्षप एभिः स्याल्लेपो भूतहरः कृतः ॥
<>गौरोचना मरीचानि पिप्पली सैन्धवं मधु ।
<>अञ्जनं कृतमेभिः स्यात् ग्रहभूतहरं शिव ! ॥
<>गुग्गुलूलूकपुच्छाभ्यां धूपो ग्रहहरः कृतः ।
<>चातुर्थिकज्वरैर्मुक्तः कृष्णवस्त्राबगुण्ठितः” ॥
<>इति गारुडे १९२ अध्यायः ॥ * ॥
<>हरिरुवाच ।
<P>“श्वेतापराजितापुष्परसेनाक्ष्णोश्च पूरणे ।
<>पटलं नाशमायाति ह्येतदुत्तममौषधम् ॥
<P>मूलं गोक्षुरकस्यैव चर्व्वित्वा नीललोहित ! ।
<>दन्तकीटव्यथां नश्येदन्धासुरविमर्द्दन ! ॥
[Page1-313-a+ 52]
<P>नारी पुष्पदिने पीत्वा गोक्षीरेणोपवासतः ॥
<>श्वेतार्कस्य तु वै मूलं तस्यास्तद्गुल्मशूलनुत् ॥
<>श्वेतार्कमूलं विधिना गृहीतं पूर्व्वसंस्थितम् ।
<>ऋतुशुद्धा च ललना कटौ बद्ध्वा नरोऽथ वा ।
<>नारी पुत्त्रंहि लभते सुरते वृषभध्वज ! ।
<P>हस्तबद्धं पलाशस्य अपामार्गस्य वा हर ! ।
<>मूलं सर्व्वज्वरहरं भूतप्रेतादिनुद्भवेत् ॥
<P>पीतं वृश्चिकमूलन्तु पर्य्युषितजलेन वै ।
<>सार्द्धं विनाशयेद्दाहज्वरञ्च परमेश्वर ! ।
<>शिखायाञ्चैव तद्बद्धं भवेदेकाहिकादिनुत् ॥
<>एतत् सकाञ्जिकं पीतं रक्तकुष्ठज्वरादिनुत् ।
<>वास्योदकेन पीतं तद्वृहद्विषहरं भवेत् ॥
<>यस्य लज्जालुकामूलं दीयते बहुवेतसा ।
<>सार्द्धं स वै वशं याति पुमान् स्त्री वा न संशयः ॥
<P>पिष्ट्वा गव्यघृतेनैव पाठामूलं पिबेत्तु यः ।
<>गरं विषं तस्य नश्येन्नात्र कार्य्या विचारणा ॥
<>वास्योदकयुतं मूलं शिरीषस्य यथा तथा ।
<>रक्तचित्रकमूलस्य शमनं भरणाद्धर ! ॥
<>कर्णयोः कामलाव्याधिविनाशः स्यान्न संशयः ॥
<P>श्वेतकोकिलाक्षमूलं छागीक्षीरेण संयुतम् ।
<>त्रिसप्ताहेन वै पीतं क्षयरोगं क्षयं नयेत् ।
<P>नारिकेलस्य वै पुष्पं छागीक्षीरेण संयुतम् ।
<>पिबेच्च त्रिविधस्तस्य रक्तवातो विनश्यति ॥
<P>कुर्य्यात् सुदर्शनामूलं आदित्ये तु समाहृतम् ।
<>कण्ठबद्धं त्र्याहिकादिग्रहभूतविनाशनम् ॥
<P>पुष्ये धवलगुञ्जाया गृहीतं मूलमुत्तमम् ।
<>मुखे तु निहितं रुद्र ! हरेत् गरविषं बहु ॥
<>हस्ते बद्धं काण्डनुच्च कण्ठबद्धं ग्रहादिनुत्” ॥
<>इति गारुडे १९३ अध्यायः ॥ * ॥
<>हरिरुवाच ।
<>“अपराजिताया मूलञ्च गोमूत्रेण समन्वितम् ।
<>पीतञ्चापि हरत्येव गण्डमालां न संशयः ॥
<>तथेन्द्रवारुणीमूलं विधिना पीतमीश्वर ! ।
<>जिङ्गिन्येरण्डकं रुद्र ! शूकशिम्बीसमन्वितम् ॥
<>शीतोदकञ्च तन्नस्यो बाहुग्रीवाव्यथां हरेत् ॥
<P>माहिषं नवनीतञ्च अश्वगन्धा च पिप्पली ।
<>वचा कुष्ठं त्वयं लेपो लिङ्गश्रोत्रस्तनर्द्धिकृत् ॥
<P>कुष्ठनागबलाचूर्णं नवनीतसमन्वितम् ।
<>तल्लेपो युवतीनाञ्च कुर्य्यान्मनोहरं स्तनम् ॥
<P>विटपेन्द्रवारुणीमूलं यस्य नाम्ना सुदूरतः ।
<>निक्षिप्यते समुत्पाट्य तस्य प्लीहा विनश्यति ॥
<>पुनर्णवायाः शुक्लाया मूलं तण्डुलवारिणा ।
<>पीतं विद्रधि नश्येच्च नात्र कार्य्या विचारणा ॥
<P>कदली यवक्षारन्तु पानीयेन प्रसाधितम् ।
<>तदास्वादनान्नश्यन्ति उदरव्याधयोऽखिलाः ॥
<>वदरीकारवीमूलं गुडाज्येन समन्वितम् ।
<>अग्निना साधितं जग्ध्वा कृमीन् सर्व्वान् हरेत् शिव ! ।
<>नित्यं निम्बदलानाञ्च चूर्णमामलकस्य च ।
<>प्रत्यूषे भक्षयेच्चैव तस्य कुष्ठं विनश्यति ॥
<P>हरीतकी विडङ्गञ्च हरिद्रा सितसर्षपाः ।
<>सोमराजस्य वीजानि करञ्जस्य च सैन्धवम् ।
<>गोमूत्रपिष्टान्येतानि कुष्ठरोगहराणि च ॥
[Page1-313-b+ 52]
<>एकश्च त्रिफलाभागस्तथा भागद्वयं शिव ! ।
<>सोमराजस्य वीजानां जग्धं पथ्या च दद्रुनुत् ॥
<>अम्बुतक्रं सगोमूत्रं क्वथितं लवणान्वितम् ।
<>कांस्यघृष्टं खरं लेपात् कुष्ठदद्रुविनाशनम् ॥
<>हरिद्रा हरितालञ्च दूर्व्वागोमूत्रसैन्धवम् ।
<>अयं लेपो हन्ति दद्रु पामानं वै गरं तथा ॥
<>सोमराजस्य वीजानि नवनीतयुतानि च ।
<>मधुनास्वादितानि स्युः शुक्लकुष्ठहराणि वै ।
<>तक्रानुपानतो रुद्र ! नात्र कार्य्या विचारणा ॥
<P>सितापराजितामूलं वर्त्तितं वास्यवारिणा ।
<>तल्लेपो रुद्र ! मासेन शुक्लकुष्ठविनाशनः ॥
<>माहिषं नवनीतञ्च सिन्दूरञ्च मरीचकम् ।
<>पामा विलेपिता नश्येद्बहुलापि वृषध्वज ! ॥
<>विशुष्कगम्भारिमूलं पक्वक्षीरेण संयुतम् ।
<>भक्षितं शुक्लपित्तस्य विनाशकरमीश्वर ! ॥
<>मूलकस्य च वीजानि अपमार्गरसेन वै ।
<>पिष्टानि तेन लेपेन सिह्लिका रुद्र ! नश्यति ॥
<P>कदलीक्षारसंयुक्ता हरिद्रा सिह्लिकापहा ।
<>रम्भापामार्गयोः क्षार एकस्तैलविमिश्रितः ॥
<>तदभ्यङ्गान्महादेव ! सद्यः सिध्म विनश्यति ।
<>कुष्माण्डनालक्षारस्तु सगोमूत्रश्च तत्त्वचः ॥
<>जलपिष्टा हरिद्रा च सिद्धा मन्दानलेन हि ।
<>माहिषेण पुरीषेण वेष्टिता वृषभध्वज ! ॥
<>अस्या उद्वर्त्तनं कुर्य्यादङ्गगौरत्वमीश्वर ! ।
<>तिलसर्षपसंयुक्तं हरिद्राद्वयकुष्ठकम् ॥
<>तेनोद्वर्त्तितदेहः स्यादुज्ज्वलः सुरभिः पुमान् ।
<>मनोहरश्चानुदिनं दूर्व्वाणां काकजङ्घया ॥
<>अर्ज्जुनस्य तु पुष्पाणि जम्बुपत्रयुतानि च ।
<>सलोध्राणि च तल्लेपो देहदुर्गन्धतां हरेत् ॥
<>मन्दोष्णलोध्रनीरं वै चूर्णन्तु कनकस्य च ।
<>तेनोद्वर्त्तितदेहस्य हरेद्ग्रीष्मप्रसारिकाम् ॥
<>त्वग्दोषश्चैव देवेन्द्र ! घर्म्मदोषश्च नश्यति ।
<>काकजङ्घोद्वर्त्तनञ्च अङ्गरागकरं भवेत् ॥
<P>यष्टीमधु शर्करा च वासकस्य रसो मधु ।
<>एतत् पीतं रक्तपित्तकामलापाण्डुरोगनुत् ॥
<>रक्तपित्तं हरेत् पीतो वासकस्य रसो मधु ।
<>स्वापकाले तोयपानात् पीनसं प्रहितं हरेत् ॥
<P>विभीतकस्य वै चूर्णं पिप्पलीसैन्धवस्य च ।
<>पीतं सकाञ्जिकं हन्ति स्वरभेदं महेश्वर ! ॥
<>चूर्णमामलकस्यैव पीतं शूलहरं परम् ॥
<P>मनःशिला बलामूलं काकपर्णञ्च गुग्गुलुम् ।
<>जातीपत्रं कोलिपत्रं तथा चैव मनःशिला ।
<>एभिश्चैव कृता वर्त्तिर्वदराग्नौ महेश्वर ! ॥
<>धूमपानं काशहरं नात्र कार्य्या विचारणा ॥
<P>त्रिफलापिप्पलीचूर्णं भक्षितं मधुना युतम् ॥
<>भोजनादौ हि समधु पिपासां त्वरितं हरेत् ।
<>विल्वमूलञ्च समधु गुडूचीक्वथितं जलम् ॥
<>पीतं हरेच्च त्रिविधं छर्दि वै नात्र संशयः ।
<>पीतादूर्व्वा छर्दिनुत् स्यात् पिष्टा तण्डुलवारिणा” ॥
<>इति गारुडे १९४ अध्यायः ॥ * ॥
<>हरिरुवाच ।
<P>“पुनर्णवाया मूलञ्च श्वेतं पुष्ये समाहृतम् ।
[Page1-313-c+ 52]
<>वारिपीतं तस्य पार्श्वे भवनेषु न पन्नगाः ॥
<>तार्क्षं मूर्त्तिं वहेद्यो वै भल्लूकदन्तनिर्मिताम् ।
<>स पन्नगैर्न दश्येत यावज्जीवं वृषध्वज ! ॥
<>पिबेद्गरुडमूलं यः पुष्यर्क्षे रुद्र ! वारिणा ।
<>तस्मिन्नपास्तदशना नागाः स्युर्नात्र संशयः ॥
<>पुष्ये लज्जालुकामूले हस्तबद्धे तु पन्नगान् ।
<>गृह्णीयाल्लेपतो वापि नात्र कार्य्या विचारणा ॥
<>पुष्ये श्वेतार्कमूलञ्च पीतं शीतेन वारिणा ।
<>नश्येत दन्तकविषं करवीरादिजं विषम् ॥
<>महाकालस्य वै मूलं पिष्टं तत् काञ्जिकेन वै ।
<>वोड्रमण्डलिकानाञ्चतल्लेपो हरते विषम् ॥
<>तण्डुलीयकमूलञ्च पिष्टं तण्डलवारिणा ।
<>घृतेन सह पीतन्तु हरेत् सर्पविषाणि च ॥
<>नीली लज्जालुकामूलं पिष्टं तण्डुलवारिणा ।
<>पीत्वा दद्दष्टकविषं नश्येदेकेन चोभयोः ॥
<>कुष्माण्डकफलरसः सगुडः सहशर्करः ।
<>पीतः सदुग्धो मोहन्तु तद्दष्टस्य विषस्य वै ॥
<>तथा काद्रवभूतस्य मोहस्य हर एव च ।
<>यष्टीमधुसमायुक्ता पीता च सितशर्करा ॥
<>सदुग्धा च त्रिरात्रेण मूषाविषहरा भवेत् ॥
<P>चुम्बुकत्रयपानाच्च वांरिणः शीतलस्य वै ।
<>ताम्बूलजग्धरोमाञ्च मुखलाला विनश्यति ॥
<P>घृतं सशर्करं पीत्वा मद्यपानमदो न वै ।
<>कृष्णाङ्कोठस्य मूलेन पीतम्त्क्वथितं जलम् ।
<>ततो नश्येद्दारुविषं त्रिरात्रेण महेश्वर ! ॥
<P>उष्णं गव्यघृतं पीतं सैन्धवेन समन्वितम् ।
<>नाशयेत्तन्महादेव ! वेदनां वृश्चिकोद्भवाम् ॥
<>कुसुम्भं कुङ्कुमञ्चैव हरितालं मनःशिला ।
<>करञ्जपिशितञ्चैव अर्ककीटञ्च शाल्मली ॥
<>विषं नॄणां विनश्येत एतेषां भक्षणाच्छिव ! ।
<>दीपतैलप्रदानाच्च दंशे वृश्चिकजे शिव ! ॥
<>खर्ज्जुरकविषं नश्येत्तदा वै नात्र संशयः ।
<>दंशस्थानं वृश्चिकस्य रुद्र ! गुग्गुलुधूपितम् ॥
<>विषं नश्येत्ततो रुद्र ! तात्र कार्य्या विचारणा ॥
<P>अङ्कोठपत्रधूपेन नश्येन्मषिकजं विषम् ॥
<>नागेश्वरमरीचानि शुण्ठी तगरपादिका ।
<>नश्येन्मधुमक्षिकाया एतेषां लेपतो विषम् ॥
<P>शतपुष्पा सैन्धवञ्च साज्यं वा तेन लेपतः ।
<>शिरीषस्य च वीजं वै सितक्षीरेण घर्षितम् ॥
<>तल्लेपेन महादेव ! नश्येदुन्दुरुजं विषम् ॥
<P>ज्वलिताग्निना विसेकी तथा दर्द्दुरजं विषम् ॥
<>धुस्तूरकरसोन्मिश्रं क्षीराज्यगुडपानतः ।
<>शूनां विषं विनश्येत शशाङ्ककृतशेखर ! ॥
<>वटनिम्बशमीनाञ्चवल्कलैः क्वथितं जलम् ।
<>तत्सेकान्नखदन्तानां नश्येद्व विषवेदनाम् ॥
<>देवदारु हरिद्रा च गैरिकस्य च लेपनात् ।
<>नागेश्वरं हरिद्रे द्वे मञ्जिष्ठा देवदारुकम् ।
<>एभिर्लेपाद्विनश्येत लूताविषमुमापते” ! ॥
<>इति गारुडे १९५ अध्यायः ॥ * ॥
<>हरिरुवाच ।
<P>“एकं पुनर्णवामूलं अपामार्गस्य वा शिव ! ।
<>सरसं योनिविक्षिप्तं बराङ्गस्य व्यथां हरेत् ॥
[Page1-314-a+ 52]
<>प्रसूतिवेदनाञ्चैव तरुणीनां व्यथा हरेत् ॥
<P>मूमिकुष्माण्डमूलं वै शालितण्डुलवारिणा ।
<>सप्ताहं दुग्धपीतं स्यात् स्त्रीणां बहुपयस्करम् ॥
<>रुद्रेन्द्रवारुणीमूललेपात् स्त्रीस्तनवेदना ।
<>नश्येत् घृतविपक्वा च कार्य्यावश्यं तु पालिका ।
<>मक्षिता सा महेशान ! योनिशूलं विनाशयेत् ॥
<>प्रलेपिता कारवेल्लमूलेनैव विनिर्गता ।
<>योनिः प्रवेशमायाति नात्र कार्य्या विचारणा ॥
<P>नीलीपटोलमूलानि साज्यानि तिलवारिणा ॥
<>पिष्टान्येषां प्रलेपो वै ज्वालागर्द्दभरोगनुत् ॥
<P>पाठामूलं रुद्र ! पीतं पिष्टं तण्डुलवारिणा ।
<>पापरोगहरं स्याच्च कुष्ठपानन्तथैव च ॥
<>वास्योदकञ्च समधु पीतमन्तर्गतस्य वै ।
<>पापरोगस्य सन्तापनिवृत्तिं कुरुते शिव ! ॥
<P>कदलीमेकुचं पीतं पिष्ट्वा तण्डुलवारिणा ।
<>स्त्रीणाञ्चैव महादेव ! रक्तस्रावं हि वारयेत् ॥
<>घृततुल्या रुद्र ! लाक्षा पीता क्षीरेण वै सह ।
<>प्रदरं हरते रोगं नात्र कार्य्या विचारणा ॥
<P>द्विजयष्टीत्रिकटुकं चूर्णं पीतं हरेच्छिव ! ।
<>तिलक्वाथेन संयुक्तं रक्तगुल्मं स्त्रिया हर ! ॥
<>कुसुमस्य निबद्धञ्च तरुणीनां महेश्वर ! ।
<>रक्तोत्पलस्य वै कन्दं शर्करातिलसंयुतम् ॥
<>पीतं सशर्करं स्त्रीणां धारयेत् गर्भपातनम् ।
<>रक्तस्रावस्य नाशः स्यात् शीतोदकनिषेवनात् ॥
<P>पीतन्तु काञ्जिकं रुद्र ! क्वथितं शरपुंखया ।
<>हिङ्गुसैन्धवसंयुक्तं शीघ्रं स्त्रीणां प्रसूतिकृत् ॥
<>मातुलुङ्गस्य वै मूलं कटिबद्धं प्रसूतिकृत् ।
<P>अपामार्गस्य वै मूलं योनिस्थञ्च प्रसूतिकृत् ॥
<>अपामार्गस्य वै मूले गर्भवत्यास्तु नामतः ।
<>उत्पाट्यमाने सकले पुत्त्रः स्यादन्यथा सुता ॥
<>अपामार्गस्य वै मूले नारीणां शिरसि स्थिते ।
<>गर्भशूलं विनश्येत नात्र कार्य्या विचारणा ॥
<P>कर्पूरमदनफलमधुकैः पूरितः शिव ! ।
<>योनिः शुभा स्याद्वृद्धाया युवत्याः किं पुनर्हर ! ॥
<P>यस्य बालस्य तिलकः कृतो गोरोचनाख्यया ।
<>शर्कराकुष्ठपानञ्च दत्तं स स्याच्च निर्भयः ॥
<>विषभूतग्रहादिभ्यो व्याधिभ्यो बालकः शिव ! ।
<>शङ्खनाभिवचाकुष्ठलोहानां धारणं सदा ॥
<>बालानामुपसर्गेभ्यो रुद्र ! रक्षाकरं भवेत् ।
<>पलाशचूर्णं समधु गव्याज्यामलकान्वितम् ॥
<>सविडङ्गं पीतमात्रं नरं कुर्य्यान्महामतिम् ।
<>मासैकेन महादेव ! जरामरणवर्ज्जितम् ॥
<>पलाशवीजं सघृतं तिलमध्वन्वितं समम् ।
<>सप्ताहं भक्षितं रुद्र ! जरां नयति संक्षयम् ॥
<P>रुद्रामलकचूर्णं वै मधुतैलघृतान्वितम् ।
<>जग्ध्वा मांसं युवा स्याच्च नरो वागीश्वरो भवेत् ॥
<>शिवामलकचूर्णं वै मधुना उदकेन वा ।
<>वलानि कुर्य्यान्नासायाः प्रत्यूषे भक्षितं शिव ! ॥
<>कुष्ठचूर्णं साठ्यमधु प्रातर्जग्ध्वा मवेन्नरः ।
<>साक्षात् सुरभिदेहो वै जीवेद्वर्षसहस्रकम् ॥
<P>माषस्य बिदलान्येव वितुषाणि महेश्वर ! ।
<>घृतमावितशुष्काणि मयसा साधितानि वै ॥
[Page1-314-b+ 52]
<>शर्कराज्यपयोभिश्च भक्षयित्वा च कामयेत् ।
<>स्त्रीणां शतं महादेव ! तत्क्षणान्नात्र संशयः ॥
<>रसश्चैरण्डतैलेन गन्धकेन शुभो भवेत् ।
<>त्रिफलोदकसंघृष्टो बलकृद्भक्षणाद्भवेत् ॥
<>दुग्धं वितुषमार्षञ्च शिम्बीवीजैश्च साधितम् ।
<>अपामार्गस्य तैलेन पीतं स्त्रीशतकामकृत्” ॥
<>इति गारुडे १९६ अध्यायः ॥ * ॥
<>हरिरुवाच ।
<P>“या गौर्द्वेष्टि स्वकं वत्सं तस्या देयं स्वकं पयः ।
<>लवणेन समायुक्तं तस्या वत्सः प्रियो भवेत् ॥
<P>शुनोऽस्थि कण्ठबद्धं हि महिषीणां गवान्तथा ।
<>कृमिजालं पातयति सकलं नात्र संशयः ॥
<>गोजङ्गलाभिपातः स्यात् गुञ्जामूलस्य भक्षणात् ।
<>वरुणफलस्य रसं करेण मथितं शिव ! ॥
<>चतुष्पादद्विपदयोः कृमिजालं निपातयेत् ।
<>व्रणञ्च शमयेद्रुद्र ! यवानां पूरणात्तथा ॥
<P>गजमूत्रस्य वै पानं गोमहिष्युपसर्गनुत् ।
<>समसूरं शालिवीजं पीतं तक्रेण घर्षितम् ॥
<>क्षीरं गोमहिषस्यैव गोः पुंसश्च हितं भवेत् ।
<>पत्रञ्च शरपुंङ्खाया दत्तं सलवणं शिव ! ॥
<>वारिस्फोटं हयानाञ्च वेशराणां विनाशयेत् ।
<>अश्वाश्च सुन्दरच्छाया भवन्ति च न संशयः ॥
<>गृहकुमारीपत्रं वै दत्तं सलवणं हर ! ।
<>तुरङ्गमवेशराणां कण्डुनुत् स्याद्दशाहतः” ॥
<>इति गारुडे १९७ अध्यायः ॥ * ॥
<>हरिरुवाच ।
<P>“चित्रकस्याष्टभागानि शूरणस्य च षोडश ।
<>शुण्ठ्याश्चत्वारि भागानि मरीचानां द्वयं तथा ॥
<>पिप्पली पिप्पलीमूलं विडङ्गानां चतुष्टयम् ।
<>अष्टौ मुषलीभागाश्च त्रिफलायाश्चतुष्टयम् ॥
<>द्विगुणेन गुडेनैषां मोदकानि हि कारयेत् ।
<>तद्भक्षणमजीर्णं हि पाण्डुरोगञ्च कामलाम् ॥
<>अतिश्रोणि च मन्दाग्निं प्लीहाद्यञ्च निवारयेत् ।
<>विल्वाग्निमन्थश्योनाकपाटलापारिभद्रकम् ॥
<>प्रसारण्यश्वगन्धा च वृहती कण्टकारिका ।
<>बला चातिबला रास्ना श्वदंष्ट्रा च पुनर्णवा ॥
<>एरण्डशारिवा पर्णी गुडूची कपिकच्छरा ।
<>एषां दशपलान् भागान् क्वाथयेत् सलिलेऽमले ॥
<>तेन पादावशेषेण तैलपात्रे विपाचयेत् ।
<>आजं वा यदि वा गव्यं क्षीरं दत्त्वा चतुर्गुणम् ॥
<>शतावरीरसञ्चैव तैलतुल्यं प्रदापयेत् ।
<>द्रव्याणि यानि पेष्याणि तानि वक्ष्यामि तच्छणु ॥
<>शतपुष्पा देवदारु बला पर्णी वचागुरु ।
<>कुष्ठं मांसी सैन्धवञ्च पलमेकं पुनर्णवा ॥
<>पाने नस्ये तथाभ्यङ्गे तैलमेतत् प्रदापयेत् ।
<>हृच्छूलं पार्श्वशूलञ्च गण्डमालाञ्च नाशयेत् ॥
<>अपस्मारं वातरक्तमायुष्मांश्च पुमान् भवेत् ।
<>गर्ठ्भमश्वतरी विन्द्यात् किं पुनर्मानुषी शिव ! ॥
<>अश्वानां वातभग्नानां कुञ्जराणां नृणां तथा ।
<>तैलमेतत् प्रयोक्तव्यं सर्व्ववातविकारिणाम् ॥
<P>हिङ्गु तुम्बुरु शुण्ठ्या च साध्यं तैलन्तु सार्षपम् ।
<>एतद्धि पूरणं श्रेष्ठं कर्णशूलापहं परम् ॥
[Page1-314-c+ 52]
<>शुष्कमूलकशुण्ठीनां क्षारो हिङ्गुलनागरम् ।
<>शुष्कं चतुर्गुणं दद्यात्तैलमेतैर्विपाचयेत् ॥
<>वाधिर्य्यं कर्णशूलञ्च पूयस्रावश्च कर्णयोः ।
<>क्रमयश्च विनश्यन्ति तैलस्यास्य प्रपूरणात् ॥
<>शुष्कमूलकशुण्ठीनां क्षारो हिङ्गुलनागरम् ।
<>शतपुष्पी वचा कुष्ठं दारु शिग्रु रसाञ्जनम् ॥
<>सौवर्च्चलं यवक्षारं सामुद्रं सैन्धवं तथा ।
<>भुजग्रन्थि विडं मुस्तं मधु शुक्लं चतुर्गुणम् ॥
<>मातुलुङ्गरसञ्चैव कदलीरसमेव च ।
<>तैलमेभिर्विपक्तव्यं कर्णशूलापहं परम् ॥
<>व्याधिजः कर्णनादश्च पूयस्रावश्च दारुणः ।
<>पूरणादस्य तैलस्य क्रमयः कर्णयोः खिलाः ॥
<>क्षिप्रं विनाशमायान्ति शशाङ्ककृतशेखर ! ।
<>क्षारतैलमिदं श्रेष्ठं मुखदन्तामयापहम् ॥
<>चन्दनं कुङ्कुमं मांसी कर्पूरो जातिपत्रिका ।
<>जातीकक्कोलपूगानां लवङ्गस्य फलानि च ॥
<>अगुरूशीरकस्तुर्य्यः कुष्ठं तगरनालिका ।
<>गोरोचना प्रियङ्गुश्च चोलो दमनकं नखम् ॥
<>सरलः सप्तपर्णश्च लाक्षा चामलकी तथा ।
<>कर्पूरकः पद्मकञ्च एतैस्तैलं प्रसाधितम् ॥
<>प्रस्वेदमलदौर्गन्ध्यकण्डुकुष्ठहरं परम् ।
<>पुमान्युवा स्यात्शुक्राढ्यः स्त्रीणां चात्यन्तदुर्ल्लभः ।
<>स्त्रीशतं गच्छते रुद्र ! बन्ध्यापि लभते सुतम् ॥
<P>यमानी चित्रकं धान्यं त्र्युषणं जीरकं तथा ।
<>सौवर्च्चलं विडं वच्यं पिप्पलीमूलराजिकम् ।
<>एभिः पचेत् घृतप्रस्थं जलप्रस्थाष्टसंयुतम् ॥
<>मर्म्मार्शोगुल्मश्वयथुं हन्ति वह्निं करोति वै ॥
<P>मरीचं त्रिवृतं कुष्ठं हरितालं मनःशिला ।
<>देवदारुहरिद्रे द्वे कुष्ठं मांसी च चन्दनम् ।
<>विशाला करवीरञ्च अर्कक्षीरं शकृद्रसम् ॥
<>एषाञ्च कार्षिको भागो विषस्यार्द्धपलं भवेत् ।
<>प्रस्थं कटुकतैलस्य गोमूत्रेऽष्टगुणे पचेत् ॥
<>मृत्पात्रे लौहपात्रे वा शनैर्मृद्वग्निना पचेत् ।
<>पामा विचर्च्चिका चैव दद्रुविष्फोटकानि च ॥
<>अभ्यङ्गेन प्रणश्यन्ति कोमलत्वञ्च जायते ।
<>प्रसूतान्यपि श्वित्राणि तैलनानेन म्रक्षयेत् ॥
<>चिरोत्थितमपि श्वित्रं विवर्णं तत्क्षणाद्भवेत् ।
<>पटोलपत्रं कटुका मञ्जिष्ठा शारिवा निशा ॥
<>जाती शमी निम्बपत्रं मधुकं क्वथितं घृतम् ।
<>एभिर्लेपात् स्युररुजो व्रणा वै स्राविणः शिव ! ॥
<>शङ्खपुष्पी वचा सोमा ब्राह्मी ब्रह्मसुवर्च्चला ।
<>अभया च गुडूची च अटरूषकवाकुची ॥
<>एतैरक्षसमैर्भागैर्घृतप्रस्थं विपाचयेत् ॥
<P>कण्टकार्य्या रसं प्रस्थं क्षीरप्रस्थसमन्वितम् ।
<>एतद्ब्राह्मीघृतं नाम स्मृतिमेधाकरं परम् ॥
<P>अग्निजिह्वा वचा वासा पिप्पली मधु सैन्धवम् ।
<>सप्तरात्रप्रयोगेण किन्नरैः सह गीयते ॥
<P>अपामार्गो गुडूची च कुष्ठं शतावरी वचा ।
<>शङ्खपुष्प्यभया साज्यं विडङ्गं भक्षितं समम् ।
<>त्रिभिर्दिनैर्नरं कुर्य्याद्ग्रन्थाष्टशतधारिणम् ॥
<P>अद्भिर्वा पयसाज्येन मासमेकन्तु सेविता ।
<>वचा कुर्य्यान्नरं प्राज्ञं श्रुतिधारणसंयुतम् ॥
[Page1-315-a+ 52]
<>चन्द्रसूर्य्यग्रहे पीतं पलमेकं पयोऽन्वितम् ।
<>वचायास्तत्क्षणं कुर्य्यात् महाप्रज्ञान्वितं नरम् ॥
<>भूनिम्बनिम्बत्रिफलापर्पटैञ्च शृतं जलम् ।
<>पटोलीमुस्तकाभ्याञ्च वासकेन च नाशयेत् ।
<>विस्फोटकानि व्यक्तानि नात्र कार्य्या विचारणा ।
<>कतकस्य फलं शङ्खं सैन्धवं त्र्युषणं वचा ॥
<>फेनो रसाञ्जनं क्षौद्रं विडङ्गानि मनःशिला ।
<>एषां वर्त्तिर्हन्ति काचं तिमिरं पटलं तथा ॥
<>प्रस्थे द्वे गण्डमालानां क्वाथयेद्द्रोणम्रम्भसाम् ।
<>चतुर्भागावशेषेण तैलप्रस्थं विपाचयेत् ॥
<>काञ्जिकस्याढकं दत्त्वा पिष्टान्येतानि दापयेत् ।
<>पुनर्णवा गोक्षुरकं सैन्धवं युषणं वचा ॥
<>सरलं सुरदारुश्च मञ्जिष्ठा कण्ठकारिका ।
<>नस्यपानाद्धरत्येव कर्णशूलं हनुग्रहम् ॥
<>वाधिर्य्यं सर्व्वरोगांश्च अभ्यङ्गाच्च महेश्वर ! ॥
<P>पलद्वयं सैन्धवञ्च शुण्ठी चित्रकपञ्चकम् ।
<>पञ्चप्रस्थं त्वारनालं तैलप्रस्थं पचेत्ततः ।
<>ग्रहगृह्यस्वरप्लीहसर्व्ववातविकारनुत् ॥
<>उदुम्बरं वटप्लक्षं जम्बुद्वयमथार्ज्जुनम् ।
<>पिप्पलञ्च कदम्बञ्च पलाशं लोध्रतिन्दुकम् ॥
<>मधुकमाम्रसर्जञ्च वदरं पद्मकेशरम् ।
<>शिरीषवीजं कतकमेतत्क्वाथेन साधितम् ।
<>तैलं हन्ति व्रणाल्लेपाच्चिरकालभवानपि” ॥
<>इति गारुडे १९८ अध्यायः ॥ * ॥
<>हरिरुवाच ।
<>“पाठा द्वे रजनी कुष्ठमश्वगन्धाजमोदकम् ।
<>वचा त्रिकटुकञ्चैव लवणं चूर्णमुत्तमम् ॥
<>ब्राह्मीरसे भावितञ्च सर्पिर्मधुसमन्वितम् ।
<>सप्ताहं भक्षितं कुर्य्यान्मदैश्वर्य्यं मतिं पराम् ॥
<P>सिद्धार्थकवचाहिङ्गुकरञ्जं देवदारु च ।
<>मञ्जिष्ठा त्रिफला श्वेता शिंरीषो रजनीद्वयम् ॥
<>प्रियङ्गुनिम्बत्रिकटु गोमूत्रेणावघर्षितम् ।
<>नस्यमालेपनञ्चैव स्नानमुद्वर्त्तनं तथा ॥
<>अपस्मारविषोन्मादशोषालक्ष्मीज्वरापहम् ।
<>भूतेभ्यश्च भयं हन्ति राजद्वारे च शासनम् ॥
<>निम्बकुष्ठे हरिद्रे द्वे शिग्रु सर्षपजस्तरुः ।
<>देवदारु पटोलञ्च धान्यं तक्रेण घर्षितम् ॥
<>देहं तलाक्तगात्रं वै अनेनोद्वर्त्तयेत्ततः ।
<>पामाः कुष्ठानि नश्येयुः कण्डुं पिटकसक्थिकीम् ॥
<P>सामुद्रं सैन्धवं क्षारो राजिका लवणं विडम् ।
<>कटुलोहरजः कीटं त्रिवृत् शूरणकं समम् ॥
<>दधिगोमूत्रपयसा मन्दपावकपाचितम् ।
<>एतच्चाग्निबलं चूर्णं पिबेदुष्णेन वारिणा ॥
<>जीर्णे जीर्णे च भुञ्जीत मासादिघृतभोजनम् ।
<>नाभिशूलं मूत्रशूलं गुल्मप्लीहभवञ्च यत् ।
<>सर्व्वशूलहरं चूर्णं जठरानलदीपनम् ।
<>परिणामसमुत्थस्य शूलस्य च हितं परम् ॥
<P>अभयामलकं द्राक्षा पिप्पली कण्टकारिका ।
<>शृङ्गं पुनर्णवा शुण्ठी जग्ध्वा काशं निहन्ति वै ॥
<P>अभयामलकं द्राक्षा पाठा चैव विभीतकम् ।
<>शर्क्करा च समञ्चैव जग्धं ज्वरहरं भवेत् ॥
<>त्रिफला वदरं द्राक्षा पिप्पली च विरेचकृत् ।
[Page1-315-b+ 51]
<>हरीतकी सोष्णनीरा लवणञ्च विरेचकृत् ॥
<P>कूर्म्ममत्स्याखुमहिषगोशृगालाश्च वानराः ।
<>विडालवर्हिकाकाश्च वराहोलूककुक्कुटाः ॥
<>हंस एषाञ्च विण्मूत्रं मांसं वा रोमशोणितम् ।
<>धूपं दद्यात् ज्वरार्त्तेभ्य उन्मत्तेभ्यश्च शान्तये ॥
<>अपस्माराभिभूतेभ्यो ग्रहार्त्तेभ्यश्च शान्तये ।
<>एतान्यौषधजातानि कथितानि महेश्वर ! ॥
<>निहन्ति यानि रोगाणि वृक्षमिन्द्राशनिर्यथा ।
<>औषधे भगवान् विष्णुः स्मृतोऽसौ रोगनुद्भवेत् ॥
<>ध्यातोऽर्च्चितः स्तुतो वापि नात्र कार्य्याविचारणा” ॥
<>इति गारुडे १९९ अध्यायः ॥
<>(विष्णुः । यथा महाभारते । विष्णोः सहस्रनाम-
<>कीर्त्तने । १३ । १४९ । ४४ ।
<>“अमृतांशूद्भवो भानुः शशविन्दुः सुरेश्वरः ।
<>औषधं जगतः सेतुः सत्यधर्म्मः पराक्रमः” ॥)
<LEND>
