<L>11466<pc>2-367<k1>गोष्ठीपतिः<k2>गोष्ठीपतिः
गोष्ठीपतिः¦, पुं, (पातीति पतिः । गोष्ठ्याः पोष्य-
<>वर्गस्य सभाया वा पतिः ।) पोष्यवर्गपालकः ।
<>सभापतिः ।
<>अथ ब्राह्मणगोष्ठीपतिलक्षणं यथा--
<>“नानाशास्त्रविशारदै रसिकता सत्काव्यसम्मोदिता
<>निर्द्दोषैः कुलभूषणैः परिमिता पूर्णा कुलज्ञैरपि ।
<>श्रीमद्भागवतादिकारणकथाशुश्रूषयानन्दिता
<>गत्वाभीष्टमुपैति यद्गुणिजनो गोष्ठी हि सा
<>चोच्यते ॥”
<>एवम्भूता गोष्ठी तस्याः पतिः । अपि च ।
<>“कुलीनाः श्रोत्रियाः सर्व्वे यस्यान्नं भुञ्जते मुहुः ।
<>कुलीनाय सुतां दत्त्वा स गोष्ठीपतिरुच्यते ॥”
<>तद्यथा । गाङ्गवंशे लक्ष्मीकान्तमजमुया-
<>दारः १ मुखवंशे मदनभट्टाचार्य्यः २ तद्वंशे
<>गन्धर्व्वरायः ३ बन्द्यवंशे शुभराजखानवंशः ४
<>चट्टवंशे अनन्तभट्टाचार्य्यः ५ एते प्राचीनाः
<>आधुनिका बहवः सन्ति ॥ * ॥
<>कायस्थगोष्ठीपतिलक्षणं यथा, --
<>“नीतिज्ञः कुलकर्म्मठः स्थितिमतां मान्योऽपि
<>धर्म्मान्वितः
<>कार्य्याकार्य्यविलोकनैः कुलभृतां सम्मानदानो-
<>द्यतः ।
<>पोष्टा यः कुलसंविदां कुलसुधीः सन्मौलिकानां
<>तथा
<>सद्वंशप्रभवः क्षितौ सुविदितो दाता स गोष्ठी-
<>पतिः ॥”
<>अथ कायस्थगोष्ठीपतिगणना ।
<>“आदौ द्वादशपर्य्यये समभवद्दानेन गोष्ठीपतिः
<>सत्कीर्त्तिश्च सुबुद्धिखानतनयः श्रीमन्तरायः
<>कृती । १ ।
<>संजातस्तदनन्तरं गुणधरा गण्ये च पर्य्यायके
<>स्वेच्छातो हि पुरन्दरः कुलभवः खानः सदा
<>दानतः ॥ २ ॥
<>पर्य्याये च चतुर्द्दशे समभवत् पौरन्दरः केशवः
<>स्वानः सन्ततदानतो हि विलसत्कीर्त्तिर्धरा-
<>मण्डले ॥ ३ ॥
<>नानावित्तविसर्जनेन जनितप्रोत्फुल्लकीर्त्तिः क्षिता-
<>वासीत् पञ्चदशे तदात्मजकृती श्रीकृष्णविश्वास-
<>खास् ॥ ४ ॥
[Page2-367-b+ 52]
<>ततः षोडशे पर्य्यये दानजालः
<>कुलीनालिमालो दयारामपालः ॥ ५ ॥
<>ततस्तत्सुतः पर्य्यये सूर्य्यवाजि-
<>क्षपानाथगण्येऽभवत् पुण्यराजिः ॥ ६ ॥
<>ततः पर्य्ययेऽष्टादशे तत्तनूजः
<>समाहूय भूयोर्च्चितार्य्यव्रजो यः ।
<>सदा सत्कथालापसंलापतोषः
<>कुलीनौघपूजापरोऽयं सुभाषः ॥ ७ ॥
<>आसीत् किङ्करसेननामसुकृती यो मौलिकैका-
<>ग्रणीः
<>पर्य्याये परिपूजितार्य्यनिचये चैकोनविंशे हि सः ।
<>सद्गोष्ठीपतिपालवंशतनयापाणिग्रहेणात्मनो
<>दानेनापि च मेलिकाटिरपरो गोष्ठीपतिः
<>प्राथमः ॥ ८ ॥
<>दानेनातिवदान्यतादिगुणतो निःसीमपुण्यैश्च यो
<>गोपीसिंहचतुर्धुरीणसुकृती विंशे हि पर्य्या-
<>यके ।
<>यत्नात् किङ्करसेनवंशतनयापाणिग्रहाद्रागतः
<>सोऽप्यासीद् भुवि मेलिकाटिरपरो गोष्ठीपतिः
<>सस्तुतिः ॥ ९ ॥
<>पर्य्याये पुनरेकविंशक इह ख्यातः क्षमामण्डले
<>गोपीसिंहचतुर्धुरीणकुलजो यो रामकान्तः
<>कृती ।
<>धन्यो गण्यसुपुण्यजन्ययशसा गोष्ठीपतेरग्रणी-
<>र्दानैः कर्ण इवातिधैर्य्यपयसां रत्नाकरश्चा-
<>परः ॥ १० ॥
<>द्वाविंशे किल पर्य्ययेऽतिनियतेस्तस्यात्मजा-
<>संग्रहात्
<>स्वस्यैवास्यसुपुण्यदत्तकतनूद्भूतस्य च श्रीमतः ।
<>गोपीमोहनसंज्ञकस्य तनयद्वारा च गोष्ठीपतिः
<>सम्भूतो नवकृष्णभूपतिवरः सन्मेलिकाटिः
<>क्षितौ ॥ ११ ॥
<>तावन्मुख्यकनिष्ठमध्यमकुलोद्भूतां स्तृतीयोद्भवान्
<>षड्भ्रातॄनपि तावतोऽत्र गणना बद्धक्रमाना-
<>दरात् ।
<>सद्गोष्ठीपतिकारकानतिनताधीनान् कुली-
<>नान् समा-
<>हूयात्र प्रकृतांस्तथात्र सहजान् पूज्यांस्तथा
<>कोमलान् ॥
<>वित्तैर्वागमृतैर्नुतिप्रणतिभिश्चान्यैस्त्रयोविंशके
<>पर्य्यायेऽतितरां प्रपूज्य परमाह्लादान्वितः श्रीयुतः ।
<>गोपीमोहनदेववंशतिलको गोष्ठीपतिः क्ष्मापति-
<>र्जातः संप्रति भूमिदेवघटकानाञ्चाञ्चना-
<>दच्युतिः ॥” १२ ॥
<>इति दक्षिणराढीयकायस्थकुलाचार्य्यकारिका ॥
<>अथ वैद्यानां गोष्ठीपतिर्यथा, --
<>“विप्रेभ्य प्रियभोज्यवस्तुवसनं छत्रासनं भूषणं
<>ग्रामा भूमितुरङ्गमा गजगणाः स्वर्णानि रत्नानि
<>च ।
<>गावो नाव उदारमन्दिररुचो वाट्यश्च दत्ताः
<>सदा
<>साधुज्ञातिकुटुम्बसद्गुणगणाः संप्रीणिता येन च ॥
[Page2-367-c+ 52]
<>गौडक्ष्मापतिना य एव भिषजां श्रेष्ठ्येऽभिषिक्तः
<>कृती
<>नानाशास्त्रविशारदः शुभमतिर्वाग्मी चिकित्सा
<>पटुः ।
<>तस्मात् प्राप गजं तुरङ्गकनकच्छत्रञ्च रत्नं धनं
<>सोऽभूत् सेनविनायको वहुगुणैरम्बष्ठगोष्ठीपतिः ॥
<>वैनायकेषु सर्व्वेषु भास्करः श्रेष्ठ ईरितः ।
<>गोष्ठीपतितया ख्यातः स वैद्यैः पूजितोऽग्रतः ॥”
<>इति भरतमल्लिककृतकुलपञ्जिका ॥
<LEND>
