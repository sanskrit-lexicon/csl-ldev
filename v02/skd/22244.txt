<L>22244<pc>3-223<k1>पूर्व्वरूपं<k2>पूर्व्वरूपं
पूर्व्वरूपं¦, क्ली, (पूर्व्वं रूपमिति कर्म्मधारयः ।)
पूर्व्वलक्षणम् । वैद्यके भाविव्याधिबोधकचिह्रम् ।
यथा, --
“--प्राग्रूपं येन लक्ष्यते ।
उत्पित्सुरामयो दोषविशेषेणानधिष्ठितः ।
लिङ्गमव्यक्तमल्पत्वाद्व्याधीनां तद्यथायथम् ॥”
द्विविधं हि पूर्व्वरूपं भवति । सामान्यं विशि-
ष्टञ्च । सामान्यं येन दोषदूष्यसंमूर्च्छनावस्था-
जनितेन भाविज्वरादिव्याधिमात्रं प्रतीयते न
तु वातादिजनितत्वादिविशेषः । यथा । श्रमो
रतिर्विवर्णत्वमिति । तथा बालगुरुवाक्यप्रद्वे-
ऽषादि । सामान्याभिप्रायेणैव तन्त्रान्तरं यथा ।
व्याधेर्जातिर्व्वुभूषा च पूर्व्वरूपेण लक्ष्यते ।
भावः किमात्मकत्वञ्च लक्ष्यते लक्षणेन तु इति ॥
तथाह पराशरः । पूर्व्वरूपं नाम येन भावि-
व्याधिविशेषो लक्ष्यते न तु दोषविशेष इति ।
विशिष्टं यथा । उरःक्षतादौ लिङ्गान्येव वाता-
दिजान्यव्यक्तानि । यदुक्तं तत्रैव । अव्यक्तं
लक्षणं तेषां पूर्व्वरूपमिति स्मृतमिति । तथाह
सुश्रुतः ।
सामान्यतो विशेषात्तु जृम्भात्यर्थं समीरणात् ।
पित्तान्नयनयोर्द्दाहः कफान्नान्नाभिनन्दनमिति ॥
हारीतेऽप्युक्तम् । इति पूर्व्वरूपमष्टानां ज्वराणां
सामान्यतो विशेषात्तु जृम्भाङ्गमर्द्दभूयिष्ठं हृद-
योद्वेगि वातजमिति । प्राग्रूपं येन लक्ष्यते इत्य-
स्यार्थमाह रक्षितः । येन श्रमादिना उत्पित्सुः
सामग्रीसाकल्यादुत्पादेच्छरामयो रोगः दोष-
विशेषेण वातादिजन्यासाधारणवेपथ्वादिना अन-
धिष्ठितोऽसम्बद्धो लक्ष्यते ज्ञायते तत्प्राग्रूपमिति ।
लिङ्गमव्यक्तमल्पत्वादित्यस्यार्थमाह स एव ।
प्राग्रूपमित्यनेन पूर्व्वोक्तेन सम्बन्धः लिङ्गं लक्ष-
णम् अव्यक्तं नात्यभिव्यक्तं तत्र हेतुरल्पत्वात् न
त्वावरणादियोगादव्यक्तत्वमित्यर्थः यथायथं यस्य
व्याधेर्यद्रूपं तदेवाव्यक्तं तस्य पूर्व्वमित्यर्थः ।
[Page3-223-c+ 52]
अन्ये तु पूर्व्वरूपलक्षणमाहुः ।
स्थानसंश्रयिणः क्रुद्धा भाविव्याधिप्रबोधकम् ।
दोषाः कुर्व्वन्ति यल्लिङ्गं पूर्व्वरूपं तदुच्यते ॥ इति ॥
संक्षेपतस्तु लक्षणं भाविव्याधिबोधकमेव लिङ्गं
पूर्व्वरूपम् ।” इति माघवकरविजयरक्षितौ ॥
<LEND>
