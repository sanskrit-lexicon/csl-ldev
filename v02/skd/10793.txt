<L>10793<pc>2-320<k1>गाङ्गं<k2>गाङ्गं
गाङ्गं¦, त्रि, (गङ्गाया इदमिति अण् ।) गङ्गा-
सम्भूतम् । इति मेदिनी ॥ गे । ५ । (यथा,
कुमारे । ५ । ३७ ।
“विकीर्णसप्तर्षिबलिप्रहासिभि-
स्तथा न गाङ्गैः सलिलैर्दिवच्च्युतैः ॥”
मेघधाराविनिःसृते जलविशेषे, क्ली । तल्लक्षणा-
दिकं यथा, सुश्रुते सूत्रस्थाने ४५ अध्याये ।
“तत्रान्तरीक्षं चतुर्व्विधम् । तद्यथा, धारं
कारं तौषारं हैममिति । तेषां धारं प्रधानं
लधुत्वात् । तत्पुनर्द्विविधं गाङ्गं सामुद्रञ्चेति ।
तत्र गाङ्गमाश्वयुजे मासि प्रायशो वर्षति
तयोर्द्वयोरपि परीक्षणं कुर्व्वीत शाल्योदन-
पिण्डमकुथितमविदग्धं रजतभाजनोपहितं वर्षति
देवे वहिष्कुर्व्वीत स यदि मुहूर्त्तं स्थितस्तादृश
एव भवति तदा गाङ्गं पततीत्यवगन्तव्यं वर्णा-
न्यत्वे सिक्थक्लेदे च सामुद्रमिति विद्यात्तन्नो-
पादेयम् । सामद्रमप्याश्वयुजे मासि गृहीतं
गाङ्गवद् भवतीति ॥”
अस्य परीक्षा यथा, --
“गाङ्ग-सामुद्रविज्ञानं कथयिष्यामि साम्प्रतम् ।
घारितं येन पात्रेण लक्ष्यते येन तद्विधम् ॥
धौतं शुद्धं सितं वस्त्रं चतुर्हस्तप्रमाणकम् ।
दण्डांस्त्रिहस्तांश्च चतुश्चतुष्कोणेषु बन्धयेत् ।
तस्मात् परीक्षते तोयं शुद्धे रौप्यमयेऽथवा ॥
कांस्यपात्रे समुद्धृत्य परीक्षेत भिषग्वरः ।
शुद्धकर्म्मा स तल्लब्ध्वा श्वेतशाल्योदनस्य वा ॥
पिण्डिका तत्र संक्षिप्ता नान्यथा भाति सा पुनः ।
श्वेता च निर्म्मला पिण्डी शुद्धञ्च विमलं पयः ॥
तद्गाङ्गं सर्व्वदोषघ्नं गृहीत्वा हि सुभाजने ।
तद्धारयेच्च मतिमान् बल्यं मेध्यं रसायनम् ॥
श्रमक्लमपिपासाघ्नं कण्डूदोषनिवारणम् ।
लघु मूर्च्छातृषा-च्छर्द्दि-मूत्र-स्तम्भ-विनाशनम् ॥
गाङ्गोदकस्य वृष्टिः स्याद्दिवसे वा प्रदोषतः ॥”
इति हारीते प्रथमे स्थाने सप्तमेऽध्याये ॥)
[Page2-321-a+ 52]
गङ्गागभजातत्वात् सुवर्णमपि । इति महा-
भारतम् ॥)
<LEND>
