<L>24481<pc>3-448<k1>ब्रह्मयोनिः<k2>ब्रह्मयोनिः
ब्रह्मयोनिः¦, पुं, (ब्रह्मणो योनिरुत्पत्तिस्थानम् ।)
<>ब्रह्मगिरिः । इति शब्दरत्नावली ॥ (ब्रह्मप्राप्ति-
<>कारणब्रह्मध्यानम् । यथा मनुः । १० । ७४ ।
<>“ब्राह्मणा ब्रह्मयोनिस्था ये स्वकर्म्मण्यवस्थिता ।
<>ते सम्यगुपजीवेषुः षट् कर्म्माणि यथाक्रमम् ॥”
<>“ये ब्राह्मणा ब्रह्मप्राप्तिकारणब्रह्मध्याननिष्ठाः
<>स्वकर्म्मानुष्ठाननिरताश्च ते षट्कर्म्माणि वक्ष्य-
<>माणान्यध्यापनादीनि क्रमेण सम्यगनुतिष्ठेषुः ॥”
<>इति तट्टीकायां कुल्लूकभट्टः ॥ अपरस्य ब्रह्मणो
<>योनिरुत्पत्तिकारणम् । यद्वा ब्रह्म सत् योनिः
<>सर्व्वेषामुत्पत्तिकारकं ब्रह्म । यथा, मुण्डकोप-
<>निषदि । ३ । १ । ३ ॥
<>“यदा पश्यः पश्यते रुक्मवर्णम्
<>कर्त्तारमीशं पुरुषं ब्रह्मयोनिम् ॥”
<>तीर्थविशेषः । यथा महाभारते । ३ । ८३ । १३१ ।
<>“ब्रह्मयोनिं समासाद्य शुचिः प्रयतमानसः ।
<>तत्र स्नात्वा नरव्याघ्र ! ब्रह्मलोकं प्रपद्यते ॥”
<>ब्रह्मा योनिरुत्पत्तिकारणं यस्य इति विग्रहे
<>वाच्यलिङ्गः । यथा रघौ । १ । ६४ ।
<>“त्वयैवं चिन्त्यमानस्य गुरुणा ब्रह्मयोनिना ।
<>सानुबन्धा कथं न स्युः सम्पदो मे निरापदः ॥”
<>यथा च मार्कण्डेये । २३ । ३० ।
<>जगद्धात्रीमहं देवी मारिराधयिषुः शुभाम् ।
<>स्तोष्ये प्रणम्य शिरसाब्रह्मयोनिं सरस्वतीम् ॥”)
<LEND>
