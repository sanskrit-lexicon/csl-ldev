<L>19457<pc>2-912<k1>नीराजना<k2>नीराजना
नीराजना¦, स्त्री, (राज दीप्तौ + ल्युट् ।
<>नितरां राजनं यत्र ॥ निर्
<>+ राज् + णिच् + “ण्यासश्रन्थो युच् ।” ३ ।
<>३ । १०७ । इति भावे युच् ।) वाहनायुधादे-
<>र्निःशेषेण राजनं यत्र सा नीराजना । नीरस्य
<>शान्त्युदकस्य अजनं क्षेपो यत्र सा नीराजना
<>वा । इत्यमरटीकायां भरतः ॥ * ॥
<>तद्बिधानं यथा, --
<>“शरत्काले महाष्टम्यां दुर्गायाः परिपूजनम् ।
<>नीराजनं दशम्यान्तु कुर्य्याद्वै बलवृद्धये ॥
<>विधिं नीराजनस्य त्वं शृणु पार्थिवसत्तम ! ।
<>कृतेन येन चाश्वानां गजानामपि चेष्टनम् ॥
<>आश्विने शुक्लपक्षे या तृतीया स्वातियोगिनी ।
<>ऐशान्यां स्वपुरस्यैव गृह्णीयात् स्थानमुत्तमम् ॥
<>नीराजनं ततः कुर्य्यात् संप्राप्ते दिवसेऽष्टमे ।
<>नीराजनस्य कालस्तु पूर्व्वमुक्तस्तु ते मया ॥
<>विधानमत्र शृणु मे कृतकृत्यो भविष्यसि ।
<>एकं हयं महासत्वं सुमनोहरमेव वा ॥
<>पूजयेत् सप्तदिवसान् गन्धपुष्पादिकांशुभिः ।
<>तृतीयादौ पूजयित्वा नयेत्तं यज्ञमण्डपम् ॥
<>चेष्टां निरूपयंस्तस्य जानीयाच्च शुभाशुभम् ।
<>परराष्ट्रविमर्द्दः स्यादश्वो यदि पलायते ॥
<>म्रियते राजपुत्त्रस्तु यदि चाश्रूणि मुञ्चति ।
<>नीयमानो न गच्छेच्चेन्महिषीमरणं तदा ॥
<>तथैव मुखनासाक्षिशब्दं कुर्य्याद्धयो यदि ।
<>यत्काष्ठाभिमुखः कुर्य्यात्तत्काष्ठायां जयेद्रिपून् ॥
<>उत्क्षिप्य दक्षिणाग्रन्तु पदमश्वो भवेत् पुरा ।
<>तदा जयेत् समस्तांश्च नृपतिर्व्विजयेद्रिपून् ॥
<>प्रातर्नीराजनं कुर्य्याद्दशम्यां नृपसत्तम ! ।
<>तदप्राप्तौ तु द्वादश्यां तस्यामेव समाचरेत् ॥
<>कार्त्तिके पञ्चदश्यां वा तत्राभावे तु पार्थिवः ।
<>ऐशान्यां स्वपुरस्योच्चैर्हस्तमानेन षोडश ॥
<>दशहस्तन्तु विपुलं कुर्य्याद्वै तत्र तोरणम् ।
<>द्वात्रिंशद्धस्तमात्रन्तु हस्तषोडशविस्तृतम् ॥
<>यज्ञार्थं मण्डपं कुर्य्यात् मध्ये वेदिं विनिर्णयेत् ।
<>वेद्याश्चोत्तरतश्चाश्ववेदिं कुर्य्यादनुत्तमाम् ॥
<>यत्र संस्थाप्य चाश्वश्च पूजितव्यः पुरोहितैः ।
<>सज्जडिम्बरशाखानामर्ज्जुनस्याथवा नृपः ॥
<>मत्स्वशङ्खाङ्कितैश्चक्रैर्ध्वजैश्चापि विभूषयेत् ।
<>तोरणं कनकै रत्नैस्तथा नानाविधैर्म्मतैः ॥
<>भल्लातकं शालिकुष्ठं सिद्धार्थं सैन्धवस्य तु ।
[Page2-912-b+ 52]
<>कण्ठदेशे निबध्नीयात् पुष्टिशान्त्यर्थमेव च ॥
<>वैष्णवं मण्डलं कृत्वा दिक्पालांश्च नवग्रहान् ।
<>विश्वेदेवांस्तु मन्त्रेण विष्णुमुख्यान् प्रपूजयेत् ॥
<>आज्यैस्तिलैश्च पुष्पैश्च मिश्रीकृत्य पुरोहितः ।
<>रवेस्तु वरुणस्यैव प्रजेशस्य तथैव च ॥
<>पुरुहूतस्य विष्णोश्च होमं सप्ताहमाचरेत् ।
<>एकैकस्य सहस्रं वा अष्टोत्तरशतञ्च वा ॥
<>कुर्य्यात्तु प्रत्यहं होमं चतुर्व्वर्गस्य सिद्धये ।
<>समिधश्चापि होतव्याः पलाशं खदिरं तथा ॥
<>औडुम्बरञ्च काश्मर्य्यमश्वत्थञ्च पुरोहितः ।
<>सौवर्णान् राजतान् वापि मार्त्तिकान् वा यथे-
<>च्छया ॥
<>कुर्य्यात्तु कलसानष्टौ फलपल्लवयोजितान् ।
<>क्षिपेत्तेषु घटेष्वेव समङ्गां हरितालकम् ॥
<>चन्दनञ्च तथा कुष्ठं प्रियङ्गुञ्च मनःशिलाम् ।
<>अञ्जनञ्च हरिद्राञ्च श्वेतां दन्तीं तथैव च ॥
<>भल्लातकं पूर्णकोषं सहदेवां शतावरीम् ।
<>वचां सनागकुसुमां सोमराजीं स्वगुप्तिकाम् ॥
<>तुत्थञ्च करवीरञ्च तुलसीदलमेव च ।
<>एतानि निःक्षिपेन्मध्ये कलसानां पुरोहितः ॥
<>कनकैरम्बुजैर्यज्ञदारुभिः स्रुक्स्रुवौ तथा ।
<>कर्त्तव्यौ शान्तिकामेन नीराजनविधौ नृप ! ॥
<>एवं सप्ताहपर्य्यन्तं पूजाभिर्हवनैस्तथा ।
<>पूर्व्वोक्तान् पूजयित्वा तु नृपः सप्ताहमाचरेत् ॥
<>यावन्नीराजनं कुर्य्यात्तावद्राजा वसेद्गृहे ।
<>रात्रौ न यज्ञभूमौ तु निवसेच्छान्तिमिच्छुकः ॥
<>नारोहयेत्तु तुरगं गजं वा तत्र पार्थिवः ।
<>यावत् सप्ताहपर्य्यन्तं यानेनान्येन वै व्रजेत् ॥
<>भक्ष्यैर्नानाविधैश्चैव मधुपायसयावकैः ।
<>मोदकैर्व्वा बलिं कुर्य्याच्चान्नव्यञ्जनसम्भवैः ॥
<>पूर्व्वोक्तानान्तु देवानां सप्ताहं यावदुत्तमम् ।
<>सप्तमेऽह्नि तु रेमन्तं पूजयेत्तोरणान्तरे ॥
<>सूर्य्यपुत्त्रं महाबाहुं द्विभुजं कवचोज्वलम् ।
<>ज्वलन्तं शुक्लवस्त्रेण केशानुद्ग्रथ्य वाससा ॥
<>कशां वामकरे बिभ्रद्दक्षिणन्तु करं पुनः ।
<>सखड्गं न्यस्य वल्गायां सितसैन्धवसंस्थितम् ॥
<>एवंविधन्तु रेमन्तं प्रतिमायां घटेऽपि वा ।
<>सूर्य्यपूजाविधानेन पूजयेत्तोरणान्तरे ॥ * ॥
<>पूजयित्वा तु रेमन्तं द्विरदं तुरगन्तथा ।
<>आहताम्बरसंवीतं स्रक्चन्दनसमन्विलम् ॥
<>सुवर्णाबद्धनिस्त्रिंशं विचित्रकवचादिभिः ।
<>युक्तन्तु होमकुण्डस्य ऐशान्यामश्ववेदिकाम् ॥
<>पूर्व्व कृत्वा नयेदश्वगजपालः पृथक् पृथक् ।
<>नीयमाने गजे चाश्वे पूर्व्वोक्तञ्च निमित्तकम् ।
<>यत्नाद्वीक्षेत नृपतिः फलं चैवावधारयेत् ।
<>होमकुण्डस्योत्तरस्यां वैयाघ्रे चर्म्मणि स्यितः ॥
<>दैवविदा चाश्वविदा सहितो वीक्ष्य सैन्धवम् ।
<>नीताय तुरगायाशु भक्तपिडीं सुगन्धिनीम् ॥
<>दद्यात् पुरोहितस्तत्र संमन्त्र्य शान्तिमन्त्रकैः ।
<>तत्क्षणाद्यदि जिघ्रेत्तदश्नीयाद्बा हयः स च ॥
<>तदा स्यात् सर्व्वकल्याणं विपरीतमतोऽन्यथा ॥
<>शाखामौडम्बरीमाभ्रीं सकुशाञ्च घटोदके ।
[Page2-912-c+ 52]
<>आप्लाव्याप्लाव्य तुरगान् गजान् भूपञ्च सैनिकान् ।
<>रथांश्च संस्पृशेन्मन्त्रैः शान्तिकैः पौष्टिकैस्तथा ॥
<>सेचयन् सहितैर्विप्रैश्चतुरङ्गं पुरोहितः ।
<>दिक्पालानां ग्रहाणाञ्च मन्त्रैश्चैव सवैष्णवैः ॥
<>बहुधा चाभिषिच्याथ ततः सौवर्णदर्पणम् ।
<>वीक्षयित्वा नृपञ्चर्त्विक् ततो मन्त्रिणमेव च ॥
<>राजपुत्त्रांस्तथामात्यानन्यानपि च पौरवान् ।
<>कल्पयन् द्बिजशार्द्दूलः सर्व्वानेव तु दर्शयेत् ॥ * ॥
<>चतुरङ्गबलस्यापि कृत्वैवं शान्तिपौष्टिके ।
<>मृण्मयं शात्रवं कृत्वा ह्यभिचारकमन्त्रकैः ॥
<>हृदि शूलेन विद्ध्वा तं शिरः खड्गेन छेदयेत् ॥
<>आचार्य्यः कविकां पश्चादभिमन्त्र्य हयाय वै ॥
<>ऐन्द्रैः प्राभाकरैर्म्मन्त्रैर्दव्याद्वक्त्रे स्वयं पुनः ।
<>तमनेन तु मन्त्रेण समारुह्य नृपस्तदा ॥
<>गच्छेदुत्तरपूर्व्वान्तु दिशं सर्व्वबलैर्युतः ।
<>ऋत्विक्पुरोहिताचार्य्याः सर्व्व एव नृपन्तथा ॥
<>अनुगच्छेयुरव्यग्रा निमित्तानि व्यलोकयन् ।
<>वादित्रघौषैस्तुमुलैरातपत्रैर्वृतस्तथा ॥
<>गच्छेन्नीराजने राजा दारयन्निव मेदिनीम् ।
<>मणिविद्रुममुक्तादस्वर्णरत्नैरलङ्कुतः ।
<>क्रोशमात्रं ततो गत्वा पूर्व्वद्बारेण पार्थिवः ॥
<>स्वपुरं प्रविशेद्विप्रैर्यज्ञं यायात् पुरोहितः ।
<>तत्र गत्वा दक्षिणान्तु हिरण्यं गां तथा तिलम् ।
<>दत्वा पश्चाद्द्विजेभ्यस्तु दद्याद्दानानि शक्तितः ॥
<>एवं नीराजनं कृत्वा बलानाञ्च महीक्षितः ।
<>प्रेत्येह च स्थितां लक्ष्मीं नृपतिः प्राप्नुयात्तथा ॥
<>त्वमश्वामृतसंजात सागरोद्भव सैन्धव ।
<>येन सत्येन वहसे शक्रं तेनेह मां वह ॥
<>येन सत्येन रेमन्तं येन सत्येन भास्करम् ।
<>वहसं तेन सत्येन विजयाय वहस्व माम् ॥
<>आभ्यान्तु नृपमन्त्राभ्यामश्वारोहणमाचरेत् ।
<>आरुह्याग्रे महिष्यास्तु शुद्धान्ते लम्बयेत्ततः ॥
<>महिषी च ततो भूपं पर्य्यङ्कोपरिसंस्थितम् ।
<>दूर्व्वाक्षतः ससिद्धार्थैः स्त्रीभिः सह समर्च्चयेत् ॥
<>कृते तु भूमिग्रहणे तृतीयायां नीराजने ।
<>सूतकं यदि जायेत तन्न दुष्यति केवलम् ॥
<>सूतके मृतके वापि पार्थिवस्तु यथा तथा ।
<>बलं नीराजनं कुर्य्यात्तन्माचञ्च विशेषतः ॥
<>सद्यःशौचं भवेद्राज्ञां व्यवहारविलोकने ।
<>तथा विवासिते यज्ञे परराष्ट्रविमर्द्दने ।
<>अयन्ते कथितो राजन्नीराजनक्रमो मया ॥”
<>इति कालिकापुराणे ८६ अध्यायः ॥ * ॥
<>(निर् + राज + भावे ल्युट् ।) निर्म्मञ्छनम् ।
<>आरति इति भाषा ॥ तत्र पञ्चनीराजनं यथा,
<>“पञ्चनीराजनं कुर्य्यात् प्रथमं दीपमालया ।
<>द्बितीयं सोदकाब्जेन तृतीयं धौतवाससा ॥
<>चूताश्वत्थादिपत्रैश्च चतुर्थं परिकीर्त्तितम् ।
<>पञ्चमं प्रणिपातेन साष्टाङ्गेन यथाविधि ॥”
<>इति कालोत्तरतन्त्रम् ॥
<>तस्य वर्त्तिकादिप्रमाणं यथा, --
<>“कुङ्कुमागुरुकर्पूरघृतचन्दबनिर्म्मिताः ।
<>वर्त्तिकाः सप्त वा पञ्च कृत्वा वन्दापनीयकम् ॥
[Page2-913-a+ 52]
<>कुर्य्यात् सप्तप्रदीपेन शङ्खघण्टादिवाद्यकैः ।
<>हरेः पञ्चप्रदीपेन वहुशो भक्तितत्परः ॥”
<>इति पाद्मोत्तरखण्डे १०७ अध्यायः ॥ * ॥
<>अथ नीराजनमाहात्म्यम् ।
<>स्कान्दे ब्रह्मनारदसंवादे ।
<>“वहुवर्त्तिसमायुक्तं ज्वलन्तं केशवोपरि ।
<>कुर्य्यादारात्रिकं यस्तु कल्पकोटिं वसेद्दिवि ॥
<>कर्पूरेण तु यः कुर्य्याद्भक्त्या केशवमूर्द्धनि ।
<>आरात्रिकं मुनिश्रेष्ठ ! प्रविशेद्बिष्णुमव्ययम् ॥”
<>तदेवान्यत्र ।
<>“दीप्तिमन्तं सकर्पूरं करोत्यारात्रिकं नृप ! ।
<>कृष्णस्य वसते लोके सप्तकल्पानि मानवः ॥”
<>तत्रैव शिवोमासंवादे ।
<>“मन्त्रहीनं क्रियाहीनं यत् कृतं पूजनं हरेः ।
<>सर्व्वं सम्पूर्णतामेति कृते नीराजने शिवे ! ॥”
<>हरिभक्तिसुधोदये ।
<>“कृत्वा नीरत्जनं विष्णोर्दीपावल्या सुदृश्यया ।
<>तमोविकारं जयति जिते तस्मिंश्च को भवः ॥”
<>अन्यत्र च ।
<>“कोटयो ब्रह्महत्यानामगम्यागमकोटयः ।
<>दहत्यालोकमात्रेण विष्णोः सारात्रिकं मुखम् ॥
<>यच्च दीपस्य माहात्म्यं पूर्व्वं लिखितमस्ति तत् ।
<>द्रष्टव्यं सर्व्वमत्रापि प्रायेणाभेदतोऽनयोः ॥
<>अतः सादरमुत्थाय महानीराजनन्त्विदम् ।
<>द्रष्टव्यं दीपवत् सर्व्वैर्व्वन्द्यमारात्रिकञ्च यत् ॥”
<>तदुक्तं श्रीपुलस्त्येन विष्णुधर्म्मे ।
<>“धूपं चारात्रिकं पश्येत् कराभ्याञ्च प्रवन्दते ।
<>कुलकोटिं समुद्धृत्य याति विष्णोः परं पदम् ॥”
<>मूलागमे च ।
<>“नीराजनञ्च यः पश्येत् देवदेवस्य चक्रिणः ।
<>सप्तजन्मनि विप्रः स्यादन्ते च परमं पदम् ॥”
<>इति हरिभक्तिविलासः ॥
<>अवशिष्टं आरात्रिकशब्दे द्रष्टव्यम् ॥
<LEND>
