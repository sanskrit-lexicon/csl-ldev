<L>33649<pc>4-472<k1>वीरणं<k2>वीरणं
वीरणं¦, क्ली, उशीरतृणम् । तत्पर्य्यायः । वीरणम्
<>२ कटायनम् ३ । इति शब्दरत्नावली ॥
<>वीरतरम् ४ । इत्यमरः ॥ वीरभद्रम् ५ । इति
<>रुद्रः ॥ (यथा, भागवते । १० । ११ । ५१ ।
<>“तमापतन्तं स निगृह्य तुण्डयोः
<>दोर्भ्यां वकं कंससखं सतां गतिः ।
<>पश्यत्सु बालेषु ददार लीलया
<>मुदावहो वीरणवद्दिवौकसाम् ॥”)
<>अपि च ।
<>“स्याद्वीरणं वीरतरु वीरञ्च बहुमूलकम् ।
<>वीरणं पाचनं शीतं स्तम्भनं लघु तिक्तकम् ॥
<>मधुरं ज्वरनुद्वान्तिमेदजित् कफपित्तहृत् ।
<>तृष्णास्रविषवीसर्पकृच्छ्रदाहव्रणापहम् ॥
<>वीरणस्य तु मूलं स्यादुशीरमभयं तथा ।
<>अमृणालञ्च सेव्यञ्च समगन्धिकमित्यपि ॥
<>उशीरं पाचनं शीतं स्तम्भनं लघु तिक्तकम् ।
<>मधुरं ज्वरकृद्वान्तिमदनुत् कफपित्तनुत् ।
<>तृषास्रविषवीसर्पदाहकृच्छ्रव्रणापहम् ॥”
<>इति भावप्रकाशः ॥
<>(पुं, प्रजापतिविशेषः । यथा, महाभारते ।
<>१२ । ३४८ । ४१ ।
<>“सनत्कुमारादपि च वीरणो वै प्रजापतिः ।
<>कृतादौ कुरुशार्द्दूल धर्म्ममेतदधीतवान् ॥”
<>यथा च मात्स्ये । ४ । ४० ।
<>“वीरणस्यात्मजायान्तु चक्षुर्म्मनुमजीजनत् ॥”)
<LEND>
