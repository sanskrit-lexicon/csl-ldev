<L>21825<pc>3-165<k1>पुण्यकव्रतं<k2>पुण्यकव्रतं
पुण्यकव्रतं¦, क्ली, (पुण्यकं व्रतमिति ।) पतिसौभा-
<>ग्यस्य श्रीकृष्णतुल्यपुत्त्रस्य च जनकः स्त्रीकर्त्तव्य-
<>नियमविशेषः । तस्य विधिर्यथा, --
<>महादेव उवाच ।
<>“हरेराराधनं कृत्वा व्रतं कुरु वरानने ! ।
<>व्रतञ्च पुण्यकं नाम वर्षमेकं करिष्यसि ॥
<>देवि ! शुद्धे च कालेऽत्र परं नियमपूर्व्वकम् ।
<>माघशुक्लत्रयोदश्यां व्रतारम्भः शुभः प्रिये ! ॥
<>गात्रं सुनिर्म्मलं कृत्वा शिरःसंस्कारपूर्व्वकम् ।
<>उपोष्य पूर्व्वदिवसे वस्त्रं प्रक्षाल्य यत्नतः ॥
<>धौते च वाससी धृत्वा उपविश्यासने शुचौ ।
<>आचम्य तिलकं कृत्वा निर्व्वाप्य आह्निकं पुरः ॥
<>घटस्यारोपणं कृत्वा स्वस्तिवाचनपूर्व्वकम् ॥
<>पुरोहितस्य वरणं पुरः कृत्वा प्रयत्नतः ।
<>संकल्प्य वेदविहितं व्रतमेतत् समाचरेत् ॥
<>व्रते द्रव्याणि नित्यानि चोपहाराणि षोडश ।
<>देयानि नित्यं देवेशि ! कृष्णाय परमात्मने ।
<>आसनं स्वागतं पाद्यमर्घ्यमाचमनीयकम् ॥
<>मधुपर्कश्च स्नानीयं वस्त्राण्याभरणानि च ।
<>सुगन्धिपुष्पं धूपश्च दीपनैवेद्यवन्दनम् ॥
<>यज्ञसूत्रञ्च ताम्बूलं कर्पू रादिसुवासितम् ।
<>द्रव्याण्येतानि पूजायाश्चाङ्गरूपाणि सुन्दरि ! ॥
<>देवि ! किञ्चिद्बिहीनेनैवाङ्गहानिः प्रजायते ।
<>अङ्गहीनञ्च यत् कर्म्म चाङ्गहीनो यथा नरः ॥
<>अङ्गहीने च कार्य्ये च फलहानिः प्रजायते ।
<>अष्टोत्तरशतं पुष्पं पारिजातस्य विष्णवे ।
<>देयं प्रतिदिनं दुर्गे ! स्वात्मनो रूपहेतवे ॥
<>श्वेतचम्पकपुष्पाणां लक्षमक्षतमीप्सितम् ।
<>प्रदेयं हरये भक्त्या बहुसौन्दर्य्यहेतवे ॥
[Page3-165-c+ 52]
<>नीलोत्पलानां लक्षञ्च देयं कृष्णाय भक्तितः ।
<>व्रताङ्गभूतं देवेशि ! चक्षुषो रूपहेतवे ॥
<>हिमालयोद्भवं लक्षं रुचिरं श्वेतचामरम् ।
<>प्रददौ केशवायैव केशसौन्दर्य्यहेतवे ॥
<>अमूल्यरत्नरचितं दर्पणानां सहस्रकम् ।
<>देयं नारायणायैव नाभिसौन्दर्य्यहेतवे ॥
<>अमूल्यरत्नरचितं पुटकानां सहस्रकम् ।
<>प्रदेयं गोपिकेशाय नासिकारूपहेतवे ॥
<>बन्धूकपुष्पलक्षञ्च देयं राधेश्वराय च ।
<>स्वस्यौष्ठाधरयोश्चैव बहुसौन्दर्य्यहेतवे ॥
<>मुक्ताफलानां लक्षञ्च दन्तसौर्य्यहेतवे ।
<>देयं गोलोकनाथाय शैलजे ! भक्तिपूर्व्वकम् ॥
<>रत्नगेण्डूकलक्षञ्च गण्डसौन्दर्य्यहेतवे ।
<>मदीश्वराय दातव्यं व्रते शैलेन्द्रकन्यके ! ॥
<>रत्नपाषकलक्षञ्च देयं ब्रह्मेश्वराय च ।
<>ओष्ठाधःस्थलरूपाय प्राणेशि ! भक्तितो व्रते ॥
<>कर्णभूषणलक्षञ्च रत्नसारविनिर्म्मितम् ।
<>देयं सर्व्वेश्वरायैव कर्णसौन्दर्य्यहेतवे ॥
<>माध्वीककलसानाञ्च लक्षं रत्नविनिर्म्मितम् ।
<>देयं विश्वेश्वरायैव स्वरसौन्दर्य्यहेतबे ॥
<>सुधापूर्णञ्च कुम्भानां सहस्रं रत्ननिर्म्मितम् ।
<>देयं कृष्णाय देवेशि ! वाक्यसौन्दर्य्यहेतवे ॥
<>रत्नप्रदीपलक्षञ्च गोपवेशविधायिने ।
<>देयं किशोरवेशाय दृष्टिसौन्दर्य्यहेतवे ॥
<>धुस्तूरकुसुमाकारं रत्नपात्रसहस्रकम् ।
<>देयं गोरक्षकायैव गलसौन्दर्य्यहेतवे ॥
<>सद्रत्नसाररचितं पद्मनालसहस्रकम् ।
<>देयं तन्तुकपालाय बाहुसौन्दर्य्यहेतवे ॥
<>लक्षञ्च रक्तपद्मानां कक्षसौन्दर्य्यहेतवे ।
<>देयं गोपाङ्गनेशाय नारायणि ! हरिव्रते ॥
<>अङ्गुरीयकलक्षञ्च रत्नसारविनिर्म्मितम् ।
<>अङ्गुलीनाञ्च रूपार्थं देयं देवेश्वराय च ॥
<>मणीन्द्रसारलक्षञ्च श्वेतवर्णं मनोहरम् ।
<>देयं मुनीन्द्रनाथाय नखसौन्दर्य्यहेतवे ॥
<>सद्रत्नसारहाराणां लक्षञ्चातिमनोहरम् ।
<>देयं मदनमोहाय वक्षःसौन्दर्य्यहेतवे ॥
<>सुपक्वश्रीफलानाञ्च लक्षञ्च सुमनोहरम् ।
<>देयं सिद्धेन्द्रनाथाय स्तनसौन्दर्य्यहेतवे ॥
<>सद्रत्नवर्त्तुलाकारं लक्षपात्रं मनोहरम् ।
<>देयं पद्मालयेशाय देहस्य रूपहेतवे ॥
<>सद्रत्नसाररचितनाभीनालसहस्रकम् ।
<>प्रदेयं पद्मनाभाय नाभिसौन्दर्य्यहेतवे ॥
<>सद्रत्नसाररचितरथचक्रसहस्रकम् ।
<>नितम्बसौन्दर्य्यार्थञ्च प्रदेयञ्चक्रपाणये ॥
<>सुवर्णरत्नकुम्भानां लक्षञ्च सुमनोहरम् ।
<>प्रदेयं श्रीनिवासाय श्रोणिसौन्दर्य्यहेतवे ॥
<>शतपत्रस्थलाब्जानां लक्षमम्लानमक्षतम् ।
<>प्रदेयं पद्मनेत्राय पादसौन्दर्य्यहेतवे ॥
<>सुवर्णरचितानाञ्च खञ्जनानां सहस्रकम् ।
<>गतिसौन्दर्य्यहेत्वर्थं देयं लक्ष्मीश्वराय च ॥
<>राजहंससहस्रञ्च गजेन्द्राणां सहस्रकम् ।
<>सुवर्णच्छत्रलक्षञ्च देयं नारायणाय च ॥
[Page3-166-a+ 52]
<>विचित्रं रत्नसारेण मूर्द्ध्नः सौन्दर्य्यहेतवे ॥
<>मालतीनाञ्च कुसुममक्षतं लक्षमीश्वरि ! ।
<>देयं वृन्दावनेशाय हास्यसौन्दर्य्यहेतवे ॥
<>अमूल्यरत्नलक्षञ्च देयं नारायणाय वै ।
<>सुव्रते ! व्रतपूर्णार्थं शीलसौन्दर्य्यहेतवे ॥
<>शुद्धस्फटिकसङ्काशं मणीन्द्रसारलक्षकम् ।
<>देयं मुनीन्द्रनाथाय मनःसौन्दर्य्यहेतवे ॥
<>प्रवालसारसङ्काशं मणिसारसहस्रकम् ।
<>देयं कृष्णाय भक्त्या च प्रियानुरागवृद्धये ॥
<>माणिक्यसारलक्षञ्च देयं कृष्णाय यत्नतः ।
<>जन्मनः कोटिपर्य्यन्तं स्वामिसौभाग्यहेतवे ॥
<>कुष्माण्डं नारिकेलञ्च जम्बीरं श्रीफलं तथा ।
<>फलान्येतानि देयानि हरये पुत्त्रहेतवे ॥
<>रत्नेन्द्रसारलक्षञ्च देयं कृष्णाय यत्नतः ।
<>असंख्यजन्मपर्य्यन्तं स्वात्मनो धनवृद्धये ॥
<>वाद्यं नानाप्रकारञ्च कांस्यतालादिकं परम् ।
<>व्रते सम्पत्तिवृद्ध्यर्थं श्रीहरिं श्रावयेद्व्रती ॥
<>पायसं पिष्टकं सर्पिःशर्कराक्तं मनोहरम् ।
<>प्रदेयं हरये भक्त्या स्वात्मनो भोगवृद्धये ॥
<>सुगन्धिपुष्पमाल्यानां लक्षमक्षतमीप्सितम् ।
<>प्रदेयं हरये भक्त्या हरिभक्तिविवृद्धये ॥
<>नैवेद्यानि प्रदेयानि स्वादूनि मधुराणि च ।
<>श्रीकृष्णप्रीतिप्राप्त्यर्थं दुर्गे ! नानाविधानि च ॥
<>नानाविधानि पुष्पाणि तुलसीसंयुतानि च ।
<>श्रीकृष्णप्रीतये भक्त्या व्रते देयानि सुव्रते ! ॥
<>ब्राह्मणानां सहस्रञ्च प्रत्यहं भोजयेद्व्रती ।
<>स्वात्मनः शस्यवृद्ध्यर्थं व्रते जन्मनि जन्मनि ॥
<>पुष्पाञ्जलिशतं देयं नित्यं पूर्णञ्च पुजने ।
<>प्रणामशतकं देवि ! कर्त्तव्यं भक्तिवृद्धये ॥
<>षण्मासांश्च हविष्यान्नं मासान् पञ्च फलादिकम् ।
<>हविः पक्षं जलं पक्षं व्रते पक्षे च सुव्रते ! ॥
<>रत्नप्रदीपशतकं वह्निं दद्याद्दिवानिशम् ।
<>रात्रौ हुताशनं कृत्वा नित्यं जागरणं व्रते ॥
<>स्मरणं कीर्त्तनं केलिः प्रेक्षणं गुह्यभाषणम् ।
<>सङ्कल्पोऽध्यवसायश्च क्रियानिष्पत्तिरेव च ॥
<>मैथुनं विविधं त्याज्यं व्रते क्रीडाविवृद्धये ।
<>ज्ञानवृद्धिर्जागरणे सुबुद्धिर्मितभोजने ॥
<>लोभमोहकामक्रोधभयशोकविवादकम् ।
<>कलहञ्च परित्याज्यं व्रते बन्धुविवृद्धये ॥
<>संपूर्णे च व्रते देवि ! प्रतिष्ठा तदनन्तरम् ॥
<>त्रिशतञ्च षष्ट्यधिकं डल्लकं वस्त्रसंयुतम् ।
<>सभोज्यं सोपवीतञ्च सोपहारं मनोहरम् ॥
<>त्रिशतञ्च षष्ट्यधिकं सहस्रं विप्रभोजनम् ।
<>त्रिशतञ्च षष्ट्यधिकं सहस्रं तिलहोमकम् ॥
<>त्रिशतञ्च षष्ट्यधिकं सहस्रं स्वर्णमेव च ।
<>देया व्रतसमाप्तौ च दक्षिणा विविधेरिता ।
<>अन्यां समाप्तिदिवसे कथयिष्यामि दक्षिणाम् ॥
<>एतद्व्रतफलं देवि ! दृढा भक्तिर्हरौ भवेत् ।
<>हरितुल्यो भवेत् पुत्त्रो विख्यातो भुवनत्रये ॥
<>सौन्दर्य्यं स्वामिसौभाग्यमैश्वर्य्यं विपुलं धनम् ।
<>सर्व्ववाञ्छितसिद्धीनां बीजं जन्मनि जन्मनि ॥
<>इव्येवं कथितं देवि ! व्रतं कुरु महेश्वरि ! ।
[Page3-166-b+ 52]
<>पुत्त्रस्ते भविता साध्वीत्युक्त्रा च विरराम ह ॥”
<>इति ब्रह्मवैवर्त्ते गणपतिखण्डे । ३-४ । अध्यायौ ॥
<LEND>
