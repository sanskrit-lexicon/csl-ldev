<L>108<pc>1-005<k1>अक्षक्रीडा<k2>अक्षक्रीडा
अक्षक्रीडा¦, स्त्री, (अक्षैः या क्रीडा) द्यूतक्रीडा
पाशकक्रीडा । यथा । अक्षक्रीडायां व्यासयुधि-
ष्ठिरसंवादः प्रचरति । इति तिथ्यादितत्त्वं ॥
तद्विवरणं चतुरङ्गशब्दे द्रष्टव्यं ॥ * ॥ कार्त्तिक-
शुक्लप्रतिपदि तत्क्रीडाविधिर्यथा । ब्रह्मपुराणे, --
“शङ्करश्च पुरा द्यूतं ससर्ज सुमनोहरं ।
कार्त्तिके शुक्लपक्षे तु प्रथमेऽहनि भूपते ॥
जितश्च शङ्करस्तत्र जयं लेभे च पार्व्वती ।
अतोऽर्थाच्छङ्करो दुःखी गौरी निथं सुखोषिता ॥
तस्मात् द्यूतं प्रकर्त्तव्यं प्रभाते तत्र मानवैः ।
तस्मिन् द्यूते जयो यस्य तस्य संवत्सरः शुभः ॥
पराजयो विरुद्धस्तु लब्धनाशकरो भवेत” ।
द्यूतञ्चाप्राणिभिः क्रीडनं । यथा मनुः, --
“अप्राणिभिर्यत् क्रियते तल्लोके द्यूतमुच्यते” ।
इति तिथ्यादितत्त्वं ॥ * ॥ दशमीद्वादश्योस्तत्-
करणनिषेधो यथा । स्मृतिः, --
“शाकं माषं मसूरञ्च पुनर्भोजनमैथुने ।
द्यूतमत्यम्बुपानञ्च दशम्यां वैष्णवस्त्यजेत्” ॥
कूर्म्मपुराणं, --
“कांस्यं मांसं सुरां क्षौद्रं हिंसां तैलमसत्यताम् ।
द्यूतक्रीडां दिवानिद्रां व्यायामं क्रोधमैथुनं ॥
द्वादश्यां द्वादशैतानि वैष्णवः परिवर्ज्जयेत्” ।
इत्येकादशीतत्त्वं ॥ * ॥ अन्यत् द्यूतशब्दे द्रष्टव्यं ॥
<LEND>
