<L>2763<pc>1-138<k1>अशोकाष्टमी<k2>अशोकाष्टमी
अशोकाष्टमी¦, स्त्री, (न विद्यते शोको यस्यां सा ।
<>एवम्भूता अष्टमी ।) चैत्रमासीयशुक्लाष्टमी । त-
<>त्राष्टसङ्ख्यकाशोककलिकायुक्तजलपानं कर्त्तव्यम् ।
<>यथा, अथाशोकाष्टमी स्कान्दे ।
<>“मीने मधौ शुक्लपक्षे अशोकाख्यां तथाष्टमीं ।
<>पिबेदशोककलिकाः स्नायाल्लौहित्यवारिणि” ॥
<>अशोकाख्येत्युपादानात्तिथिमात्रेऽपि तत्पानं ।
<>फलन्तु मन्त्रलिङ्गात् शोकराहित्यमवगन्तव्यं ।
<>लौहित्यवारिणि ब्रह्मपुत्त्राख्यनदजले । पुनर्वसु-
<>योगे तु फलाधिक्यं । आह लिङ्गगरुडपुराणयोः ।
<>“अशोककलिकाश्चाष्टौ ये पिबन्ति पुनर्वसौ ।
<>चैत्रे मासि सिताष्टम्यां न ते शोकमवाप्नुयुः” ॥
<>पानमन्त्रस्तु ।
<>“त्वामशोक हराभीष्ट मधुमाससमुद्भव ।
<>पिबामि शोकसन्तप्तो मामशोकं सदा कुरु” ॥
<>स्त्रीशूद्रकर्त्तृकपानेऽपि प्रागुक्तयुक्तेः स्वयं मन्त्रः
<>पठनीयः । स्त्रीपक्षे ऊहोऽपि नास्ति विवृतमेका-
<>दशीतत्त्वे । अशोकपानन्तु पञ्चमार्द्धप्रहरव्यापि-
<>न्यामष्टम्यां भ्रातृद्वितीयोक्तवत् । इति तिथ्यादि-
<>तत्त्वं ॥ * ॥ अपि च । अत्र स्रोतोजले बुधवारे
<>पुनर्व्वसुनक्षत्रयुक्तशुक्लाष्टम्यां वाजपेययज्ञजन्यफल-
<>समफलप्राप्तिकामः स्नायात् । ब्रह्मपुत्रे तु सर्व्व-
<>पापक्षयपूर्व्वकतीर्थस्नानजन्यफलप्राप्तिकामः स्ना-
<>यात् । स्नानेतिकर्त्तव्यतां विधाय ।
<>“ओँ, ब्रह्मपुत्त्र महाभाग शान्तनोः कुलनन्दन ।
<>अमोघागर्भसंभूत पापं लौहित्य मे हर” ॥
<>इति पठित्वा स्नायात् ।
<>केवलशुक्लाष्टम्यां ब्रह्मपदगमनफलं । पञ्चमार्द्ध-
<>प्रहरव्यापिन्यां पुनर्व्वसुयुक्तायां केवलायां वा शुक्ला-
<>ष्टम्यां शोकरहितत्वकामः अष्टावशोककलिका
<>अहं पिबामि इति सङ्कल्प्य, --
<>“त्वामशोक हराभीष्ट मधुमाससमुद्भव ।
<>पिबामि शोकसन्तप्तो मामशोकं सदा कुरु” ॥
<>इति पठित्वा विष्णुपदजलमिश्रिता अशोक-
<>कलिका अष्टौ पिबेत् । स्त्रीशूद्रानुपनीतैरपि
<>मन्त्रः पठनीयः पौराणिकत्वात् । स्त्रीपक्षेलिङ्गोहो
<>नान्ति प्रकृतेः समवेतार्थत्वात् । इति कृत्यतत्त्वं ॥
<LEND>
