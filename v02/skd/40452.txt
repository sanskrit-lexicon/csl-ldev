<L>40452<pc>5-432<k1>स्तम्भनं<k2>स्तम्भनं
स्तम्भनं¦, क्ली, (स्तम्भ + ल्युट् ।) जडीकरणम् ।
यथा, वगलामुखीस्तोत्रे ।
“दुष्टस्तम्भनमुग्रविघ्नशमनं दारिद्रविद्रावणम् ॥”
षट्कर्म्मान्तर्गताभिचारकर्म्मविशेषः । यथा, --
[Page5-433-a+ 52]
“उलूककाकयोः पक्षौ गृहीत्वा मन्त्रवित्तमः ।
आलिख्य वै शरावे निशायाञ्च साध्याक्षर-
संपुटितम् ॥
मन्त्रं स्थापितपवनं सहस्रजप्तं चतुस्पथे निखनेत्
स्तम्भनमेतदवश्यं भविता जगताञ्च नात्र
सन्देहः ॥”
स्थापितपवनं कृतप्राणप्रतिष्ठम् ।
“कृत्वा प्रतिकृतिमथवा
श्मशानाङ्गारकेशशववसनजाम् ।
सम्यगधिष्ठितपवनां
हृद्गतनाम्नीं समन्त्रललाटाम् ॥
वसनाधिष्ठितपवनां
सहस्रजप्तां तदुल्कया वसनाम् ।
दग्धां कृत्वा निखनेत्
श्मशानदेशे सपदि वाक्स्तम्भः ॥
आलिण्य चेष्टकायुगले मन्त्रं सनामपुटितम् ।
निशया निशीथकाले सहस्रजप्तं प्रतिष्ठित-
प्राणम् ॥
बन्धनभतितीक्ष्णतरं स्तम्भनमतितीक्ष्णाम्बु-
निःक्षिप्तम् ।
लिखितमन्त्रचितामयकीलकं,
सहितकर्म्म सनाम समारुतम् ॥
कृतजपं त्रिसहस्रकसंख्यया
पथि खनेदथ याननिवारणम् ।
विहितनिम्बतरौ रिपुनामयुतं
मनुमिमं निशया कृतनामकम् ।
नवसहस्रजपादिसुसाधितं
पथि खनेदथ सैन्यनिरोधनम् ॥”
इति स्तम्भनम् ॥
इति फेत्कारिणीतन्त्रे ५ पटलः ॥ * ॥
अथाग्निस्तम्भनम् ।
“मालूरस्य रसं गृह्य जलौकां तत्र पेषयेत् ।
हस्तौ तु लेपयेत्तेन अग्निस्तम्भनमुत्तमम् ॥
शाल्मलीरसमादाय खरमूत्रे निधाय तम् ।
अग्न्यागारे क्षिपेत्तेन अग्निस्तम्भनमुत्तमम् ॥
वायसी उदरं गृह्य मण्डूकवसया सह ।
गुडिकां कारयेत्तेन ततोऽग्नौ प्रक्षिपेद्बशी ॥
एवमेतत्पयोगेन अग्निस्तम्भनमुत्तमम् ॥
रक्तपाटलमूलन्तु अवष्टब्धञ्च मूलकैः ।
दिव्यं स्तम्भयते क्षिप्रं पयः पिण्डं जलान्तकम् ॥
मुण्डीतकवचाकुष्ठं मरीचं नागरं तथा ।
चर्व्वित्वा च इमं सद्यो जिह्वया ज्वलनं लिहेत्
गोरोचनां भृङ्गराजं चूर्णीकृत्य घृतं समम् ।
दिव्यस्तम्भश्च पीत्वा स्यात् मन्त्रे णानेन वै तथा
ओँ ह्यं अग्निस्तम्भनं कुरु ॥ ओँ नमो भगवते
जलं स्तम्भय स्तम्भय सं समं सके कके कचर ।
जलस्तम्भनमन्त्रोऽयं जलं स्तम्भयते शिव ॥”
इति गारुडे पूव्वखण्डे । १८६ । ११ -- १८ ॥
प्रकारान्तरं षट्कर्म्मशब्दे द्रष्टव्यम् ॥
<LEND>
