<L>11687<pc>2-388<k1>घटीयन्त्रं<k2>घटीयन्त्रं
घटीयन्त्रं¦, क्ली, (घट्याः यन्त्रम् ।) कूपाज्जलो-
त्तोलनार्थरज्जुसहितघटः । जलतोला कल इति
भाषा । तत्पर्य्यायः । उद्थाटनम् २ । इत्यमरः ।
२ । १० । २७ ॥ (यथा, मार्कण्डेयपुराणे । १२ । २० ।
“तान्येव तत्र चक्राणि घटीयन्त्राणि चान्यतः ॥”
घटी क्षुद्रघटस्तदधस्तनार्द्धाकारं यन्त्रम् । यद्वा
घट्याः दण्डरूपकालस्य ज्ञापकं यन्त्रम् । काल-
परिमाणज्ञापको यन्त्रविशेषः । घडी इति
ख्यातः ॥ सूर्य्यसिद्धान्ते कालमानज्ञापकयन्त्राणि
बहुविधान्युक्तानि । तत्र शङ्कुयष्ट्यादिकं दिवा-
कालमानज्ञापकमुक्तवान् । घटीयन्त्रादिकन्तु
अहर्निशं कालज्ञानसाधनमिति घटीयन्त्रादिकं
सूर्य्यसिद्धान्ते रङ्गनाथेन विस्तीर्य्य प्रदर्शितम् ।
यथा, --
“अथ घटीयन्त्रादिभिश्चमत्कारियन्त्रैर्वा सर्व्वोप-
जीव्यं कालं सूक्ष्मं साधयेदिति कालसाधन-
मुपसंहरति ॥”
“तोययन्त्रकपालाद्यैर्मयूरनरवानरैः ।
ससूत्ररेणुगर्भैश्च सभ्यक् कालं प्रसाधयेत् ॥”
इति सूर्य्यसिद्धान्तः ॥
अत्र रङ्गनाथकृतटीका यथा, --
“जलयन्त्रञ्च तत् कपालञ्च कपालाख्यं जलयन्त्रं
वक्ष्यमाणं तदाद्यं प्रथमं तेषां तैर्यन्त्रैर्वालुका-
यन्त्रप्रभृतिभिः सापेक्षघटीयन्त्रैर्मयूरनरवानरैः ।
मयूराख्यं स्वयंवहयन्त्रं निरपेक्षं नरयन्त्रं शङ्-
क्वाख्यं छायायन्त्रं पूर्व्वोद्दिष्टं वानरयन्त्रं स्वयं-
वहं निरपेक्षमेतैः ससूत्ररेणुगर्भैः सूत्रसहिता
रेणवो धूलयो गर्भे मध्ये येषां तैः सूत्रप्रोताः
षष्टिसंख्यका मृद्घटिका मयूरोदरस्था मुखात्
घटिकान्तरेण स्वत एव निःसरन्तीति लोक-
प्रसिद्ध्या तादृशैर्यन्त्रैरित्यर्थः । यद्वा सूत्रा-
कारेण रेणवः सिकतांशा गर्भे उदरे यस्यै-
तादृशं यन्त्रं बालुकायन्त्रं प्रसिद्धम् । तेन सहितै-
र्मयूरादियन्त्रमयूराद्युक्तयन्त्रैर्बालुकायन्त्रेण चेति
सिद्धोऽर्थः । चकारस्तोययन्त्रकपालाद्यैरित्यनेन
समुच्चयार्थकः । कालं दिनगतादिरूपं सम्यक्
सूक्ष्मं प्रसाधयेत् । प्रकर्षेण सूक्ष्मत्वेनातिसूक्ष्मत्वेने-
त्यर्थः । जानीयादित्यर्थः ॥ * ॥ ननु मयूरादि-
स्वयंवहयन्त्राणि कथं साध्यानीत्यतस्तत्साधन-
प्रकारा बहवो दुर्गमाश्च सन्तीत्याह ॥”
“पारदाराम्बुसूत्राणि शुल्वतैलजलानि च ।
बीजानि पांशवस्तेषु प्रयोगास्तेऽपि दुर्लभाः ॥”
अत्र रङ्गनाथकृतटीका यथा, --
“तेषु मयूरादियन्त्रेषु म्वयंवहार्थमेते प्रयोगाः
प्रकर्षण योज्याः । प्रकर्षस्तु यावदभिमतसिद्धेः ।
एते क इत्यत आह । पारदाराम्बुसूत्राणोति
पारदयुक्ता आराः । यथा सिद्धान्तशिरोमणौ ।
लघु काष्ठजसमचक्रे समसुषिराराः समान्तरा
नेभ्याम् ।
[Page2-388-c+ 52]
किञ्चिद्वक्रा योज्याः सुषिरस्यार्द्धे पृथक् तासाम् ॥
रसपूर्णे तच्चक्रं द्व्याधाराक्षस्थितं स्वयं भ्रमति ॥
अम्बु जलस्य प्रयोगः । सूत्राणि सूत्रसाधन-
प्रयोगः । शुल्वं शिल्पनैपुण्यम् । तैलजलानि
तैलयुक्तजलस्य प्रयोगः । चकारात् तयोः पृथक्
प्रयोगोऽपि । यथा च सिद्धान्तशिरोमणौ ।
उत्कीर्य्यनेमिमथवा परितो मदनेन संलग्नम् ।
तदुपरि तालदलाद्यं कृत्वा सुषिरे रसं क्षिपेत्
तावत् ॥
यावद्रसैकपार्श्वे क्षिप्तजलं नान्यतो याति ।
पिहितच्छिद्रं तदतश्चक्रं भ्रमतिस्वर्य जलाकृष्टम् ॥
ताम्रादिमयस्याङ्कुशरूपनलस्याम्बुपूर्णस्य ।
एकं कुण्डजलान्तर्द्वितीयमग्रं त्वधोमुखं च वहिः ॥
युगपन्मुक्तं चेत् कं नलेन कुण्डाद्बहिः पतति ।
नेम्यां वद्धा घटिकाश्चक्रं जलयन्त्रवत् तथा
धार्य्यम् ॥
नलकप्रच्युतसलिलं पतति यथा तद्घटीमध्ये ।
भ्रमति ततस्तत् सततं पूर्णघटीभिः समाकृष्टम् ॥
चक्रच्युतं तदुदकं कुण्डे याति प्रणालिकया ॥
बीजानि केवलं तुङ्गबीजप्रयोगः । पांसवो धूलि-
प्रयोगास्तैर्युक्ताः प्रयोगाः । अपिशब्दात् प्रयो-
गेषु सुगमतरा इत्यर्थः । दुर्लभा असाधारणत्वेन
मनुष्यैः कर्त्तुमशक्या इत्यर्थः । अन्यथा प्रतिगृहं
स्वयंवहानां प्राचुर्य्यापत्तेः । इयं स्वयंवहविद्या
समुद्रान्तर्निवासिजनैः फिरङ्गाख्यैः सम्यग-
भ्यस्तेति । कुहकविद्यात्वादत्र विस्तारानुद्योग
इति संक्षेपः ॥ * ॥ अथ कपालाख्यजलयन्त्रमाह ।
“ताम्रपात्रमधश्छिद्रं न्यस्तं कुण्डेऽभलाम्भसि ।
षष्टिर्मज्जत्यहोरात्रे स्फुटं यन्त्रं कपालकम् ॥”
अत्र रङ्गनाथकृतटीका यथा, --
“यत् ताम्रघटितं पात्रमधश्छिद्रं अधोभागे छिद्रं
यस्य तत् । अमलाम्भसि निर्म्मलं जलं विद्यते
यस्मिन् तादृशे कुण्डे बृहद्भाण्डे न्यस्तं धारितं
सत् अहोरात्रे नाक्षत्राहोरात्रे षष्टिः षष्टिवार-
मेव न न्यूनाधिकं मज्जति । अधश्छिद्रमार्गण
जलागमनेन जलपूर्णतया निमग्नं भवति तत्-
कपालकं कपालमेव कपालकं घटखण्डानां
कपालपदवाच्यत्वात् घटाधस्तनार्द्धाकारं यन्त्र
घटीयन्त्रं स्फुटं सूक्ष्मम् । तद्घटनन्तु ।
शुल्वस्य दिग्भिर्विहितं पलैर्यत्
षडङ्गुलोच्चं द्विगुणायतास्यम् ।
तदम्भसा षष्टिपलैः प्रपूर्य्यं
यात्रं घटार्द्धप्रतिमं घटी स्यात् ॥
सत्त्र्यंशमाषत्रयनिर्म्मिता या
हेम्नः शलाका चतुरङ्गुला स्यात् ।
विद्धं तया प्राक्तनमत्रपात्रं
प्रपूर्य्यते नाडिकयाम्बुभिस्तत् ॥
तथाच सिद्धान्तशिरोमणौ, --
“घटदलरूपा घटिता घटिका ताम्री तले
पृथुच्छिद्रा ।
द्युनिशनिमज्जनमित्याभक्तं द्युनिशं घटीमानम् ॥”
“अत्र दशभिः शुल्बस्य पलैरित्यादि यद्घटी-
[Page2-389-a+ 52]
लक्षणं कैश्चित् कृतं तद्युक्तिशून्यं दुर्घटं चेत्येतदु-
पेक्षितम् । इष्टप्रमाणाकारसुषिरं पात्रं घटी-
संज्ञमङ्गीकृतम् । द्युनिशनिमज्जनसङ्ख्यया यदि
षट्त्रिंशच्छतानि पानीयपलानि लभ्यन्ते तदै-
केन निमज्जनेन किमिति त्रैराशिकम् ।” इति
घटीयन्त्रम् ॥ अन्यानि कालमानयन्त्राणि तु
यन्त्रशब्दे द्रष्टव्यानि ॥)
<LEND>
