<L>26681<pc>3-662<k1>महान्तः<k2>महान्तः
महान्तः¦, पुं, (महत् + प्रथमाबहुवचनरूपम् ।)
नवधाभक्तियुक्तकृष्णभक्ताः । ते शिवशेषधर्म्मा-
दयः । यथा, --
“शिवः शेषश्च धर्म्मश्च ब्रह्मा विष्णुर्महान्
विराट् ।
सनत्कुमारः कपिलः सनकश्च सनन्दनः ॥
वोढुः पञ्चशिखो दक्षो नारदश्च सनातनः ।
भृगुर्म्मरीचिर्दुर्वासाः कश्यपः पुलहोऽङ्गिराः ॥
मेधसो लोमशः शुक्रो वशिष्ठः क्रतुरेव च ।
बृहस्पतिः कर्द्दमश्च शक्त्रिरत्रिः पराशरः ॥
मार्कण्डेयो बलिश्चैव प्रह्रादश्च गणेश्वरः ।
यमः सूर्य्यश्च वरुणो वायुश्चन्द्रो हुताशनः ॥
अकूपार उलूकश्च नाडीजङ्घश्च वायुजः ।
नरो नारायणः कूर्म्म इन्द्रद्युम्नो विभीषणः ॥
नवधाभक्तियुक्ताश्च कृष्णस्य परमात्मनः ।
एते महान्तो धर्म्मिष्ठा भक्तानां प्रवरास्तथा ॥”
इति ब्रह्मवैवर्त्ते प्रकृतिखण्डे ६० अध्यायः ॥
<LEND>
