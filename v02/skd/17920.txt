<L>17920<pc>2-800<k1>धूपः<k2>धूपः
धूपः¦, पुं, (धूपयति स्वगन्धेन प्रीणयित्वादीप्यतीति ।
<>धूप + अच् ।) गन्धद्रव्यविशेषोत्थधूमस्तद्वर्त्तिश्च ।
<>तत्पर्य्यायः । गन्धपिशाचिका २ । इति हेम-
<>चन्द्रः । ३ । ३१३ ॥ * ॥ यथा, --
<>“एवं वां कथितो दीपो धूपञ्च शृणुतं सुतौ ।
<>नासाक्षिरन्ध्रसुखदः सुगन्धोऽतिमनोहरः ॥
<>दह्यमानस्य काष्ठस्य प्रयतस्येतरस्य वा ।
[Page2-800-c+ 52]
<>परागस्याथवा धूमो निस्तापो यस्य जायते ॥
<>स धूप इति विज्ञेयो देवानां तुष्टिदायकः ।
<>राशीकृतैर्न चैकत्र तैर्द्रव्यैः परिधूपयेत् ॥
<>ओधाग्निवत्तथा कृत्वा न तत्फलमवाप्नुयात् ।
<>श्रीचन्दनञ्च सरलः सालः कालागुरुस्तथा ॥
<>उदयः सुरथः कन्दी रक्तविद्रुम एव च ।
<>पीतसालः परिमलो विमर्द्दीकासनस्तथा ॥
<>नमेरुर्द्देवदारुश्च विल्वसारोऽथ खादिरः ।
<>सन्तानः पारिजातश्च हरिचन्दनवल्लभौ ॥
<>वृक्षेषु धूपाः सर्व्वेषां प्रीतिदाः परिकीर्त्तिताः ।
<>अरालः सह सूत्रेण श्रीवासः पटवासकः ॥
<>कर्पूरः श्रीकरश्चैव परागः श्रीहरामलौ ।
<>सर्व्वौषधिरजोजातो वाराहश्चूर्ण उत्कलः ॥
<>जातीकोषस्व चूर्णञ्च गन्धः कस्तूरिका तथा ।
<>क्षोदे वृत्ते च गदिता धूपा एते उदाहृताः ॥
<>यक्षधूपो वृकधूपः श्रीपिष्टोऽगुरुझर्झरः ।
<>पत्रिवाहः पिण्डधूपः सुगोलः कण्ठ एव च ॥
<>अन्योन्ययोगनिर्य्यासा धूपा एते प्रकीर्त्तिताः ।
<>एतैर्विधूपयेद्देवान् धूमिभिः कृष्णवर्त्मना ॥
<>येषां धूपोद्भवैर्घ्राणैस्तुष्टिं गच्छन्ति जन्तवः ।
<>निर्य्यासश्च परागश्च काष्ठं गन्धं तथैव च ॥
<>कृत्रिमश्चेति पञ्चैते धूपाः प्रीतिकरा मताः ।
<>न यक्षधूमं वितरेत् माधवाय कदाचन ॥
<>न रक्तविद्रुमं मह्यं सुरथं स्कन्दिनं तथा ।
<>यक्षधूपः पत्रिवाहः पिण्डधूपः सुगोलकः ॥
<>कृष्णागुरुः सकर्पूरो महामायाप्रियः स्मृतः ।
<>यक्षधूपेन वा देवीं महामायां प्रपूजयेत् ॥
<>यक्षधूपेनेत्यत्र वृकधूपेनेति च पाठः ॥
<>मेदोमज्जासमायुक्तान् न धूपान् विनिवेदयेत् ।
<>परकीयांस्तथा घ्रातान् स्तेनीक्रत्याभिमर्द्वितान् ॥
<>पुष्पं धूपञ्च गन्धञ्च उपचारांस्तथापरान् ।
<>घ्रातान्निवेद्य देवेभ्यो नरो नरकमाप्नुयात् ॥
<>न भूमौ वितरेत् धूपं नासने न घटे तथा ।
<>यथा तथाधारगतं कृत्वा तद्बिनिवेदयेत् ॥
<>रक्तविद्रुमशालौ च सुरथः सरलस्तथा ।
<>सन्तानको नमेरुश्च कालागुरुसमन्वितः ॥
<>जातीकोषाद्यसंयुक्तो धूपः कामेश्वरीप्रियः ।
<>त्रिपुरायास्तथैवायं मातॄणामपि नित्यशः ॥
<>सर्व्वेषां पीठदेवानां कान्तादीनाञ्च पुत्त्रक ! ।
<>एष वां कथितो धूपः शृणु तं नेत्ररञ्जनम् ॥”
<>इति कालिकापुराणे ६८ अध्यायः ॥
<>अपि च ।
<>“पुष्पाणि च सुगन्धीनि धूपञ्च घृतसंयुतम् ।
<>गुग्गुलुं कुन्दुरुं चैव देवदारु तुरुष्ककम् ॥
<>सिह्लकं चन्दनं काष्ठं श्रीवासं चागुरुं तथा ।
<>सर्ज्जरसं नखं चैव दैवे पैत्रे च कर्म्मणि ॥”
<>इति वह्निपुराणे भोजनविधाननामाध्यायः ॥ * ॥
<>रोगनाशकधूपो यथा, --
<>“कूर्म्ममत्स्याखुमहिषगोशृगालाश्ववानराः ।
<>विडालबर्हिकाकाश्च वराहोलूककुक्कुटाः ॥
<>हंस एषाञ्च विण्मूत्रं मांसं वा रोम शोणितम्
<>धूपं दद्याज्ज्वरार्त्तस्य उन्मत्तेभ्यश्च शान्तये ॥
[Page2-801-a+ 52]
<>एतान्यौषघजातानि धूपितानि महेश्वर ! ।
<>निघ्नन्ति रोगजातानि वृक्षमिन्द्राशनिर्यथा ॥”
<>इति गारुडे १९९ अध्यायः ॥
<>(यथा, --
<>“पुरध्यामवचासर्ज्जनिम्बार्कागुरुदारुभिः ।
<>सर्व्वज्वरहरो घूपः कार्य्योऽयमपराजितः ॥”
<>इति वैद्यकचक्रपाणिसंग्रहे ज्वराधिकारे ॥)
<>षडङ्गधूपो यथा, --
<>“गुग्गुल्वगुरुउशीरशर्करामधुचन्दनैः ।
<>धूपयेदाज्यसंमिश्रैर्नीचैर्देवस्य देशिकः ॥”
<>अन्यश्च ।
<>“सिताज्यमधुसंमिश्रं गुग्गुल्वगुरुचन्दनम् ।
<>षडङ्गधूपमेतत्तु सर्व्वदेवप्रियं सदा ॥”
<>दशाङ्गो यथा, --
<>“रोगरोगहरोरोगदकेशाः
<>सुरतरुजतुलघुपत्रविशेषाः ।
<>वक्रविवर्ज्जितवारिजमुद्रा
<>धूपवर्त्तिरिह सुन्दरि ! भद्रा ॥”
<>अन्यश्च ।
<>“मधु मुस्तं घृतं गन्धो गुग्गुलागुरुशैलजम् ।
<>सरलं सिह्लसिद्धार्थं दशाङ्गो धूप उच्यते ॥”
<>षोडशाङ्गो यथा, --
<>“गुल्गुलुं सरलं दारु पत्रं मलयसम्भवम् ।
<>ह्रीवेरमगुरुं कुष्ठं गुडं सर्ज्जरसं घनम् ॥
<>हरीतकीं नखीं लाक्षां जटामांसीञ्च शैलजम् ।
<>षोडशाङ्गं विदुर्धूपं दैवे पित्र्ये च कर्म्मणि ॥”
<>इति तन्त्रस्रारः ॥ * ॥
<>केशवार्च्चायां षोडशाङ्गधूपो यथा, --
<>“सुस्तकं गुग्गुलुः कुष्ठं कर्पूरं मलयोद्भवम् ।
<>देवदारु जटामांसी जातीकोषञ्च वालकम् ॥
<>सुरा मांसी ह्यगुरुकं त्वगुशीरञ्च केशरम् ।
<>एला तथा तेजपत्रं सर्व्वमेतद्घृताक्तकम् ॥
<>धूपोऽयं षोडशाङ्गः स्याद्गोविन्दप्रीतिकारकः ॥”
<>द्बादशाङ्गो यथा, --
<>“गुग्गुलुश्चन्दनं पत्रं कुष्ठञ्चागुरु कुङ्कुमम् ।
<>जातीकोषञ्च कर्पूरं जटामांसी च वालकम् ।
<>त्वगुशीरञ्च धूपोऽसौ द्वादशाङ्गः प्रकीर्त्तितः ॥”
<>दशाङ्गो यथा, --
<>“कर्पूरं कुष्ठमगुरु गुग्गुलुर्मलयोद्भवम् ।
<>केशरं वालकं पत्रं त्वग्जातीकोषमुत्तमम् ॥
<>सर्व्वमेतद्घृतयुतं दशाङ्गो धूप ईरितः ॥”
<>अष्टाङ्गो यथा, --
<>“गुग्गुल्वगुरुकं तेजपत्रं मलयसम्भवम् ।
<>कर्पूरं वालकं कुष्ठं नूतनं कुङ्कुर्म तथा ॥
<>अष्टाङ्गः कथितो धूपो गोविन्दप्रीतिदः शुभः ॥”
<>पञ्चाङ्गो यथा, --
<>“चन्दनं कुङ्कुमं नूत्नं कर्पूरं गुग्गुलोऽगुरु ।
<>धूपोऽयं घृतसंयुक्तः पञ्चाङ्गः समुदाहृतः ॥”
<>मुकुन्दघूपे वर्ज्जनीयद्रव्यम् । यथा, --
<>“ऐक्षवं शालनिर्य्यासं पद्मकं सरलञ्च तु ।
<>वचा मधुरिका तैलं गन्धकाष्ठं कलम्बकम् ॥
<>गन्धकं टङ्कणं तालं हिङ्गुलञ्च मनःशिला ।
[Page2-801-b+ 52]
<>कक्कोलमूषरं दार्व्वी गन्धमाद्री रसाञ्जनम् ॥
<>अष्टवर्गः शटी मेथी शिलाजिद्गन्धचन्दनम् ।
<>कुन्दुरू रेणुकं रास्नाजमोदा शतपुष्पिका ॥
<>हरिद्रा जीरकं वृक्षक्षीरञ्च रक्तचन्दनम् ।
<>कर्चूरकं मरुवकं यवानी ग्रन्थिकन्तथा ॥
<>शैलजं धातकीपुष्पं नखी मोचरसादिकम् ।
<>मुकुन्दधूपे देवर्षे ! सर्व्वमेतद्विवर्ज्जयेत् ॥”
<>इति पाद्मोत्तरस्वण्डम् ॥
<>धूपदानविधिर्यथा, --
<>“मध्यमानामिकाभ्यान्तु मध्यपर्व्वणि देशिकः ।
<>अङ्गुष्ठाग्रेण देवेशि ! धृत्वा धूपं निवेदयेत् ॥
<>धूपस्थानं समभ्यर्च्च्य तर्ज्जन्या वामयास्पृशन् ।
<>धूपभाजनमन्त्रेण प्रोक्ष्याभ्यर्च्च्य हृदाणुना
<>उत्तीर्य्य दृष्टिपर्य्यन्तं घण्टां वामदिशि स्थिताम् ॥
<>वादयन् वामहस्तेन दक्षहस्तेन चार्पयेत् ॥”
<>इति तन्त्रसारः ॥
<>गन्धमाल्यमदत्त्वा धूपदाने दोषो यथा, --
<>“अदत्त्वा गन्धमाल्यानि यो मे धूपं प्रयच्छति ।
<>कूणपो जायते भूमे यातुधानो न संशयः ॥
<>वर्षाणि चैकविंशानि अयस्कारनिवासकः ।
<>तिष्ठतेऽत्र महाभागे ! एवमेतन्न संशयः ॥”
<>इति वराहपुराणम् ॥ * ॥
<>विषघ्नधूपो यथा, --
<>“सक्तुः सर्ज्जरसोपेतः सर्षपा एलबालुकैः ।
<>सुवर्णा तस्करतरोः कुसुमैरर्ज्जुनस्य तु ॥
<>धूपो वासगृहे हन्ति विषं स्थावरजङ्गमम् ।
<>न तत्र कीटा न विषं न दर्दुरसरीसृपाः ॥
<>न कृत्या कर्म्मणस्तत्र धूपोऽयं यत्र दह्यते ॥” * ॥
<>सर्पनिर्म्मोचनधूपो यथा, --
<>“कार्पासास्थिभुजङ्गस्य यथा निर्म्मोचनं भवेत् ।
<>सर्पनिर्म्मोचनो धूपः प्रशस्तः सततं गृहे ॥”
<>इति मत्स्यपुराणे १९२ अध्यायः ॥
<LEND>
