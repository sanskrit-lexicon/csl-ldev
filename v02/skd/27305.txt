<L>27305<pc>3-718<k1>माषभक्तबलिः<k2>माषभक्तबलिः
माषभक्तबलिः¦, पुं, (माषश्च भक्तञ्च तद्युक्तो
<>बलिः ।) माषतण्डुलदधिमिश्रितपूजोपहार-
<>विशेषः । अत्र केचित् हरिद्राघृतमध्वपि
<>मिश्रयन्ति । यथा । एष माषभक्तबलिः ।
<>“ओँ जय त्वं कालि ! सर्व्वेशे सर्व्वभूतसमावृते ।
<>रक्ष मां निजभूतेभ्यो बलिं गृह्ण शिवप्रिये ! ॥”
<>ओँ काल्यै नमः । प्रार्थनामन्त्रो यथा, --
<>“ओँमातर्मातर्व्वरे दुर्गे सर्व्वकामार्थसाधिनि ! ।
<>अनेन बलिदानेन सर्ब्बान् कामान् प्रयच्छ मे ॥”
<>इति कृत्यतत्त्वम् ॥
<>भूतेभ्योऽप्ययं बलिर्देयः ॥
<LEND>
