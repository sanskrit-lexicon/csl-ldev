<L>18521<pc>2-846<k1>नहुषः<k2>नहुषः
नहुषः¦, पुं, (नह्यते इति । नह + “पॄनहिकलिभ्य
<>उषच् ।” उणां । ४ । ७५ । इति कर्त्तरि
<>कर्म्मणि वा उषच् ।) नागभेदः । (यथा,
<>महाभारते । १ । ३५ । ९ ।
<>“आप्तः करोटकश्चैव शङ्खो बालिशिखस्तथा ।
<>निष्ठानको हेमगुहो नहुषः पिङ्गलस्तथा ॥”)
<>चन्द्रवंशीयराजभेदः । इति मेदिनी । षे, ३८ ॥
<>स च पुरूरवसो ज्येष्ठपुत्त्रस्यायुषः सुतः । इति
<>पुराणम् ॥ (अयं हि अगस्त्यशापात् अजा-
<>गरत्वमाप्तो वनमध्ये बहुकालं स्थितवान् ततः
<>कदाचित् भीमं प्रगृह्य युधिष्ठिरात् मुक्तिमाप ।
<>एतद्विषरणं यथा, महाभारते । ३ । १८१ ।
<>३३ -- ४५ ।
<>“अहं हि दिवि दिव्येन विमानेन चरन् पुरा ।
<>अभिमानेन मत्तः सन् किञ्चिन्नान्यदचिन्तयम् ॥
<>ब्रह्मर्षिदेवगन्धर्व्वयक्षराक्षसपन्नगाः ।
<>करान्मम प्रयच्छन्ति सर्व्वे त्रैलोक्यवासिनः ॥
<>चक्षुषा यं प्रपश्यामि प्राणिनं पृथिवीश्वर ! ।
<>तस्य तेजो हराम्याशु तद्धि दृष्टैर्बलं मम ॥
<>ब्रह्मर्षीणां सहस्रं हि उवाह शिविकां मम ।
<>स मामपनयो राजन् ! भ्रंशयामास वै श्रियः ॥
<>तत्र ह्यगस्त्यः पादेन वहन् स्पृष्टो मया मुनिः ।
<>अगस्त्येन ततोऽस्म्युक्तो ध्वंस सर्पेति वै रुषा ॥
<>ततस्तस्माद्विमानाग्रात् प्रच्युतश्च्युतभूषणः ।
<>प्रपतन् बुबुधेत्मानं व्यालीभूतमधोमुखम् ॥
<>अयाचन्तमहं विप्रं शापस्यान्तो भवेदिति ।
<>प्रमादात् संप्रमूढस्य भगवन् ! क्षन्तुमर्हसि ॥
<>ततः स मामुवाचेदं प्रपतन्तं कृपान्वितः ।
<>युधिष्ठिरो धर्म्मराजः शापात्त्वां मोक्षयिष्यति ॥
<>अभिमानस्य घोरस्य पापस्य च नराधिप ! ।
<>फले क्षीणे महाराज ! फलं पुण्यमवाप्स्यसि ॥
<>ततो मे विस्मयो जातस्तद्दृष्ट्वा तषसो बलम् ।
<>ब्रह्म च ब्राह्मणत्वञ्च येन त्वाहमचूचुदम् ॥
<>सत्यं दमस्तपो दानमहिंसा धर्म्मनित्यता ।
<>साधकानि सदा पुंसां न जातिर्न कुलं नृप ! ॥
<>अरिष्ट एष ते भ्राता भीमसेनो महाबलः ।
<>स्वस्ति तेऽस्तु महाराज ! गमिष्यामि दिवं पुनः ॥
<>वैशम्पायन उवाच ।
<>इत्युक्त्वाजगरं देहं मुक्त्वा स नहुषो नृपः ।
<>दिव्य वपुः समास्थाय गतस्त्रिदिवमेव हि ॥” * ॥
<>(नह्यति सर्व्वाणि भूतानि माययेति । विष्णुः ।
<>यथा, महाभारते । १३ । १४९ । ४७ ।
<>“इष्टो विशिष्टः शिष्टेष्टः शिखण्डी नहुषो
<>वृषः ॥”)
<LEND>
