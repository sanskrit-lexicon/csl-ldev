<L>10980<pc>2-334<k1>गुडधेनुः<k2>गुडधेनुः
गुडधेनुः¦, स्त्री, (गुडनिर्म्मिता गुडभारादिभिः कृता
<>धेनुः ।) गुडादिनिर्म्मिता धेनुः । यथा, --
<>“गुडधेनुविधानस्य यद्रूपमिह यत् फलम् ।
<>तदिदानीं प्रवक्ष्यामि सर्व्वपापविनाशनम् ॥
<>कृष्णाजिनं चतुर्हस्तं प्राग्ग्रीवं विन्यसेद्भुवि ।
<>गोमयेनानुलिप्तायां दर्भमास्तीर्य्य सर्व्वतः ॥
<>लवणेनाजिनं तद्वत् वत्सस्य परिकल्पयेत् ।
<>उदङ्मखीं कल्पयेद्धेनुमुदीच्याञ्च सवत्सकाम् ॥
<>उत्तमा गुडधेनुः स्यात् सदा भारचतुष्टयैः ।
<>बहुभारेण वा कार्य्या भाराभ्यां मध्यमा स्मृता ॥
<>अर्द्धभारेण वत्सः स्यात् कनिष्ठा भारकेण तु ।
<>चतुर्थांशेन वत्सः स्यात् गृहवित्तानुसारतः ॥
<>धेनुवत्सौ तदां तौ तु सितसूक्ष्माम्बरावृतौ ।
<>शुक्तिकर्णाविक्षुपादौ शुद्धमुक्ताफलेक्षणौ ॥
<>सितसूत्रशिरालौ तु सितकम्बलकम्बलौ ।
<>ताम्रगुडकपृष्ठौ तु सितचामररोमकौ ।
<>विद्रुमभ्रूयुगकृतौ नवनीतस्तनान्वितौ ॥
<>क्षौमपुच्छौ कांस्यदोहाविन्द्रनीलकतारकौ ।
<>इत्येवं रचयित्वा तु धूपदीपैः समर्च्चयेत् ॥
<>सर्व्वासां धेनूनामेवं विधानं ज्ञेयम् । इति पाद्मे
<>सृष्टिखण्डम् ॥
<LEND>
