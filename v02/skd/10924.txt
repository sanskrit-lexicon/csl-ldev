<L>10924<pc>2-330<k1>गीता<k2>गीता
गीता¦, स्त्री, (गीयते स्म आत्मविद्योपदेशात्मिका
<>ब्रह्मतत्त्वोपदेशमयी कथा यत्र । गै + क्त ।)
<>ग्रन्थविशेषः । भगवद्गीतेति ख्याता । सा तु
<>अर्ज्जुनस्य मोहनिवृत्त्यर्थं महाभारतीयभीष्म-
<>पर्व्वान्तर्गता कर्म्मोपासनाज्ञानकाण्डत्रयात्मिका-
<>ष्टादशाध्यायी श्रीकृष्णोक्ता । यथा, --
<>“भारते सर्व्ववेदार्थो भारतार्थश्च कृत्स्नशः ।
<>गीतायामस्ति तेनेयं सर्व्वशास्त्रमयी मता ॥
<>इयमष्टादशाध्यायी क्रमात् षट्कत्रयेण हि ।
<>कर्म्मोपास्तिज्ञानकाण्डत्रितयात्मा निगद्यते ॥”
<>इति नीलकण्ठः ॥
<>“गीता सुगीता कर्त्तव्या किमन्यैः शास्त्रविस्तरैः ।
<>या स्वयं पद्मनाभस्य मुखपद्मात् विनिःसृता ॥”
<>इति स्वामी ॥
<>(अस्याः प्रयोजनादिकं श्रीमद्भिर्मधुसूदनसरस्वती-
<>पादैर्विस्तरशो गीतागूढार्थदीपिकायां दर्शितम् ।
<>तद्यथा, --
<>“सहेतुकस्य संसारस्यात्यन्तोपरमात्मकम् ।
<>परं निःश्रेयसं गीताशास्त्रस्योक्तं प्रयोजनम् ॥
<>सच्चिदानन्दरूपं तत् पूर्णं विष्णोः परं पदम् ।
<>यत्प्राप्तये समारब्धा वेदाः काण्डत्रयात्मकाः ॥
<>कर्म्मोपास्तिस्तथाज्ञानमिति काण्डत्रयं क्रमात् ।
<>तद्रूपाष्टादशाध्यायीगीताकाण्डत्रयात्मिका ॥
<>एकमेकेन षट्केन काण्डमत्रोपलक्षयेत् ।
<>कर्म्मनिष्ठाज्ञाननिष्ठे कथिते प्रथमान्त्ययोः ॥
<>यतः समुच्चयो नास्ति तयोरतिविरोधतः ।
<>भगवद्भक्तिनिष्ठा तु मध्यमे परिकीर्त्तिता ॥
<>उभयानुगता सा हि सर्व्वविघ्नापनोदिनी ।
<>कर्म्ममिश्रा च शुद्धा च ज्ञानमिश्रा च सा त्रिधा ॥
<>तत्र तु प्रथमे काण्डे कर्म्म तत्त्यागवर्त्मना ।
<>त्वंपदार्थो विशुद्धात्मा सोपपत्तिर्निरूप्यते ॥
<>द्बितीये भगवद्भक्तिनिष्ठावर्णनवर्त्मना ।
<>भगवान् परमानन्दस्तत्पदार्थोऽवधार्य्यते ॥
<>तृतीये तु तयोरैक्यं वाक्यार्थो वर्ण्यते स्फुटम् ।
<>एवमप्यत्र काण्डानां सम्बन्धोऽस्ति परस्परम् ॥
<>प्रत्यध्यायं विशेषस्तु तत्र तत्रैव वक्ष्यते ।
<>मुक्तिसाधनपर्व्वेदं शास्त्रार्थत्वेन कथ्यते ॥
<>निष्कामकर्म्मनिष्ठालं त्यागात् काम्यनिषिद्धयोः ।
<>तत्रापि परमो धर्म्मो जपस्तुत्यादिकं हरेः ॥
[Page2-330-c+ 52]
<>क्षीणपापस्य चित्तस्य विवेके योग्यता यदा ।
<>नित्यानित्यविवेकस्तु जायते सुदृढस्तदा ॥
<>इहामुत्रार्थवैराग्यं वशीकाराभिधं क्रमात् ।
<>ततः शमादिसम्पत्त्या सन्न्यासो निष्ठितो भवेत् ॥
<>एवं सर्व्वपरित्यागान्मुमुक्षा जायते दृढा ।
<>ततो गुरूपसदनमुपदेशग्रहस्ततः ॥
<>ततः सन्देहहानाय वेदान्तश्रवणादिकम् ।
<>सर्व्वमुत्तरमीमांसाशास्त्रमत्रोपयुज्यते ॥
<>ततस्तत्परिपाकेन निदिध्यासननिष्ठता ।
<>योगशास्त्रन्तु सम्पूर्णमुपक्षीणं भवेदिह ॥
<>क्षीणदोषे ततश्चित्ते वाक्यातत्त्वमतिर्भवेत् ।
<>साक्षात्कारो निर्व्विकल्पः शब्दादेवोपजायते ॥
<>अविद्याविनिवृत्तिस्तु तत्त्वमभ्यसतो भवेत् ।
<>तत आवरणे क्षीणे क्षीयेते भ्रमसंशयौ ॥
<>अनारब्धानि कर्म्माणि नश्यन्त्येव समन्ततः ।
<>न चागामीनि जायन्ते तत्त्वज्ञानप्रभावतः ॥
<>प्रारब्धकर्म्मविक्षेपाद्बासना तु न नश्यति ।
<>सा सर्व्वतो बलवता संयमेनोपशाम्यति ॥
<>संयमो धारणा ध्यानं समाधिस्त्विति यत्त्रिकम् ।
<>यमादिपञ्चकं पूर्व्वं तदर्थमुपयुज्यते ॥
<>ईश्वरप्रनिधानात्तु समाधिः सिध्यति द्रुतम् ।
<>ततो भवेन्मनोनाशो वासनाक्षय एव च ॥
<>तत्त्वज्ञानं मनोनाशोवासनाक्षय इत्यपि ।
<>युगपत्त्रितयाभ्यासाज्जीवन्मुक्तिर्दृढा भवेत् ॥
<>विद्वत्सन्न्यासकथनमेतदर्थं श्रुतौ श्रुतम् ।
<>प्रागसिद्धो य एवांशो यत्तः स्यात्तस्य साधने ॥
<>निरुद्धे चेतसि पुरा सविकल्पसमाधिना ।
<>निर्व्विकल्पसमाधिस्तु भवेदत्र त्रिभूमिकः ॥
<>व्युत्तिष्ठते स्वतस्त्वाद्ये द्वितीये परबोधितः ।
<>अन्ते व्युत्तिष्ठते नैव सदा भवति तन्मयः ॥
<>एवम्भूतो ब्राह्मणः स्याद्बरिष्ठो ब्रह्मवादि नाम्
<>गुणातीतः स्थितप्रज्ञो विष्णुभक्तश्च कथ्यते ॥
<>अतिवर्णाश्रमी जीवन्मुक्त आत्मरतिस्तथा ।
<>एतस्य कृतकृत्यत्वात् शास्त्रमस्मान्निवर्त्तते ॥
<>यस्य देवे परा भक्तिर्यथा देवे तथा गुरौ ।
<>तस्यैते कथिता ह्यर्थाः प्रकाशन्ते महात्मनः ॥
<>इत्यादिश्रुतिमानेन कायेन मनसा गिरा ।
<>सर्व्वावस्थासु भगवद्भक्तिरत्रोपयुज्यते ॥
<>पूर्व्वभूमौ कृता भक्तिरुत्तरां भूमिमानयेत् ।
<>अन्यथा विघ्नबाहुल्यात् फलसिद्धिः सुदुर्लभा ॥
<>पूर्व्वाभ्यासेन तेनैव ह्रियते ह्यवशोऽपि सः ।
<>अनेकजन्मसंसिद्ध इत्यादि च वचो हरेः ॥
<>यदि प्राग्भवसंस्कारस्याचिन्त्यत्वात्तु कश्चन ।
<>प्रागेव कृतकृत्यः स्यादाकाशफलपातवत् ॥
<>न तं प्रति कृतार्थत्वाच्छास्त्रमारब्धुमिष्यते ।
<>प्राक्सिद्धसाधनाभ्यासाद्दुर्ज्ञेया भगवत्कृपा ॥
<>एवं प्राग्भूमिसिद्धावप्युत्तरोत्तरभूमये ।
<>विधेया भगवद्भक्तिस्तां विना सा न सिध्यति ॥
<>जीवन्मुक्तिदशायान्तु न भक्तेः फलकल्पना ।
<>अद्वेष्टृत्वादिवत्तेषां स्वभावो भजनं हरेः ॥
<>आत्मारामाश्च मुनयो निर्ग्रन्था अप्युरुक्रमे ।
<>कुर्व्वन्त्य हैतुकीं भक्तिमित्थंभूतगुणो हरिः ॥
[Page2-331-a+ 52]
<>तेषां ज्ञानी नित्ययुक्त एकभक्तिर्व्विशिष्यते ।
<>इत्यादिवचनात् प्रेमभक्तोऽयं मुख्य उच्यते ॥
<>एतत् सर्व्वं भगवता गीताशास्त्रे प्रकाशितम् ।
<>अतो व्याख्यातुमेतन्मे मन उत्सहते भृशम् ॥
<>निष्कामकर्म्मानुष्ठानं मूलं मोक्षस्य कीर्त्तितम् ।
<>शोकादिरासुरः पाप्मा तस्य च प्रतिबन्धकः ॥
<>यतः स्वधर्म्मविभ्रंशः प्रतिसिद्धस्य सेवनम् ।
<>फलाभिसन्धिपूर्व्वा वा साहङ्कारा क्रिया भवेत् ॥
<>आविष्टः पुरुषो नित्यमेवमासुरपाप्मभिः ।
<>पुमर्थलाभायोग्यः सन् लभते दुःखसन्ततिम् ॥
<>दुःखं स्वभावतो द्वेष्यं सर्व्वेषां प्राणिनामिह ।
<>अतस्तत्साधनं त्याज्यं शोकमोहादिकं सदा ॥
<>अनादिभवसन्ताननि(गू)रूढं दुःखकारणम् ।
<>दुस्त्यजं शोकमोहादि केनोपायेन हीयताम् ॥
<>एवमाकाङ्क्षयाविष्टं पुरुषार्थोन्मुखं नरम् ।
<>बुबोधयिषुराहेदं भगवान् शास्त्रमुत्तमम् ॥”)
<>एतदन्याः श्रीभागवतोक्तगोपीगीताध्यात्मरामा-
<>यणोक्तरामगीताश्वमेधिकपर्व्वोक्ते ब्राह्मणगीता-
<>नुगीते देवीभागवतोक्तभगवतीगीता शिवगीता
<>इत्याद्याः सन्ति ॥
<LEND>
