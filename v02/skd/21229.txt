<L>21229<pc>3-119<k1>पारक्यं<k2>पारक्यं
पारक्यं¦, क्ली, (परस्मै लोकाय हितम् । पर +
ष्यञ् कुक् च ।) परलोकहितकर्म्म । यथा, --
“पादेन तस्य पारक्यं कुर्य्यात् सञ्चयमात्मवान् ।
अर्द्धेन चात्मभरणं नित्यनैमित्तिकन्तथा ॥
पादस्यार्द्धार्द्धमर्थस्य मूलभूतं विवर्द्धयेत् ।
एवमाचरतः पुंसो ह्यर्थः साफल्यमृच्छति ॥”
इति मार्कण्डेयपुराणम् ॥
(परस्य इदमिति । परकीये, त्रि । यथा,
मनुः । १० । ९७ ।
“वरं स्वधर्म्मो विगुणो न पारक्यः स्वनुष्ठितः ।
परधर्म्मेण जीवन् हि सद्यः पतति जातितः ॥”)
<LEND>
