<L>3672<pc>1-187<k1>आयुष्यसूक्तं<k2>आयुष्यसूक्तं
आयुष्यसूक्तं¦, क्ली, (आयुष्यञ्च तत्सूक्तञ्चेति । कर्म्म-
धारयः ।) नान्दीश्राद्धादौ वसुधारासम्पातनान-
न्तरपाठ्यो वैदिकमन्त्रविशेषः ।
सामगानां तन्मन्त्रो यथा, --
ओँ आयुर्विश्वायुर्विश्वं विश्वमायुरसिमहि । प्रजा-
न्त्वष्टरधिनिधेह्यस्मै शतं जीवेम शरदो वयन्ते ।
आयुषे मे पवस्व वर्च्चसे मे पवस्व विदुः पृथिव्या
दिवो जनित्र्या शृण्वन्त्वापोधःक्षरन्ती सोमो
होद्गाय ममायुषे मम ब्रह्मवर्च्चसाय यजमान-
स्यर्द्ध्या अमुष्य राज्याय । अमुष्य स्थाने यदर्थं वृद्धि-
स्तस्य षष्ट्यन्तनाम प्रयोज्यं । इति रघुनन्दनभट्टा-
चार्य्यकृतश्राद्धप्रयोगतत्त्वं ॥ * ॥
यजुर्विदां तन्मन्त्रो यथा, --
ओँ आयुष्यं वर्च्चस्यं रायष्पोषमौद्भिदं इदं हिरण्यं
वर्च्चस्व जेत्रायाविशतादुमां । न तद्रक्षां¤सि न
पिशाचास्तरन्ति वेदानामोजः प्रथमजं¤ ह्येतत् ।
यो बिभर्त्ति दाक्षायण्यं¤ हिरण्यं¤ सहदेवेषु
कृणुते दीर्घमायुः समनुष्येषु कृणुते दीर्घमायुः ।
यदा बध्रान्दाक्षायणां¤ हिरण्यं¤ शतानीकाय
सुमनस्यमानाः । तन्न आवध्रामि शतसारदया
युष्माञ्जरदष्टिर्यथासं” । इति तत्कृतयजुर्व्वेदीय-
श्राद्धप्रयोगतत्त्वं ॥
<LEND>
