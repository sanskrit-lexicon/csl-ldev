<L>27008<pc>3-686<k1>माघः<k2>माघः
माघः¦, पुं, श्रीदत्तकसूनुशिशुपालवधमहाकाव्य-
<>कर्त्ता । इति तद्ग्रन्थशेषपुष्पिका ॥ स्वनाम-
<>ख्यातमहाकाव्यम् । यथा, --
<>पुष्पेषु जाती नगरेषु काञ्ची
<>नारीषु रम्भा पुरुषेषु विष्णुः ।
<>नदीषु गङ्गा नृपतौ च रामः
<>काव्येषु माघः कविकालिदासः ॥”
<>इति प्राचीनाः ॥
<>वैशाखादिद्वादशमासान्तर्गतदशममासः ।
<>मघायुक्ता पौर्णमासी यत्र मासे सः ॥ तत्-
<>पर्य्यायः । तपाः २ । इत्यमरः । ४ । १ । ४ । १५ ॥
<>स च त्रिविधः । मकरस्थरव्यारब्धशुक्लप्रति-
<>पदादिदर्शान्तो मुख्यचान्द्रः १ । कृष्णप्रति-
[Page3-687-a+ 52]
<>पदादिपौर्णमास्यन्तो गौणचान्द्रः २ । मकरस्थ-
<>रविकः सौरः ३ । इति मलमासतत्त्वीयलिखन-
<>स्वरसात् ॥ तत्र जातफलम् ।
<>“विद्याविनीतः स्वकुलप्रधानः
<>सदा सदाचारयुतः प्रवीणः ।
<>योगानुरक्तो विषयेष्वसक्तो
<>माघेऽथ मासे मघवानिवेशः ॥”
<>इति कोष्ठीप्रदीपः ॥ * ॥
<>अथ, माघकृत्यम् । पाद्मे ।
<>“स्वर्गलोके चिरं वासो येषां मनसि वर्त्तते ।
<>यत्र क्वापि जले तैस्तु स्नातव्यं मृगभास्करे ॥”
<>मृगो मृगास्यत्वेन मकरः । तत्स्थे भास्करे ।
<>तत्र सङ्कल्पः । अरुणोदयकाले जले मज्जनं
<>कृत्वा आचम्य उत्तराभिमुखः ओँ तत् सदित्यु-
<>च्चार्य्य कुशकुसुमतिलजलान्यादाय ओमद्य माघे
<>मासि अमुकपक्षे अमुकतिथावारभ्य मकरस्थ-
<>रविं यावत् प्रत्यहममुकगोत्रोऽमुकदेवशर्म्मा
<>स्वर्गलोके चिरकालवासकामो विष्णुप्रीतिकामो
<>वा प्रातःस्नानमहं करिष्पे इति संकल्प्य
<>गङ्गाव्यतिरिक्तजलमात्रेऽपि स्नानं कर्त्तव्यम् ।
<>प्रतिदिनसङ्कल्पे तु आरभ्य मकरस्थरविं यावत्
<>प्रत्यहमिति न वक्तव्यं किन्तु मास्यनन्तरं मकरस्थे
<>रवावित्यधिकं वक्तव्यम् । चान्द्रस्नानवाक्यन्तु
<>वैशाखकृत्येऽनुसन्धेयम् । तत्र सङ्कल्पं कृत्वा
<>यथोक्तविधिना स्नानेति कर्त्तव्यतां विधाय, --
<>“ओँ दुःखदारिद्र्यनाशाय श्रीविष्णोस्तोषणाय च ।
<>प्रातःस्नानं करोम्यद्य माघे पापप्रणाशनम् ॥
<>मकरस्थे रवौ माघे गोविन्दाच्युत माधव ।
<>स्नानेनानेन मे देव ! यथोक्तफलदो भव ॥”
<>इत्युच्चार्य्य स्नायात् । ततो वासुदेवं हरिं कृष्णं
<>श्रीधरञ्च स्मरेत्ततः ॥
<>“ओँ दिवाकर जगन्नाथ प्रभाकर नमोऽस्तु ते ।
<>परिपूर्णं कुरुष्वेदं माघस्नानं महाव्रतम् ॥”
<>चान्द्रस्नाने मकरार्कास्पष्टकाले मकरस्थे रवा-
<>वित्यस्य न पाठः । असमवेतार्थत्वात् । तीर्थे तु ।
<>“माघमासमिमं पुण्यं स्नाम्यहं देव माधव ।
<>तीर्थस्यास्य जले नित्यं प्रसीद भगवन् हरे ॥”
<>इति पठित्वा दुःखदारिद्र्यनाशायेत्यादिकं
<>पठितव्यम् । गङ्गायान्तु पद्मपुराणे ।
<>“दिने दिने सहस्रन्तु सुवर्णानां विशाम्पते ! ।
<>तेन दत्तं हि गङ्गायां यो माघे स्नाति माधव ॥”
<>मानव इति क्वचित् पाठः । एकदा सङ्कल्पे तु
<>प्रतिदिनसहस्रसुवर्णदानजन्यफलसमफलप्राप्ति-
<>कामः श्रीविष्णुप्रीतिकामो वा माघमासं यावत्
<>प्रत्यहं गङ्गायां प्रातःस्नानमहं करिष्ये । इति
<>वाक्ये विशेषः । प्रतिदिनसंकल्पे तु सहस्रसुवर्ण-
<>दानजन्यफलसमफलप्राप्तिकामो विष्णुप्रीति-
<>कामो वा गङ्गायां प्रातःस्नानमहं करिष्ये इति
<>यथोक्तविधिना स्नानेतिकर्त्तव्यतां विधाय ।
<>“ओँ माघमासमिमं पुण्यं स्नाम्यहं देव माधव ।
<>तीर्थस्यास्य जले नित्यं प्रसीद भगवन् हरे ॥
<>दुःखदारिद्र्यनाशाय श्रीविष्णोस्तोषणाय च ।
[Page3-687-b+ 52]
<>प्रातःस्नानं करोम्यद्य माघे पापप्रणाशनम् ॥
<>मकरस्थे रवौ माघे गोविन्दाच्युत माधब ।
<>स्नानेनानेन मे देव यथोक्तफलदो भव ॥”
<>इति पठित्वा स्नायात् । ततः
<>वासुदेवं हरिं कृष्णं श्रीधरञ्च स्मरेत्ततः ॥
<>“दिवाकर जगन्नाथ प्रभाकर नमोऽस्तु ते ।
<>परिपूर्णं कुरुष्वेदं माघस्नानं महाब्रतम् ॥”
<>इति पठेत् ॥ * ॥
<>स्कन्दपुराणम् ।
<>“सम्प्राप्ते मकरादित्ये पुण्ये पुण्यप्रदे शुभे ।
<>कर्त्तव्यो नियमः कश्चिद्व्रतरूपी नरोत्तमैः ॥”
<>तत्तत्पुण्यकामः श्रीविष्णुप्रीतिकामो वा इति
<>वाक्ये विशेषः ॥ * ॥ पौष्याः पौर्णमास्या ऊर्द्ध्वं
<>माघपौर्णमासीपर्य्यन्तं मदिरातुल्यत्वान्मूलकं न
<>भोक्तव्यम् ॥ * ॥ पौष्या ऊर्द्ध्वं माघकृष्णाष्टम्यां
<>छागमांसेन श्राद्धं कर्त्तव्यम् । मांसाभावे
<>पायसोपकरणेन । तदभावे केवलान्नेन वा
<>श्राद्धं कर्त्तव्यम् ॥ * ॥ अथ रटन्तीचतुर्द्दशी ।
<>“माघे मास्यसिते पक्षे रटन्त्याख्यचतुर्द्दशी ।
<>तस्यामुदयवेलायां स्नाता नावेक्षते यमम् ॥”
<>उदयवेलायां अरुणोदयवेलायाम् ।
<>“अनर्काभ्युदिते काले माघे कृष्णचतुर्द्दशी ।
<>सतारव्योमकाले तु तस्यां स्नानं महाफलम् ॥
<>स्नात्वा सन्तर्प्य तु यमान् सर्ब्बपापैः प्रमुच्यते ।”
<>अत्र तिथिकृत्यत्वाद्गौणचान्द्रादरः । तत्रोभय-
<>दिने अरुणोदयसतारकाले मुहूर्त्तान्यूनचतुर्द्दशी-
<>लाभे पूर्व्वदिने स्नानं यमतर्पणञ्च । एकदिन-
<>मात्रे तल्लाभे तद्दिने । माघस्नानकालाभ्यन्तरे
<>तादृशचतुर्द्दशीलाभे माघप्रातःस्नायिना तन्त्रेण
<>द्वयं कार्य्यम् । तत्र ओँ तत् सदद्य माघे मासि
<>कृष्णे पक्षे रटन्त्यां चतुर्द्दश्यां तिथौ अरुणोदय-
<>वेलायां अमुकगोत्रः श्रीअमुकदेवशर्म्मा यमा-
<>दर्शनकामो गङ्गायां स्नानमहं करिष्ये इति
<>सङ्क्यल्प्य यथाविधि स्नानं प्रागुक्तं चतुर्द्दशयम-
<>तर्पणञ्च कुर्य्यात् ॥
<>अथ श्रीपञ्चमी ।
<>‘तत्रोभयदिने पूर्व्वाह्णे पञ्चमीलाभे पूर्व्वदिने
<>लक्ष्मीसरस्वत्योः पूजनं युग्मात् । एकदिनप्राप्ते
<>तद्दिने । एवं षड्वर्षं शुक्लपञ्चमीव्रतेऽपि ।
<>ततश्च ओँ तत् सदित्युच्चार्य्य ओँ मद्येत्यादि लक्ष्मी-
<>प्रीतिकामो लक्ष्मीपूजनमहं करिष्ये इति
<>सङ्कल्प्य शालग्रामे जले वा पूजयेत् । ओँ
<>पाशक्षमालिकाम्भोजशृणिभिर्याम्यसौम्ययोः ।
<>पद्मासनस्थां ध्यायेच्च श्रियं त्रैलोक्यमातरम् ॥
<>गौरवर्णां सुरूपाञ्च सर्व्वालङ्कारभूषिताम् ॥
<>रौक्मपद्मव्यग्रकरां वरदां दक्षिणेन तु ॥
<>इत्यनेन ध्यात्वा एतत् पाद्यं ओँ लक्ष्म्यै नमः ।
<>इत्यादिना नैवेद्यान्तेन पूजयेत् ।
<>ओँ नमस्ते सर्व्वदेवानां वरदासि हरिप्रिये ! ।
<>या गतिस्त्वत्प्रपन्नानां सा मे भूयात्त्वदर्च्चनात् ॥
<>इत्यनेन पुष्पाञ्जलित्रयेण प्रणमेत् ॥ * ॥ ओँ तत्
<>सदित्युच्चार्य्य ओमद्येत्यादि सरस्वतीप्रीतिकामः
[Page3-687-c+ 52]
<>सरस्वतीपूजनमहं करिष्ये इति सङ्कल्प्य शाल-
<>ग्रामे घटादिस्थजले वा पूजयेत् ।
<>“ओँ तरुणशकलमिन्दोर्बिभ्रती शुभ्रकान्तिः
<>कुचभरनमिताङ्गी सन्निषण्णा सिताब्जे ।
<>निजकरकमलोद्यल्लेखनीपुस्तकश्रीः
<>सकलविभवसिद्ध्यै पातु वाग्देवता नः ॥”
<>इति ध्यात्वावाह्य एतत् पाद्यं ओँ सरस्वत्यै नमः ।
<>इत्यादिना नैवेद्यान्तेन पूजयेत् । ततः
<>“ओँ भद्रकाल्यै नमो नित्यं सरस्वत्यै नमो नभः ।
<>वेदवेदाङ्गवेदान्तविद्यास्थानेभ्य एव च स्वाहा ॥”
<>इति ब्रह्मपुराणीयेन पुष्पाञ्जलिना त्रिः पूजयेत् ।
<>मत्स्यसूक्ते । सरस्वतीं संपूज्य ।
<>“ओँ यथा न देवो भगवान् ब्रह्मा लोकपिता-
<>महः ।
<>त्वां परित्यज्य सन्तिष्ठेत्तथा भव वरप्रदा ॥
<>वेदाः शास्त्राणि सर्व्वाणि नृत्यगीतादिकञ्च यत् ।
<>न विहीनं त्वया देवि ! तथा मे सन्तु सिद्धयः ॥
<>लक्ष्मीर्मेधा धरा पुष्टिर्गौरी तुष्टिः प्रभा धृतिः ।
<>एताभिः पाहि तनुभिरष्टाभिर्मां सरस्वति ! ॥”
<>इति मत्स्यपुराणीयैः प्रार्थ्य प्रणमेत् ॥ * ॥
<>“बन्धुजीवञ्च द्रोणञ्च सरस्वत्यै न दापयेत् ।
<>आचारात् पुस्तकञ्च पूजयेत् । ओँ मस्याधाराय
<>नमः । इति मस्याधारं पूजयेत् । ओँ लेखन्यै
<>नमः । इति लेखनीं पूजयेत् ॥ * ॥
<>अथ माघसप्तमी ।
<>तत्रोभयदिने अरुणोदयकाले सप्तमीलाभे पूर्व्व-
<>दिने एकदिने तल्लाभे तद्दिने । अरुणोदयकाले
<>सामान्यजले ओँ अद्येत्यादिं सूर्य्यग्रहणकालीन-
<>गङ्गास्नानजन्यफलसमफलप्राप्तिकाम आयुरा-
<>रोग्यसम्पत्कामो वारुणोदयवेलायां स्नानमहं
<>करिष्ये । इति सङ्कल्प्य यथाविधि स्नानेति
<>कर्त्तव्यतां विधाय सप्तवदरपत्राणि सप्तार्क-
<>पत्राणि च शिरसि निधाय ।
<>“ओँ यद्यज्जन्मकृतं पापं मया सप्तसु जन्मसु ।
<>तन्मे रोकञ्च शोकञ्च माकरी हन्तु सप्तमी ॥”
<>इत्युच्चार्य्य स्नायात् । ततो यथाकालं सप्त-
<>वदरीफलार्कपत्रशालितिलदूर्व्वाक्षतचन्दनयुक्त-
<>जलमादाय ओमद्येत्यादि आयुरारोग्यसम्पत्-
<>कामः श्रीसूर्य्यायार्घ्यमहं ददे । इति सङ्कल्प्य
<>‘ओँ नमो विवस्वते ब्रह्मन् भास्वते विष्णु तेजसे
<>जगत्सवित्रे शुचये सवित्रे कर्म्मदायिने ॥’
<>इत्यनन्तरम् ।
<>“ओँ जननी सर्व्वभूतानां सप्तमी सप्तसप्तिके ।
<>सप्तव्याहृतिके देवि ! नमस्ते रविमण्डले ॥”
<>इति प्रठित्वा इदमर्ध्यं श्रीसूर्य्याय नम इत्यर्घ्यं
<>दत्त्वा ।
<>“ओँ सप्तसप्तिवह प्रीत सप्तलोकप्रदीपन ।
<>सप्तम्यां हि नमस्तुभ्यं नमोऽनन्ताय वेधसे ॥
<>इत्यनेन प्रणमेत् । शूद्रेणापि स्नाने तूष्णीं विधा-
<>नात् स्नानमन्त्रं विना अर्घ्यप्रणाममन्त्राः पाठ्याः
<>पौराणिकत्वात् । गङ्गायान्तु बहुशतसूर्य्यग्रहण-
<>कालीनगङ्गास्नानजन्यफलसमफलप्राप्तिकामो
[Page3-688-a+ 52]
<>गङ्गायां स्नानमहं करिष्ये इति वाक्ये विशेषः ।
<>अत्रार्ध्यदानमङ्गं एतत् स्नानादेव माघप्रातः-
<>स्नानं तन्त्रेणैव सिध्यति ॥ * ॥
<>अथ विधानसप्तमीव्रतम् ।
<>प्रथमतो ब्राह्मणान् स्वस्तिवाच्य ओँ सूर्य्यः सोम
<>इत्यादि पठित्वा ताम्रादिपात्रे कुशतिलजला-
<>न्यादाय ओँ तत् सदित्युच्चार्य्य ओमद्य माघे
<>मासि शुक्ले पक्षे सप्तम्यान्तिथावारभ्य प्रति-
<>मासीयशुक्लसप्तम्यां पौषसप्तमीं यावत् आरो-
<>ग्यसम्पत्कामोऽभीष्टतत्तत्फलकामो वा अर्का-
<>ग्रादीतरभोजनविच्छित्तिविधानेन सप्तमीव्रत-
<>महं करिष्ये इति सङ्कल्प्य संयमपारणसहितं
<>तत्तन्मासि तत्तन्नियमं कुर्य्यात् । तत्र माघे
<>अर्काग्रमात्रं भुञ्जीत । फाल्गुने अन्तरीक्ष-
<>गृहीतं कपिलाविड्यवमात्रप्रमाणं तदभावे
<>अन्यगोमयमपीति । चैत्रे मरीचमेकम् ।
<>वैशाखे किञ्चिज्जलम् । ज्यैष्ठे अपक्वकदली-
<>फलमध्यकणामात्रम् । आषाढे स्वच्छायद्बिगुण-
<>समये यवप्रमाणं कुशमूलम् । श्रावणे नक्तं
<>काले अल्पहविष्यौदनम् । भाद्रे शुद्धोपवासः ।
<>आश्वेने पञ्चमार्द्धयामे मयूराण्डप्रमाणं हवि-
<>ष्यान्नम् । कार्त्तिके अर्द्धप्रसृतिमात्रं कपिला-
<>क्षीरं तदभावे क्षारान्तरम् । मार्गशीर्षे प्राङ्-
<>मुखो वाय्वशनम् । पौषे स्वल्पं घृतम् । तदन-
<>न्तरञ्च ।
<>“ब्राह्मणान्भक्षयेत् भक्त्या गुडक्षीरनिरामिषैः ।
<>विप्राय दक्षिणा देया विभवस्यानुरूपतः ॥
<>अष्टम्यां पारणं कुर्य्यात् कट्वम्लरहितेन च ।
<>मुद्गमाषतिलादीनि घृतञ्चैव विवर्ज्जयेत् ॥
<>एकसिद्धं भक्ष्यमुक्तमर्कतन्त्रानुसारतः ॥”
<>चान्द्रमासविशेषोल्लेखवत् अनन्तादिव्रतवत्-
<>मलमासेतरे तत्तु कर्त्तव्यम् ॥ * ॥
<>अथारोग्यसप्तमी ।
<>तत्र पूर्व्ववत् सप्तम्यान्तिथावारभ्य ऐहिकारोग्य
<>धनधान्यपारलौकिकशुभस्थानप्राप्तिकामः संव-
<>त्सरं यावत् आरोग्यसप्तमीव्रतमहं करिष्ये
<>इति सङ्कल्प्य प्रतिमासशुक्लसप्तम्यां शालग्रामे
<>घटादिस्थजले वा पूजयेत् । रक्ताम्बुजासन-
<>मिति ध्यात्वा एतत् पाद्यं ओँ सूर्य्याय नम
<>इत्यादिभिः संपूज्य ।
<>“आदित्य भास्कर रवे भानो सूर्य्य दिवाकर ।
<>प्रभाकर नमस्तेऽस्तु रोगादस्मान् प्रमोचय ॥”
<>इति त्रिःपूजयेत् । एवं संवत्सरे पूर्णे दक्षिणां
<>दद्यात् । ब्राह्मणांश्च भोजयेत् । विशेषमासानु-
<>द्देशादमावास्याव्रतवत् मलमासेऽपि कर्त्तव्यम् ॥
<>अथ भीष्माष्टमी ।
<>अष्टम्यां ब्राह्मणः पितृतर्पणं कृत्वा
<>“ओँ वैयाघ्रपद्यगोत्राय साङ्कृतिप्रवराय च ।
<>अपुत्त्राय ददाम्येतत् सलिलं भीष्मवर्म्मणे ॥”
<>इति पितृवत् भीष्मं तर्पयेत् ॥ ततः कृता-
<>ञ्जलिः ।
<>“भीष्मः शान्तनवो वीरः सत्यवादी जितेन्द्रियः ।
[Page3-688-b+ 52]
<>आभिरद्भिरवाप्नोतु पुत्त्रपौत्त्रोचितां क्रियाम् ॥”
<>इत्यनेन प्रार्थयेत् । क्षत्त्रियादिभिः पितृतर्पणात्
<>पूर्व्वं एतत् कर्त्तव्यम् ॥ * ॥ भैम्यामेकादश्या-
<>मुपोष्य द्बादश्यां तिलोद्बर्त्तनमावश्यकं कर्त्त-
<>व्यम् । स्नानतर्पणमहादानभोजनादि यथा-
<>लाभं कुर्य्यात् ॥ * ॥ माघपौर्णमास्यां युगाद्या-
<>त्वेन पार्व्वणविधिना श्राद्धं कर्त्तव्यम् । अनन्त-
<>फलकामनया स्नानदानञ्च कर्त्तव्यम् ।
<>तस्यां दानप्रमाणन्तु तिथितत्त्वेऽनुसन्धेयम् ॥
<>इति कृत्यतत्त्वम् ॥ * ॥ * ॥
<>अथ माघस्नानफलम् ।
<>“ब्रतदानैस्तपोभिश्च न तथा प्रीयते हरिः ।
<>माघमज्जनमात्रेण यथा प्रीणाति केशवः ॥
<>न समं विद्यते किञ्चित् तेजः सौरेण तेजसा ।
<>तद्बत् स्नानेन माघस्य न समाः क्रतुजाः
<>क्रियाः ॥
<>प्रीतये वासुदेवस्य सर्व्वपापाद्विमुक्तये ।
<>माघस्नानं प्रकुर्व्वीत स्वर्गलाभाय मानवः ॥
<>किं रक्षितेन देहेन सुपुष्टेन बलीयसा ।
<>अध्रुवेणाशु हेयेन माघस्नानं विना भवेत् ॥
<>मकरस्थे रवौ यो हि न स्नात्यनुदिते रवौ ।
<>कथं पापैः प्रसुच्येत कथं स त्रिदिवं व्रजेत् ॥
<>ब्रह्महा हेमहारी च सुरापो गुरुतल्पगः ।
<>माघस्नायी विपापः स्यात्तत्सं सर्गी च पञ्चमः ॥
<>उपपातकानि सर्व्वाणि पातकानि महान्ति च ।
<>भस्मीभवन्ति सर्व्वाणि माघस्नायिनि मानवे ॥
<>पावका इव दीप्यन्ते माघस्नाता नरोत्तमाः ।
<>विमुक्ताः सर्व्वपापेभ्यो मेघेभ्य इव चन्द्रमाः ॥
<>आर्द्रं शुष्कं लघु स्थूलं वाङ्मनःकर्म्मभिः कृतम् ।
<>माघस्नानं दहेत् सर्व्वं पावकः समिधो यथा ॥
<>प्रामादिकञ्च यत् पापं ज्ञानाज्ञानकृतञ्च यत् ।
<>स्नानमात्रेण तन्नश्येत् मकरस्थे दिवाकरे ॥
<>निष्पापास्त्रिदिवं यान्ति पापिष्ठा यान्ति शुद्ध-
<>ताम् ।
<>सन्देहोऽत्र न कर्त्तव्यो माघस्नाने नराधिप ! ॥
<>सर्व्वेऽधिकारिणो ह्यत्र विष्णुभक्तौ यथा नृप ! ।
<>सर्व्वेषां स्वर्गदो माघः सर्व्वेषां पापनाशनः ॥
<>एतदेव परो मन्त्रो ह्येतदेव परं तपः ।
<>प्रायश्चित्तं परञ्चैव माघस्नानमनुत्तमम् ॥
<>नृणां जन्मान्तराभ्यासात् माघस्नानमतिर्भवेत् ।
<>अध्यात्मज्ञानकौशल्यं जन्माभ्यासाद्यथा नृप ! ॥
<>संसारकर्द्दमालेपप्रक्षालनविशारदम् ।
<>पावनं पावनानाञ्च माघस्नानं परन्तप ! ॥
<>स्नाता माघे च ये राजन् ! सर्व्वकामफलप्रदे ।
<>ते तांश्च भुञ्जते लोकांश्चन्द्रसूर्य्यग्रहोपमान् ॥”
<>इति श्रीपद्मपुराणे उत्तरखण्डे ४ अध्यायः ॥
<LEND>
