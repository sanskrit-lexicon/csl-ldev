<L>26669<pc>3-661<k1>महानसं<k2>महानसं
महानसं¦, क्ली, (महच्च तत् अनश्चेति ।
<>+ “अनोऽश्मायःसरसां जातिसंज्ञयोः ।” ५ ।
<>४ । ९४ । इति संज्ञायां टच् । “आन्महतः
<>समानाधिकरणजातीययोः ।” ६ । ३ । ४६ ।
<>इति महत आकारादेशः ।) रन्धनगृहम् ।
<>तत्पर्य्यायः । रसवती २ पाकस्थानम् ३ । इत्य-
<>मरः । २ । ९ । २७ ॥ (तथास्य लक्षणं
<>यथा, --
<>“प्रशस्तदिग्देशकृतं शुचिभाण्डं महच्छुचि ।
<>सजालकं गवाक्षाढ्यमात्मवर्गनिषेवितम् ॥
<>विकक्षसृष्टसंसृष्टं सवितानं कृतार्च्चनम् ।
<>परीक्षितस्त्रीपुरुषं भवेच्चापि महानसम् ॥
<>तत्राध्यक्षं नियुञ्जीत प्रायो वैद्यगुणान्वितम् ।
<>शुचयो दक्षिणा दक्षा विनीताः प्रियदर्शनाः ॥
<>सविभक्ताः सुमनसो नीचकेशनखाः स्थिराः ।
<>स्नाता दृढं संयमिनः कृतोष्णीषाः सुसंयुताः ॥
<>तस्य चाज्ञा विधेयाः स्युर्व्विविधाः परि-
<>कर्म्मिणः ।
<>आहारस्थितयश्चापि भवन्ति प्राणिनो यतः ॥
<>तस्मान्महानसे वैद्यः प्रमादरहितो भवेत् ।
<>माहानसिकवोढारः सौपौदनिकपौपिकाः ॥
<>भवेयुर्वैद्यवशगा ये चाप्यन्ये तु केचन ॥”
<>इति सुश्रुते कल्पस्थाने प्रथमेऽध्याये ॥)
<>तद्विवरणं यथा, --
<>“आग्नेय्यां दिशि कर्त्तव्यमावासस्य महानसम् ।
<>गवाक्षजालमार्गाय मूर्द्धभित्त्युपलेपितम् ॥
<>चुल्ली तत्र प्रकर्त्तव्या पूर्व्वपश्चिममायता ।
<>मृण्मयादीनि भाण्डानि क्षालितानि च
<>वारिणा ॥
<>तेषु यत् पच्यते द्रव्यं गुणवत् सर्व्वसम्मतम् ।
<>मृदभावे पचेल्लौहे चक्षुरर्शोविकारजित् ॥
[Page3-661-b+ 52]
<>कांस्यजे पाचितं यद्धि तद्धितं मतिदं शुचि ।
<>यच्च ताम्रमये सिद्धं न रुच्यं त्वम्लपित्तकृत् ॥
<>सौवर्णे राजते पाच्यमाढ्यभूमिभृतां गृहे ।
<>तत्पात्रं सर्व्वदोषघ्नं धिषणोत्सवदायकम् ॥”
<>अथ महानसोपयोग्योपकरणानि ।
<>“वस्तूनि भोजनार्हाणि विविधानि पुनः पुनः ।
<>सर्व्वाणि गुणयुक्तानि स्थापितानि महानसे ॥
<>दास्याप्तमार्ज्जनी वाढा पूतहण्डी सुकूर्च्चिका ।
<>कर्षणी वैणवं पात्रं जलपूर्णस्त्वलिञ्जरः ॥
<>वह्निसंजननो ग्रावः कुद्दालं सुकुठारकः ।
<>दारुखण्डानि शुष्काणि हस्तमात्राणि चेन्ध-
<>नम् ॥
<>अजीर्णान्यनतिस्थूलान्यजन्तून्यमलानि च ।
<>तितयुश्चालनी पीठो मुषलं चाप्युदूखलम् ॥
<>सूर्पलोष्ट्रशिला दर्व्वी चनुरस्रावपट्टिका ।
<>संदंशकन्तु युगलं वस्त्रखण्डचतुष्टयम् ॥
<>नालिका च्छुरिका चैव सुशूलं सुकटाहकम् ॥
<>वह्निसञ्चालनार्थाय दर्व्वी दीर्घा सुलौहजा ॥
<>तन्दूरझर्झरी स्रावा तप्तकं दृढवेष्टनी ।
<>इत्यादि वस्तुजातं हि युज्यते च महानसे ॥”
<>इति पाकराजेश्वरः ॥
<>तत्र रक्षणीया जना यथा, --
<>“सूदशास्त्रविधानज्ञाः पराभेद्याः कुलोद्गताः ।
<>सर्व्वे महानसे धार्य्या लुप्तकेशनखा जनाः ॥”
<>इति मात्स्ये १८९ अध्यायः ॥
<>महानसोऽपि पुंसि । इत्यमरटीकायां रमा-
<>नाथः ॥
<LEND>
