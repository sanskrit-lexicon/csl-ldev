<L>30815<pc>4-246<k1>वङ्गं<k2>वङ्गं
वङ्गं¦, क्ली, (वङ्गतीति । वगि गतौ + अच् ।) धातु-
<>विशेषः । रां इति भाषा ॥ तत्पर्य्यायः । त्रपुः
<>२ स्वर्णजम् ३ नागजीवनम् ४ मृद्वङ्गम् ५ रङ्गम्
<>६ गुरुपत्रम् ७ पिच्चटम् ८ चक्रसंज्ञम् ९ तमरम्
<>१० नागजम् ११ कस्तीरम् १२ आलीनकम् १३
<>सिंहलम् १४ । इति हेमचन्द्रः । ४ । १०८ ॥
<>स्ववेतम् १५ नागम् १६ त्रपु १७ । इति शब्द-
<>रत्नावली ॥ अस्य गुणाः । तिक्तत्वम् । मधु-
<>रत्वम् । भेदित्वम् । पाण्डत्वम् । कृमिवात-
<>नाशित्वम् । लेखनत्वम् । किञ्चित्पित्तकारि-
<>न्वञ्च । इति राजवल्लभः ॥ (अथ वङ्गस्य नाम-
<>लक्षणगुणाः ।
<>“रक्तवङ्गं त्रपु प्रोक्तं तथा पिच्चटमित्यपि ।
<>खुरकं मिश्रकञ्चापि द्विविधं वङ्गमुच्यते ॥
<>उत्तमं खुरकं तत्र मिश्रकन्त्ववरं मतम् ।
<>रङ्गं लघु सरं रुक्षमुष्णं मेहकफक्रिमीन् ॥
<>निहन्ति पाण्डुं सश्वासं चक्षुष्य पित्तलं मनाक् ।
<>सिंहो यथा हस्तिगणं निहन्ति
<>तथैव वङ्गोऽखिलमेहवर्गम् ।
<>देहस्य सौख्यं प्रवलेन्द्रियत्वं
<>नरस्य पुष्टिं विदधाति नूनम् ॥”
<>इति भावप्रकाशस्य पूर्व्वखण्डे प्रथमे भागे ॥
<>अस्य शोधनमारणविधिर्यथा, --
<>“वङ्गं चूर्णोदके स्विन्नं यामार्द्धेन विशुध्यति ॥”
<>इति वङ्गशुद्धिः ॥
<>“वङ्गं सतालमर्कस्य पिष्ट्वा दुग्धेन संपुटेत् ।
<>शुष्काश्वत्थभवैर्व्वल्कैः सप्तधा भस्मतां नयेत् ॥”
<>मतान्तरम् ।
<>“वङ्गं खर्परके कृत्वा चुल्ल्यां संस्थापयेत् सुधीः ।
<>द्रवीभूते पुनस्तस्मिन् चूर्ण्यान्येतानि दापयेत् ॥
<>प्रथमं रजनीचूर्णं द्वितीये च यमानिका ।
<>तृतीये जीरकञ्चैव ततश्चिञ्चात्वगुद्भवम् ॥
<>अश्वत्थवल्कलोत्थञ्च चूर्णं तत्र विनिः-
<>क्षिपेत् ।
<>एवं विधानतो वङ्गं म्रियते नात्र संशयः ॥
<>वङ्गं तिक्ताम्लकं रुक्षं किञ्चिद्बातप्रकोपनम् ।
<>मेदःश्लेष्मामयघ्नञ्च क्रिमिघ्नं मेहनाशनम् ॥”
<>इति वङ्गमारणम् । इति वैद्यकरसेन्द्रसारसंग्रहे
<>जारणमारणाधिकारे ॥) अन्यद्रङ्गशब्दे द्रष्ट-
<>व्यम् ॥ * ॥ सीसकम् । देशविशेषे पुं भूम्नि ।
<>इति मेदिनी । गे, २२ ॥ (एकवचनान्तोऽपि ।
<>यथा, महाभारते । १ । १०४ । ५० ।
<>“अङ्गस्याङ्गो भवेद्देशो वङ्गो वङ्गस्य च
<>स्मृतः ॥”)
<>स तु प्राचीदेशान्तर्गतदेशविशेषः । यथा, --
<>“अङ्गवङ्गा मद्गुरका अन्तर्गिरिवहिर्गिराः ॥”
<>इत्युपक्रम्य ।
<>“शाल्वा मागधगोनर्द्दाः प्राच्यां जनपदाः
<>स्मृताः ॥”
<>इत्यन्तं मत्स्यपुराणवचनम् ॥
<>मतान्तरं यथा, --
<>“आग्नेय्योमङ्गवङ्गोपवङ्गत्रिपुरकोषलाः ।
[Page4-246-b+ 52]
<>कलिङ्गौढ्रान्ध्रकिष्किन्धाविदर्भशवरादयः ॥”
<>इति ज्योतिस्तत्त्वधृतकूर्म्मचक्रवचनम् ॥
<>तस्य सीमा यथा, --
<>“रत्नाकरं समारभ्य ब्रह्मपुत्त्रान्तगं शिवे ! ।
<>वङ्गदेशो मया प्रोक्तः सर्व्वसिद्धिप्रदर्शकः ॥”
<>इति शक्तिसङ्गमतन्त्रे ७ पटलः ॥
<LEND>
