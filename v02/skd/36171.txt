<L>36171<pc>5-129<k1>शून्यः<k2>शून्यः
शून्यः¦, त्रि, अतिशयेन ऊनः । अभावविशिष्टः ।
<>असम्पूर्णः । खालि इति पारस्यभाषा । तत्-
<>पर्य्यायः । वशिकः २ तुच्छः ३ रिक्तकः ४ ।
<>इत्यमरः ॥ शुन्यम् ५ । इति तट्टीकायां भरतः ॥
<>“अविद्यजीवनं शून्यं दिक् शून्या चेदबान्धवा ।
<>पुत्त्रहीनं गृहं शून्यं सर्व्वशून्या दरिद्रता ॥”
<>इति चाणक्यम् ॥
<>(शून्यायै प्राणिहिंसायै हितः रहस्यस्थानत्वात्
<>शूना + यत् । यद्वा, शूने हितम् । श्वन् + “शुनः ।
<>सम्प्रसारणं वा च दीर्घत्वम् । ५ । १ । २ । इत्यस्य
<>वार्त्तिकोक्त्या यत् सम्प्रसारणं दीर्घत्वञ्च ।)
<>निर्ज्जनः । इति मेदिनी ॥ (यथा, भट्टिः । १८ । २९
<>“केन संविद्रते नान्यस्त्वतो वान्धववत्सलः ।
<>विरौमि शून्यं प्रोर्णौमि कथं मन्युसमुद्भवम् ॥”)
<LEND>
