<L>28516<pc>4-028<k1>यागः<k2>यागः
यागः¦, पुं, (इज्यते इति । यज् + घञ् ।) यज्ञः ।
<>इत्यमरः । २ । ७ । १३ ॥ तत्र श्रौताग्निकृत्य-
<>हविर्यज्ञाः सप्त । यथा । आग्न्याधानं तदे
<>वाग्निहोत्रम् १ दर्शपौर्णमासौ २ पिण्डपितृ-
<>यज्ञः ३ आग्रयणम् ४ चातुर्म्मास्यः ५ निरूढ-
<>पशुबन्धः ६ सौत्रामणिः ७ । स्मार्त्ताग्निकृत्य-
<>पाकयज्ञाः सप्त । यथा । औपासनम् १ वैश्व-
<>देवः २ स्थालीपाकः ३ आग्रयणम् ४ सर्प-
<>वलिः ५ ईशानवलिः ६ अष्टकान्यष्टका ७ ।
<>श्रौताग्निसप्तसंस्थाः । यथा । सोमयागः स
<>एवाग्निष्टोमः १ अत्यग्निष्टोमः २ उक्थ्यः ३
<>षोडशी ४ वाजपेयः ५ स द्बिविधः संस्था
<>कुरुश्च । अतिरात्रः ६ अप्तूर्य्यामः ७ । उत्तर-
<>क्रतवो बहवः । यथा । महाव्रतम् १ सर्व्वतो-
<>मुखम् २ राजसूयः ३ पौण्डरीकम् ४ अभि-
<>जित् ५ विश्वजित् ६ अश्वमेधः ७ बृहस्पतिसवः
<>८ आङ्गिरसः ९ चयनान्यष्टादश २७ । इत्यादि
<>श्रौतसूत्रम् ॥ * ॥ सर्व्वदेवानां यागकालो यथा,
<>शुक्र उवाच ।
<>“स्वल्पेनैव तु द्रव्येण महापुण्यं यथा भदेत् ।
<>तदहं श्रोतुमिच्छामि ग्रहयागं सुरेश्वर ! ॥
<>ब्रह्मोवाच ।
<>शृणु वत्स प्रवक्ष्यामि यथा त्वं परिपृच्छसि ।
<>अल्पकेन महापुण्यं ग्रहर्क्षतिथियौगिकम् ॥
<>भृगुपूर्णाष्टमीयोगं शिवयागेषु चोत्तमम् ।
<>मृदुवर्गञ्च भाग्यञ्च उमाया भृगुवासरे ॥
<>दैवयोगात् यदा षष्ठी पुष्यर्क्षरविवासरम् ।
<>स्कन्दयागस्तदा कार्य्यः सर्व्वकामप्रसाधकः ॥
<>वारेण वा यदा सूर्य्यः सप्तमी विजया मता ।
<>तदा तु भवते भानोर्यागः सर्व्वगुणावहः ॥
<>शशिरिक्तानुसंयोगे अर्कर्क्षे सोत्तरासु च ।
<>नवम्यां मङ्गलायोगो भानुमूलदिनं यदा ॥
<>अष्टम्यां वाथ चन्द्राहे श्रवणेन शुभावहम् ।
<>अहिव्रध्ने कुजाहे तु गणेशे तस्य वाहनि ॥
<>पुनर्व्वसौ गुरोर्व्वारे द्बादश्यां श्रवणेन वा ।
<>सोमग्रस्तं यदा योगं विष्णोः सर्व्वार्थसाधकम् ॥
<>द्बितीयायां यदा सौम्ये कृत्तिकर्क्षं भवेत् क्वचित् ।
<>ग्रहयागस्तदा कार्य्यः सर्व्वशान्तिप्रदायकः ॥
<>स्वातीसौमी चतुर्थी च उमायागे वरा स्मृता ॥
<>उत्तरासु च सर्व्वासु भानुपौर्णाष्टमीषु च ।
<>शान्त्यभिषेकयागेयु सर्व्वकामार्थदाष्टमी ॥
<>गुरावेकादशी पुष्ये रोहिण्या वा यदा शनिः ।
<>सुतसौगाग्यकामाय यागो रुद्रविनायके ॥
<>पूर्णिमासु च सर्व्वासु अष्टमीद्वादशीषु च ।
<>चतुर्द्दश्यां तृतीयासु ग्रह ऋक्षे शुभेषु च ।
<>सर्व्वेषां भवते यागो भक्तिपूर्व्वो महामुने ! ॥
<>मन्त्रसाधनद्रव्यायो रुद्रयागादवाप्यते ।
<>श्रीमेधाज्ञानवात्सल्यमुमायागाज्महामुने ॥
<>योगज्ञानयशःसिद्धिं महादेवादवाप्नुयात् ।
[Page4-028-c+ 52]
<>आरोग्यं सप्रतापत्वं भास्करात् प्राप्यते ध्रुवम् ॥
<>गतिमिष्टां यथाकामं प्रयच्छति त्रिविक्रमः ।
<>विघ्नो न भवते तस्य यस्तु पश्येद्विनायकम् ॥
<>विगतारिर्भवेत् षष्ठ्यां दृष्ट्वा स्कन्दं मखे क्षणात् ।
<>मातृयागान्महासिद्धिः सर्व्वेषामपि जायते ॥
<>भवते धनवान् पुंसः प्रथमाहे हुताशनात् ।
<>स्वर्गापवर्गसंसिद्धिर्दुर्गायागात् प्रजायते ॥
<>माघाद्यैर्मङ्गलांशोत्था ज्यैष्ठाद्यैर्ब्रह्म जायते ।
<>ईशाद्यैः कालिकाद्यास्तु यष्टव्या विधिना मुने ॥”
<>इत्याद्ये देव्यवतारे उदयतिथ्यृक्षयोगमाहात्म्य-
<>कीर्त्तनम् ॥ * ॥
<>अथ ग्रहयागविधिः ।
<>“प्रणम्य नव रव्यादीन् शुभाशुभफलप्रदान् ।
<>ग्रहयागविधिं सम्यक् वक्ति श्रीरघुनन्दनः ॥
<>अथ ग्रहयागप्रयोगः ।
<>तत्र रविसोमबुधगुरुशुक्रवारेषु चित्रानुराधा-
<>मृगशिरोरेवतीपुष्याश्विनीहस्तारोहिण्युत्तरा-
<>त्रयेषु चन्द्रतारानुकूले शुभलग्ने यागः कार्य्यः ।
<>अत्र बालग्रहभूतग्रहप्रबलतरनराधिपशत्र-
<>दुःसहरोगाभिभवाद्भूतदुःस्वप्नावलोकनग्रहदौ-
<>स्थ्यादिनिमित्तकं शान्तिकं मलमासादावपि
<>कर्त्तव्यम् । अवग्रहं विना केवलवृष्ट्यायुःपुष्टिपुत्त्र-
<>श्रीकामादिपौष्टिकन्तु मलमासादीतरकाल एव
<>कार्य्यम् ॥ * ॥ तत्र यजमानः कृतस्नानादिः
<>गोमयोपलिप्ते देशे सदर्भासनोपविष्ट उदङ्मुखः
<>स्वस्तिवाच्यः सूर्य्यः सोम इति पठित्वा फलपुष्प-
<>तिलदर्भत्रयसहितजलपूर्णताम्रपात्रं गृहीत्वा,
<>ओँ तद्विष्णोरिति विष्णुं संस्मृत्य ओँ तत् सदि-
<>त्युच्चार्य्य ओँ अद्येतादि अमुकगोत्रः श्रीअमुक-
<>देवशर्म्मा अमुककामो ग्रहयज्ञमहं करिष्ये
<>इति सङ्कल्प्य तज्जलमेवैशान्यां निःक्षिपेत् ।
<>अन्यार्थत्वे गोत्रनाम्नोः षष्ठ्यन्तता । करिष्ये
<>इत्यत्र करिष्यामीति विशेषः । ततः श्वेतसर्षपा-
<>नादाय ।
<>ओँ वेतालाश्च पिशाचाश्च राक्षसाश्च सरी-
<>सृपाः ।
<>अपसर्पन्तु ते सर्व्वे ये चान्ये विघ्नकारकाः ॥
<>ओँ विनायका विघ्नकरा महोग्रा
<>यज्ञद्बिषो ये पिशिताशनाश्च ।
<>सिद्धार्थकैर्वज्रसमानकल्पै-
<>र्मया निरस्ता विदिशः प्रयान्तु ॥
<>इत्येताभ्यां मन्त्राभ्यां श्वेतसर्षपप्रक्षेपैर्व्विघ्नका-
<>रकानपसारयेत् । ततः सगणाधिपषोडश-
<>मातृकापूजा वसोर्धारा आयुष्यजपं तदज्ञाने
<>गायत्त्रीजपं वृद्धिश्राद्धञ्च कृत्वा तदशक्तौ भोज्य-
<>मुत्सृज्य ब्राह्मणान् परितोष्य ततः स्वय-
<>मशक्तौ कर्त्ता प्राडमुखं गुरुम् ओँ साधु भवा-
<>नास्तामिति वदेत् ओँ साध्वहमासे इति प्रति-
<>वचनम् । ततो गन्धपुष्पवस्त्राङ्गुरीयकादिना
<>गुरुमलङ्कृत्य दक्षिणं जानु स्पृष्ट्वा ओँ अद्ये-
<>त्यादि मत्सङ्कल्पितग्रहयागकर्म्मणि ग्रहपूजा-
<>होमकर्म्मकरणाय अमुकगोत्रं अमुकदेव-
[Page4-029-a+ 52]
<>शर्म्माणं गन्धादिभिरभ्यर्च्य भवन्तमहं वृणे । ओँ
<>वृतोऽस्मीति प्रतिवचनम् । ओँ यथाविहितं
<>पूजादिकर्म्म कुरु । ओँ यथाज्ञानं करवाणीति
<>प्रतिवचनम् ॥ * ॥ ततो मण्डपोत्तरपूर्व्वभागे
<>वितस्तिद्वयविस्तृतायां वितस्त्युच्छ्रितायां उदक्-
<>प्लवायां वेद्यां गोमयेनोपलिप्तायां रक्तचन्दना-
<>दिना मध्ये वर्त्तुलं सूर्य्यम् । आग्नेय्यां श्वेतमर्द्ध-
<>चन्द्राकारं सोमम् । दक्षिणस्यां त्रिकोणं रक्तं
<>मङ्गलम् । ऐशान्यां पीतं धनुराकारं बुधम् ।
<>उत्तरस्यां पीतं पद्माकारं बृहस्पतिम् । प्राच्यां
<>श्वेतं चतुष्कोणं शुक्रम् । प्रतीच्यां श्यामं सर्पा-
<>कारं शनिम् । नैरृत्यां श्यामं मकराकारं
<>राहुम् । वायव्यां धूम्रवर्णान् खड्गाकारान्
<>केतून् विलिख्य स्वगृह्योक्तविधिना अग्निस्थाप-
<>नादिब्रह्मस्थापनपर्य्यन्तं कर्म्म कृत्वा मण्डले
<>ग्रहानावाहयेत् ॥ * ॥ तत्र क्रमः । मध्ये ।
<>ओँ क्षत्त्रियं काश्यपं रक्तं कालिङ्गं द्बादशा-
<>ङ्गुलम् ।
<>पद्महस्तद्वयं पूर्व्वाननं सप्ताश्ववाहनम् ।
<>शिवाधिदैवतं ध्यायेद्बह्निप्रत्यधिदैवतम् ॥
<>सप्तम्यां जायमानं विशाखानक्षत्रं रक्तमाल्या-
<>म्बरधरम् । इति ध्यात्वा ओँभूर्भुवः स्वः सूर्य्यग्रह
<>इहागच्छ इहागच्छ इह तिष्ठ इह तिष्ठ इति
<>शुक्लतण्डुलैरावाह्य स्थापयेत् ॥ १ ॥ आग्नेये ।
<>ओँसामुद्रं वैश्यमात्रेयं हस्तमात्रं सिताम्बरम् ।
<>श्वेतं द्बिबाहुं वरदं दक्षिणं सगदेतरम् ॥
<>दशाश्वं श्वेतपद्मस्थं विचिन्त्योमाधिदैवतम् ।
<>जलप्रत्यधिदैवञ्च सूर्य्यास्यमाह्वयेत्तथा ॥
<>चतुर्द्दश्यां जातं कृत्तिकानक्षत्रमिति ध्यात्वा
<>ओँभूर्भवः स्वः सोमग्रह इहागच्छ इहागच्छ
<>इह तिष्ठ इह तिष्ठ इति शुक्लतण्डुलैरावाह्य
<>स्थापयेत् ॥ २ ॥ दक्षिणस्याम् ।
<>ओँ आवन्त्यं क्षत्त्रियं रक्तं मेषस्थं चतुरङ्गुलम् ।
<>आरक्तमाल्यवसनं भारद्बाजं चतुर्भुजम् ॥
<>दक्षिणोर्द्ध्वक्रमात् शक्तिवराभयगदाकरम् ।
<>आदित्याभिमुखं देवं तद्वदेव समाह्वयेत् ।
<>स्कन्दाधिदैवतं भौमं क्षितिप्रत्यधिदैवतम् ॥
<>दशम्यां जातं पूर्व्वाषाढानक्षत्रमिति ध्यात्वा
<>ओँ भूर्भुवः स्वः मङ्गलग्रह इहागच्छ इहागच्छ
<>इह तिष्ठ इह तिष्ठ इति शुक्लतण्डलैरावाह्य
<>स्थापयेत् ॥ ३ ॥ ऐशान्याम् ।
<>ओँ मागधं द्ब्यङ्गुलात्रेयं वैश्यं पीतं चतुर्भुजम् ।
<>वामोर्द्ध्वक्रमतश्चर्म्मगदावरदखड्गिनम् ॥
<>सूर्य्यास्यं सिंहगं सौम्यं पीतवस्त्रं तथाह्वयेत् ।
<>नारायणाधिदैवञ्च विष्णुप्रत्यधिदैवतम् ॥
<>द्बादश्यां जातं धनिष्ठानक्षत्रमिति ध्यात्वा
<>ओँ भूर्भुवः स्वः बुधग्रह इहागच्छ इहागच्छ
<>इह तिष्ठ इह तिष्ठ इति शुक्लतण्डुलैरावाह्य
<>स्थापयेत् ॥ ४ ॥ उत्तरस्याम् ।
<>द्बिजमाङ्गिरसं पीतं सैन्धवञ्च षडङ्गुलम् ।
<>ध्यात्वा पीताम्बरं जीवं सरोजस्थं चतुर्भुजम् ॥
<>दक्षोर्द्ध्वादक्षवरदकरकादण्डमाह्वयेत् ।
[Page4-029-b+ 52]
<>ब्रह्माधिदैवं सूर्य्यास्यमिन्द्रप्रत्यधिदैवतम् ॥
<>एकादश्यां जातं उत्तरफल्गुनीनक्षत्रमिति-
<>ध्यात्वा ओँ भूर्भुवः स्वः बृहस्पते इहागच्छ
<>इहागच्छ इह तिष्ठ इह तिष्ठ इति शुक्ल-
<>तण्डुलैरावाह्य स्थापयेत् ॥ ५ ॥ ततः प्राच्याम् ।
<>ओँ शुक्रं भोजकटं विप्रं भार्गवञ्च नवाङ्गुलम् ।
<>पद्मस्थमाह्वयेत् सूर्य्यमुखं श्वेतं चतुर्भुजम् ॥
<>सदाक्षवरकरकादण्डहस्तं सिताम्बरम् ।
<>शक्राधिदैवतं ध्यायेत् शचीप्रत्यधिदैवतम् ॥
<>नवम्यां जातं पुष्यनक्षत्रमिति ध्यात्वा ओँ भूर्भुवः
<>स्वः शुक्र इहागच्छ इहागच्छ इह तिष्ठ इह
<>तिष्ठ इति शुक्लतण्डुलैरावाह्य स्थापयेत् ॥ ६ ॥
<>पश्चिमायाम् ।
<>सौराष्ट्रं काश्यपं शूद्रं सूर्य्यास्यं चतुरङ्गुलम् ।
<>कृष्णं कृष्णाम्बरं गृध्रगतं सौरिं चतुर्भुजम् ॥
<>तद्बद्वाणवरशूलधनुर्हस्तं समाह्वयेत् ।
<>यमाधिदैवतं प्रजापतिप्रत्यधिदैवतम् ॥
<>कृष्णचतुर्द्दश्यां जातं रोहिणीनक्षत्रमिति ध्यात्वा
<>ओँ भूर्भुवः स्वः शनैश्चर इहागच्छ इहागच्छ
<>इह तिष्ठ इह तिष्ठ इति शुक्लतण्डुलैरावाह्य
<>स्थापयेत् ॥ ७ ॥ नैरृत्याम् ।
<>राहुं मलयजं शूद्रं पैठीनं द्बादशाङ्गुलम् ।
<>कृष्णं कृष्णाम्बरं सिंहासनं ध्यात्वा तथाह्वयेत् ॥
<>चतुर्ब्बाहुं खड्गवरशूलचर्म्मकरं तथा ।
<>कालाधिदैवं सूर्य्यास्यं सर्पप्रत्यधिदैवतम् ॥
<>पौर्णमास्यां जातं भरणीनक्षत्रमिति ध्यात्वा
<>ओँ भूर्भुवः स्वः भगवन् राहो इहागच्छ
<>इहागच्छ इह तिष्ठ इह तिष्ठ इति शुक्लतण्डुलै-
<>रावाह्य स्थापयेत् ॥ ८ ॥ वायव्याम् ।
<>कौशद्बीपं केतुगणं जैमिनीयं षडङ्गुलम् ।
<>धूम्रं गृध्रगतं शूद्रमाह्वयेत् विकृताननम् ॥
<>सूर्य्यास्यं धूम्रवसनं वरदं गदिनं तथा ।
<>चित्रगुप्ताधिदैवञ्च ब्रह्मप्रत्यधिदैवतम् ॥
<>अमावास्यायां जातं अश्लेषानक्षत्रमिति ध्यात्वा
<>ओँ भूर्भुवः स्वः भगवन्तः केतव इहागच्छत
<>इहागच्छत इह तिष्ठत इह तिष्ठत इति
<>शुक्लतण्डुलैरावाह्य स्थापयेत् ॥ ९ ॥ अधिदैवत-
<>प्रत्यधिदैवतपूजनञ्च अयुतहोमादौ । तत-
<>स्तत्तद्वर्णवस्त्रतत्तद्बर्णगन्धतत्तद्बर्णपुष्पं दद्यात् ॥
<>धूपे विशेषः । रवये गुग्गुलुधूपम् । सोमाय
<>सरलम् । मङ्गलाय देवदारुम् । बुधाय घृत-
<>मिश्रितदेवदारुम् । बृहस्पतये दशाङ्गम् ।
<>शुक्राय अगुरु । शणैश्चराय कालागुरु । राहवे
<>गुडत्वचम् । केतुभ्यो मधुमिश्रितगुडत्वचम् ।
<>अभावे षोडशाङ्गं वा ॥ * ॥ गन्धे विशेषः ।
<>सूर्य्याय रक्तचन्दनम् । सोमाय श्वेतचन्दनम् ।
<>मङ्गलाय कुङ्कुमम् । बुधाय सरलम् । गुरवे
<>रक्तचन्दनश्वेतचन्दनकुङ्कुमसरलं मिश्रितसम-
<>भागत्वेन दद्यात् । शनैश्चराय कस्तूरीम् ।
<>राहवे पद्मकाष्ठम् । केतुभ्यश्च पद्मकाष्ठम् ।
<>अधिदेवताप्रत्यधिदेवताः पूजयेत् ॥ * ॥ अधि-
<>देवता प्रत्यधिदेवता यथा । सूर्य्यस्य शिववह्नी ।
[Page4-029-c+ 52]
<>सोमस्य उमा जलम् । मङ्गलस्य स्कन्दः क्षितिः ।
<>बुधस्य नारायणविष्णू । बृहस्पतेः ब्रह्मा
<>इन्द्रश्च । शुक्रस्य शक्रः शची । शनैश्चरस्य यमः
<>प्रजापतिश्च । राहोः कालः सर्पश्च । केतूनां
<>चित्रगुप्तः ब्रह्मा च । एतत्तु अयुतादिहोमे
<>ज्ञेयम् ॥ * ॥ सूर्य्याय गुडौदनबलिः । एवं
<>सोमादीनामपि । सति सामर्थ्ये षोडशोपचारा-
<>दिना । वलौ तु । सूर्य्याय गुडौदनम् । सोमाय
<>घृतपायसम् । मङ्गलाय पक्वयवचूर्णात्मकयाव-
<>कम् । बुधाय क्षीरान्नम् । गुरवे दध्योदनम् ।
<>शुक्राय घृतौदनम् । शनैश्चराय कृशरम् ।
<>राहवे छागमांसम् । केतुभ्यः अजाक्षीर-
<>साधिताजकर्णरक्तमिश्रित-यव-तिल-तण्डुलरूपं
<>चित्रौदनम् तत्तद्द्रव्यालाभे भक्ष्यान्तरं
<>दद्यात् ॥ * ॥ ततश्चरुं श्रपयेत् । तत्र साम-
<>गानां क्रमः । अग्नेः पश्चिमायां दिशि प्राग-
<>ग्रान् कुशानास्तीर्य्य तदुपरि प्रक्षालितवारुण-
<>मुदूखलं वैणवञ्च सूर्पं वारुणचमसस्थजल-
<>प्रोक्षितं संस्थाप्य व्रीहीन् यवान् वा अशक्तौ
<>शालितण्डुलान् सूर्पे निधाय ओँ सूर्य्याय त्वा
<>जुष्टं निर्व्वपामि इति गृहीत्वा उदूखले
<>स्थापयेत् । एवं सोमाय । एवं मङ्गलादीनामपि
<>निर्व्वपणं कृत्वा उदूखले स्थापयेत् । द्विस्तूष्णीम् ।
<>ततो दक्षिणहस्तमुपरि कृत्वा मुषलेनावहत्य
<>सूर्पेण प्रस्फोटयेत् । इत्थमेव वारत्रयम् । तत-
<>श्चरुस्थाल्याममन्त्रकं कृतोत्तराग्रं पवित्रं
<>निःक्षिप्य तत्र प्रक्षालिततण्डुलान् निधाय
<>तदुपरि दुग्धं दत्त्वा यथा पायसचरुर्भवति
<>तथा स्तोकं स्तोकमुदकं दत्त्वा तन्मध्ये खदिर-
<>पलाशोडुम्बराणामन्यतमस्य प्रादेशप्रमाणं
<>उभयथा सार्द्धाङ्गुष्ठप्रमाणं चतुष्कोणपुष्कलं
<>मेक्षणं दक्षिणावर्त्तेन भ्रामयित्वा तथा पचेत्
<>यथा अन्तरोष्मणा सम्यक् पाको भवति मण्ड-
<>गालनं दाहश्च न भवति । सम्यक्पाके भूते
<>चरुमध्ये घृतस्रुवं दत्त्वा प्रागादिदिक्चिह्नितं
<>कृत्वा चरुमवतार्य्य अग्नेरुत्तरतः कुशोपरि
<>स्थापयित्वा पुनर्मध्ये घृतस्रुवं दद्यात् । ततो
<>भूमिजपादिस्रुवसंस्कारपर्य्यन्तं कर्म्म कृत्वा
<>अग्नेः पश्चिमतः स्तरणकुशोपरि पूर्व्वमाज्यं
<>पश्चाच्चरुं निधाय उदकाञ्जलिसेकं कृत्वा
<>विरूपाक्षजपान्तां कुशण्डिकां समापयेत् ॥ * ॥
<>यजुर्व्वेदिनान्तु आज्यस्थाल्यामाज्यनिर्वपणा-
<>नन्तरं सूर्पं पुरतो दक्षिणभागे संस्थाप्य तत्रो-
<>दूखलं विन्यस्य व्रीह्याद्यन्यतमं तत्र निघाय
<>ओँ सूर्य्याय त्वा जुष्टं गृह्णामि इत्येकां मुष्टिं
<>गृहीत्वा ओँ सूर्य्याय त्वा जुष्टं निर्व्वपामीति
<>डदूखले स्थापयित्वा ओँ सूर्य्याय त्वा जुष्ठं
<>प्रोक्षामीति प्रोक्षणीजलेन प्रोक्षयेत् । एवं
<>सोमाय त्वा इत्यादि । तत ओँ अग्नये स्विष्टि-
<>कृते त्वा इत्यादिना ग्रहणनिर्व्वपणप्रोक्षणानि
<>कृत्वा द्बिस्तूष्णीं कुर्य्यात् । ततः पूर्व्ववत्
<>श्रपणम् । पक्वं ज्ञात्वा ज्वलदग्निं गृहीत्वा
[Page4-030-a+ 52]
<>चरुमध्ये दक्षिणावर्त्तेन भ्रामयित्वा तमग्निं
<>तत्रैवाग्नौ क्षिपेत् । तत आघाराज्यभागान्तं
<>कर्म्म कुर्य्यात् ॥ * ॥ ऋग्वेदिनान्तु प्रोक्षणी-
<>पात्रस्थापनानन्तरं पवित्रान्तर्हिते ओँ सूर्य्याय
<>त्वा जुष्टं निर्व्वपामीति व्रीह्याद्यन्यतममुष्टिं
<>प्रक्षिप्य ओँ सूर्य्याय त्वा जुष्टं प्रोक्षामीति
<>प्रणीताजलेन प्रोक्षयेत् । एवं सोमाय त्वा
<>इत्यादि । ततः स्विष्टिकृदर्थकिञ्चिदधिकं तूष्णीं
<>तथा कृत्वा पवित्रान्तर्हितं कृत्वा पूर्व्वग्रीवोर्द्ध्व-
<>लोमकृष्णाजिने उदूखलं निधाय तत्र सूर्पस्थ-
<>व्रीह्याद्यन्यतमं प्रक्षिप्य मुषलेनावहत्य सूर्पेण
<>वितुषीकृत्य प्रस्फोट्य त्रिः प्रक्षाल्य पवित्रं
<>चरुस्थाल्यां प्रक्षिप्य तथैव श्रापयित्वा उदीच्यां
<>दक्षिणभागे ओँ सोमाय स्वाहेति होमपर्य्यन्तं
<>कुर्य्यात् । ततः शान्तिकर्म्मणि अग्ने त्वं वरद-
<>नामासीति नाम कृत्वा ।
<>ओँ पिङ्गभ्रूश्मश्रुकेशाक्षः पीनाङ्गजठरोऽरुणः ।
<>छागस्थः साक्षसूत्रोऽग्निः सप्तार्च्चिः शक्तिधा-
<>रकः ॥
<>इत्यादिपुराणीयं ध्यात्वा ओँ वरदनामन्नग्ने
<>इहागच्छ इहागच्छ इह तिष्ठ इह तिष्ठ
<>इत्यावाह्य पाद्यादिना पूजयेत् ॥ * ॥ पौष्टिक-
<>कर्म्मणि तु वलदनामाग्निः । ग्रहहोमे अग्नी-
<>नाह गोभिलः ।
<>आदित्ये कपिलो नाम पिङ्गलः सोम उच्यते ।
<>धूमकेतुस्तथा भौमे जठरोऽग्निर्ब्बुधे स्मृतः ॥
<>बृहस्पतौ शिखी नाम शुक्रे भवति हाटकः ।
<>शनैश्चरे महातेजा राहौ चैव हुताशनः ।
<>केतुषु लोहितोऽग्निः स्यादिति वह्निविनिर्णयः ॥
<>ततः स्वगृह्योक्तविधिनानेन चरुणा सूर्य्यादि-
<>ग्रहेभ्यः प्रत्यकाहुतिं दद्यात् ॥ * ॥ अत्र मन्त्राः ।
<>सूर्य्यस्य आकृष्णेनेतिमन्त्रस्य हिरण्यस्तूपाङ्गिरा
<>ऋषिस्तृष्टुप् छन्दः सविता देवता आदित्यस्य
<>पूजाहोमकर्म्मणि विनियोगः । ओँ आकृष्णेन
<>रजसा वर्त्तमानो निवेशयन्नमृतं मर्त्यञ्च हिर-
<>ण्ययेन सविता रथेना देवो याति भुवनानि
<>पश्यन् स्वाहा । इदं सूर्ध्याय इति देवतोद्देशः
<>सामगेतरैः कार्य्यः ॥ १ ॥ सोमस्य इमन्देवेति-
<>मन्त्रस्य वरुण ऋषिरग्निर्देवता सोमस्य पूजा-
<>होमकर्म्मणि विनियोगः । ओँ इमन्देवा अस-
<>पत्नं सुवद्धं महते क्षत्त्राय महते ज्येष्ठाय ।
<>इमममुष्य पुत्त्रममुष्यै पुत्त्रमस्यै विशे स्वाहा ।
<>इदं सोमाय ॥ २ ॥ मङ्गलस्य अग्निर्मूर्द्धेति-
<>मन्त्रस्य अपाङ्गिरा ऋषिर्गायत्त्री च्छन्दोऽग्नि-
<>र्देवता मङ्गलस्य पूजाहोमकर्म्मणि विनि-
<>योगः । ओँ अग्निर्मूर्द्धा दिवः ककुत्पतिः पृथिव्या
<>अयमपां रेतांसि जिन्वति स्वाहा । इदं
<>मङ्गलाय ॥ ३ ॥ बुधस्य उद्बुध्यस्वेतिमन्त्रस्य पर-
<>मेष्ठिरृषिस्तृष्टुप् छन्दोऽग्निर्देवता बुधस्य पूजा-
<>होमकर्म्मणि विनियोगः । ओँ उद्बुध्यस्वाग्ने
<>प्रतिजागृहि त्वमिष्टापूर्त्ते संसृजेथामयञ्चास्मिन्
<>सधस्ये अध्युत्तरस्मिन् विश्वेदेवा यजमानश्च
[Page4-030-b+ 52]
<>सीदत स्वाहा । इदं बुधाय ॥ ४ ॥ बृहस्पतेः बृह-
<>स्पते अतीतिमन्त्रस्य गृत्समद ऋषिस्तृष्टुप् छन्दो
<>ब्रह्मा देवता जीवस्य पूजाहोमकर्म्मणि विनि-
<>योगः । ओँ बृहस्पते अतियदर्य्योऽर्हाद्युमद्बिभाति
<>क्रतुमज्जनेषु । यद्दीदयत्सरस ऋतु प्रजात तद-
<>स्मासु द्रविणं धेहि चित्रं स्वाहा । इदं बृह-
<>स्पतये ॥ ५ ॥ शुक्रस्य अन्नात् परिश्रुत इति मन्त्रस्य
<>प्रजापतिरृषिरतिजगतीच्छन्दोऽग्निसरस्वतीन्द्रा
<>देवताः शुक्रस्य पूजाहोमकर्म्मणि विनियोगः ।
<>ओँ अन्नात् परिश्रुतो रसं ब्रह्मणा व्यपिवत् क्षत्त्रं
<>पयः सोमं प्रजापतिः । ऋतेन सत्यमिन्द्रियं
<>विपानं शुक्रमन्धस इन्द्रस्येन्द्रियमिदं पयोऽमृतं
<>मधु स्वाहा । इदं शुक्राय ॥ ६ ॥ शनैश्चरस्य
<>शन्नो देवीतिमन्त्रस्य दध्यङ्गाथर्व्वण ऋषिर्गायत्त्री
<>च्छन्द आपो देवता शनैश्चरस्य पूजाहोम-
<>कर्म्मणि विनियोगः । ओँ शन्नो देवीरभीष्टये
<>आपो भवन्तु पीतये संयोरभिस्रवन्तु नः स्वाहा ।
<>इदं शनैश्चराय ॥ ७ ॥ राहोः काण्डात् काण्डा-
<>दिति मन्त्रस्य अग्निरृषिर्गायत्त्री च्छन्दो दूर्व्वे-
<>ष्टका देवता राहोः पूजाहोमकर्म्मणि विनि-
<>योगः । ओँ काण्डात् काण्डात् प्ररोहन्ती परुषः
<>परुषः परि एवानो दूर्व्वे प्रतनु सहस्रेण शतेन
<>च स्वाहा । इदं राहवे ॥ ८ ॥ केतूनां केतुं
<>कृण्वन्नितिमन्त्रस्य मधुच्छन्द ऋषिरनिरुद्गायत्त्री-
<>च्छन्दोऽग्निर्देवता केतूनां पूजाहोमकर्म्मणि
<>विनियोगः । ओँ केतुं कृण्वन्न केतवे पेषो मर्य्या
<>अपेषसे । समुषद्भिरजायथा स्वाहा । इदं
<>केतुभ्यः ॥ ९ ॥ ततो मधुघृताक्तां घृताक्तां
<>क्षीराक्तां वा प्रादेशप्रमाणां साग्रामर्कसमिध-
<>मादाय ओँ आकृष्णेन इत्यादिमन्त्रेण सूर्य्याया-
<>ष्टोत्तरशतं अष्टाविंशतिमष्टौ वा अशक्त्या ।
<>शक्त्या ग्रहस्यातिपीडाकरत्वाद्वा अष्टोत्तर-
<>सहस्रं जुहुयात् ॥ * ॥ समिधमाह याज्ञ-
<>वल्क्यः ।
<>अर्कः पलाशः खदिरस्त्वपामार्गोऽथ पिप्पलः ।
<>उडुम्बरः शमी दूर्व्वा कुशाश्च समिघः क्रमात् ॥
<>होमो ग्रहादिपूजायां शतमष्टोत्तरं भवेत् ।
<>अष्टाविंशतिरष्टौ वा यथाशक्ति विधीयते ।
<>अतिपीडाकरो यस्तु तन्तु यत्नेन पूजयेत् ॥
<>ततो होमानन्तरं उदीच्यं कर्म्म कुर्य्यात् । ततो
<>गुडौदनादीन् ऋत्विजे भोजयेत् । तत्तद्द्रव्या-
<>लाभे भोज्यान्तराणि वा दद्यात् । भोजना-
<>सामर्थ्ये तत्तद्द्रव्याणि पाणिना प्रतिग्राहयेत् ।
<>ततो मत्स्यपुराणोक्तैर्मन्त्रैर्दक्षिणां दद्यात् ।
<>धेनुः शङ्खस्तथानड्वान् हेम वासो हयस्तथा ।
<>कृष्णा गौरायसं छाग एता वै दक्षिणाः
<>क्रमात् ॥
<>तत्र ।
<>कपिले सर्व्वदेवानां पूजनीयासि रीहिणी ।
<>तीर्थदेवमयी यस्मादतः शान्तिं प्रयच्छ मे ॥
<>इति पठित्वा ओँ अद्येत्यादि कृतैतत्सूर्य्यग्रह-
<>यज्ञकर्म्मणः प्रतिष्ठार्थं दक्षिणां कपिलां धेनुं
[Page4-030-c+ 52]
<>रुद्रदेवताकां अमुकगोत्राय अमुकदेवशर्म्मणे
<>ब्राह्मणाय ऋत्विजे तुभ्यमहं संप्रददे । अन्यार्थ-
<>ञ्चेत् ददानीति ब्रूयात् । कपिलाभावे गोमात्रं
<>वा । तदभावे काञ्चनम् । तदभावे रजतादिकं
<>वा दद्यात् । काञ्चनादिकन्तु शङ्खादि दक्षिणा-
<>भवेऽपि दद्यात् ॥ १ ॥ एवम् ।
<>पुण्यस्त्वं शङ्खपुण्यानां मङ्गलानाञ्च मङ्गलम् ।
<>विष्णुना विधृतो नित्यमतः शान्तिं प्रयच्छ मे ॥
<>इत्युच्चार्य्य पूर्व्वोक्तक्रमेण सोमग्रहयज्ञे शङ्खं
<>दद्यात् ॥ २ ॥
<>ओँ धर्म्मस्त्वं वृषरूपेण जगदानन्दकारकः ।
<>अष्टमूर्त्तेरधिष्ठानमतः शान्तिं प्रयच्छ मे ॥
<>इत्युच्चार्य्य मङ्गलयज्ञे वृषं दद्यात् ॥ ३ ॥
<>ओँ हिरण्यगर्भगर्भस्त्वं हेमरूपं विभावसोः ।
<>अनन्तपुण्यफलदमतः शान्तिं प्रयच्छ मे ॥
<>इत्युच्चार्य्य बुधयज्ञे काञ्चनं दद्यात् ॥ ४ ॥
<>ओँ पीतवस्त्रयुगं यस्माद्वासुदेवस्य वल्लभम् ।
<>वरप्रदानात्तद्विष्णोरतः शान्तिं प्रयच्छ मे ॥
<>इत्युच्चार्य्य गुरुयज्ञे पीतवस्त्रयुगं दद्यात् तद-
<>भावेऽन्यवर्णवासोयुगमपि दद्यात् ॥ ५ ॥
<>ओँ विष्णुस्त्वमश्वरूपेण यस्मादर्णवसम्भवः ।
<>चन्द्रार्कवाहनस्त्वं वै अतः शान्तिं प्रयच्छ मे ॥
<>इत्युच्चार्य्य शुक्रयज्ञे अश्वं दद्यात् ॥ ६ ॥
<>ओँ यस्मात्त्वं पृथिवी सर्व्वा धेनुः केशवसम्भवा ।
<>सर्व्वपापहरा नित्यमतः शान्तिं प्रयच्छ मे ॥
<>इत्युच्चार्य्य शनैश्चरयज्ञे कृष्णां धेनुं अन्यवर्णां वा
<>दद्यात् ॥ ७ ॥
<>ओँ यस्मादायुधकर्म्माणि त्वदधीनानि सर्व्वदा ।
<>लाङ्गलाद्यायुधादीनि ततः शान्तिं प्रयच्छ मे ॥
<>इत्युच्चार्य्य राहुयज्ञे लौहं दद्यात् ॥ ८ ॥
<>ओँ यस्मात्त्वं सर्व्वभूतानां मङ्गलाय व्यव-
<>स्थितः ।
<>यानं विभावसोर्नित्यमतः शान्तिं प्रयच्छ मे ॥
<>इत्युच्चार्य्य केतुयज्ञे छागं दद्यात् ॥ ९ ॥ दक्षिणाजलं
<>शान्तिकुम्भजलेन संमिश्र्य शान्तिं कुर्य्यात् ।
<>ततः कृताञ्जलिः ।
<>ओँ गच्छध्वममराः सर्व्वे गृहीत्वार्च्चां स्वमा-
<>लयम् ।
<>सन्तुष्टा वरमस्माकं दत्त्वेदानीं सुपूजिताः ॥
<>इति विष्णुधर्म्मोत्तरीयं पठित्वा ग्रहान् विस-
<>र्जयेत् । दक्षिणा च प्रदातव्या ग्रहाणाञ्च विस-
<>र्जनमिति वशिष्ठवचनात् ।” इति रघुनन्दन-
<>भट्टाचार्य्यविरचितग्रहयागप्रयोगः समाप्तः ॥
<LEND>
