<L>28862<pc>4-072<k1>रक्तपित्तं<k2>रक्तपित्तं
रक्तपित्तं¦, क्ली, (रक्तदूषकं पित्तमिति । मध्यपदलोपी
<>कर्म्मधारयः । “रक्तञ्च पित्तञ्च रक्तपित्त-
<>मिति द्वन्द्ब इति सुश्रुतः । रक्तञ्च तत् पित्तञ्चेति
<>रक्तपित्तं रागप्राप्तं पित्तमिति कर्म्मधारय इति
<>चरकः ।”) रोगविशेषः । तस्य निदानं यथा,
<>धन्वन्तरिरुवाच ।
<>“अथातो रक्तपित्तस्य निदानं प्रवदाम्यहम् ।
<>भृशोष्णतिक्तकट्वम्ललवणादिविदाहिभिः ॥
<>कोद्रवोद्दालकैश्चान्यैस्तदुक्तैरतिसेवितैः ।
<>कुपितं पित्तलैः पित्तं द्रवं रक्तञ्च मूर्च्छयेत् ॥
[Page4-073-a+ 52]
<>ते मिथस्तुल्यरूपत्वमागम्य व्याप्नुवंस्तनुम् ।
<>पित्तरक्तस्य विकृतेः संसर्गाद्दूषणादपि ॥
<>गन्धवर्णानुवृत्तेषु रक्ते न व्यपदिश्यते ।
<>प्रभवत्यसृजस्तस्मात् प्लीहतो यकृतश्च तत् ॥
<>शिरोगुरुत्वमरुचिः शीतेच्छा मधुकोत्कफः ।
<>छर्द्दितृट्छर्द्दिवैभत्स्यं काशः श्वासो भ्रमः क्लमः ॥
<>लोहितोऽलोहितो मत्स्यामगन्ध्यास्यञ्च विज्वरः ।
<>रक्तहारिद्रहरितवर्णता नयनादिषु ॥
<>नीललोहितपीतानां वर्णानामविचेतनम् ।
<>स्वप्ने तदर्थधर्म्मित्वं भवत्यस्मिन् भविष्यति ॥
<>ऊर्द्ध्वं नासाक्षिकर्णास्यैर्म्मेढ्रयोनिगुदैरधः ।
<>कुपितं रोमकूपैश्च समस्तैस्तत् प्रवर्त्तते ॥
<>ऊर्द्ध्वं साध्यं कफाद्यस्मात् तद्बिरेचनसाधितम् ।
<>बह्वौषधञ्च पित्तस्य विरेको हि वरौषधम् ॥
<>अनुबन्धी कफो यश्च तत्र तस्यापि शुद्धिकृत् ।
<>कषायाः स्वादवो यस्य विशुद्धे श्लेष्मलोहिताः ॥
<>कटुतिक्तकषाया वा ये निसर्गात् कफावहाः ।
<>अधो याप्यञ्च नामुष्मात् तत् प्रवर्द्धनसाधनम् ॥
<>अल्पौषधञ्च पित्तस्य वमनं ननु चौषधम् ।
<>अनुबन्धि च लोपस्य शान्तपित्तनरस्य तत् ॥
<>कषायाश्च हितास्तस्य मधुरा एव केवलम् ।
<>कफमारुतसंस्पृष्टमसाध्यमुपनायनम् ॥
<>असह्यप्रतिलोमत्वादसाध्यादौषधस्य च ।
<>नहि संशोधनं किञ्चिदस्य च प्रतिलोमनम् ॥
<>शोधनं प्रतिलोमञ्च रक्तपित्ते विनिर्ज्जितम् ।
<>एवमेवोपशमनं सर्व्वशोधनमिष्यते ॥
<>संसृष्टेष्वाह दोषेषु सर्व्वथा छर्द्दनं हितम् ।
<>तत्र दोषोऽत्र गमनं शिवास्त्र इव लक्ष्यते ।
<>उपद्रवाश्च विकृतं फलतस्तेषु चाधिकम् ॥”
<>इति गारुडे १५३ अध्यायः ॥ * ॥
<>तस्यौषधं यथा, --
<>“त्रिवृता त्रिफला श्यामा पिप्पली शर्क्करा मधु ।
<>मोदकः सन्निपातान्तो रक्तपित्तज्वरापहः ॥
<>वाशायां विद्यमानायामाशायां जीवितस्य च ।
<>रक्तपित्ती क्षयी कासी किमर्थमव्रसीदति ॥
<>अटरूषकमृद्वीकापथ्याक्वाथः सशर्करः ।
<>क्षौद्राढ्यः कासनश्वासरक्तपित्तनिवर्हणः ॥”
<>इति गारुडे १७४ अध्यायः ॥ * ॥
<>अपि च । “तत्र रक्तपित्तस्य निदानपूर्व्विकां
<>संप्राप्तिमाह ।
<>‘घर्म्मव्यायामशोकाध्वव्यवायैरतिसेवितैः ।
<>तीक्ष्णोष्णक्षारलवणैरम्लैः कटुभिरेव च ।
<>पित्तं विदग्धं स्वगुणैर्व्विदहत्याशु शोणितम् ॥’
<>तीक्ष्णं मरिचादि । उष्णोऽग्नितापादिः । क्षारो
<>यवक्षारादिः । विदग्धं दूषितम् । स्वगुणैः
<>स्वकारणैर्गुणैस्तीक्ष्णादिभिः । गुणैरिति बहु-
<>त्वेन तीक्ष्णाम्ललवणकटूष्णघर्म्मादयो गृह्यन्ते ।
<>विदहति दूषयति ॥ * ॥ रक्तपित्तस्य सामान्य-
<>लक्षणमाह ।
<>‘ततः प्रवर्त्तते रक्तमूर्द्ध्वं वाधो द्बिधापि वा ।’
<>रक्तमित्युपलक्षणम् । तत्संसर्गि पित्तञ्च । अत-
<>एव रक्तञ्च पित्तञ्च रक्तपित्तमिति द्बन्द्व इति
[Page4-073-b+ 52]
<>सुश्रुतः ॥ रक्तञ्च तत् पित्तञ्चेति रक्तपित्तं राग-
<>प्राप्तं पित्तमिति कर्म्मधारय इति चरकः ॥
<>मार्गानाह ।
<>‘ऊर्द्ध्वं नासाक्षिकर्णास्यैर्म्मेढ्रयोनिगुदैरधः ।
<>कुपितं रोमकूपैश्च समस्तैस्तत् प्रवर्त्तते ॥’
<>कुपितमतिकुपितम् ॥ * ॥ पूर्व्वरूपमाह ।
<>‘सदनं शीतकामित्वं कण्ठधूमायनं वमिः ।
<>लोहगन्धिश्च निश्वासो भवत्यस्मिन् भविष्यति ॥’
<>विशिष्टं रूपमाह ।
<>‘सान्द्रं सपाण्डु सस्नेहं पिच्छिलञ्च कफान्वितम् ।
<>श्यावारुणं सफेणञ्च तनुरूक्षञ्च वातिकम् ॥
<>रक्तपित्तं कषायाभं कृष्णं गोमूत्रसन्निभम् ।
<>मेचकागारधूमाभमञ्जनाभञ्च पैत्तिकम् ।
<>संसृष्टलिङ्गं संसर्गात्त्रिलिङ्गं सान्निपातिकम् ॥’
<>सपाण्डु ईषत्पाण्डु । पिच्छिलं मयूरपिच्छच्छवि-
<>युक्तम् । कृष्णं कज्जलाभम् । मेचकं चिक्कण-
<>कृष्णवर्णम् । अञ्जनं श्रोतोऽञ्जनं तदाभम् ॥ * ॥
<>संसर्गाविशेषेण मार्गभेदमाह ।
<>‘ऊर्द्ध्वगं कफसंसृष्टमधोगं मारुतानुगम् ।
<>द्बिमार्गं कफवाताभ्यां उभाभ्यां तत्प्रवर्त्तते ॥’ * ॥
<>उपद्रवानाह ।
<>‘दौर्ब्बल्यश्वासकासज्वरवमथुमदाः पाण्डुता
<>दाहमूर्च्छा
<>भुक्ते घोरो विदाहस्त्वधृतिरपि सदा हृद्य-
<>तुल्या च पीडा ।
<>तृष्णा कोष्ठस्य भेदः शिरसि च तपनं पूति-
<>निष्ठीवनञ्च
<>द्बेषो भुक्तेऽविपाको विकृतिरपि भवेद्रक्तपि-
<>त्तोपसर्गाः ॥’
<>उपसर्गा उपद्रवाः । विकृतिर्मांसप्रक्षालनाभ-
<>त्वादिः ॥ * ॥ साध्यत्वादिकमाह ।
<>‘एकदोषानुगं साध्यं द्बिदोषं याप्यमुच्यते ।
<>यत्त्रिदोषमसाध्यं स्यान्मन्दाग्नेरतिवेगवत् ॥
<>ऊर्द्धं साध्यमधो याप्यमसाध्यं युर्गपद्गतम् ।
<>व्याधिभिः क्षीणदेहस्य वृद्धस्यानश्नतश्च यत् ॥’
<>साध्यमाह ।
<>‘एकमार्गं बलवतो नातिवेगं न चोत्थितम् ।
<>रक्तपित्तं सुखे काले साध्यं स्यान्निरुपद्रवम् ॥’
<>सुखे काले हिमशिशिरयोः ॥ * ॥ असाध्यमाह ।
<>‘मांसप्रक्षालनाभं क्वथितमिव च यत् कर्दमाम्भो-
<>निभं बा
<>मेदः पूयास्रकल्पं यकृदिव यदि वा पङ्कजं वा
<>कफाभम् ।
<>यत् कृष्णं यच्च नीलं भृशमपि कुणपं यत्र
<>चोक्ता विकारा-
<>स्तद्धर्ज्ज्यं रक्तपित्तं सुरपतिधनुषा यच्च तुल्यं
<>विभाति ॥’
<>उक्ता विकारा दौर्ब्बल्यादयः । सुरपतिधनुषा
<>तुल्यं नानावर्णम् ।
<>‘येन चोपहतो रक्तं रक्तपित्तन मानवः ।
<>पश्येद्दृश्यं वियच्चापि तच्चासाध्यमसंशयम् ॥’
<>येन रक्तपित्तेन उपहतो मनुष्यः दृश्यं घटपटा-
[Page4-073-c+ 52]
<>दिकं वियच्च रक्तं पश्यति स नश्यति वियच्चापि
<>अदृश्यमपीत्यर्थः ॥ * ॥ अरिष्टमाह ।
<>‘लोहितं छर्दयेद्यस्तु बहुशो लोहितेक्षणः ।
<>लोहितोद्गारदर्शी च म्रियते रक्तपित्तकः ॥’
<>लोहितोद्गारदर्शी व्याधिमहिम्नोद्गारमपि
<>लोहितं पश्यति इत्यर्थः ॥ * ॥ अथ रक्तपित्तस्य
<>चिकित्सा ।
<>‘पित्तास्रं स्तम्भयेन्नादौ प्रवृत्तं बलिनोऽन्नतः ।
<>हृत्पाण्डुग्रहणीरोगप्लीहगुल्मज्वरादिकृत् ॥
<>शालिषष्टिकनीवारकोरदूषप्रसाधिकाः
<>श्यामाकाश्च प्रियङ्गुश्च भोजनं रक्तपित्तिनाम् ॥’
<>प्रियङ्गुः कङ्गुः ।
<>‘मसूरमुद्गचणकाः समकुष्ठाढकीफलाः ।
<>प्रशस्ताः सूपयूषार्थे कल्पिता रक्तपित्तिनाम् ।
<>दाडिमामलकं विद्बानम्लार्थे चापि दापयेत् ।
<>पटोलनिम्बवेत्राग्रप्लक्षवेतसपल्लवाः ॥
<>शाकार्थे शाकसात्म्यानां तण्डुलीयादयो हिताः ।
<>पारावतान् कपोतांश्च लावान्रक्ताक्षवर्त्तकान् ॥
<>शशान् कपिञ्जलानेणान् हरिणान् कालपुच्छ-
<>कान् ।
<>रक्तपित्तहरान् विद्याद्रसांस्तेषां प्रयोजयेत् ॥
<>ईषदम्लाननम्लांश्च घृतभृष्टान् ससैन्धवान् ।
<>कफानुग्रे यूषशाके दद्याद्बातानुगे रसम् ॥
<>पथ्यं सतिलयूषेण ससितालाजशक्तुभिः ।
<>धान्याकधात्रीवासानां द्राक्षापर्पटयोर्हिमः ।
<>रक्तपित्तं ज्वरं दाहं तृष्णां शोषञ्च नाशयेत् ॥’
<>धान्याकादेर्हिमः ॥ * ॥
<>‘ह्रीवेरमुत्पलं ध्यान्यं चन्दनं यष्टिकामृता ।
<>उषीरञ्च वृषश्चैषां क्वाथं समधुशर्करम् ॥
<>पाययेत्तेन सद्यो हि रक्तपित्तं प्रणश्यति ।
<>रक्तपित्तं जयत्युग्रं तृष्णां दाहं ज्वरं तथा ॥ * ॥
<>पुराणं पीनमानीय कुष्माण्डस्य फलं दृढम् ।
<>तद्बीजाधारबीजत्वक्शिराशून्यं समाचरेत् ॥
<>ततस्तस्य तुलां नीत्वा पचेज्जलतुलाह्वये ।
<>तस्मिन्नीरेऽर्द्धशिष्टे तु यत्नतः शीतलीकृते ॥
<>तानि कुष्माण्डखण्डानि पीडयेद्दृढवाससा ।
<>यत्नतस्तज्जलं नीत्वा पुनः पाकाय धारयेत् ॥
<>कुष्माण्डं शोषयेद्घर्म्मे ताम्रपात्रे ततः क्षिपेत् ।
<>क्षिप्त्वा तत्र घृतप्रस्थं कुष्माण्डं तेन भर्ज्जयेत् ॥
<>मधुवर्णं तदालोक्य तज्जलं तत्र निःक्षिपेत् ।
<>सितायाश्च तुलां तत्र क्षिप्त्वा तल्लेहवत् पचेत् ॥
<>सुपक्वे पिप्पलीशुण्ठीजीराणां द्वे पले पृथक् ।
<>पृथक् पलार्द्धं धन्याकपत्रैलामरिचं त्वचम् ॥
<>चूर्णमेषां क्षिपेत्तत्र घृतार्द्धं क्षौद्रमावपेत् ।
<>एतत् पलमितं खादेदथवाग्निबलं यथा ॥
<>खण्डकुष्माण्डलेहोऽयं रक्तपित्तं विनाशयेत् ।
<>पित्तज्वरं तृषां दाहं प्रदरं कृशतां वमिम् ॥
<>स्वरभेदं सहृद्रोगं कासं श्वासं क्षतं क्षयम् ।
<>नाशयत्येव वृष्योऽयं बृंहणो बलवर्द्धनः ॥’
<>इति खण्डकुष्माण्डावलेहः ॥ * ॥
<>‘शतावरीमूलकल्कं कल्कात् क्षीरं चतुर्गुणम् ।
<>क्षीरतुल्यं घृतं गव्यं सितया कल्कतुल्यया ॥
[Page4-074-a+ 52]
<>घृतशेषं पचेत्तत्तु पलार्द्धं लेहयेत् सदा ।
<>रक्तपित्तं ह्मम्लपित्तं क्षयं श्वासञ्च नाशयेत् ॥’
<>शतावरीपाकः । इति रक्तपित्ताधिकारः ॥”
<>इति भावप्रकाशः ॥
<>(तथास्य सनिदानपूर्व्वरूपलक्षणं सम्प्राप्तिश्च ।
<>“पित्तं यथा भूतं लोहितपित्तसंज्ञां लभते
<>तत्तथानुव्याख्यास्यामः । यदा यस्तु जन्तुर्यव-
<>कोद्दालककोरदूषकप्रायाण्यन्नानि नित्यं भुङ्क्ते
<>भृशोष्णतीक्ष्णमपि चान्यदन्नजातं निष्पावमाष-
<>कुलत्थक्षारसूपोपहितं दधिमण्डोदश्वित् कट्वम्ल-
<>काञ्जिकोपहितं वाराहमाहिषाविकमत्स्यगव्य-
<>पिशितं पिण्याकं पिण्डालकशाकोपहितं
<>मूलक-सर्षपलशुनकरञ्जशिग्रुकखरयूषभूस्तृणक-
<>सुमुखसुरसकुठेरकण्डीरकालक-पर्णासक्षवक-
<>फणिज्झकोपदंशं सुरासौवीरतुषोदकभैरेय-
<>मेदकमधूलककुवरवदराम्लप्रायानुपानं पिष्टान्नो-
<>त्तरभूयिष्ठमुष्णाभितप्तो चातिमात्रमतिवेलं वा
<>पयसा समश्नाति रौहिणीकलकङ्कापोतं वा
<>सर्षपतैलक्षारसिद्धं कुलत्थमाषपिण्याकजाम्बव-
<>लकुचपक्वैः शौक्तिकैर्वा सह क्षीरमाममतिमात्र-
<>मथवा पिबत्युष्णाभितप्तस्तस्यैवमाचरतः पित्तं
<>प्रकोपमापद्यते । लोहितञ्च स्वप्रमाणमतिवर्त्तते ।
<>तस्मिन् प्रमाणातिप्रवृत्ते पित्तं प्रकुपितं शरीर-
<>मनुसर्पद्यदैव यकृत्प्लीहप्रभवानां लोहित-
<>वहानां श्रोतसां लोहिताभिष्यन्दगुरूणि मुखा-
<>न्यासाद्य प्रतिपद्यते तदैव लोहितं दूषयति ।
<>संसर्गान्तर्लोहितप्रदूषणाल्लोहितगन्धवर्णानु-
<>विधानाच्च पित्तं लोहितमित्याचक्षते । तस्ये-
<>मानि पूर्व्वरूपाणि । तद्यथा । अनन्नाभि-
<>लाषो भुक्तस्य विदाहः शुक्ताम्लरसगन्ध उद्-
<>जरच्छन्दषोऽभीक्ष्णागमनं छर्द्दितस्य वीभत्सता
<>स्वरभेदो गात्राणां सदनं परिदाहश्च मुखा-
<>द्धूमागम इव लोहलोहितमत्स्यामगन्धित्व-
<>मपि चास्यस्य रक्तहरितहारिद्रवत्त्वमङ्गावयव-
<>शकृन्मूत्र-स्वेदलालाशिङ्घानकास्यकर्णमलपिड-
<>कोलिकापिडकारामसंवेदनालोहितनीलपीत-
<>श्यावानामर्च्चिष्मताञ्च रूपाणां स्वप्नदर्शन-
<>मभीक्ष्णमिति लोहितपित्तपूर्व्वरूपाणि । उप-
<>द्रवास्तु खलु दौर्ब्बल्यारोचकाविपाकश्वास-
<>कासज्वरातीसारशोफशोषपाण्डुरोगस्वरभेदाः ।
<>मार्गौ पुनरस्य द्बौ ऊर्द्ध्वञ्चाधश्च तद्बहुश्लेष्मणि
<>शरीरे श्लेष्मसंसर्गादूर्द्ध्वं प्रपद्यमानं कर्णनासिका-
<>नेत्रास्येभ्यः प्रच्यवते । बहुवाते तु शरीरे वात-
<>संसर्गादधः प्रपद्यमानं मूत्रपुरीषमार्गाभ्यां
<>प्रच्यवते । बहुवातश्लेष्मणि तु शरीरे श्लेष्मवात-
<>संसर्गादद्बावपि मार्गौ प्रपद्यते । तौ मार्गौ
<>प्रपद्यमानं सर्व्वेभ्य एव यथोक्तेभ्यः खेभ्यः प्रच्य-
<>वते शरीरस्य । तत्र यदूर्द्ध्वभागं तत्साध्यं विरे-
<>चनोपक्रमणीयत्वात् बह्वौषधत्वाच्च । यदधो-
<>भागं तदयाप्यं वमनोपक्रमणीयत्वात् अल्पौषध-
<>त्याच्च । यदुभयभागं तदसाध्यं वसनविरेचना
<>योगित्वादनौषधत्वाच्च । रक्तपित्तप्रकोपस्तु खलु
[Page4-074-b+ 52]
<>पुरा दक्षयज्ञोद्ध्वंसे रुद्रकोपामर्शाग्निना प्राणिनां
<>परिगतशरीरप्राणानामनुज्वरमभवत् । तस्या-
<>शुकारिणो दावाग्नेरिवापतितस्यात्ययिकस्याशु
<>प्रशान्तौ यतितव्यं मात्रां देशं कालञ्चाभि-
<>समीक्ष्य सन्तर्पणेनापतर्पणेन वा मृदुमधुर-
<>शिशिरतिक्तकषायैरभ्यवहार्य्य प्रदेहपरिषेका-
<>वगाहसंस्पर्शनैर्वमनाद्यैर्वा तत्रावहितेनेति ॥”
<>संक्षेपतोऽस्योपशमनोपायो यथा, --
<>“साध्यं लोहितपित्तं तद्यदूर्द्ध्वं प्रतिपद्यते ।
<>विरेचनस्य योगित्वाद्बहुत्वाद्भेषजस्य च ॥
<>वमनं नहि पित्तस्य हरणे श्रेष्ठमुच्यते ।
<>यश्च तत्रानुगो वायुस्तच्छान्त्यै चावरं मतम् ॥
<>स्याच्च योगावहन्तत्र कषायं तिक्तकानि च ।
<>तस्माद्याप्यं समाख्यातं यद्रक्तमनुलोमगम् ॥
<>रक्तपित्तन्तु यन्मार्गौ द्वावपि प्रतिपद्यते ।
<>असाध्यमपि तज्ज्ञेयं पूर्व्वोक्तादपि कारणात् ॥
<>नहि संशोधनं किञ्चिदस्त्यस्य प्रतिमार्गगम् ।
<>प्रतिमार्गञ्च हरणं रक्तपित्ते विधीयते ॥
<>एवमेवोपशमनं सर्व्वशो नास्य विद्यते ।
<>संसृष्टेषु च दोषेषु सर्व्वजिच्छमनं मतम् ॥
<>इत्युक्तं त्रिविधोदर्कं रक्तं मार्गविशेषता ॥
<>एभ्यस्तु खलु हेतुभ्यः किञ्चित् साध्यं न सिध्यति ।
<>प्रेष्योपकरणाभावात् दौरात्म्याद्बैद्यदोषतः ॥
<>अकर्म्मतश्च साध्यत्वं कश्चिद्रोगोऽतिवर्त्तते ।
<>तत्र साध्यत्वमेकं स्यात् साध्ययाप्यपरि-
<>क्रमात् ॥
<>रक्तपित्तस्य विज्ञानमिदं तस्योपदेक्ष्यते ।
<>यत् कृष्णमथवा नीलं यद्बा शक्रधनुष्प्रभम् ॥
<>रक्तपित्तमसाध्यन्तद्वाससो रञ्जनञ्च यत् ।
<>भृशं पूत्यतिमात्रञ्च सर्व्वोपद्रववच्च यत् ॥
<>बलमांसक्षये यच्च तच्च रक्तमसिद्धिमत् ॥
<>येन चोपहतो रक्तं रक्तपित्तेन मानवः ।
<>पश्येद्दृश्यं वियच्चैव तच्चासाध्यमसंशयम् ॥
<>तत्रासाध्यं परित्यज्यं याप्यं यत्नेन यापयेत् ।
<>साध्यञ्चावहितः सिद्धैर्भेषजैः साधयेद्भिषक् ॥
<>कारणं नाम निर्व्वृत्तिं पूर्व्वरूपाण्युपद्रवान् ।
<>मार्गो दोषानुबन्धञ्च साध्यत्वं न च हेतुमत् ॥
<>निदाने रक्तपित्तस्य व्याजहार पुनर्व्वसुः ।
<>वीतमोहरजोदोषलोभमानमदस्पृहः ॥”
<>इति चरके निदानस्थाने द्वितीयेऽध्याये ॥ * ॥
<>अथास्य चिकित्सायां रसाः ।
<>“सूतं गन्धं माक्षिकञ्चैव लौहं
<>सर्व्वं घृष्टं त्रैफलेनोदकेन ।
<>लोहे पात्रे गोमयैः पाचयित्वा
<>रात्रौ दह्यात् रक्तपित्तप्रशान्त्यै ॥
<>इति सुधानिधीरसः ॥
<>मृताभ्रमुण्डतीक्ष्णञ्च माक्षिकं रसतालकम् ।
<>गन्धकञ्च भवेत्तुल्यं यष्टिद्राक्षामृताद्रवैः ॥
<>दिनैकं मर्द्दयेत् खल्वे सिताक्षौद्रयुतावटी ।
<>माषामात्रा निहन्त्याशु रक्तपित्तं सुदारुणम् ।
<>ज्वरं दाहं तृषां वान्तिं शीषं पित्तान्तको रसः ॥
<>इति रक्तपित्तान्तको रसः ॥
[Page4-074-c+ 52]
<>शर्करातिलसंयुक्तं त्रिकत्रययुतन्त्वयः ।
<>रक्तपित्तं निहन्त्याशु अम्लपित्तहरं परम् ॥
<>इति शर्कराद्यं लौहम् ॥”
<>इति वैव्यकरसेन्द्रसारसंग्रहे रक्तपित्ताधिकारे ॥
<>अथास्य पथ्यापथ्यविधिः ।
<>“अधोगते छर्दनमूर्द्ध्वनिर्गमे
<>विरेचनं स्यादुभयत्र लङ्घनम् ।
<>पुरातनाः षष्टिकशालिकोद्रव-
<>प्रियङ्गुनीवारयवप्रसातिकाः ॥
<>मुद्गा मसूराश्चणकास्तु वर्य्यो-
<>मुकुष्टकाश्चिङ्गटवर्म्मिमत्स्याः ।
<>शशः कपोतो हरिणैनलाव-
<>शरालिपारावंतवर्त्तकाश्च ॥
<>वका उरभ्राश्च सकालपुच्छाः
<>कपिञ्जलाश्चापि कषायवर्गः ।
<>गवामजायाश्च पयो घृतञ्च
<>घृतं महिष्याः पनसं पियालम् ॥
<>रम्भाफलं कञ्चटतण्डुलीय-
<>पटोलवेत्राग्रमहार्द्रकाणि ।
<>पुराणकुष्माण्डफलञ्च पक्व-
<>फलानि तद्बीजजलानि वासा ॥
<>स्वादूनि विम्बानि च दाडिमानि
<>खर्ज्जूरधात्रीमिषिनारिकेलम् ।
<>कशेरुशृङ्गाटमरुष्कराणि
<>कपित्थशालूकपरूषकाणि ॥
<>भूनिम्बशाकं पिचुमर्द्दपत्रं
<>तुम्बीकलिङ्गानि च लाजसक्तुः ।
<>द्राक्षा सिता माक्षिकमैक्षवश्च
<>शीतोदकञ्चौद्भिदवारि चापि ॥
<>सेकोऽवगाहः शतधौतसर्पि-
<>रभ्यङ्गयोगः शिशिरप्रदेहः ।
<>हिमानिलश्चन्दनमिन्दुपादाः
<>कथा विचित्राश्च मनोऽनुकूलाः ॥
<>धारागृहं भूमिगृहं सुशीतं
<>वैदूर्य्यमुक्तामणिधारणञ्च ।
<>रम्भोत्पलाम्भोरुहपत्रशय्या
<>क्षौमाम्बरञ्चोपवनं सुशीतम् ॥
<>प्रियङ्गुकाचन्दनरूषिताना-
<>मालिङ्गनञ्चापि वराङ्गनानाम् ।
<>पद्माकराणां सरितां ह्रदानां
<>चन्द्रोदयानां हिमवद्दरीणाम् ॥
<>सुशीतलानां गिरिनिर्झराणां
<>स्रुतिः प्रशस्तानि च कीर्त्तितानि ।
<>प्रणीरनीरं हिमवालुका च
<>मित्रं नृणां शोणितपित्तरोगे ॥”
<>अथापथ्यानि ।
<>“व्यायामाध्वनिषेवणं रविकरस्तीक्ष्णानि
<>कर्म्माणि च ।
<>क्षोभो वेगविधारणञ्चपलता हस्त्यश्वयानानि च ॥
<>स्वेदास्रस्रुतिधूमपानसुरतक्रोधाः कुलत्थो गुडो
<>वार्त्ताकं तिलमाषसर्षपदधिक्षाराणि कौपं मयः ॥”
<>इति वैद्यकपथ्यापथ्यविधौ रक्तपित्ताधिकारः ॥)
<LEND>
