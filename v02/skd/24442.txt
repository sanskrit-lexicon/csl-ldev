<L>24442<pc>3-444<k1>ब्रह्मचर्य्यं<k2>ब्रह्मचर्य्यं
ब्रह्मचर्य्यं¦, क्ली, (ब्रह्मणे वेदार्थं चर्य्यं आचरणीयम् ।)
आश्रमविशेषः । यथा, गारुडे ९४ अष्याये ।
“ब्रह्यचर्य्यस्थितो नैकमन्नमद्यादनापदि ।
ब्राह्मणः काममश्नीयात् श्राद्धे व्रतमपीडयन् ॥
मधु मांसं तथाश्लीनमित्यादि परिवर्जयेत् ।
प्रतिवेदं ब्रह्मचर्य्यं द्वादशाब्दानि पञ्च वा ॥
ग्रहणान्तिकमित्येके केशान्तञ्चैव षोडश ॥”
(ब्रह्मचर्य्ये अष्टाङ्गमैथुनप्रतिषेधः । यदुक्तम् ।
“स्मरणं कीर्त्तनं केलिः प्रेक्षणं गुह्यभाषणम् ।
संकल्पोऽध्यवसायश्च क्रियानिर्वृत्तिरेवच ॥
एतन्मैथुनमष्टाङ्गं प्रवदन्ति मनीषिणः ।
विपरीतं ब्रह्मचर्य्यमेतदेवाष्टलक्षणम् ॥”
एतच्च स्त्रीपुरुषयोः साधारणम् । पुंसः स्त्रीस्म
रणादि शून्यत्वम् । स्त्रियाश्च पुरुषस्मरणादि-
राहित्यम् अतएवाह मनुः । ५ । १६० ॥
“मृते भर्त्तरि साध्वी स्त्री ब्रह्मचर्य्ये व्यवस्थिता ।
स्वर्गं गच्छत्यपुत्रापि यथा ते ब्रह्मचारिणः ॥”
“ब्रह्मचर्य्ये व्यवस्थिता अकृतपुरुषान्तरमैथुना ॥”
इति कुल्लूकभट्टः ॥
यमभेदः । यथा, पातञ्जले । २ । ३० ।
“अहिंसासत्यास्तेय ब्रह्मनर्य्यापरिग्रहा यमाः ॥”
“ब्रह्मचर्य्यमुपस्थनियमः ।” वीर्य्यधारणम्बा इति
भाष्यम् ॥ एतत्तु कलियुगे नास्ति । यथाह
महानिर्व्वाणतन्त्रे ।
“ब्रह्मचर्य्याश्रमो नास्ति वानप्रस्थोऽपि न प्रिये ! ।
गार्हस्थो भैक्षुकश्चैव आश्रमौ द्वौ कलौ युगे ॥”)
<LEND>
