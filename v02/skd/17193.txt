<L>17193<pc>2-755<k1>दौहित्रः<k2>दौहित्रः
दौहित्रः¦, पुं, स्त्री, (दुहितृ + “अनृष्यानन्तर्य्ये विदा-
<>दिभ्योऽञ् ।” ४ । १ । १०४ । इति अञ् ।)
<>दुहितुरपत्यम् । इति हेमचन्द्रः । ३ । २०८ ॥
<>तत्पर्य्यायः । कुतुपः २ । इति शब्दरत्नावली ॥
<>“त्रीणि श्राद्धे पवित्राणि दौहित्रं कुतुपस्तिलाः ।
<>दौहित्रं खड्गमित्याहुरपत्यं दुहितुस्तिलाः ॥
<>कपिलाया घृतञ्चैव दौहित्रमिति चोच्यते ॥”
<>इति मार्कण्डेयपुराणम् ॥
<>“पौत्त्रदौहित्रयोर्लोके विशेषो नास्ति कश्चन ।
<>तयोर्हि मातापितरौ सम्भूतौ तस्य देहतः ॥”
<>इति दायभागः ॥
<>दौहित्रोऽपि ह्यमुत्रैनं सन्तारयति पौत्त्रवदिति
<>मनुः ॥ तदुतपत्तौ कन्यागृहे पितुर्भोजने दोषा-
<>भावो यथा, --
<>“कन्यायां ब्रह्मदेयायामभुञ्जन् सुखमश्नुते ।
<>अथ भुञ्जति यो मोहात् भुक्त्वा स नरकं व्रजेत् ॥
<>अप्रजायाञ्च कन्यायां न भुञ्जीयात् कदाचन ।
<>दौहित्रस्य मुखं दृष्ट्वा किमर्थमनुशोचसि ॥
<>महासत्त्वसमाकीर्णात् नास्ति ते नरकाद्भयम् ॥
<>तीर्णस्त्वं सर्व्वदुःखेभ्यः परं स्वर्गमवाप्स्यसि ।
<>दौहित्रस्य तु दानेन नन्दन्ति पितरः सदा ॥
<>यत्किञ्चित् कुरुते दानं तदानन्त्याय कल्प्यते ॥
<>मातुः पितुश्च विज्ञेयं तच्छुभस्याभिगामिनः ।
<>मातुः पितुर्हिरण्यस्य दौहित्रोऽर्द्धमवाप्नुते ॥”
<>इत्याद्ये वह्निपुराणे कन्यादाननामाध्यायः ॥ * ॥
[Page2-756-a+ 52]
<>शूद्रमात्रस्य दौहित्रो दत्तको भवति ।
<>यथा, --
<>“दौहित्रो भागिनेयश्च शूद्रैस्तु क्रियते सुतः ।
<>ब्राह्मणादित्रये नास्ति भागिनेयसुतः क्वचित् ॥”
<>इति दत्तकमीमांसाधृतशौनकवचनम् ॥
<>तस्य मातामहधनाधिकारित्वम् । यथा, --
<>“दुहित्रभावे दौहित्रः ।
<>‘पौत्त्रदौहित्रयोर्ल्लोके विशेषो नास्ति धर्म्मतः ।
<>तयोर्हि मातापितरौ सम्भूतौ तस्य देहतः ॥’
<>इति मनुवचने पौत्त्रतुल्यत्वाभिधानेन यथा
<>पुत्त्राभावे पौत्त्रस्तथा दुहित्रभावे दौहित्रः ।
<>अतएव गोविन्दराजधृतो विष्णुः ।
<>अपुत्त्रपौत्त्रे संसारे दौहित्रा धनमाप्नुयुः ।
<>पूर्व्वेषां हि स्वधाकारे पौत्त्रदौहित्रकाः समाः ॥”
<>इति दायतत्त्वम् ॥
<>अपि च, सर्व्वदुहित्रभावे दौहित्रस्य अधिकारः ।
<>दौहित्रो ह्यखिलं रिक्थमपुत्त्रस्य पितुर्हरेत् ।
<>स एव दद्यात् द्वौ पिण्डौ पित्रे मातामहाय च ॥
<>इत्यादिवचनात् । अपुत्त्रस्य इति दुहितृपर्य्यन्ता-
<>भावोपलक्षणम् ॥ १ ॥ भ्रातृपौत्त्रस्याभावे पितु-
<>र्द्दौहित्रस्याधिकारः । धनिपित्रादित्रयपिण्ड-
<>दातृत्वात् ॥ २ ॥ पितुर्द्दौहित्राभावे भ्रातृदौहित्रो-
<>ऽधिकारी । धनिभोग्यपितृपितामहपिण्डदातृ-
<>त्वात् ॥ ३ ॥ पितृव्यपौत्त्राभावे पितामहदौहित्रस्य
<>अधिकारः धनिभोग्यपितामहप्रपितामहपिण्ड-
<>दातृत्वात् ॥ ४ ॥ पितामहदौहित्र स्याभावे पितृव्य-
<>दौहित्रस्याधिकारः । धनिभोग्यतत्पितामह-
<>प्रपितामहपिण्डद्बयदातृत्वात् ॥ ५ ॥ तदभावे
<>पितामहभ्राता तदभावे पितामहभ्रातृपुत्त्रः
<>तदभावे पितामहभ्रातृपौत्त्रः । तेषां धनिभोग्य-
<>तत्प्रपितामहपिण्डदातृत्वात् । ततः प्रपितामह-
<>दौहित्रोऽधिकारी । धनिभोग्यप्रपितामहपिण्ड-
<>दातृत्वात् ॥ ६ ॥ प्रपितामहदौहित्राभावे पिता-
<>महभ्रातृदौहित्रोऽधिकारी । धनिभोग्यप्रपिता-
<>महपिण्डदातृत्वात् ॥ ७ ॥ पितामहभ्रातृदौहित्रा-
<>भावे मातामहः । तदभावे मातुलः । तदभावे
<>मातुलपुत्त्रः । तदभावे मातुलपौत्त्रः । तदभावे
<>मातामहदौहित्रोऽधिकारी ॥ ८ ॥ मातामह-
<>दौहित्राभावे प्रमातामहः । तदभावे प्रमाता-
<>महपुत्त्रः । तदभावे प्रमातामहपौत्त्रः । तदभावे
<>प्रमातामहप्रपौत्त्रः । तदभावे प्रमातामह-
<>दौहित्रोऽधिकारी ॥ ९ ॥ प्रमातामहदौहित्रा-
<>भावे वृद्धप्रमातामहोऽधिकारी । तदभावे वृद्ध-
<>प्रमातामहपुत्त्रः । तदभावे वृद्धप्रमातामह-
<>पौत्त्रः । तदभावेवृद्धप्रमातामहप्रपौत्त्रः । तदभावे
<>वृद्धप्रमातामहदौहित्रोऽधिकारी ॥ १० ॥ स्त्रीधने
<>तु पुत्त्राभावे दौहित्रोऽधिकारी । पुत्त्राधिका-
<>रात् प्राक् दुहित्रधिकारश्रुतेः । तद्बाधिकाया
<>दुहितुः पुत्त्रेण वाध्यपुत्त्रबाधस्यैवन्याय्यत्वात् ॥ ११ ॥
<>इति श्रीकृष्णतर्कालङ्कारकृतदायक्रमसंग्रहः ॥
<>श्राद्वे दौहित्रभोजञ्जप्राशस्त्यम् । यथा, --
<>“व्रतस्थमपि दौहित्रं श्राद्धे यत्नेन भोजयेत् ।
[Page2-756-b+ 52]
<>कुतपञ्चासने दद्यात्तिलैश्च विकिरेन्महीम् ॥”
<>इति मानवे । ३ । २३४ ॥
<LEND>
