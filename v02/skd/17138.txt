<L>17138<pc>2-752<k1>दोलः<k2>दोलः
दोलः¦, पुं, दोलनम् । दुलधातोर्भावे घञ्प्रत्य-
<>येन निष्पन्नः । (दोल्यते अस्मिन् कृष्णेनेति ।
<>दोलि + अधिकरणे घञ् ।) श्रीकृष्णस्य यात्रा-
<>विशेषः । अस्य प्रमाणं यथा, पाद्मे पातालखण्डे ।
<>“विशेषतः कलियुगे दोलोत्सवो विधीयते ।
<>फाल्गुने च चतुर्द्दश्यामष्टमे यामसंज्ञके ॥
<>अथवा पौर्णमास्यान्तु प्रतिपत्सन्धिसम्मितौ ।
<>पूजयेद्बिधिवद्भक्त्या फल्गुचूर्णैश्चतुर्विधैः ॥
<>सितरक्तेर्गौरपीतैः कर्पूरादिविमिश्रितैः ।
<>हरिद्राक्षारयोगाच्च रङ्गरम्यैर्मनोहरैः ॥
<>अन्यैर्व्वा रङ्गरम्यैश्च प्रीणयेत् परमेश्वरम् ।
<>एकादश्यां समारभ्य पञ्चम्यन्तं समापयेत् ॥
<>पञ्चाहानि त्र्यहाणि स्युर्दोलोत्सवो विधीयते ।
<>दक्षिणाभिमुखं कृष्णं दालयानं सकृन्नराः ॥
<>दृष्ट्वापराधनिचयैर्मुक्तास्ते नात्र संशयः ॥”
<>अपि च ।
<>जैमिनिरुवाच ।
<>“फाल्गुने मासि कुर्व्वीत दोलारोहणमुत्तमम् ।
<>यत्र क्रौडति गोविन्दो लोकानुग्रहणाय वै ॥
<>प्रत्यर्च्चां देवदेवस्य गोविन्दाख्यान्तु कारयेत् ।
<>प्रासादं पुरतः कुर्य्यात् षोडशस्तम्भमुच्छ्रितम् ॥
[Page2-752-b+ 52]
<>चतुरस्रं चतुर्द्बारं मण्डपं वेदिकान्वितम् ।
<>चारुचन्द्रातपं माल्यचामरध्वजशोभितम् ॥
<>भद्रासनं वेदिकायां श्रीपर्णीकाष्ठनिर्म्मितम् ।
<>फल्गूत्सवं प्रकुर्व्वीत पञ्चाहानि त्र्यहाणि वा ॥
<>फाल्गुन्याः पूर्व्वतो विप्राश्चतुर्द्दश्यां निशामुखे ।
<>वह्र्यत्सवं प्रकुर्व्वीत दोलमण्डपपूर्व्वतः ॥
<>एतत् सर्व्वं प्रकुर्व्वीत दोलमण्डपपूर्व्वतः ।
<>गोविन्दानुगृहीतन्तु यात्राङ्गं तत् प्रकीर्त्तितम् ॥
<>आचार्य्यवरणं कृत्वा वह्निं निर्म्मथनोद्भवम् ।
<>भूमिं संस्कृत्य विधिवत् तृणराशिं महोच्छ्रितम् ॥
<>सपशुं कारयित्वा तु वह्निं तत्र विनिक्षिपेत् ।
<>पूजयित्वा विधानेन कुष्माण्डविधिना हुनेत् ॥
<>गोविन्दं पूजयित्वा तु भ्रामयेत् सप्त तं विभुम् ।
<>तस्मिन् काले हरिं दृष्ट्वा सर्व्वपापैः प्रमुच्यते ॥
<>यत्नात्तं रक्षयेद्बह्निं यावद्यात्रा समाप्यते ॥ * ॥
<>प्रान्तयामे चतुर्द्दश्यां गोविन्दप्रतिमां शुभाम् ॥
<>वासयित्वा हरेरग्रे पूजयेत् पुरुषोत्तमम् ।
<>उपचारावशिष्टैस्तु प्रत्यर्च्चामपि पूजयेत् ॥
<>ततो वरञ्च वसनं मालाञ्च द्बिजसत्तमाः ।
<>अर्च्चायां विन्यसेन्मन्त्रं परं ज्योतिर्विभावयन् ॥
<>ततश्च प्नतिमा साक्षात् जायते पुरुषोत्तमः ।
<>रत्नान्दोलिकया तां वै नयेत् स्नानस्य मण्डपम् ॥
<>नानातूर्य्यनिनादैश्च शङ्खध्वनिपुरःसरम् ।
<>जयशब्दैस्तथा स्तोत्रैः पुष्पवृष्टिभिरेव च ॥
<>छत्रध्वजपताकाभिश्चामरव्यजनैस्तथा ।
<>निरन्तरं दीपिकाभिस्तथा कुर्य्यान्महोत्सवम् ॥
<>आगच्छन्ति तदा देवाः पितामहपुरोगमाः ।
<>द्रष्टुमृषिगणैः सार्द्धं गोविन्दस्य महोत्सवम् ॥
<>भद्रासनेऽधिवास्यैनं पूजयेदुपचारकैः ॥
<>महास्नानस्य विधिना स्नपनं तस्य कारयेत् ।
<>पञ्चामृतैश्च सर्व्वैर्वै तेषामन्यतमेन वा ।
<>स्नानान्ते गन्धतोयेन श्रीसूक्तेनाभिषेचयेत् ॥
<>संप्रोक्ष्य भूषयेद्देवं वस्त्रालङ्कारमाल्यकैः ।
<>नीराजयित्वा संपूज्य प्रासादं परिवेष्टयेत् ॥
<>सप्तकृत्वस्ततो देवं दोलमण्डपमानयेत् ।
<>सुसंस्कृतायां रथ्यायां पताकातोरणादिभिः ॥
<>अधोदेशे मण्डपं तं सप्तशो भ्रामयेत्ततः ।
<>ऊर्द्ध्वदेशे पुनः सप्तस्तम्भवेद्यान्तु सप्त वै ॥
<>यात्रावसाने च पुनर्भ्रामयेदेकविंशतिम् ।
<>इयं लीला भगवतः पितामहमुखेरिता ॥
<>राजर्षिणेन्द्रद्युम्ने न कारिता पूर्व्वमेव हि ।
<>फलपुष्पावनम्रैश्च शाखाभिः परिकल्पिते ॥
<>वृन्दावनान्तरे रम्ये मत्तसारसवारिणि ।
<>कोकिलारावमधुरे नानापक्षिगणाकुले ॥
<>नानोपशोभारचिते कालागुरुसुधूपिते ।
<>प्रफुल्लकेतकीषण्डगन्धामोदि-दिगन्तरे ॥
<>मल्लिकाशोकपुन्नागचम्पकैरुपशोभिते ।
<>तत्काननान्तर्घटिते मण्डपे चारुतोरणे ॥
<>भूषिते माल्यवसनचामरैरुपशोभिते ।
<>रत्नखट्वान्दोलिकायां तन्मध्ये वासयेत् प्रभुम् ॥
<>अनर्घ्यरत्नघटितकुण्डलोद्भासितश्रुतिम् ।
<>यथास्थानं यथाशोभं दिव्यालङ्काररञ्जनम् ॥
[Page2-752-c+ 52]
<>विकचाम्बुजमध्यस्थं विश्वधात्र्या श्रिया युतम् ।
<>शङ्खचक्रगदापद्मधारिणं वनमालिनम् ॥
<>सुप्रसन्नं सुनासाभ्रपीनवक्षःस्थलोज्ज्वलम् ।
<>पुरो व्योमस्थितैर्द्देवैर्ब्रह्माद्यैर्नतकन्धरैः ॥
<>कृताञ्जलिपुटैर्भक्त्या जयशब्दैरभिष्टुतम् ।
<>गन्धर्व्वैरप्सरोभिश्च किन्नरैः सिद्धचारणैः ॥
<>हाहाहूहूप्रभृतिभिः सत्वरं दिव्यगायनैः ।
<>अहंपूर्व्विकया नृत्यगीतवादित्रकारिभिः ॥
<>नेत्राम्बुजसहस्रैश्च पूज्यमानं मुदान्वितैः ।
<>विकिरद्भिः सर्व्वदिक्षु गन्धचन्दनजं रजः ॥
<>उपवेश्याथ गोविन्दं पूजयेदुपचारकैः ।
<>वल्लवीवृन्दमध्यस्थं कदम्बतरुमूलगम् ॥
<>हावहास्यविलासैश्च क्रीडमानं वनान्तरे ।
<>गोपीभिश्चैव गोपालैर्लीलान्दोलिकया नगम् ॥
<>चिन्तयित्वा जगन्नाथं विकिरेद्गन्धचूर्णकैः ।
<>सकर्पूरै रक्तपीतशुक्लैर्दिक्षु समन्ततः ॥
<>दिव्यैर्वस्त्रैर्दिव्यमाल्यैर्दिव्यगन्धैः सुधूपकैः ।
<>चामरान्दोलनैर्गानैः स्तुतिभिश्च समर्च्चितम् ॥
<>आन्दोलयेत् दोलिकास्थं सप्तवारान् शनैः शनैः ।
<>तदा पश्यन्ति ये कृष्णं मुक्तिस्तेषां न संशयः ॥
<>ब्रह्महत्यादिपापानां पञ्चानां संक्षयो भवेत् ।
<>त्रिवारं दोलयेद्देवं सर्व्वपापापनोदनम् ॥
<>भक्तानुग्राहकं पुंसां भुक्तिमुक्त्येककारणम् ।
<>लीलाविचेष्टितं यस्य कृत्रिमं सहजं यथा ॥
<>अंहःसंघक्षयकरं मूलाविद्यानिवर्त्तकम् ।
<>पश्यन् द्बितीयं हरति गोहत्याद्युपपातकम् ॥
<>क्षिणोत्यशेषपापानि तृतीयं नात्र संशयः ।
<>दृष्ट्वा दोलास्थितं देवं सर्व्वपापैः प्रमुच्यते ॥
<>आध्यात्मिकैराधिदैवैराधिभूतैर्व्विमुच्यते ।
<>इमां यात्रां कारयित्वा चक्रवर्त्ती भवेन्नृपः ॥
<>ब्राह्मणस्तु चतुर्वेदी ज्ञानवान् जायते ध्रुवम् ॥”
<>इति स्कान्दे उत्कलखण्डे ४२ अध्यायः ॥ * ॥
<>तस्य संक्षेपव्यवस्था यथा, -- यदा अरुणो-
<>दयकाले पौर्णमासीलाभस्तत्रैव दोलयात्रा ।
<>उभयदिने अरुणोदयकाले पौर्णमासीलाभे पूर्व्व-
<>दिने । सङ्गवमध्याह्नकालव्यापित्वात् त्रिसन्ध्य-
<>व्यापित्वेन तिथेर्ब्बलवत्त्वाच्च । यदा तिथिक्षय-
<>वशादरुणोदयकाले न पौर्णमासीलाभस्तदा
<>कदाचित् सहायभावेन चतुर्द्दश्यादरः । एतेन
<>पूर्व्वदिने अरुणोदयं विना पूर्व्वाह्णे पौर्णमासी-
<>लाभः परदिने मुहूर्त्तान्यूनतिथिलाभस्तदा फल्-
<>गूत्सवः पूर्व्वदिने युग्मवचनानुरोधादिति निर-
<>स्तम् । उभयदिने कर्म्मयोग्यप्रशस्तकालप्राप्त-
<>तिथिसन्देह एव युग्मवचनप्रवृत्तेः । एवं पञ्चमी-
<>पर्य्यन्तासु तिथिषु तत्करणे अनयैव दिशा
<>व्यवस्थोन्नेयेति । इति दोलयात्रातत्त्वम् ॥ * ॥
<>चैत्रे मासि दोलस्य प्रमाणं गारुडे ।
<>“चैत्रे मासि सिते पक्षे दक्षिणाभिमुखं हरिम् ।
<>दोलारूढं समभ्यर्च्य मासमान्दोलयेत् कलौ ॥”
<>तन्नित्यता च पद्मपुराणे ।
<>“ऊर्ज्जे रथं मधौ दोलां श्रावणे तन्तु पर्व्व च ।
<>चैत्रे मदनकारोपमकुर्व्वाणो व्रजत्यधः ॥
[Page2-753-a+ 52]
<>विष्णुं दोलास्थितं दृष्ट्वा त्रैलोक्यस्योत्सवो भवेत् ।
<>तस्मात् कार्य्यशतं त्यक्त्वा दोलाहे उत्सवं कुरु ॥”
<>अथ दोलोत्सवविधिः ।
<>“चैत्रस्य शुक्लद्वादश्यां प्रातःकृत्यं समाप्य च ।
<>नित्यपूजां विधायाथ कुर्य्याद्दोलोत्सवं व्रती ॥
<>तदर्थञ्च विशेषेण नैवेद्यादिकमर्पयेत् ।
<>संमान्य वैष्णवांस्तैश्च गीतनृत्यादि कारयेत् ॥
<>महानीराजनं कृत्वा प्रक्षिपेदच्युतोपरि ।
<>गन्धानुलेपचूर्णानि विचित्राणि विभागशः ॥
<>सन्तोष्य वैष्णवांस्तैश्च गीतनृत्यादिभिः प्रभुम् ।
<>नत्वाभ्यर्थ्याप्रमत्तः सन् दोलामारोहयेच्छुभाम् ॥
<>नीत्वा वहिर्व्वेदिकायामुत्तुङ्गायां यथाविधि ।
<>अभ्यर्च्यान्दोलयेत् कृष्णं सर्व्वलोकावलोकितम् ॥
<>एवमभ्यर्च्चयन् यामे यामे त्वान्दोलयन् प्रभुम् ।
<>महोत्सवेन गमयेद्दिनं रात्रिञ्च यत्नतः ॥
<>एवं जागरणं कृत्वा वैष्णवैः सह वैष्णवः ।
<>प्रणम्य प्रार्थ्य निर्म्मञ्छ्य कृष्णं स्वालयमानयेत् ॥
<>चैत्रे मासि सिते पक्षे तृतीयायां रमापतिम् ।
<>दोलारूढं समभ्यर्च्ये मासमान्दोलयेत् कलौ ॥
<>यत् फाल्गुनस्य राकादावुत्तराफाल्गुनी यदा ।
<>तदा दोलोत्सवः कार्य्यस्तच्च श्रीपुरुषोत्तमे ॥”
<>इति हरिभक्तिविलासः ॥
<LEND>
