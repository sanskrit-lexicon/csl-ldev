<L>34264<pc>4-518<k1>वैराग्यं<k2>वैराग्यं
वैराग्यं¦, क्ली, (विरागस्य भावः । विराग +
<>ष्यञ् ।) विषयतुच्छधीः । यथा, --
<>“ज्ञानवैराग्ययोर्भक्तिप्रवेशायोपयोगिता ।
<>ईषत् प्रथममेवेति नाङ्गत्वमुचितं तयोः ॥
<>यदुभे चित्तकाठिन्यहेतू प्रायः सतां मते ।
<>सुकुमारस्वभावेयं भक्तिस्तद्धेतुरीरिता ॥”
<>यथा एकादशस्कन्धे ।
<>“तस्मान्मद्भक्तियुक्तस्य योगिनो वै मदात्मनः ।
<>न ज्ञानं न च वैराग्यं प्रायः श्रेयो भवेदिह ॥”
<>इति ॥
<>किन्तु ज्ञानविरक्त्यादिसाध्यं भक्त्यैव सिद्ध्यति ।
<>यथा तत्रैव ।
<>“यत् कर्म्मभिर्यत्तपसा ज्ञानवैराम्यतश्च यत् ।
<>योगेन दानधर्म्मेण श्रेयोभिरितरैरपि ॥
<>सर्व्वं मद्भक्तियोगेन मद्भक्तो लभतेऽञ्जसा ।
<>स्वर्गापवर्गं मद्धाम कथञ्चिद्यदि वाञ्छति ॥
<>रुचिमुद्वहतस्तत्र जनस्य भजने हरेः ।
<>विषयेषु गरिष्ठोऽपि रागः प्रायो विलीयते ॥
<>अनासक्तस्य विषयान् यथार्हमुपयुञ्जतः ।
<>निर्व्वन्धः कृष्णसम्बन्धे युक्तं वैराग्यमुच्यते ॥
<>प्रापञ्चिकतया बुद्ध्या हरिसम्बन्धिवस्तुनः ॥
[Page4-519-a+ 52]
<>मुमुक्षुभिः परित्यागो वैराग्यं फल्गु कथ्यते ॥”
<>इति भक्तिरसामृतसिन्धौ पूर्व्वभागे साधन-
<>लहरी ॥
<LEND>
