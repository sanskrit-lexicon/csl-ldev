<L>15869<pc>2-678<k1>दत्तकपुत्त्रः<k2>दत्तकपुत्त्रः
दत्तकपुत्त्रः¦, पुं, (दत्तक एव पुत्त्रः ।) द्वादशविध-
पुत्त्रान्तर्गतपुत्त्रविशेषः । यथा, याज्ञवल्क्ये ।
“दद्यान्माता पितावा यं स पुत्त्रो दत्तको भवेत् ॥”
तत्परिग्रहणस्य प्रकारो यथा, --
“शुक्रशोणितसम्भवः पुत्त्रो मातापितृनिमित्तकः ।
तस्य प्रदानविक्रयत्यागेषु मातापितरौ प्रभवतः ॥
नत्वेकं पुत्त्रं दद्यात् प्रतिगृह्णीयाद्वा स हि सन्ता-
नाय पूर्व्वेषाम् ।
स्त्री पुत्त्रं न दद्यात् प्रतिगृह्णीयाद्वा अन्यत्रानु-
ज्ञानाद्भर्त्तुः ॥
[Page2-678-c+ 52]
पुत्त्रं प्रतिग्रहीष्यन् बन्धूनाहूय राजनि निवेद्य
निवेशनस्य मध्ये व्याहृतिभिर्हुत्वा प्रतिगृह्णीया-
दिति ।” इति वशिष्ठः ॥ तस्य गोत्रधनप्राप्ति-
र्यथा, --
“गोत्रऋक्थे जनयितुर्न हरेद्दत्त्रिमः सुतः ।
गोत्रऋक्थानुगः पिण्डो व्यपैति ददतः स्वघा ॥
पितुर्गोत्रेण यः पुत्त्रः संस्कृतः पृथिवीपते ! ।
आचूडान्तं न पुत्त्रः स पुत्त्रतां याति चान्यतः ॥
चूडाद्या यदि संस्कारा निजगोत्रेण वै कृताः ।
दत्ताद्यास्तनयास्ते स्युरन्यथा दास उच्यते ॥
ऊर्द्ध्वन्तु पञ्चमाद्बर्षान्न दत्ताद्याः सुता नृप ! ।
गृहीत्वा पञ्चवर्षीयपुत्त्रेष्टिं प्रथमञ्चरेत् ॥”
इत्युद्वाहतत्त्वम् ॥
दत्तको द्विविधः । केवलदत्तकः द्व्यामुष्यायणदत्त-
कश्च । केवलदत्तको जनकेन प्रतिग्रहीत्रर्थमेव
दत्तः तस्यैव पुत्त्रः । द्व्यामुष्यायणस्तु जनकप्रति-
ग्रहीतृभ्यामावयोरयमितिसंप्रतिपन्नः स उभयो-
रपि पुत्त्रः ।” इति मिताक्षरा ॥
<LEND>
