<L>26335<pc>3-638<k1>मरिचं<k2>मरिचं
मरिचं¦, क्ली, (म्रियते नश्यति श्लेष्मादिकमनेनेति । मृ
+ बाहुलकात् इचः ।) कक्कोलकम् । स्वनामख्यात-
वर्त्तुलाकारकटुद्रव्यविशेषः । तत्पर्य्यायः । पवि-
तम् २ श्यामम् ३ कोलम् ४ वल्लीजम् ५ ऊष-
[Page3-638-b+ 52]
णम् ६ यवनेष्टम् ७ वृत्तफलम् ८ शाकाङ्गम् ९
धर्म्मपत्तनम् १० कटुकम् ११ शिरोवृत्तम् १२
वीरम् १३ कफविरोधि १४ मृषम् १५ सर्व्व-
हितम् १६ कृष्णम् १७ वेल्लजम् १८ । (यथा,
सुश्रुते सूत्रस्थाने ३८ अध्याये ।
“पिप्पलीमरिचशृङ्गवेराणि त्रिकटुकम् ॥”)
अस्य गुणाः । कटुत्वम् । तिक्तत्वम् । उष्णत्वम् ।
लघुत्वम् । श्लेष्मविनाशनत्वम् । समीरकृमि-
हृद्रोगहरत्वम् । रुचिकारकत्वञ्च । इति
राजनिर्घण्टः ॥ अपि च ।
“मरिचं वेल्लजं कृष्णमूषणं धर्म्मपत्तनम् ।
मरिचं कटुकं तीक्ष्णं दीपनं कफवातजित् ॥
उष्णं पित्तहरं रूक्षं श्वासशूलकृमीन् हरेत् ।
तदार्द्रं मधुरं पाके नात्युष्णं कटुकं गुरु ॥
किञ्चित्तीक्ष्णगुणं श्लेष्मप्रसेकि स्यादपित्तलम् ॥”
इति भावप्रकाशः ॥
(अपि च ।
“स्वादुपाक्यार्द्रमरिचं गुरुश्लेष्मप्रसेकि च ।
कटूष्णं लघु तच्छुष्कमवृष्यं कफवातजित् ॥
नात्युष्णं नातिशीतञ्च वीर्य्यतो मरिचं सितम् ।
गुणवन्मरिचेभ्यश्च चक्षुष्यञ्च विशेषतः ॥”
इति सुश्रुते सूत्रस्थाने ४६ अध्यायः ॥)
<LEND>
