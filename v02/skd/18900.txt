<L>18900<pc>2-879<k1>नित्यक्षौरं<k2>नित्यक्षौरं
नित्यक्षौरं¦, क्ली, (नित्यं कालाकालाभावतो राग-
<>प्राप्तत्वात् सदातनं क्षौरम् ।) वैधेतरक्षौरम् ।
<>रागप्राप्तकेशच्छेदनम् । यथा, --
<>“चूडोदिते तिथावृक्षे बुधेन्द्वोर्द्दिवसे नरः ।
<>नित्यक्षौरं प्रकुर्व्वीत जन्ममासे न तु क्वचित् ॥”
<>इति ज्योतिःसागरसारः ॥ * ॥
<>राजमार्त्तण्डे तु ।
<>“न स्नानमात्रगमनोत्सुकभूषिताना-
<>मभ्यक्तभुक्तरणकालनिवासनानाम् ।
<>सन्ध्या निशाशनिकुजार्कदिनेषु रिक्ते
<>क्षौरं हितं प्रतिपदह्नि न चापि विष्ट्याम् ॥”
<>इति ज्योतिस्तत्त्वम् ॥ * ॥
<>तत्र मासाः सौराः भाद्रपौषचैत्रा निषिद्धाः
<>जन्ममासोऽपि निषिद्धः तदितरे विहिताः ।
<>वारस्तु बुधसोमयोर्व्विहितः । सामगानां मङ्गल-
<>वारोऽपि । तिथयस्तु नन्दारिक्तापूर्णिमामा-
<>वास्याष्टमीभिन्ना विहिताः । नक्षत्राणि रेवत्य-
<>श्विनी पुष्यः धनिष्ठा ज्येष्ठा श्रवणा स्वाती हस्ता
<>मृगशिरः शतभिषा पुनर्व्वसुः चित्रा । राजा-
<>देशे द्विजादेशे विवाहे मृतसूतकाशौचे बन्ध-
<>मोक्षे यज्ञकर्म्मणि परीक्षायां निसिद्धमासादि-
<>ष्वपि कार्य्यम् । अशक्तश्चेन्निषिद्धेऽपि दिने ।
<>“केशवमानर्त्तपुरं पाटलिपुत्त्रं पुरीमहीच्छ-
<>त्राम् ।
<>दितिमदितिञ्च स्मरतां क्षौरविधौ भवति
<>कल्याणम् ॥”
<>इत्युच्चार्य्य कार्य्यम् । इति ज्योतिषम् ॥
<LEND>
