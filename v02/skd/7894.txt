<L>7894<pc>2-135<k1>कुञ्जः<k2>कुञ्जः
कुञ्जः¦, पुं क्ली, (कौ जायते जन + डः । पृषोदरा-
<>दित्वात् मुमि साधः ।) पर्व्वतादेर्लतापल्लवादिभिः
<>समन्ताच्छादितगर्भो गह्वरादिदेशः । इति मधु-
<>प्रभृतयः ॥ उपरि चतुर्दिक्षु च लतादिभिराच्छा-
<>दितस्य स्थानस्य मध्ये शून्यदेशः । इत्यन्ये । इति
<>भरतः ॥ तत्पर्य्यायः । निकुञ्जः । इत्यमरः । २ । ३ । ८ ॥
<>(यथा, पदाङ्कदूते १ ।
<>“गोपीभर्त्तुर्विरहविधुरा काचिदिन्दीवराक्षी
<>उन्मत्तेव स्खलितकवरी निःश्वसन्ती विशालम् ।
<>अत्रैवास्ते मुररिपुरिति भ्रान्तिदूतीसहाया
<>त्यक्त्वा गेहं झटिति यमुना मञ्जुकुञ्जं जगाम” ॥)
<>हनुः । हस्तिदन्तः । इति मेदिनी ॥
<LEND>
