<L>28393<pc>4-018<k1>यमः<k2>यमः
यमः¦, पुं, (यमयति नियमयति जीवानां फलाफल-
<>मिति । यम् + अच् ।) दक्षिणदिक्पालः ।
<>तत्पर्य्यायः । धर्म्मराजः २ पितृपतिः ३ सम-
<>वर्त्ती ४ परेतराट् ५ कृतान्तः ६ यमुनाभ्राता ७
<>शमनः ८ यमराट् ९ कालः १० दण्डधरः ११
<>श्राद्धदेवः १२ वैवस्वतः १३ अन्तकः १४ ।
<>इत्यमरः । १ । १ । ६१ ॥ धर्म्मः १५ धर्म्मराट् १६
<>जीवितेशः १७ महिषध्वजः १८ औडम्बरः १९
<>दण्डधारः २० कीनाशः २१ दध्नः २२ महिष-
<>वाहनः २३ शीर्णपादः २४ भीमशासनः २५
<>कङ्कः २६ हरिः २७ । इति शब्दरत्नावली ॥
<>कर्म्मकरः २८ । इति जटाधरः ॥ * ॥ चतुर्द्दश-
<>यमतर्पणं यथा, --
<>“यां काञ्चित् सरितं प्राप्य कृष्णपक्षे चतुर्द्दशीम् ।
<>यमुनायां विशेषेण नियतस्तर्पयेद्यमान् ॥
<>यमाय धर्म्मराजाय मृत्यवे चान्तकाय च ।
<>वैवस्वताय कालाय सर्व्वभूतक्षयाय च ॥
<>औडम्बराय दध्नाय नीलाय परमेष्ठिने ।
<>वृकोदराय चित्राय चित्रगुप्ताय वै नमः ॥
<>एकैकस्य तिलैर्मिश्रांस्त्रींस्त्रीन् दद्यात् जला-
<>ञ्जलीन् ।
<>संवत्सरकृतं पापं तत्क्षणादेव नश्यति ॥”
<>इति तिथ्यादितत्त्वधृतभविष्यपुराणवचनम् ॥
<>तस्योत्पत्तिर्यथा, --
<>“संज्ञा च रविणा दृष्टा निमीलयति लोचने ।
<>यतस्ततः सरोषोऽर्कः संज्ञां निष्ठुरमब्रवीत् ॥
<>मयि दृष्टे सदा यस्मात् कुरुषे नेत्रसंयमम् ।
<>तस्माज्जनिष्यसे मूढे ! प्रजासंयमनं यमम् ॥”
<>मार्कण्डेय उवाच ।
<>“ततस्तस्यास्तु संजज्ञे भर्त्तृशापेन तेन वै ।
<>यमश्च यसुना चेयं प्रख्याता सुमहानदी ॥”
<>इति मार्कण्डेयपुराणे वैवस्वतमन्वन्तरे ७७ अः ॥
<>पुण्यात्मनां सम्बन्धे तस्य रूपं यथा, --
<>“तानागतांस्ततो दृष्ट्वा नरान् धर्म्मपरायणान् ।
<>भास्करिः प्रीतिमासाद्य स्वयं नारायणो भवेत् ॥
<>चतुर्ब्बाहुः श्यामवर्णः प्रफुल्लकमलेक्षणः ।
<>शङ्खचक्रगदापद्मधारी गरुडवाहनः ॥
<>स्वर्णयज्ञोपवीती च स्मेरचारुतराननः ।
<>किरीटी कुण्डली चैव वनमालाविभूषितः ॥”
<>पापिनां सम्बन्धे तस्य रूपं यथा, --
<>“त्रिंशद्योजनदीर्घाङ्गो वापीसदृशलोचनः ।
<>धूम्रवर्णो महातेजाः प्रलयाम्भोधरध्वनिः ॥
<>तृणाधिराजलोमां च ज्वलदग्निशिखाग्रवत् ।
<>नासारन्ध्रस्फुरच्छ्वासस्वनैर्ज्जितमहानिलः ॥
<>सुदीर्घदशनश्रेणिः सूर्पोपमनखावलिः ।
<>प्रचण्डमहिषारूढः संदष्टदशनच्छदः ॥
<>दण्डहस्तश्चर्म्मवासा भ्रूकुटीकुटिलाननः ॥”
<>इति पाद्मे क्रियायागसारे २२ अध्यायः ॥
[Page4-018-c+ 52]
<>अस्यानधिकारो यथा, --
<>“प्रोवाच धर्म्मं यदहं ब्रवीमि
<>कार्य्यं त्वया तत् खलु धर्म्मराज ! ॥
<>ब्रह्मोवाच ।
<>ये भक्ताः पुण्डरीकाक्षे कर्म्मणा मनसा गिरा ।
<>स्वकर्म्मनिरता दान्ता न नियम्या हि ते त्वया ॥
<>कृष्णः संपूजितो यैस्तु यैः कृष्णः समुपासितः ।
<>यैश्च नित्यं स्मृतः कृष्णो न ते त्वद्बिषयोपगाः ॥
<>नमः कृष्णाच्युतानन्तं वासुदेवेत्युदीरितम् ।
<>यैर्भावभावितो धर्म्म ! न ते त्वद्बिषयोपगाः ॥
<>दानं ददद्भिर्यैरुक्तमच्युतः प्रीयतामिति ।
<>श्रद्धापुरःसरैर्धर्म्म ! न ते त्वद्विषयोपगाः ॥
<>उत्तिष्ठद्भिः स्वपांद्भश्च व्रजद्भिश्च जनार्दनः ।
<>यैः स्मृतस्तु सदा धर्म्म ! न ते त्वद्बिषयोपगाः ॥
<>सर्व्ववाधासु ये कृष्णं संस्मरन्त्युच्चरन्ति च ।
<>तद्भावभाविनो ये च न ते त्वद्बिषयोपगाः ॥
<>स एव धाता सर्व्वस्य तन्नियोगकरा वयम् ।
<>यमसंयमने त्यक्तः सोऽस्मत्संयमको हरिः ॥”
<>इति वह्निपुराणे नरसिंहप्रादुर्भावाध्यायः ॥
<>अपि च ।
<>ब्राह्मण उवाच ।
<>“यत् कृत्वा सुमहत् पुण्यं धर्म्माधर्म्मविनिणये ।
<>प्रमाणं त्वं हि लोकानां फलं मे ब्रूहि तद्-
<>यम् ! ॥”
<>यम उवाच ।
<>यमो यम इति श्रुत्वा वृथा ह्युद्विजते जनः ।
<>आत्मा च यमितो येन न तस्यैव यमः स्मृतः ॥
<>आनृशंस्यं क्षमा सत्यमहिंसा दम आर्जवम् ।
<>ध्यानं प्रसादो माधुर्य्यं सन्तोषश्च यमा दश ॥
<>यमैश्च नियमैश्चैव यः करोत्यात्मसंयमम् ।
<>स चादृष्ट्वा तु मां याति परं ब्रह्म सनातनम् ॥”
<>इति तत्रैव यमशर्म्मिलोपाख्यानम् ॥ * ॥
<>सावित्रीकृतं यमाष्टकं स्तोत्रं यथा, --
<>सावित्र्युवाच ।
<>“तपसा धर्म्ममाराध्य पुष्करे भास्करः पुरा ।
<>धर्म्मांशं यं सुतं प्राप धर्म्मराजं नमाम्यहम् ॥ १ ॥
<>समता सर्व्वभूतेषु यस्य सर्व्वस्य साक्षिणः ।
<>अतो यन्नाम शमनमिति तं प्रणमाम्यहम् ॥ २ ॥
<>येनान्तश्च कृतो विश्वे सर्व्वेषां जीविनां परम् ।
<>कर्म्मानुरूपकाले च तं कृतान्तं नमाम्यहम् ॥ ३ ॥
<>बिभर्त्ति दण्डं दण्डाय पापिनां शुद्धिहेतवे ।
<>नमामि तं दंण्डधरं यः शास्ता सर्व्वदेहिनाम् ॥ ४ ॥
<>विश्वे च कलयत्येव यः सर्व्वायुश्च सन्ततम् ।
<>अतीव दुर्निवार्य्यञ्च तं कालं प्रणमाम्यहम् ॥ ५ ॥
<>तपस्वी वैष्णवो धर्म्मी संयमी विजितेन्द्रियः ।
<>जीविनां कर्म्मफलदस्तं यमं प्रणमाम्यहम् ॥ ६ ॥
<>स्वात्मारामश्च सर्व्वज्ञो मित्रः पुण्यकृतां भवे ।
<>पापिनां क्लेशदो यस्तं पुण्यमित्रं नमाम्यहम् ॥ ७ ॥
<>यज्जन्म ब्रह्मणो वंशे ज्वलन्तं ब्रह्मतेजसा ।
<>यो ध्यायति परं ब्रह्म ब्रह्मवंशं नमाम्यहम् ॥ ८ ॥
<>इत्युक्त्वा सा च सावित्री प्रणनाम यमं मुने ।
<>यमस्तां विष्णुभजनं कर्म्मपाकमुवाच ह ॥
[Page4-019-a+ 52]
<>इदं यमाष्टकं नित्यं प्रातरुत्थाय यः पठेत् ।
<>यमात्तस्य भयं नास्ति सर्व्वपापात् प्रमुच्यते ॥
<>महापापी यदि पठेत् नित्यं भक्त्या च नारद ! ।
<>यमः करोति तं शुद्धं कायव्यूहेन निश्चितम् ॥”
<>इति ब्रह्मवैवर्त्ते प्रकृतिखण्डे २६ अध्यायः ॥ * ॥
<>पारिभाषिकयमदन्ता यथा, --
<>“कार्त्तिकस्य दिनान्यष्टावष्टाग्रहायणस्य च ।
<>यमस्य दशना एते लघ्वाहारी स जीवति ॥”
<>इति वैद्यकम् ॥ * ॥
<>(“पङ्कमत्स्यवसातैलघृतगन्धांश्च ये नराः ।
<>मृष्टगन्धांश्च ये वान्ति गन्तारस्ते यमालयम् ॥
<>यूका ललाटमायान्ति बलिं नाश्नन्ति वायसाः ।
<>येषां वापि रतिर्नास्ति यातारस्ते यमालयम् ॥”
<>इति सुश्रुते सूत्रस्थाने ३१ अध्यायः ॥
<>अस्य शापवृत्तान्तं शापान्तवृत्तान्तञ्च यम-
<>राजशब्दे द्रष्टव्यम् ॥ * ॥) शरीरसाधना-
<>पेक्षनित्यकर्म्म । इत्यमरः । २ । ७ । ४९ ॥
<>“उपायान्तरनिरपेक्षं शरीरमात्रसाध्यं नित्यं
<>यावज्जीवमवश्यकार्य्यं यत्कर्म्म सत्यास्तेयादि तद्-
<>यमः । यमेरल् ।
<>‘अहिंसा सत्यवचनं ब्रह्मचर्य्यमकल्कता ।
<>अस्तेयमिति पञ्चैते यमाश्चैव व्रतानि च ॥’
<>इति मनुः ।” इति तट्टीकायां भरतः ॥
<>स च अष्टाङ्गयोगान्तर्गताङ्गविशेषः । स तु
<>दशविधो यथा, --
<>“ब्रह्मचर्य्यं दया क्षान्तिर्ध्यानं सत्यमकल्कता ।
<>अहिंसास्तेयमाधुर्य्यं दमश्चैते यमाः स्मृताः ॥”
<>इति गारुडे १०९ अध्यायः ॥ * ॥
<>स च पञ्चविधो यथा, --
<>“अहिंसा सत्यमस्तेयं ब्रह्मचर्य्यापरिग्रहौ ।
<>यमाः पञ्चाथ नियमाः शौचं द्विविधमीरितम् ॥”
<>इति तत्रैव २३० अध्यायः ॥
<>“अहिंसासत्यास्तेयब्रह्मचर्य्यापरिग्रहा यमाः ।”
<>इति पातञ्जले साधनपादे । ३० ॥ यच्छति निय-
<>च्छति इन्द्रियग्राममनेनेति । यम + घञ् ।)
<>संयमः ॥ यथा, अमरः । ३ । २ । १८ ।
<>“वियामो वियमो यामो यमः संयामसंयमौ ॥”
<>काकः । शनिः । इति मेदिनी । मे, २३ ॥
<>(विष्णुः । यथा, महाभारते । १३ । १४९ । ३० ।
<>“अतीन्द्रः संग्रहः सर्गो धृतात्मा नियमो यमः ॥”
<>“अन्तर्यच्छतीति यमः ।” इति तद्भाष्ये शङ्करा-
<>चार्य्यः ॥)
<LEND>
