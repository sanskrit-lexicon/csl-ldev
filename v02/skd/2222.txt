<L>2222<pc>1-105<k1>अर्थवादः<k2>अर्थवादः
अर्थवादः¦, पुं, (अर्थस्य लक्षणया स्तुत्यर्थस्य निन्दा-
र्थस्य वा वादः, वद् + करणे घञ् ।) स्तुतिः ।
प्रशंसा । इति हेमचन्द्रः ॥ स तु त्रिविधः । गुण-
वादः १ अनुवादः २ भूतार्थवादः ३ । यथा, --
“विरोधे गुणवादः स्यादनुवादोऽवधारिते ।
भूतार्थवादस्तद्धानावर्थवादस्त्रिधा मतः” ॥
इति भट्टः ॥ तत्त्वसम्वोधिनीमते सप्तविधः । स्तुत्य-
र्थवादः १ फलार्थवादः २ सिद्धार्थवादः ३ नि-
न्दार्थवादः ४ परकृतिः ५ पुराकल्पः ६ मन्त्रः ७ ।
एषामुदाहरणानि श्रुत्युक्तत्वात् न लिखितानि ॥
विध्यसमभिव्याहृतवाक्यं । यथा । “अर्थवादश्च
विध्यसमभिव्याहृतवाक्यरूपः” सोऽपि त्रिविधः ।
गुणवादानुवादभूतार्थवादभेदात् । यथा --
“विरोधे गुणवादः स्यादनुवादोऽवधारिते ।
भूतार्थवादस्तद्धानावर्थवादस्त्रिधा मतः” ॥
इति ॥ अयमर्थः । विरोधे विशेष्यविशेषणयोः
सामानाधिकरण्येनान्वयविरोधे गुणवादः अङ्ग-
कथनरूपत्वात् । यथा “यजमान स्रस्तरः” इति ।
अत्र स्रस्तरः कुशमुष्टिः तस्य यजमानेऽभेदान्वय-
बाधात् यजमानस्य कुशमुष्टिधारणरूपार्थवाद-
रूपत्वात् गुणवादः । अवधारिते प्रमाणान्तर-
सिद्धेऽर्थे यो वादः । यथा नान्तरीक्षेऽग्निश्चेतव्यः
अग्निंर्हिमस्य भेषजं इत्यादि च । अन्तरीक्षेऽग्नि-
चयनस्यासम्भवेन तदभावस्य अग्नेर्हिमनाशक-
त्वस्य च लौकिकप्रमाणसिद्धत्वात् अनुवादः ।
तद्धानौ तयोर्विरोधावधारनयोरभावे भूतार्थ-
वादः । यथा इन्द्रो वृत्रहन्नित्यादि । सोऽपि
द्विविधः । स्तुत्यर्थवादो निन्दार्थवादश्च । यथा, --
“सन्ध्यामुपासते ये च” इत्यादि स्तुत्यर्थवादः ।
“स्त्रीतैलमांससंभोगी पर्ब्बस्वेतेषुवै पुमान् ॥
विण्मूत्रभोजनं नाम प्रयाति नरकं मृतः” ।
इत्यादि निन्दार्थवादः । इति श्राद्धविवेकटीकायां
श्रीकृष्णतर्कालङ्कारः ॥ * ॥
“प्रकरणप्रतिपाद्यस्य तत्र तत्र प्रशंसनं” ।
इति वेदान्तसारः ॥ तद्विवरणं यथा । अथार्थ-
वादाधिकरणं । तत्रार्थवादाश्च बहुषु श्रूयन्ते ते
किं प्रमाणं न वेति संशये पूर्व्वपक्षसूत्रं । आम्ना-
यस्य प्रवर्त्तकत्वं तदर्थमेव तदवतारादिति । अ-
स्यार्थः । आम्नायस्य वेदस्य प्रवर्त्तकत्वं विधेये इति
शेषः । तदर्थं वेदाभिधानात् । तच्च प्रवर्त्तकत्वं
कार्य्यताज्ञानद्वारैव तद्विना प्रवृत्त्यभावात् । अतः
सिद्धार्थकानां स्तुत्यर्थवादानां कार्य्यतावाच-
कपदाभावात् न कार्य्यताधीजनकत्वं । अतो-
ऽप्रामाण्यमेव । अतस्तेषामर्थवादानां प्रवर्त्तक-
त्वार्थमवश्यं विधिकल्पनं कॢप्तविशेषणत्वं वा
युक्तं अतएव सिद्धान्तसूत्रं । विधिना त्वेकवाक्य-
त्वात् स्तुत्यर्थेन विधीनां स्युरिति । अस्यार्थः ।
अर्थवादानां स्तुतिपरत्वेन विधिना सह एक-
वाक्यत्वात् ते अर्थवादाः प्रमाणानि स्युः । तथा च
विधेयप्रवृत्तावेव तेषां तात्पर्य्यं तत्रैव प्रामाण्यं
यत्परशब्दः स शब्दार्थ इति सिद्धान्तात् न स्वार्थे
स्तुत्यादौ तत्र तात्पर्य्यामावात् । तर्हि यन्न टुःखेन
[Page1-105-b+ 52]
सम्भिन्नमित्यादेः स्वत्न्त्रार्थवादानां का गतिरित्य-
त्राह भूतार्थानां क्रियार्थेन समाम्नायः । अस्यार्थः ।
भूतार्थानां सिद्धार्थानां क्रियार्थेन कार्य्यबोधकेन
विधिना इति यावत् । समाम्नायः पाठः कार्य्य-
इति शेषः । ततश्च विधिवाक्याकाङ्क्षापूरकत्वेन
कार्य्यान्वितबोधकतया तेषां प्रामाण्यं । यथा ।
लिखिष्यमाणयूपाहवनीयवाक्यानां यूपाहवनीय-
परिचयाय कार्य्यान्वितबोधकत्वेन स्वार्यबोधकत्वे
प्रामाण्यं । तथा स्वर्गकामो यजेतेत्यत्र स्वर्गरूप-
परिचयाय स्वर्गबोधकत्वेन ।
“यन्न दुःखेन सम्भिन्नं न च ग्रस्तमनन्तरं ।
अभिलाषोपनीतं यत् तत् सुखं स्वःपदास्पदं” ॥
इत्यादि वाक्यानामपि प्रामाण्यं । अन्यथा यूपा-
दिपदार्थापरिचये च तत्तद्विधिवाक्यानां प्रवृत्तिर्न
स्यादतो विधिनैकवाक्यत्वात् सिद्धार्थकानामपि
प्रामाण्यं । यत्र तु विधिना सह विरोधः तत्र
न स्वार्थे प्रामाण्यं । यथा “अहरहः सन्ध्यामुपा-
सीत” इत्यादौ ।
“सन्ध्यामुपासते ये तु नियतं संशितव्रताः ।
विधूतपापास्ते यान्ति ब्रह्मलोकमनामयम्” ॥
इत्याद्यर्थवादानां ॥ अतो नित्ये कर्म्मणि फलश्रुति-
रर्थवादएव सोऽपि रुच्युत्पादनपरः । अतोऽत्र
कार्य्यताज्ञानादेरप्रवृत्तिरिति दिक् । इति धर्म-
दीपिका ॥
<LEND>
