<L>16197<pc>2-700<k1>दानधर्म्मः<k2>दानधर्म्मः
दानधर्म्मः¦, पुं, (दानाख्यो धर्म्मः दानरूपो धर्म्मो
<>वा मध्यलोपिसमासः ।) दानस्य फलम् । यथा,
<>ब्रह्मोवाच ।
<>“अथातः संप्रवक्ष्यामि दानधर्म्ममनुत्तमम् ।
<>अर्थानामुचिते पात्रे श्रद्धया प्रतिपादनम् ॥
<>दानन्तु कथितं तज्ज्ञैर्भुक्तिमुक्तिफलप्रदम् ।
<>न्यायेनोपार्ज्जयेद्वित्तं दानभोगफलञ्च तत् ॥
<>अध्यापनं याजनञ्च वृत्तमाहुः प्रतिग्रहम् ।
<>कुसीदं कृषिबाणिज्यं क्षत्त्रवृत्तोऽथ चार्ज्जयेत् ॥
<>यद्दीयते च पात्रेभ्यस्तद्दानं परिकीर्त्तितम् ।
<>नित्यं नैमित्तिकं काम्यं विमलं दानमीरितम् ॥
<>अहन्यहनि यत् किञ्चिद्दीयतेऽनुपकारिणे ।
<>अनुद्दिश्य फलं तत् स्यात् ब्राह्मणाय तु नित्य-
<>कम् ॥
<>यत्तु पापोपशान्त्ये च दीयते विदुषां करे ।
<>नैमित्तिकं तदुद्दिष्टं दानं सद्भिरनुष्ठितम् ॥
<>अपत्यविजयैश्वर्य्यस्वर्गार्थं यत् प्रदीयते ।
<>दानं तत् काम्यमाख्यातमृषिभिर्धर्म्मचिन्तकैः ॥
<>ईश्वरप्रीणनार्थाय ब्रह्मवित्सु प्रदीयते ।
[Page2-700-c+ 52]
<>चेतसा सत्त्वयुक्तेन दानं तत् विमलं स्मृतम् ॥
<>इक्षुभिः सन्ततां भूमिं यवगोधूमशालिनीम् ।
<>ददाति वेदविदुषे स न भूयोऽभिजायते ।
<>भूमिदानात् परं दानं न भूतं न भविष्यति ॥
<>विद्यां दत्त्वा ब्राह्मणाय ब्रह्मलोके महीयते ।
<>दद्यादहरहस्तान्तु श्रद्धया ब्रह्मचारिणे ।
<>सर्व्वपापविनिर्म्मुक्तो ब्रह्मस्थानमवाप्नुयात् ॥
<>वैशाख्यां पौर्णमास्यान्तु ब्राह्मणान् सप्त पञ्च च ।
<>उपोष्याभ्यर्च्चयेद्बिद्बान् मधुना तिलकृष्णकैः ॥
<>गन्धादिभिः समभ्यर्च्च्य वाचयेद्वा स्वयं वदेत् ।
<>प्रीयतां धर्म्मराजेति यथा मनसि वर्त्तते ।
<>यावज्जीवकृतं पापं तत्क्षणादेव नश्यति ॥
<>कृष्णाजिने तिलान् कृत्वा हिरण्यमधुसर्पिषा ।
<>ददाति यस्तु विप्राय सर्व्वं तरति दुष्कृतम् ॥
<>कृतान्नमुदकुम्भञ्च वैशाख्याञ्च विशेषतः ।
<>निर्द्दिश्य धर्म्मराजाय विप्रेभ्यो मुच्यते भयात् ॥
<>द्बादश्यामर्च्चयेद्बिष्णुमुपोष्याघप्रणाशिनीम् ।
<>सर्व्वपापविनिर्म्मुक्तो नरो भवति निश्चितम् ॥
<>यो हि यां देवतामिच्छेत् समाराघयितुं नरः ।
<>ब्राह्मणान् भोजयेद्यत्नाद्भोगाय तोषिताः
<>सुराः ॥
<>सन्ततिकामः सततं पूजयेद्बै पुरन्दरम् ।
<>ब्रह्मवर्च्चसकामस्तु ब्राह्मणान् ब्रह्मनिश्चयात् ॥
<>आरोग्यकामोऽथ रविं घनकामो हुताशनम् ।
<>कर्म्मणां सिद्धिकामन्तु पूजयेद्बै विनायकम् ॥
<>भोगकामो हि शशिनं धनकामः समीरणम् ।
<>मुमुक्षुः सर्व्वसंसारात् प्रयत्नेनार्च्चयेद्धरिम् ॥
<>अकामः सर्व्वकामो वा पूजयेत्तु गदाधरम् ।
<>वारिदस्तृप्तिमाप्नोति सुखमक्षय्यमन्नदः ॥
<>तिलप्रदः प्रजामिष्टां दीपदश्चक्षुरुत्तमम् ।
<>भूमिदः सर्व्वमाप्नोति दीर्घमायुर्हिरण्यदः ॥
<>गृहदोऽग्य्राणि वेश्मानि रूप्यदो रूपमुत्तमम् ।
<>वासोदश्चन्द्रसालोक्यमश्विसालोक्यमश्वदः ॥
<>अनडुद्दः श्रियं पुष्टां गोदो व्रध्नस्य पिष्टपम् ।
<>यानशय्याप्रदो भार्य्यामैश्वर्य्यमभयप्रदः ।
<>धान्यदः शाश्वतं सौख्यं ब्रह्मदो ब्रह्म शाश्वतम् ।
<>वेदवित्सु ददद्दानं स्वर्गलोके महीयते ॥
<>गवां घासप्रदानेन सर्व्वपापैः प्रमुच्यते ।
<>इन्धनानां प्रदानेन दीप्ताग्निर्जायते नरः ॥
<>औषधं स्नेहमाहारं रोगिणो रोगशान्तये ।
<>ददानो रोगरहितः मुखी दीर्घायुरेव च ॥
<>असिपत्रवनं मार्गं क्षुरधारासमन्वितम् ।
<>तीक्ष्णातपञ्च तरति छत्रोपानत्प्रदानतः ॥
<>यद्यदिष्टतमं लोके यच्चास्य दयितं गृहे ।
<>तत्तद्गुणवते देयं तदेवाक्षयमिच्छता ॥
<>अयने विषुवे चैव ग्रहणे चन्द्रसूर्य्ययोः ।
<>संक्रान्त्यादिषु कालेषु दत्तं भवति चाक्षयम् ॥
<>प्रयागादिषु तीर्थेषु गयायाञ्च विशेषतः ।
<>दानधर्म्मात् परो धर्म्मो भूतानां नेह विद्यते ॥
<>स्वर्गायुर्भूतिकामेन देयं पापोपशान्तये ।
<>दीयमानन्तु यो मोहात् गोविप्राग्निसुरेषु च ।
<>निवारयति पापात्मा तिर्य्यग्योनिं व्रजेन्नरः ॥
[Page2-701-a+ 52]
<>यस्तु दुर्भिक्षवेलायामन्नाद्यं न प्रयच्छति ।
<>म्रियमाणेषु विप्रेषु ब्रह्महा स तु गर्हितः ॥”
<>इति गारुडे दानघर्म्मनाम ५१ अध्यायः ॥ * ॥
<>अन्यत् महाभारते शान्तिपर्व्वणि द्रष्टव्यम् ॥
<LEND>
