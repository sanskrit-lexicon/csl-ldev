<L>22148<pc>3-215<k1>पूतिः<k2>पूतिः
पूतिः¦, स्त्री, (पू + भावे क्तिन् ।) पवित्रता ।
दुर्गन्धः । इत्यमरटीकायां रायमुकुटः ॥ (यथा,
गारुडे १८० अध्याये ।
“मेषमूत्रसैन्धवाभ्यां कर्णयोर्भरणात् शिव ।
कर्णयोः पूतिनाशः स्यात् कृमिस्रावो विनश्यति ॥”)
खट्टाशमुष्कः । खाटाशी इति भाषा । तस्यानु-
लेपनगुणः । परमालक्ष्मीरक्षोज्वरनाशित्वम् ।
इति राजवल्लभः ॥ (अस्या विशोधनं यथा, --
“यथालाभमपामार्गस्रुह्यादिक्षारलेपितम् ।
वास्पस्वेदेन संस्विद्य पूतिं निर्लोमतां नयेत् ॥
दोलापाकं पचेत् पश्चात् पञ्चपल्लववारिणा ।
खलः साधुमिवोत्पीड्य ततो निस्नेहतां नयेत् ॥
[Page3-216-a+ 52]
आजशोभाञ्जनजलैर्भावयेच्च पुनः पुनः ।
शिग्रुमूलेन केतक्याः पुष्पपत्रपुटे च तम् ॥
पचेदेवं विशुद्धः सन् मृगनाभिसमो भवेत् ॥”
इति वैद्यकचक्रपाणिसंग्रहे वातव्याध्यधिकारे ॥
दुर्गन्धविशिष्टे, त्रि । यथा, भगवद्गीतायाम् ।
१७ । १० ।
“यातयामं गतरसं पूति पर्य्युषितञ्च यत् ।
उच्छिष्टमपि चामेध्यं भोजनं तामसप्रियम् ॥”)
<LEND>
