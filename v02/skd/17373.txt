<L>17373<pc>2-764<k1>द्वात्रिंशल्लक्षणोपेतः<k2>द्वात्रिंशल्लक्षणोपेतः
द्वात्रिंशल्लक्षणोपेतः¦, पुं, (द्वात्रिंशल्लक्षणैरुपेतः ।)
महापुरुषः । इति शब्दार्थकल्पतरुः ॥ तल्लक्ष-
णानि यथा, --
“रागः सप्तसु हन्त षट्स्वपि शिशोरङ्गेष्वलं
तुङ्गता
विस्तारस्त्रिषु खर्व्वता त्रिषु तथा गम्भीरता
च त्रिषु ।
दैर्ध्यं पञ्चसु किञ्च पञ्चसु सखे ! संप्रेक्ष्यते
सूक्ष्मता
द्वात्रिंशद्वरल णः कथमसौ गोपेषु सम्भा-
व्यते ॥”
इति श्रीहरिभक्तिरसामृतसिन्धुः ॥
“राग इति । श्रीमद्व्रजेश्वरं प्रति कस्यचित् सव-
यसो गोपस्य वाक्यमिदम् । सप्तसु नेत्रान्त-
पादकरतलताल्वधरौष्ठजिह्वानखेषु षट्सु वक्षः-
स्कन्धनखनासिकाकटिमुखेषु । त्रिषु कटिललाट-
वक्षःसु । केचित् कटिस्थाने शिरः पठन्ति ।
[Page2-764-c+ 52]
पुनस्त्रिषु ग्रीवाजङ्घामेहनेषु । पुनस्त्रिषु नाभि-
स्वरसत्वेषु । पञ्चसु नासाभुजनेत्रहनूजानुषु ।
पुनः पञ्चसु त्वक्केशरोमदन्ताङ्गुलिपर्व्वसु ।
तथैव महापुरुषलक्षणे सामुद्रकग्रन्थप्रसिद्धेः ।
द्वात्रिंशद्वराणि तत्तल्लक्षणेभ्यः अन्येभ्योऽपि
श्रेष्ठानि लक्षणानि यस्य सः गोपेषु कथमिति
भगवदवतारादिषु अप्येतादृशत्वाश्रवणादिति
भावः ।” इति श्रीजीवगोस्वामिविरचिता दुर्गम-
सङ्गमनीनाम्नी टीका ॥
<LEND>
