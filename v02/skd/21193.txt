<L>21193<pc>3-116<k1>पापं<k2>पापं
पापं¦, क्ली, (पाति रक्षति अस्मादात्मानमिति ।
<>पा + “पानीविषिभ्यः पः ।” उणां । ३ । २३ ।
<>इति पः ।) अधर्म्मम् । दुरदृष्टम् । तत्पर्य्यायः ।
<>पङ्कम् १ पाप्मा २ पापम् ३ किल्विषम् ४
<>कल्मषम् ५ कलुषम् ६ वृजिनम् ७ एनः ८
<>अघम् ९ अहः १० दुरितम् ११ दुष्कृतम् १२ ।
<>इत्यमरः ॥ पातकम् १३ तूस्तम् १४ कण्वम् १५
[Page3-116-c+ 52]
<>शल्यम् १६ पापकम् १७ । इति शब्दरत्नावली
<>(निषिद्धकर्म्मानुष्ठानविहितकर्म्माननुष्ठानाभ्यां
<>पापोत्पत्तिं सविशेषमाह श्रीसंदाशिवः ।
<>“अनुष्ठानं निषिद्धस्य त्यागो विहितकर्म्मणः ।
<>नृणां जनयतः पापं क्लेशशोकामयप्रदम् ॥
<>स्वानिष्टमात्रजननात् परानिष्टोपपादनात् ।
<>तदेव पापं द्विविधं जानीहि कुलनायिके ! ॥
<>परानिष्टकरात् पापान् मुच्यते राजशासनात् ।
<>अन्यस्मान्मुच्यते मर्त्त्यः प्रायश्चित्त्या समाधिना ॥
<>प्रायश्चित्त्याथवा दण्डैर्न पूता ये कृतांहसः ।
<>नरकान् न निवर्त्तन्ते इहामुत्र निगर्हिताः ॥”
<>इति श्रीमहानिर्व्वाणतन्त्रे ॥)
<>तद्दशविधं यथा, --
<>“प्राणाभिपातनं स्तैन्यं परदारमथापि च ।
<>त्रीणि पापानि कायेन सर्व्वतः परिवर्ज्जयेत् ॥
<>असत्प्रलापं पारुष्यं पैशुन्यमनृतन्तथा ।
<>चत्वारि वाचा राजेन्द्र ! न जल्पेत न चिन्तयेत् ॥
<>अनभिध्या परस्वेषु सर्व्वसत्त्वेषु सौहृदम् ।
<>कर्म्मणां फलमस्तीति त्रिविधं मनसा चरेत् ॥”
<>इति शान्तिपर्व्वणि दानधर्म्मः ॥
<>स्मृत्युक्तान्येतानि पातकशब्दे लिखितानि ॥ * ॥
<>पापस्य पुरुषत्रयानुवर्त्तित्वं यथा, --
<>“नाधर्म्मश्चरितो राजन् ! सद्यः फलति गौरिव ।
<>शनैरावर्त्तमानस्तु मूलान्यपि निकृन्तति ॥
<>यदि नात्मनि मित्रेषु न चेत् पुत्रेषु नप्तृषु ।
<>पापमाचरितं कर्म्म त्रिवर्गमनुवर्त्तते ॥
<>फलत्येवं ध्रुवं पापं गुरुभुक्तमिवोदरे ॥”
<>इति मात्स्ये २८ अध्यायः ॥ * ॥
<>तीर्थस्य पापनाशकत्वं तत्र कृतपापस्य वज्र-
<>लेपत्वञ्च । यथा, --
<>“अन्यत्र हि कृतं पापं तीर्थमासाद्य गच्छति ।
<>तीर्थे तु यत् कृतं पापं वज्रलेपो भविष्यति ॥
<>मथुरायां कृतं पापं तत्रैव च विनश्यति ।
<>एषा पुरी महापुण्या यस्यां पापं न विद्यते ॥”
<>इति वाराहे मथुरामाहात्म्यम् ॥ * ॥
<>शेषपापलक्षणं यथा, --
<>“अतः परं प्रवक्ष्यामि शेषपापस्य लक्षणम् ।
<>ऋणं देवर्षिभूतानां मनुष्याणां विशेषतः ॥
<>पितॄणाञ्च द्विजश्रेष्ठ ! सर्व्ववर्णेषु चैकतः ।
<>ओँकारादिनिवृत्तिश्च पापकार्य्यकृतिश्च या ॥
<>हत्यादिकं महापापं त्वगम्यागमनं तथा ।
<>घृतादिविक्रयं घोरं चाण्डालादिप्रतिग्रहम् ॥
<>स्वदोषगोपनं पापं परदोषप्रकाशनम् ।
<>ईर्षाविद्धं वाक्यदुष्टं निष्ठुरत्वं षडम्बरम् ॥
<>ढाकित्वं तालवादित्वं नाम्ना वाचाप्यधर्म्मजः ।
<>मारणत्वमधार्म्मिक्यं नरकावहमुच्यते ॥
<>एतैः पापैस्तु संयुक्तः पच्यते यदि शङ्करः ॥”
<>इति वामने ५८ अध्यायः ॥
<>साङ्कर्य्यनामकपापानि यथा, --
<>“एकशय्याशनं पंक्तिभाण्डपक्वान्नमिश्रणम् ।
<>याजनाध्यापने योनिस्तथैव सहभोजनम् ॥
<>सहाध्यायस्तु दशमः सहयाजनमेव च ।
[Page3-117-a+ 52]
<>एकादश समुद्दिष्टा दोषाः साङ्कर्य्यसंज्ञिताः ॥
<>समीपे चाप्यवस्थानात् पापं संक्रमते नृणाम् ।
<>तस्मात् सर्व्वप्रयत्नेन साङ्कर्य्यं परिवर्ज्जयेत् ॥”
<>इति कौर्म्मे उपविभागे १५ अध्यायः ॥
<>“आलापाद्गात्रसंस्पर्शात् संवासात्सहभोज-
<>नात् ।
<>आसनाच्छयनाद्यानात् पापं संक्रमते नृणाम् ॥
<>आसनादेकशय्याया भोजनात् पंक्तिसङ्करात् ।
<>ततः संक्रमते पापं घटाद्घट इवोदकम् ॥”
<>इति गारुडे नीतिसारे ११२ अध्यायः ॥
<>राष्ट्रादिकृतपापेन राजादीनां परस्परं पापित्वं
<>यथा, --
<>“राजा राष्ट्रकृतात् पापात् पापी भवति वै
<>हरे ! ।
<>तथैव राज्ञः पापेन तद्राज्यस्थास्तु ये जनाः ॥
<>वर्णाश्रमादयः सर्व्वे पापिनो नात्र संशयः ।
<>भार्य्यांहोदुष्कृती स्वामी वृजिनात् स्वामिनो-
<>ऽबला ॥
<>तथा देशिकपापात्तु शिष्यः स्यात् पातकी सदा ।
<>शिष्याद्धि पापिनो नित्यं गुरुर्भवति दुष्कृती ॥
<>पातकी यजमानः स्यात् पापिनोऽङ्ग ! पुरोधसः ।
<>पुरोहितस्तथा पापी यजमानांहसो ध्रुवम् ॥”
<>अदत्तपुण्यपापभागित्वं यथा, --
<>“अदत्तानि च पुण्यानि पापानि च यथा प्रिये ! ।
<>प्राप्याणि कर्म्मणा येन तद्यथावन्निशामय ॥
<>देशग्रामकुलानि स्युर्भागभाञ्जि कृतादिषु ।
<>कलौ तु केवलं कर्त्तां फलभुक् पुण्यपापयोः ॥
<>अकृतेऽपि च संसर्गे व्यवस्थेयमुदाहृता ।
<>संसर्गात् पुण्यापापानि यथा यान्ति निबोध तत् ॥
<>एकत्र मैथुनाद्यानादेकपात्रस्थभोजनात् ।
<>फलार्द्धं प्राप्नुयान्मर्त्त्यो यथावत् पुण्यपापयोः ॥
<>स्पर्शनाद्भाषणाद्वापि परस्य स्तवनादपि ।
<>दशांशं पुण्यपाषानां नित्यं प्राप्नोति मानवः ॥
<>दर्शनश्रवणाभ्याञ्च मनोध्यानात्तथैव च ।
<>परस्य पुण्यपापानां शतांशं प्राप्नुयान्नरः ॥
<>परस्य निन्दापैशुन्यं धिक्कारञ्च करोति यः ।
<>तत्कृतं पातकं प्राप्य स्वपुण्यं प्रददाति सः ॥
<>कुर्व्वतः पुण्यकर्म्माणि सेवां यः कुरुते परः ।
<>पत्नी भृत्योऽथ शिष्यो वा सजातीयोऽपि मानवः ।
<>तस्य सेवानुरूपेण तस्य तत्पुण्यभाग्भवेत् ॥
<>एकपंक्तेस्ततो यस्तु लङ्घयन् परिवेशयेत् ।
<>तस्य पापशतांशन्तु लभते परिवेशकः ॥
<>स्नानसन्ध्यादिकं कुर्व्वन् संस्पृशेद्वा प्रभाषते ।
<>स पुण्यकर्म्मषष्ठांशं दद्यात्तस्मै सुनिश्चितम् ॥
<>धर्म्मोद्देशेन यो द्रव्यं परं याचयते नरः ।
<>तत् पुण्यं कर्म्मजं तस्य धनं दत्त्वाप्नुयात् फलम् ॥
<>अपहृत्य परद्रव्यं पुण्यकर्म्म करोति यः ।
<>कर्म्मकृत् पापभोक्तात्र धनिनस्तद्भवेत् फलम् ॥
<>नापनुद्य ऋणं यस्तु परस्य म्रियते नरः ।
<>धनी तत् पुण्यमाप्नोति स्वधनस्यानुरूपतः ॥
<>बुद्धिदस्त्वनुमन्ता च यश्चोपकरणप्रदः ।
<>बलकृच्चापि षष्ठांशं प्राप्नु यात् पुण्यपापयोः ॥
[Page3-117-b+ 52]
<>प्रजाभ्यः पुण्यपापानां राजा षष्ठांशमुद्धरेत् ।
<>शिष्याद्गुरुः स्त्रिया भर्त्ता पिता पुत्त्रात्तथैव च ।
<>स्वपतेरपि पुण्यस्य भार्य्यार्द्धं समवाप्नुयात् ॥
<>परहस्तेन दानादि कुर्व्वतः पुण्यकर्म्मणः ।
<>विना भृतकशिष्याभ्यां कर्त्ता षष्ठांशमाहरेत् ।
<>आत्मनो वा परस्यापि यदि सेवां न कारयेत् ॥
<>श्रीकृष्ण उवाच ।
<>इत्थं ह्यदत्तान्यपि पुण्यपापा-
<>न्यायान्ति नित्यं परसञ्चितानि ।
<>शृणुष्व चास्मिन्नितिहासमग्र्यं
<>पुराभवं पुण्यमतिप्रियञ्च ॥”
<>इति पाद्मोत्तरखण्डे । ७१ । १५७ अध्यायः ॥
<>क्षुद्रजन्तुप्रभृतीनां वधे पापं तत्प्रायश्चित्तञ्च
<>यथा, --
<>“वधे च क्षुद्रजन्तूनां हिंसकानाञ्च पण्डितः ।
<>कार्षापणं समुत्सृज्य मृत्युकाले प्रमुच्यते ॥
<>अहिंसकानां क्षुद्राणां वधे शतगुणं ध्रुवम् ।
<>प्रायश्चित्तं मृत्युकाले कथितं पद्मयोनिना ॥
<>वधे विशिष्टजन्तूनां पश्वादीनाञ्च कामतः ।
<>ततः शतगुणं पापं निश्चितं मनुरब्रवीत् ॥
<>नराणां म्लेच्छजातीनां वधे शतगुणं ततः ॥
<>म्लेच्छानाञ्च शतानाञ्च यत् पापं लभते वधे ।
<>सच्छूद्रैकस्य च वधे तत् पापं लभते पुमान् ॥
<>सच्छूद्राणां शतानाञ्च यत् पापं लभते वधे ।
<>तत् पापं लभते नूनं गोवधेनैव निश्चितम् ॥
<>गवां दशगुणं पापं ब्राह्मणस्य वधे भवेत् ।
<>विप्रहत्यासमं पापं स्त्रीवधे लभते नरः ॥” * ॥
<>पापिदर्शनजन्यपापं यथा, --
<>“पापं यद्दर्शने तात ! कथयामि निशामय ।
<>दुःस्वप्नं पापबीजञ्च केवलं विघ्नकारणम् ॥
<>गोघ्नञ्च ब्रह्मघ्नं वापि कृतघ्नं कुटिलं तथा ।
<>देवघ्नं पितृमातृघ्नं पापं विश्वासघातिनम् ॥
<>मिथ्यासाक्ष्यप्रदातारं पञ्चातिथ्यविवञ्चकम् ।
<>ग्रामयाजिनमेवेति देवविप्रस्वहारिणम् ॥
<>अश्वत्थघातिनं दुष्टं शिवविष्णुविनिन्दकम् ।
<>अदीक्षितमनाचारं सन्ध्याहीनं द्विजन्तथा ॥
<>देवलं वृषवाहञ्च शूद्राणां सूपकारकम् ।
<>शवदाही च शूद्राणां शूद्रश्राद्धान्नभोजिनम् ॥
<>अवीरां छिन्ननासाञ्च देवब्राह्मणनिन्दकम् ।
<>पतिभक्तिविहीनाञ्च विष्णुभक्तिविहीनकम् ॥
<>शूद्राणां विधवाञ्चैव चण्डालं व्यभिचारिणीम् ।
<>शश्वत् कोपयुतं दुष्टमृणग्रस्तञ्च जारजम् ॥
<>चौरं मिथ्यावादिनञ्च शरणागतघातिनम् ।
<>मांसापहारिणञ्चैव ब्राह्मणं वृषलीपतिम् ॥
<>ब्राह्मणीगामिनं शूद्रं द्विजं वार्द्धुषिकन्तथा ।
<>अगम्यागामिनं दुष्टं चतुर्व्वर्णं नराधमम् ॥
<>मातासपत्नी माता च श्वश्रूश्च भगिनी सुता ।
<>गुरुपत्नी पुत्त्रपत्नी सोदरस्य प्रिया सती ॥
<>मातृष्वसा पितृष्वसा भागिनेयप्रिया तथा ।
<>मातुलानी नवोढा च पितृव्यस्त्री रजस्वला ॥
<>पितृमातृप्रसूश्चैव चागम्याष्टादश स्मृताः ।
<>कीर्त्तिताः सामवेदे च परिपाल्याः सतां व्रज ! ॥
[Page3-117-c+ 52]
<>एतान् दृष्ट्वा च स्पृष्ट्वा च ब्रह्महत्यां लभेन्नरः ।
<>तस्माद्दैवादिमान् दृष्ट्वा सूर्य्यं दृष्ट्वा हरिं स्मरेत् ॥
<>कामतो यदि पश्यन्ति तत्तुल्यास्ते भवन्ति वै ।
<>तस्मात् सन्तो न पश्यन्ति पापभीता व्रजेश्वर ! ॥”
<>इति ब्रह्मवैवर्त्ते श्रीकृष्णजन्मखण्डे ७ । ७८ अध्यायः ॥
<>(अनिष्टम् । वधः । इति राजानुजः ॥ यथा,
<>रामायणे । २ । ८ । ३२ ।
<>“तस्मात् न लक्ष्मणे रामः पापं किञ्चित् करि-
<>ष्यति ।
<>रामस्तु भरते पापं कुर्य्यादेव न संशयः ॥”
<>तद्वति, त्रि । इत्यमरः ॥ यथा, महाभारते ।
<>१ । ९० । १९ ।
<>“पुण्यां योनिं पुण्यकृतो व्रजन्ति
<>पापां योनिं पापकृतो व्रजन्ति ।
<>कीटाः पतङ्गाश्च भवन्ति पापा
<>न मे विवक्षास्ति महानुभाव ! ॥”)
<LEND>
