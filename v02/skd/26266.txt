<L>26266<pc>3-623<k1>मन्दाग्निः<k2>मन्दाग्निः
मन्दाग्निः¦, पुं, (मन्दः पाचनासमर्थश्चासावग्नि-
<>श्चेति ।) कफद्वाराल्पजठरानलः । तस्य निदा-
<>नादि यथा, --
<>“मन्दस्तीक्ष्णोऽथ विषमः समश्चेति चतुर्व्विधः ।
<>कफपित्तानिलाधिक्यात्तत्साम्याज्जाठरोऽनलः ॥
<>विषमो वातजान् रोगांस्तीक्ष्णः पित्तसमुन्न-
<>तान् ।
<>करोत्यग्निस्तथा मन्दो विकारान् कफसम्भवान् ॥
<>समा समाग्नेरशिता मात्रा सम्यग्विपच्यते ।
<>अल्पापि नैव मन्दाग्नेर्विषमाग्नेस्तु देहिनः ।
<>कदाचित् पच्यते सम्यक् कदाचिच्च न पच्यते ॥”
<>इति माधवकरः ॥ * ॥
<>तस्यौषधं यथा, --
[Page3-623-b+ 52]
<>“चित्रकस्याष्टभागानि शूरणस्य च षोडश ।
<>शुण्ठ्याश्चत्वारि भागानि मरीचानां द्वयं
<>तथा ॥
<>पिप्पली पिप्पलीमूलं विडङ्गानां चतुष्टयम् ।
<>अष्टौ मुप्तलिभागाश्च त्रिफलायाश्चतुष्टयम् ॥
<>द्विगुणेन गुडेनैषां मोदकानि हि कारयेत् ।
<>तद्भक्षणमजीर्णं हि पाण्डुरोगञ्च कामलाम् ।
<>अतिश्रोणितमन्दाग्निप्लीहाद्यञ्च निवारयेत् ॥”
<>इति गारुडे १९८ अध्यायः ॥ * ॥
<>अथ जठराग्निविकाराधिकारः । तत्र सन्नि-
<>कृष्टनिदानपूर्व्वकान् उदराग्निविकारानाह ।
<>“कफपित्तानिलाधिक्यात्तत्साम्याज्जाठरोऽनलः ।
<>मन्दस्तीक्ष्णोऽथ विषमः समश्चेति चतुर्विधः ॥”
<>तत्र मन्दस्याग्नेर्लक्षणमाह ।
<>“स्वल्पापि नैव मन्दाग्नेर्मात्रा भुक्तापि पच्यते ।
<>छर्द्दिर्दाहः प्रसेकः स्याच्छिरोगौरवजाठरम् ॥”
<>मन्दाग्निजन्यान् विकारानाह ।
<>“मन्दोऽग्निर्द्देहिनां कुर्य्याद्विकारान् कफसम्भ-
<>वान् ॥” * ॥
<>अथ चिकित्सा ।
<>“हरीतकी तथा शुण्ठी भक्ष्यमाणा गुडेन वा ।
<>सैन्धवेन युता वा स्यात् सातत्येनाग्निदीपनी ॥ १ ॥
<>गुडेन शुण्ठीमथवोपकुल्यां
<>पथ्यातृतीयामथ दाडिमं वा ।
<>आमेष्वजीर्णेषु गुदामयेषु
<>वर्च्चोविबन्धेषु च नित्यमद्यात् ॥ २ ॥
<>व्योषं दन्ति त्रिवृच्चित्रं कृष्णामूलं विचूर्णितम् ।
<>तच्चूर्णं गुडसंमिश्रं भक्षयेत् प्रातरुत्थितः ॥
<>एतद्गुडाष्टकं नाम बलवर्णाग्निवर्द्धनम् ।
<>शोथोदावर्त्तशूलघ्नं प्लीहपाण्ड्वामयापहम् ॥”
<>सर्व्वचूर्णसमो गुडो देयः । गुडाष्टकम् ॥ ३ ॥
<>“दहनाजमोदसैन्धवनागरमरिचानि चाम्ल-
<>तक्रेण ।
<>सप्ताहादग्निकरं पाण्ड्वर्शोनाशनं परमम् ॥” * ॥
<>वैश्वानरः क्षारः ।
<>“सामुद्रलवणं ग्राह्यमष्टकर्षमितं बुधैः ।
<>सौवर्च्चलं पञ्चकर्षं विडसैन्धवधान्यकम् ॥
<>पिप्पली पिप्पलीमूलं पत्रकं कृष्णजीरकम् ।
<>तालीशं केशरं चव्यमम्लवेतसकं तथा ।
<>द्विकर्षमात्राण्येतानि प्रत्येकं कारयेद्-
<>बुधः ॥ ५ ॥
<>मरिचं जीरकं विश्वमेकैकं कर्षमात्रकम् ।
<>दाडिमं स्याच्चतुष्कर्षं त्वगेले वार्द्धकर्षके ।
<>एतच्चूर्णीकृतं सर्व्वं लवणं भास्कराभिधम् ॥
<>भक्षयेच्छाणमानं तत् तक्रमस्तुककाञ्जिकैः ।
<>वातश्लेष्मभवं गुल्मं प्लीहानमुदरं क्षयम् ॥
<>अर्शांसि ग्रहणी कुष्ठं विबन्धञ्च भगन्दरम् ।
<>शूलं शोथं श्वासकासावामदोषञ्च हृद्रुजम् ॥
<>अश्मरीं शर्कराञ्चापि पाण्डुरोगं कृमीनपि ।
<>मन्दाग्निं नाशयेदेतद्दीपनं पाचनं परम् ॥
<>हिताय सर्व्वलोकानां भास्करेणैतदीरितम् ।
<>हन्यात् सर्व्वाण्यजीर्णानि भुक्तमात्रमसंशयम् ॥
[Page3-623-c+ 52]
<>निम्बुरसादिकं दत्त्वा गुटिकामप्येके कुर्व्वन्ति ॥ ६ ॥
<>टङ्गणं रसगन्धौ च समं भागं त्रयं विषात् ।
<>कपर्द्दः सर्ज्जिकाक्षारो मागधी विश्वभेषजम् ॥
<>पृथक् पृथक् कर्षमात्रं वसुभागमिहोषणम् ।
<>जम्बीराम्लैर्दिनं घृष्टं भवेदग्निकुमारकः ॥
<>विशुचीशूलवातादिवह्निमान्द्यप्रशान्तये ॥”
<>क्षारो यवक्षारः । अग्निकुमारो रसो विशु-
<>च्याद्यजीर्णे ॥ ७ ॥
<>“पारदामृतलवङ्गगन्धकं
<>भागयुग्ममरिचेन मिश्रितम् ।
<>तत्र जातिफलमर्द्धभागिकं
<>तिन्तिडीफलरसेन मर्द्दितम् ॥
<>वह्रिमान्द्यदशवक्त्रनाशनो
<>रामबाण इति विश्रुतो रसः ।
<>संग्रहग्रहणिकुम्भकर्णकं
<>सामवातखरदूषणञ्जयेत् ॥
<>दीयते तु चणकानुमानतः
<>सद्य एव जठराग्निदीपनः ।
<>रोचकः कफकुलान्तकारकः
<>श्वासकासवमिजन्तुनाशनः ॥” ८ ॥
<>पारदभागः १ विषभागः १ लवङ्गभागः १
<>गन्धकभागः १ मरिचभागः २ जातीफलभागः
<>॥ ० । रामबाणो रसोऽजीर्णे । इति भाव-
<>प्रकाशः ॥ (विवरणमस्य यथा, --
<>“अग्निश्चतुर्व्विधः प्रोक्तः समो विषमतीक्ष्णकः ।
<>मन्दस्तदापरः प्रोक्तः शृणु चिह्रानि साम्प्रतम् ॥
<>वातपित्तकफे साम्यात् समत्वं जायतेऽनलः ।
<>तैरेव विषमं प्राप्ते विषमो जायतेऽनलः ॥
<>तीक्ष्णः पित्ताधिकत्वेन जायते जठराग्निकः ।
<>वातश्लेष्माधिकत्वेन जायते मन्दसंज्ञकः ॥”
<>इति हारीते चिकित्सितस्थाने षष्ठेऽध्याये ॥
<>“अन्नमण्डं पिबेदुष्णं हिङ्गुसौवर्च्चलान्वितम् ।
<>विषमोऽपि समस्तेन मन्दो दीप्येत पावकः ॥”
<>“सिन्धूत्थहिङ्गुत्रिफलायमानी-
<>व्योषैर्गुडांशैर्गुडिकां प्रकुर्य्यात् ।
<>तैर्भक्षितैस्तृप्तिमवाप्नुवन्ना
<>भुञ्जीत मन्दाग्निरपि प्रभूतम् ॥”
<>इति वैद्यकचक्रपाणिसंग्रहेऽग्निमान्द्याधिकारे ॥
<>मन्दः अग्निर्यस्येति । अल्पाग्निविशिष्टे, त्रि ।
<>यथा, मार्कण्डेये । १५ । १३९ ।
<>“सोऽजीर्णव्याधिदुःखार्त्तो मन्दाग्निः संप्र-
<>जायते ।
<>परनिन्दा कृतघ्नत्वं परमर्म्मावघट्टनम् ॥”)
<LEND>
