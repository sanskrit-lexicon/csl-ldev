<L>24610<pc>3-473<k1>भगोलः<k2>भगोलः
भगोलः¦, पुं, (भानां नक्षत्राणां गोलः । नक्षत्र-
समूहेन विरचितः गोलाकारः पदार्थ इत्यर्थः ।)
भपञ्जरम् । नक्षत्रचक्रम् । यथा । इदानीं
भगोलमाह ।
“याम्योत्तरक्षितिजवत् सुदृढं विदध्या-
दाधारवृत्तयुगलं ध्रुवयष्टिबद्धम् ।
षष्ट्यङ्कमत्र सममण्डलवत्तृतीयं
नाड्याह्वयञ्च विषुवद्बलयं तदेव ॥”
यथा खगोले क्षितिजं याम्योत्तरञ्च तदाकार-
मपरमाधारवृत्तद्वयं ध्रुवयष्टिस्थं कृत्वा तदुपरि
अन्यत्तृतीयं सममण्डलाकारं घटीषष्ट्या चाङ्कितं
कार्य्यं तन्नाडीवृत्तं विषुवत् वृत्तसंज्ञम् ॥ * ॥
इदानीं क्रान्तिवृत्तमाह ।
“क्रान्तिवृत्तं गृहाङ्कं विधेयं भ्रम-
त्यत्र भानुश्चं भार्द्धे कुभा भानुतः ।
क्रान्तिपातः प्रतीपं तथा प्रस्फुटा
क्षेपपातश्च तत्स्थानकान्यङ्कयेत् ॥
[Page3-473-b+ 52]
अथान्यत्तत्प्रमाणमेव वृत्तं कृत्वा तत्र
मेषादीन् प्रकल्प्य द्बादशराशयोऽङ्क्याः ॥”
तत्क्रान्तिवृत्तसंज्ञम् । तस्मिन् वृत्ते रविर्भ्रमति
तथा रवेर्भार्द्धान्तरे भूभा च । तथा तत्र
क्रान्तिपातो मेषादिर्विलोमं भ्रमति । तथा
ग्रहाणां विक्षेपपाताः प्रस्फुटा विलोमं भ्रमन्ति ।
अतः क्रान्तिपातादीनि स्थानानि तत्राङ्क्यानि ॥
इदानीं क्रान्तिवृत्तनिवेशमाह ।
“क्रान्तिपाते च पाताद्भषट्कान्तरे
नाडिकावृत्तलग्नं विदध्यादिदम् ।
पाततः प्राक् त्रिभे सिद्धभागैरुदग्
दक्षिणे तैश्च भागैर्विभागेऽपरे ॥”
क्रान्तिपातचिह्नात् षड्भेऽन्तरेऽन्यच्चिह्नं कार्य्यम् ।
ते चिह्रे नाडीवृत्तेन संसक्ते कृत्वा पातचिह्रा-
दग्रतः त्रिभेऽन्तरे नाडीवृत्ताद्भागचतुर्विंशत्या
उत्तरतो यथा भवति । अपरभागे त्रिभेऽन्तरे
दक्षिणतश्च तैर्मार्गैर्यथा भवति तथा बध्नी-
यात् ॥ * ॥ इदानीं विमण्डलमाह ।
“नाडिकामण्डले क्रान्तिवृत्तं यथा
क्रान्तिवृत्ते तथा क्षेपवृत्तं न्यसेत् ।
क्षेपवृत्तन्तु राश्यङ्कितं तत्र च
क्षेपपातेषु चिह्नानि कृत्तोक्तषत् ॥
क्रान्तिवृत्तस्य विक्षेपवृत्तस्य च
क्षेपपाते सषड्भे च कृत्वा युतिम् ।
क्षेपपाताग्रतः पृष्ठतश्च त्रिभे
क्षेपभागैः स्फुटैः सौम्ययाम्ये न्यसेत् ॥
शीघ्रकर्णेन भक्तास्त्रिभज्या गुणाः
स्युः परक्षेपभागा ग्रहाणां स्फुटाः ।
क्षेपवृत्तानि षण्णां विदध्यात् पृथक्
स्वस्ववृत्ते भ्रमन्तीन्दुपूर्व्वा ग्रहाः ॥”
अस्य श्लोकस्य समग्रस्य व्याख्यानम् । यथा
क्रान्तिवृत्तं पृथक् कृतं एवं विमण्डलमपि
राश्यङ्कं पृथक् पृथक् कृत्वा तत्र मेषादेर्व्यस्तं
स्फुटक्षेपपातं दत्त्वाग्रे चिह्नं कार्य्यम् । अथ
क्रान्तिवृत्तस्य बिमण्डलस्य च क्षेपपातचिह्नयोः
सम्पातं कृत्वा तस्मात् षड्भेऽन्तरे अन्यञ्च
सम्पातं कृत्वा क्षेपपाताग्रतस्त्रिभेऽन्तरे क्रान्ति-
वृत्तादुत्तरतः स्फुटैः क्षेपभागैः पृष्ठतश्च त्रिभे-
ऽन्तरे तैरेव भागैर्दक्षिणतः स्थिरं कृत्वा विम-
ण्डलं निवेशनीयम् । अथ पठिता ये विक्षेप-
भागास्ते त्रिज्या गुणाः शीघ्रकर्णेन भक्ताः
स्फु टा ज्ञेयाः ॥ * ॥ अथानुपातः । यदि कर्णाग्रं
एतावदन्तरं तर्हि त्रिज्याग्रे कियदिति । यतो
भगोले त्रिज्यैव व्यासार्द्धम् । एवं चन्द्रादीनां षट्
विमण्डलानि कार्य्याणि । स्वस्वविमण्डले ग्रहा
भ्रमयन्ति ॥ इदानीं क्रान्तिं विक्षेपञ्चाह ।
“नाडिका मण्डला तिर्य्यगत्रापमः
क्रान्तिवृत्तावधिः क्रान्तिवृत्ताच्छरः ।
क्षेपवृत्तावधितिर्य्यगेव स्फुटो
नाडिकावृत्तखेटान्तरालेऽपमः ।
क्रान्तिवृत्ते स्फु टग्रहस्थानं तस्य
नाडीवृत्ताद्यत्तिर्य्यगन्तरं सा क्रान्तिः ॥”
[Page3-473-c+ 52]
अथ विमण्डले च यद्ग्रहस्थानं तस्य क्रान्ति-
वृत्तात् यत्तिर्य्यगन्तरं स विक्षेपः । अथ विम-
ण्डलस्थग्रहस्य नाडीवृत्ताद्यत्तिर्य्यगन्तरं सा
स्फु टा क्रान्तिः ॥ * ॥ इदानीं क्रान्तिपातमाह ।
विषुवत्क्रान्तिवलययोः संपातः क्रान्तिपातः
स्यात् । तद्भगणाः सौरोक्ता व्यस्ता अयुतत्रयं
कल्पे ॥ अयनचलनं यदुक्तं मुञ्जालाद्यैः स
एवायम् । तत्पक्षे तद्भगणाः कल्पे गोऽङ्गर्त्तु-
नन्दगोचन्द्राः १९९६६९ ॥ तत् सञ्जातं पातं
क्षिप्त्वा खेटेऽपमः साध्यः । क्रान्तिवशात्तच्चर-
मुदयाश्चरदललग्नापमे ततः क्षेप्याः । क्रान्त्यर्थ-
पातः क्रान्तिपातः । पातो नामसन्यातः कयोः
विषुवत्क्रान्तिबलययोः । नहि तयोर्मेषादावेव
सम्पातः । किन्तु तस्यापि चलनमस्ति । ये
अयनचलबभागाः प्रसिद्धास्त एव विलोमगस्य
क्रान्तिपातस्य भागाः । मेषादेः पृष्ठतस्ता-
बद्भागान्तरे क्रान्तिवृत्ते विषुवद्वृत्तं लग्न-
मित्यर्थः । नहि क्रान्तिपातोऽस्तीति वक्तुं न
शक्यते । प्रत्वक्षेण तस्योपलब्धत्वात् । उप-
लब्धिप्रकारमग्रे वक्ष्यति । स कथं ब्रह्मगुप्ता-
दिभिर्निपुणैरपि नोक्त इति चेत् । तदा
स्वल्पत्वात्तैर्नोपलब्धः । इदानीं बहुत्वात्
साम्प्रतैरुपलब्धः । अतएव तस्य गतिरस्तीत्यव-
गतम् । यद्येवमप्यनुपलब्धोऽपि सौरसिद्धा-
न्तोक्तत्वादागमप्रामाण्येन भगणपरिध्यादिवत्
कथं तैर्नोक्तः । सत्यम् । अत्र गणितस्कन्धे
उपपत्तिमानेवागमः प्रमाणम् । तर्हि मन्दोच्च-
पातभगणा आगमप्रामाण्येनैव कथं तैरुक्ता
इति न वक्तव्यम् । यतो ग्रहाणां मन्दफला-
भावस्थानानि प्रत्यक्षेणैवोपलभ्यन्ते तान्येव
मन्दोच्चस्थानानि यान्येव विक्षेपाभावस्थानि
तान्येव पातस्थानानि किन्तु तेषां गतिरस्ति
नास्ति वेति सन्दिग्धम् । तत्र मन्दोच्चपातानां
गतिरस्ति । चन्द्रमन्दोच्चपातवदित्यनुमानेन
सिद्धा । सा च कियती तदुच्यते । यैर्भगणैरुप-
लब्धिस्थानानि तानि गणितेनागच्छन्ति । तद्भ-
गणसम्भवा वार्षिकी दैनन्दिनी वा गतिर्ज्ञेया ।
नैवम् । यदन्यैरपि भगणैस्तान्येवस्थानानि आग-
च्छन्ति । तदा कतरस्यागतेः प्रामाण्यम् । सत्यम्
तर्हि साम्प्रतीपलब्ध्यनुसारिणी कापि गतिरङ्गी-
कर्त्तव्या । यदा पुनर्महता कालेन महदन्तरं
भविष्यति तदा महामतिमन्तो ब्रह्मगुप्तादीनां
समानधर्म्मिण एव उत्पत्स्यन्ते । तदुपलब्ध्यनु-
सारिणीं गतिमुररीकृत्य शास्त्राणि व्याकरि-
ष्यन्ति । अतएवायं गणितस्कन्धो महामति-
मद्भिर्दृष्टः सन् अनाद्यनन्ते कालेऽपि खिलत्वं
न याति । अतोऽस्य क्रान्तिपातस्य भगणाः
कल्पेऽयुतत्रयं तावत् सूर्य्यसिद्धान्तोक्ताः । तथा
मुञ्जालाद्यैर्यदयनचलनमुक्तं स एव क्रान्ति-
पातः । ते गोऽङ्गर्त्तुनन्दगोचन्द्रा उत्पद्यन्ते ।
अथ च ते वा ये वा भगणा भवन्तु । यदा
येऽंशा निपुणैरुपलभ्यन्ते तदा स एव क्रान्ति-
[Page3-474-a+ 52]
पात इत्यर्थः । तं विलोमं क्रान्तिपातं ग्रहे
प्रक्षिप्य क्रान्तिः सान्या । इदानीं विक्षेप-
पातानाह । एवं क्रान्तिविमण्डलसम्पाताः
क्षेपपाताः स्युः । चन्द्रादीनां व्यस्ताः क्षेपानयने
तु ते योज्याः ।
“मन्दस्फुटो द्राक् प्रतिमण्डले स्वे
ग्रहो भ्रमत्यत्र च तस्य पातः ।
पातेन युक्ता गणितागतेन
मन्दस्फुटात् खेचरतः शरोऽस्मात् ॥
पातेऽथवा शीघ्रफलं विलोमं
कृत्वा स्फुटान्तेन युताच्छरोऽतः ।
चन्द्रस्य कक्षाबलये हि पातः
स्फुटाद्बिधोर्मध्यमपातयुक्तात् ॥”
तथा क्रान्तिवृत्तविमण्डलयोः सम्पातः क्षेप-
पातः । तं ग्रहे प्रक्षिप्य क्षेपः साध्यः । एत-
दुक्तं भवति क्रातिपातः प्रसिद्धः । यथा तं
ग्रहे प्रक्षिप्य क्रान्तिः साध्यत एव क्षेपपातं
ग्रहे प्रक्षिप्य क्षेपः साध्य इत्यर्थः । अथ
विक्षेपपातो मन्दस्फुटे यत् प्रक्षिप्यते तत्कारण-
माह । मन्दस्फुटो द्राक् प्रतिमण्डल इत्यादि ।
यतः शीघ्रप्रतिमण्डले मण्डलस्फुटगत्या ग्रहो
भ्रमति तत्र च वृत्ते पातः । अतो गणितागत-
पातं मन्दस्फुटे प्रक्षिप्य क्षेपः साध्यते । शेषं
स्पष्टार्थम् ॥ * ॥ इदानीं ज्ञशुक्रयोर्विशेषमाह ।
“ये चात्र पातभगणाः कथिता ज्ञभृग्वो
स्ते शीघ्रकेन्द्रभगणैरधिका यतः स्युः ।
स्वल्पाः सुखार्थमुदिताश्चलकेन्द्रयुक्तौ
पातौ तथोः पठितचक्रभवौ विधेथौ ॥
चलाद्विशोध्यः किल केन्द्रसिद्ध्यै
केन्द्रे सपाते द्युचरस्तु योज्यः ।
अतश्चलात् पातयुताद् ज्ञभृग्वोः
सुधीभिराद्यैः शरसिद्धिरुक्ता ॥”
“स्फुटोनशीघ्रोच्चयुतौ स्फुटौ तयोः
पातौ भगोले स्फुट एव पातः ॥”
ननु ज्ञशुक्रयोः शीघ्रोच्चपातयुतिं केन्द्रं कृत्वा यो
विक्षेप आनीतः स शीघ्रोच्चस्थान एव भवितु-
मर्हति न ग्रहस्थाने । यतो ग्रहोऽन्यत्र वर्त्तते ।
अत इदमनुपपन्नमिव प्रतिभाति । तथा ब्रह्म-
सिद्धान्तभाष्ये । ज्ञशुक्रयोः शीघ्रोच्चस्थाने
यावान् विक्षेपस्तावानेव यत्रतत्रस्थस्यापि
ग्रहस्य भवत्यत्रोपलब्धिरेव वासना । नान्यत्
कारणं वक्तुं शक्यत इति चतुर्व्वेदे नाप्यनध्य-
वसायोऽत्र कृतः । अत्रोच्यते । येऽत्र ज्ञशु-
क्रयोः पातभगणाः पठितास्ते शीघ्रकेन्द्रभगणै-
र्युताः सन्तस्तद्भगणा भवन्ति । तथा च माध-
वीये सिद्धान्तचूडामणौ पठिताः । अतोऽल्प-
भगणभवः पातः स्वशीघ्रकेन्द्रेण युतः कार्य्यः ।
शीघ्रोच्चाद्ग्रहे शोधिते शीघ्रकेन्द्रं तस्मिन् स
पाते क्षेपकेन्द्रकरणार्थं ग्रहः क्षेप्यः । अतस्तुल्य-
शोध्यक्षेपकयोः नाशे कृते शीघ्रोच्चपातयोग
एवावशिष्यत इत्युपपन्नम् । किञ्च । मन्दस्फु-
दोनं शीघोच्चं प्रतिमण्डले चलकेन्द्रं तत्पाते
[Page3-474-b+ 52]
क्षेप्तुं युज्यते । एवं कृते सति क्षेपकेन्द्रं मन्द-
फलेनान्तरितं स्यात् । तदङ्गीकृतम् । इतर-
केन्द्रस्यानुपपत्तेः । अतो मन्दफलं पाते व्यस्तं
देयम् । यतोऽनुपातसिद्धं चलकेन्द्रं मध्योनं
शीघ्रोच्चं भवति । यत्तु भगोले क्रान्तिवृत्तं तत्
कक्षावृत्तं तत्र यद्विमण्डलं तत्र स्फुटग्रहः ।
तत्स्फुटपातयोगो हि विक्षेपकेन्द्रं अतः स्फुट-
पातस्थाने सम्पातं कृत्वा ततस्त्रिभेऽन्तरे स्फुटी-
कृतैः परमक्षेपांशैः प्राग्वदुत्तरे दक्षिणे च
विन्यस्यम् । तथा न्यस्ते विमण्डले स्फुटग्रह-
स्थाने विक्षेपः स्फुटविक्षेपेण गणितागतेन तुल्यो
दृश्यते नान्यथेत्यर्थः ॥ * ॥ इदानीं ग्रहगोले
विशेषमाह ।
“ग्रहस्य गोले कथितापमण्डलं
प्रकल्प्य कक्षाबलयं यथोदितम् ।
निबध्य शीघ्रप्रतिवृत्तमस्मिन्
विमण्डलं तत् पठितैः शरांशैः ॥
मध्योऽत्र पातो द्युषदां ज्ञभृग्वोः
स्वशीघ्रकेन्द्रेण युतौ तु योज्याः ॥”
भगोल एव तावद्ग्रहगोलः कल्प्यः तत्र एफुट
एव पातः । अथ यदि तदन्तर्ग्रहगोलोऽन्यो
निबध्यते तदा तत्र यथोक्तविषुवद्वृत्तं क्रान्ति-
वृत्तञ्च बद्ध्वा कक्षामण्डलं प्रकल्प्य तत्र छेद्यकोक्त-
विधिना शीघ्रप्रतिमण्डलं बद्ध्वा तत्र प्रतिमण्डले
गणितागतपातं मेषादेर्विलोमं गणयित्वा तत्र
चिह्रं कार्य्यम् । अथ त्रिज्या व्यासार्द्धमेवान्यद्वृत्तं
राश्यङ्कं विमण्डलाख्यं कृत्वा तत्रापि मेषादेर्व्यस्तं
पाताग्रे चिह्नं कृत्वा प्रतिमण्डलविमण्डलयोः
सम्पातचिह्रे प्रथमं सम्पातम् । ततो भार्द्धान्तरे
द्बितीयं कृत्वा पातादग्रतः पृष्ठतश्च त्रिभेऽन्तरे
परमविक्षेपांशैः पठितैः प्रतिवृत्तादुत्तरे दक्षिणे
च विमण्डलं न्यस्यम् । तत्र मन्दस्फुटगत्या
पारमार्थिको ग्रहो भ्रमति । अतो मेषादेरनु-
लोममन्दण्फुटो विमण्डले देयः । स तत्रस्थः
प्रतिमण्डलात् यावतान्तरेण विक्षिप्तस्तावान्
तत्प्रदेशे विक्षेपः । यतो वृत्तसंपातस्थे ग्रहे
विक्षेपाभावः त्रिभेऽन्तरे परमो विक्षेपो मध्ये-
ऽनुपातेन । अतो वृत्तसम्पातग्रहयोरन्तरं
ज्ञेयम् । तदन्तरं पातग्रहयोगे कृते भवति ।
पातस्य विलोमगत्वात् । संयोगः शरार्थं
केन्द्रम् । यदि त्रिज्यातुल्यया केन्द्रज्यया परम-
शरस्तदाभीष्टयानया क इति फलं प्रतिमण्डल-
विमण्डलयोस्तिर्य्यगन्तरं स्यात् । विमण्डलस्थ-
ग्रहाद्भूमध्यगं सूत्रं तद्भूमध्यग्रहान्तरं स च
शीघ्रकर्णः । यदि भूमध्यात् कर्णाग्रे एतावान्
विक्षेपस्तदा त्रिज्याग्रे कियानिति द्वितीयत्रैरा-
शिकम् । आद्ये त्रिज्या हरो द्वितीये गुणः ।
तयोर्नाशे कृते केन्द्रज्यायाः परमशरगुणायाः
कर्णो हरः फलं कक्षावृत्तसूत्रयोस्तिर्य्यगन्तरं
स्फुटशरः ॥ * ॥ इदानीमहोरात्रवृत्तमाह ।
ईप्सितक्रान्तितुल्येऽन्तरे सर्व्वतो नाडिकाख्या-
दहोरात्रवृत्ताह्वयं तत्र बद्ध्वा । घटीनाञ्च षष्ट्या-
[Page3-474-c+ 52]
ङ्कयेदस्य विष्कर्म्मखण्डं द्युजीवा मता । नाडी-
वृत्तादुत्तरतो दक्षिणतो वा सर्व्वत्रेष्टक्रान्ति-
तुल्यान्तरे यद्वृत्तं निबध्यते तदहोरात्रवृत्तं
तेन वृत्तेन तस्मिन् दिने रविर्भ्रमतीत्यर्थः ।
तस्य वृत्तस्य व्यासार्द्धं द्युज्या ॥ * ॥ इदानी-
मन्यदाह । अथ कल्प्या मेषाद्या ह्यनुलोमं
क्रान्तिपाताङ्कात् एषा मेषादीनां द्युरात्र-
वृत्तानि बध्नीयात् । नाडीवृत्तोभयतस्त्रीणि
त्रीणि क्रमोत्क्रमात्तानि । क्रान्तिपातादारभ्य
त्रिंशत्त्रिंशद्भिर्भागैरन्यान् मेषादीन् प्रकल्प्य
तदग्रेषूक्तवदहोरात्रवृत्तानि बध्नीयात् । तानि
च नाडीवृत्तोभयतस्त्रीणि त्रीणि भवन्ति
तान्येव क्रमोत्क्रमतः सायनांशार्कस्य द्वादश-
राशीनाञ्च ॥ * ॥ इदानीमस्योपसंहारः । एष
भगोलः कथितः खेचरगोलोऽयमेव विज्ञेयः ।
इति सिद्धान्तशिरोमणिः ॥
<LEND>
