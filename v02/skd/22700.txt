<L>22700<pc>3-253<k1>प्रतिग्रहः<k2>प्रतिग्रहः
प्रतिग्रहः¦, पुं, (प्रतिग्रहणमिति । प्रति + ग्रह +
<>“ग्रहवृदृनिश्चिगमश्च ।” ३ । ३ । ५८ । इति
<>भावे अप् ।) स्वीकरणम् । सैन्यपृष्ठम् । (प्रति-
<>गृह्णाति निष्ठीवनादिकमिति । प्रति + ग्रह +
<>“विभाषा ग्रहः ।” ३ । १ । १४३ । इति पक्षे
<>अच् ।) पतद्ग्रहः । (प्रतिगृह्यते इति । प्रति
<>+ ग्रह + अप् ।) द्विजेभ्यो विधिवद्देयम् । तद्-
<>ग्रहः । ग्रहभेदः । इति मेदिनी । हे, ३१ ॥ * ॥
<>ब्राह्मणस्यार्थः प्रतिग्रहार्ज्जितः । यथा, --
<>“प्रतिग्रहार्जिता विप्रे क्षत्त्रिये शस्त्रनिर्जिताः ।
<>वैश्ये न्यायार्जिताश्चार्थाः शूद्रे शुश्रूषयार्जिताः ॥”
<>अयाचितप्रतिग्रहे दोषाभावो यथा, --
<>“अयाचितोपपन्ने तु नास्ति दोषः प्रतिग्रहे ।
<>अमृतं तं विदुर्द्देवास्तस्मात्तन्नैव निर्णुदेत् ॥ * ॥
<>गुरुभृत्यांश्चोज्जिहीर्षुरर्च्चिष्यन् देवतातिथीन् ।
<>सर्व्वतः प्रतिगृह्णीयात् न तु तृप्येत् स्वयं ततः ॥
<>साधुतः प्रतिगृह्णीयादथवासाधुतो द्विजः ।
<>गुणवानल्पदोषश्च निर्गुणो हि निमज्जति ॥
<>एवं तस्करवृत्त्या वा कृत्वा भरणमात्मनः ।
<>कुर्य्याद्विशुद्धिं परतः प्रायश्चित्तं द्विजोत्तमः ॥”
<>इति गारुडे २१५ अध्यायः ॥ * ॥
<>तीर्थे प्रतिग्रहनिषेधो यथा, --
<>“सुवर्णमथ युक्तात्मा तथैवान्यप्रतिग्रहम् ।
<>स्वकार्य्ये पितृकार्य्ये वा देवताभ्यर्च्चनेऽपि वा ॥
<>निष्फलं तस्य तत्तीर्थं यावत्तद्धनमश्नुते ।
<>अतस्तीर्थे न गृह्णीयात् पुण्येष्वायतनेषु च ॥”
<>इति कौर्म्मे ३३ अध्यायः ॥ * ॥
<>राजादितः प्रतिग्रहनिषेधो यथा, --
<>“न राज्ञः प्रतिगृह्णीयान्न शूद्रपतितादपि ।
<>न चान्यस्मादशक्तश्च निन्दितान् वर्जयेद-
<>बुधः ॥”
<>इति कौर्म्मे उपविभागे १५ अध्यायः ॥ * ॥
<>विद्यारहितस्य प्रतिग्रहनिषेधो यथा, --
<>“हेम भूमिं तिलान् गाश्च अविद्वानाददाति यः ।
<>भस्मीभवति सोऽह्नाय दातुः स्यान्निष्फलञ्च तत् ॥
[Page3-254-a+ 52]
<>तस्मादविद्वान्नादद्यादल्पशोऽपि प्रतिग्रहम् ।
<>विषमन्त्रापरिज्ञानी विषेणाल्पेन नश्यति ॥” * ॥
<>गर्हितप्रतिग्रहादिर्यथा, --
<>“हस्तिकृष्णाजिनाद्यास्तु गर्हिता ये प्रतिग्रहाः ।
<>सद्विप्रास्तान्न गृह्णीयुर्गृह्णन्तस्तु पतन्ति ते ॥
<>कृष्णाजिनप्रतिग्राही हयानां शुक्रविक्रयी ।
<>नवश्राद्धस्य भोक्ता च न भूयः पुरुषो भवेत् ॥” * ॥
<>आपदि गर्हितप्रतिग्रहकर्त्तव्यता यथा, --
<>“प्रोक्तप्रतिग्रहाभावे प्रोक्तायां बृहदापदि ।
<>विप्रोऽश्नन् प्रतिगृह्णन् वा यतस्ततोऽपि नाघभाक् ॥
<>गुर्व्वादिपोष्यवर्गार्थं देवाद्यर्थञ्च सर्व्वशः ।
<>प्रत्यादद्याद्द्विजो यस्तु भृत्यर्थमात्मनोपि च ॥
<>दधिक्षीराज्यमांसानि गन्धपुष्पाम्बुमत्स्यकान् ।
<>शय्याशनासनं शाकं प्रत्याख्येयं न कर्हिचित् ॥
<>अपि दुष्कृतकर्म्मभ्यः समादद्यादयाचितम् ।
<>पतितेभ्यस्तथान्येभ्यः प्रतिग्राह्यमसंशयम् ॥” * ॥
<>प्रतिग्रहीतुं शक्तस्य लभ्यमानपरित्यागेन स्वर्गो
<>भवति । यथा, --
<>“शक्तः प्रतिग्रहीतुं यो वेदवृत्तः सुसंयतः ।
<>लभ्यमानं न गृह्णाति स्वर्गस्तस्य सुनिश्चितम् ॥ * ॥
<>प्रतिग्रहमृणं वापि याचितं यो न यच्छति ।
<>तत्कोटिगुणितग्रस्तो मृतो दासत्वमृच्छति ॥ * ॥
<>दाता च न स्मरेद्दानं प्रतिग्राही न याचते ।
<>तावुभौ नरकं यातौ दाता चैव प्रतिग्रही ॥ * ॥
<>वदन्ति कवयः केचिद्दानप्रतिग्रहौ प्रति ।
<>प्रत्यक्षं लिङ्गमेवेह दातृयाचकयोर्ब्बलम् ॥
<>दातृहस्तो भवेदूर्द्ध्वमधस्तिष्ठेत् प्रतिग्रही ।
<>यद्दानं प्रतिगृह्णीयात् प्रतिग्राही ब्रजत्यधः ॥” * ॥
<>प्रतिग्रहप्रकारो यथा, --
<>“भूमेः प्रतिग्रहं कुर्य्याद्भूमिं कृत्वा प्रदक्षिणम् ।
<>करे गृह्य तथा कन्यां दासदास्यौ तथा द्विजाः ॥
<>करं हि हृदि विन्यस्य धर्म्म्यो ज्ञेयः प्रतिग्रहः ।
<>आरुह्य च गजस्योक्तः कर्णे चाश्वस्य कीर्त्तितः ॥
<>तथा चैकशफानाञ्च सर्व्वेषामविशेषतः ।
<>प्रतिगृह्णीत गां शृङ्गे पुच्छे कृष्णाजिनं तथा ॥
<>आरण्याः पशवः सर्व्वे ग्राह्याः पुच्छे विचक्षणैः ।
<>प्रतिग्रहमथोष्ट्रस्य आरुह्यैव तु पादुके ॥
<>ईशायान्तु रथो ग्राह्यश्च्छत्रे दण्डन्तु धारयेत् ।
<>द्रुमाणामथ सर्व्वेषां मूले न्यस्तकरो भवेत् ॥
<>आयुधानि समादाय तथा भूष्य विभूषणम् ।
<>धर्म्मध्वजौ तथा स्पृष्ट्वा प्रविश्य च तथा गृहम् ॥
<>अवतीर्य्य तु सर्व्वाणि जलस्थानानि चैव हि ।
<>उपविश्य च शय्यायां स्पर्शयित्वा करेण वा ॥
<>द्रव्याण्यन्यान्यथादाय स्पृष्ट्वा वा ब्राह्मणं पठेत् ।
<>कन्यादाने न तु पठेद्द्रव्याणि च पृथक् पृथक् ॥
<>प्रतिग्रहा द्विजश्रेष्ठ तत्रैवान्तर्भवन्ति ते ।
<>द्रव्याणामथ सर्व्वेषां द्रव्यसंश्रयणान्नरः ॥
<>वाचयेज्जलमादाय करेण च प्रतिग्रहम् ।
<>प्रतिग्रहस्य यो धर्म्मं न जानाति द्विजो विधिम् ॥
<>स द्रव्यस्तैन्यसंयुक्तो नरकं प्रतिपद्यते ।
<>अथापि हि प्रवक्ष्यामि विधिं सर्व्वं विशेष-
<>णात् ॥ * ॥
[Page3-254-b+ 52]
<>वाजिप्रदानेन प्रतिग्रहे वा
<>दातृग्रहीत्रोरपि येन पुण्यम् ।
<>स्वर्गं प्रजायेत शृणुध्वमेतत्
<>गृहीतयोर्वै विधिवद्द्विजेन्द्र ॥
<>कुर्य्यादसौ पञ्चदिनानि पूर्व्वं
<>पञ्चोपचारैर्युतविष्णुपूजाम् ।
<>कुष्माण्डमन्त्रैर्घृतदुग्धहोमं
<>यद्ग्राम इत्यादि मरुत्त्वतीयम् ॥
<>सोङ्कारपूर्व्वादिभिरन्वितं तं
<>प्रत्येकमष्टौ जुहुयाद्द्विजेन्द्रः ।
<>सूर्य्येण मन्त्रेण च तद्वदष्टौ
<>षष्ट्या प्रयुक्तं त्रिशतं जुहोति ॥
<>कुर्य्याच्च गायत्त्रिजपं सहस्रं
<>पश्चात् प्रगृह्यं तुरगं द्विजाग्र्यः ।
<>तद्वत्तथात्मानमयं नयेद्धि
<>दातापि चैतद्व्रतमाविदध्यात् ॥
<>द्बिजाग्र्यवत् प्राक्तनपापशुद्ध्यै
<>द्बावप्यमू सूर्य्यजनं लभेताम् ॥”
<>इति बृहत्पाराशरे । ४ । ८ । अध्यायः ॥ * ॥
<>अपि च । विष्णुधर्म्मोत्तरे ।
<>“बीजानां मुष्टिमादाय रत्नान्यादाय सर्व्वतः ।
<>वस्त्रं दशान्तमादद्यात् परिधाय तथा पुनः ॥
<>आरुह्योपानहौ चैव यानमारुह्य पादुके ।
<>प्रतिग्रहीता सावित्रीं सर्व्वत्रैव प्रकीर्त्तयेत् ॥
<>ततस्तु सार्द्धं द्रव्येण तस्य द्रव्यस्य दैवतम् ।
<>समापयेत्ततः पश्चात् कामस्तुत्या प्रतिग्रहम् ॥
<>विधिं धर्म्म्यमथो ज्ञात्वा यस्तु कुर्य्यात् प्रतिग्रहम् ।
<>दात्रा सह तरत्येव नानादुर्गाण्यसौ द्विजः ॥”
<>ब्रह्मपुराणे ।
<>“ब्राह्मणः प्रतिगृह्णीयात् वृत्त्यर्थं साधुतस्तथा ।
<>अव्यश्वमपि मातङ्गतिललौहांश्च वर्ज्जयेत् ॥
<>कृष्णाजिनतिलग्राही न भूयः पुरुषो भवेत् ॥
<>शय्यालङ्कारवस्त्रादि प्रतिगृह्य मृतस्य च ।
<>नरकान्न निवर्त्तन्ते धेनुं तिलमयीं तथा ॥”
<>तथा ।
<>“ब्रह्महत्या सुरापानमपि स्तेयं तरिष्यति ।
<>आतुराद्यद्गृहीतन्तु तत् कथं वै तरिष्यति ॥”
<>एतदादिद्रव्यदानं प्रतिग्रहीतुर्दोषजनकम् ॥ * ॥
<>एतदनिच्छवे विद्यादिरहितत्वेनासमर्थाय च
<>दातुरपि दोषजनकमाह दक्षः ।
<>“न केवलं हि तद्याति शेषमस्य च नश्यति ।”
<>तद्दत्तद्रव्यम् । अतएव याज्ञवल्क्यः ।
<>“विद्यातपोभ्यां हीनेन न तु ग्राह्यः प्रतिग्रहः ।
<>ग्रह्णन् प्रदातारमधो नयत्यात्मानमेव च ॥”
<>अधो नरकम् ॥ * ॥ एतद्दानप्रतिग्रहोत्तरमुक्त-
<>तपोजपादिभिरात्मतरणक्षमाय स्वेच्छया प्रति-
<>गृह्णते दानं न दोषाय इत्याह विष्णुः ।
<>“एतानि प्रतिगृह्णाति स्वेच्छयाभ्यर्थितो न तु ।
<>तस्मै दाने न दोषोऽस्ति यस्त्वात्मानन्तु तारयेत् ॥”
<>तारणप्रकारमाह हारीतः ।
<>“मणिवासोगवादीनां प्रतिग्रहे सावित्र्यष्टसहस्रं
<>जपेत् ॥” * ॥ देवलः ।
[Page3-254-c+ 52]
<>“प्रतिग्रहं समर्थो हि कृत्वा विप्रो यथाविधि ।
<>निस्तारयति दातारमात्मानञ्च स्वतेजसा ॥”
<>स्कान्दे ।
<>“वेदाङ्गपारगो विप्रो यदि कुर्य्यात् प्रतिग्रहम् ।
<>न स पापेन लिप्येत पद्मपत्रमिवाम्भसा ॥”
<>महाभारते ।
<>“तीर्थे न प्रतिगृह्णीयात् पुण्येष्वायतनेषु च ।
<>निमित्तेषु च सर्व्वेषु न प्रमत्तो भवेन्नरः ॥”
<>प्रतिग्रहसमर्थस्य तदकरणे फलाधिक्यं यथा ।
<>याज्ञवल्क्यः ।
<>“प्रतिग्रहसमर्थो हि नादत्ते यः प्रतिग्रहम् ।
<>ये लोका दानशीलानां स तानाप्नोति पुष्क-
<>लान् ॥”
<>अपवादमाह स एव ।
<>“कुशाः शाकं पयो मत्स्या गन्धाः पुष्पं दधि
<>क्षितिः ।
<>मांसं शय्यासनं धानाः प्रत्याख्येयं न वारि च ॥”
<>अन्यच्च ।
<>“शय्यां गृहान् कुशान् गन्धानपः पुष्पं मणीन्
<>दधि ।
<>मत्स्यान् धानाः पयो मांसं शाकञ्चैव न निर्णुदेत् ॥”
<>मणीन् विषादिनिवारकान् ।
<>“एधोदकं फलं मूलमन्नमभ्युद्धृतञ्च यत् ॥”
<>अभ्युद्धृतमभ्यर्थ्य दत्तम् ।
<>“सर्व्वतः प्रतिगृह्णीयात् मध्वथोभयदक्षिणाम् ॥”
<>किमिति न प्रत्याख्येयमित्याह मनुः ।
<>“अयाचिताहृतं ग्राह्यमपि दुष्कृतकर्म्मणः ।
<>अन्यत्र कुलटाषण्डपतितेभ्यस्तथा द्विषः ॥”
<>प्रतिग्रहमात्रे प्रयोगसारे ।
<>“प्रतिग्रहं न गृह्णीयादात्मभोगविधित्सया ।
<>देवतातिथिपूजार्थं यत्नाद्धनमुपार्ज्जयेत् ॥”
<>अङ्गिराः ।
<>“कुटुम्बार्थे द्बिजः शूद्रात् प्रतिगृह्णीत याचितम् ।
<>क्रत्वर्थमात्मने चैव न हि याचेत कर्हिचित् ॥”
<>यज्ञार्थं याचने निन्दामाह याज्ञवल्क्यः ।
<>“चाण्डालो जायते यज्ञकरणाच्छूद्रभिक्षितात् ॥”
<>इति शुद्धितत्त्वम् ॥
<LEND>
