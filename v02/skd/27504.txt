<L>27504<pc>3-735<k1>मुखरोगः<k2>मुखरोगः
मुखरोगः¦, पुं, (मुखस्य रोगः ।) वक्त्रामयः । (यथा,
<>मार्कण्डेये । १५ । ३५ ।
<>“पङ्ग्वन्धो वधिरः कुष्ठी यक्ष्मणा च प्रपीडितः ।
<>मुखरोगाक्षिरोगैश्च गुदरोगैश्च बाध्यते ॥”)
<>तत्र मुखस्य स्वरूपमाह ।
<>“ओष्ठौ च दन्तमूलानि दन्ता जिह्वा च तालु
<>च ।
<>गलो गलादि सकलं सप्ताङ्गं मुखमुच्यते ॥”
<>अथ मुखरोगाणां संख्यामाह ।
<>‘स्युरष्टावोष्ठयोर्दन्तमूले तु दश षट् तथा ।
<>दन्तेष्वष्टौ रसज्ञायां पञ्च स्युर्नव तालुनि ॥
<>कण्ठे त्वष्टादश प्रोक्तास्त्रयः सर्व्वसराः स्मृताः ।
<>एवं मुखामयाः सर्व्वे सप्तषष्टिर्मता बुधैः ॥’
<>मुखरोगाणां निदानान्याह ।
<>‘अनूपपिशितक्षीरदधिमाषादिसेवनात् ।
<>मुखमध्ये गदान् कुर्य्युः क्रुद्धा दोषाः कफोत्तराः ॥’
<>तत्रौष्ठरोगाः ।
<>तेषां निदानपूर्व्विकां संख्याञ्चाह ।
<>‘पृथग्दोषैः समस्तैश्च रक्तजो मांसजस्तथा ।
<>मेदोजश्चाभिघातोत्थ एवमष्टौष्ठजा गदाः ॥’
<>तत्र वातिकस्य लक्षणमाह ।
<>‘कर्क्कशौ परुषौ स्तब्धौ कृष्णौ तीव्रसुगन्धिनौ ।
<>दाल्येते परिपाट्येते ओष्ठौ मारुतकोपतः ॥’
<>परुषौ रूक्षौ । दाल्येते विदार्य्येते । परिपाट्येते
<>किञ्चिद्बिदीर्णत्वचौ क्रियेते ॥ पैत्तिकमाह ।
<>‘चीयेते पिडकाभिस्तु सरुजाभिः समन्ततः ।
<>सदाहपाकपिडकौ पीताभासौ च पित्ततः ॥’
<>श्लैष्मिकमाह ।
<>‘सवर्णाभिस्तु चीयेते पिडकाभिरवेदनौ ।
<>कण्डूमन्तौ कफादोष्ठौ पिच्छिलौ शीतलौ गुरू ॥’
<>सान्निपातिकमाह ।
<>‘सकृत् कृष्णौ सकृत् पीतौ सकृत् श्वेतौ तथैव च ।
<>सन्निपातेन विज्ञेयावनेकपिडकान्वितौ ॥’
[Page3-736-a+ 52]
<>रक्तजमाह ।
<>‘खर्ज्जूरफलवर्णाभिः पिडकाभिर्निपीडितौ ।
<>रक्तोपसृष्टौ रुधिरं स्रवन्तौ शोणितप्रभौ ॥’
<>मांसजमाह ।
<>‘मांसदुष्टौ गुरू स्थूलौ मांसपिण्डवदुद्गतौ ।
<>जन्तवश्चात्र मूर्च्छन्ति नरस्योभयतो मुखात् ॥’
<>जन्तवः कृमयः । मूर्च्छन्ति वर्द्धन्ते । मुखादुभ-
<>यतः सृक्कण्योः ॥ * ॥ मेदोजमाह ।
<>‘सर्पिर्मण्डप्रतीकासो मेदसा कण्डुरौ गुरू ।
<>स्वच्छस्फटिकसङ्काशमास्रावं स्रवतो भृशम् ॥’
<>अभिघातजमाह ।
<>‘क्षतजाभौ विदीर्य्येते पीड्येते चाभिघाततः ।
<>मथितौ च समाख्यातावोष्ठौ कण्डूसमन्वितौ ॥’
<>मथितौ मृदिताविव । अतएव क्षतजाभौ रुधि-
<>राभाविति सङ्गतम् ॥ * ॥ अथौष्ठरोगाणां
<>चिकित्सा ।
<>‘गलदन्तमूलदशनच्छदेषु रोगाः कफास्र-
<>भूयिष्ठाः ।
<>तस्मादेतेष्वसकृद्रुधिरं विस्रावयेद्दुष्टम् ॥
<>चतुर्व्विधेन स्नेहेन मधूच्छिष्टयुतेन च ।
<>वातजेऽभ्यञ्जनं कुर्य्यान्नाडीस्वेदञ्च बुद्धिमान् ॥’
<>चतुर्विधेन स्नेहेन तैलघृतवसामज्जरूपेण ।
<>वेधं शिराणां वमनं विरेकं
<>तिक्तस्य पानं रसभोजनञ्च ।
<>शीताः प्रदेहाः परिषेचनञ्च
<>पित्तोपसृष्टेष्वधरेषु कुर्य्यात् ॥
<>शिरोविरेचनं धूमः स्वेदः कवल एव च ।
<>हृते रक्ते प्रयोक्तव्यं ओष्ठकोपे कफात्मके ॥
<>मेदोजे स्वेदिते भिन्ने शोधिते कषलो हितः ।
<>प्रियङ्गु त्रिफला लोध्रं सक्षौद्रं प्रतिसार-
<>णम् ॥’
<>प्रतिसारस्य विधिमाह ।
<>‘दन्तजिह्वामुखानां यच्चूर्णकल्कावलेहनैः ।
<>शनैर्घर्षणमङ्गुल्या तदुक्तं प्रतिसारणम् ॥
<>ओष्ठरोगेष्वशेषेषु दृष्ट्वा दोषमुपाचरेत् ।
<>तेषु व्रणत्वं यातेषु व्रणवत् समुपाचरेत् ॥’
<>अथ दन्तवेष्टरोगाः । तत्र दन्तवेष्टरोगाणां
<>नामानि संख्याञ्चाह ।
<>‘शीतादो गदितः पूर्व्वं दन्तपुप्पुटकस्तथा ।
<>दन्तवेष्टः शैशिरश्च महाशैशिर एव च ॥
<>ततः परिदरः प्रोक्तस्ततस्तूपकुशः स्मृतः ।
<>वैदर्भश्च ततः प्रोक्तः खलिवर्द्धन एव च ॥
<>अधिमांसकनामा च दन्तनाड्यश्च पञ्च च ।
<>दन्तविद्रधिरप्यत्र दन्तवेष्टेषु षोडश ॥’
<>तत्र शीतादस्य लक्षणमाह ।
<>‘शोणितं दन्तवेष्टेभ्यो यत्राकस्मात् प्रवर्त्तते ।
<>दुर्गन्धीनि सकृष्णानि उत्क्लेदीनि मृदूनि च ॥
<>दन्तमांसानि शीर्य्यन्ते पचन्ति च परस्परम् ।
<>शीतादो नाम स व्याधिः कफशोणितसम्भवः ॥’
<>दन्तवेष्टेभ्यः दन्तवेष्टनमांसेभ्यः । अकस्मात्
<>अमिघातं विना शीर्य्यन्ते पतन्ति । पचन्ति च
<>परस्परं पाकोप्मणा मांसानि शोणितं पचन्ति
[Page3-736-b+ 52]
<>शोणितं मांसानि पचति ॥ दन्तपुप्पुटमाह ।
<>‘दन्तयोस्त्रिषु वा यत्र श्वयथुर्जायते महान् ।
<>दन्तपुप्पुटको नाम स व्याधिः कफरक्तजः ॥’
<>दन्तवेष्टमाह ।
<>‘स्रवन्ति पूयं रुधिरं चला दन्ता भवन्ति च ।
<>दन्तवेष्टः स विज्ञेयो दुष्टशोणितसम्भवः ॥’
<>अत्र दन्तमूलानीति कर्त्तृपदमध्याहरणीयम् ॥
<>शैशिरमाह ।
<>‘श्वयथुर्दन्तमूलेषु रुजावान् कफवातजः ।
<>लालास्रावी कण्डुरश्च विज्ञेयः शैशिरो गदः ॥
<>महाशैशिरमाह ।
<>‘दन्ताश्चलन्ति वेष्टेम्यस्तालु चाप्यवदीर्य्यते ।
<>यस्मिन् स सर्व्वजो व्याधिर्महाशैशिरसंज्ञकः ॥’
<>तालु चाप्यवदीर्य्यते चकारात् दन्तवेष्टौ चाप्यव-
<>दीर्य्येते । सप्तरात्रान् मारकश्चायं यत आह
<>भोजः । महाशैशिर इत्येष सप्तरात्रान् निह-
<>न्त्यसून् ॥ * ॥ परिदरमाह ।
<>‘दन्तमांसानि शीर्य्यन्ते यस्मिन् स्रवति चाप्यसृक् ।
<>पित्तासृक्कफजो व्याधिर्ज्ञेयः परिदरो हि सः ॥’
<>उपकुशमाह ।
<>‘वेष्टेषु दाहः पाकश्च ताभ्यां दन्ताश्चलन्ति हि ।
<>आघट्टिताः प्रस्रवन्ति शोणितं मन्दवेदनम् ॥
<>आध्मायते श्रुते रक्ते मुखं पूति च जायते ।
<>यस्मिन्नुपकुशः स स्यात् पित्तरक्तसमुद्भवः ॥’
<>आघट्टिताः घृष्टाः ॥ * ॥ वैदर्भमाह ।
<>‘घृष्टेषु दन्तमूलेषु संरम्भो जायते महान् ।
<>चलन्ति च रदा यस्मिन् स वैदर्भोऽभिघातजः ॥’
<>संरम्भः शोथः । चलन्ति चेति चकाराद्वेदना-
<>दाहपाकाः ॥ * ॥ खलिवर्द्धनमाह ।
<>‘मारुतेनाधिको दन्तो जायते तीव्रवेदनः ।
<>खलिवर्द्धनसंज्ञोऽसौ संजाते रुक् प्रशाम्यति ॥’
<>सञ्जाते दन्ते ॥ * ॥ अधिमांसकमाह ।
<>हानव्ये पश्चिमे दन्ते महान् शोथो महारुजः ।
<>लालास्रावी कफकृतो विज्ञेयः सोऽधिमांसकः ॥
<>हानव्ये हनुभवे पश्चिमे दन्ते ॥ * ॥ पञ्चदन्त-
<>नाडीराह ।
<>‘दन्तमूलगता नाड्यः पञ्च ज्ञेया यथेरिताः ।’
<>यथेरिता यथा नाडीव्रणे वातपित्तकफसन्नि-
<>पातागन्तुनिमित्ताः पञ्चनाड्यः कथितास्तथात्रा-
<>पीत्यर्थः ॥ * ॥ दन्तविद्रधिमाह ।
<>‘दन्तमांसमलैः सास्रैर्वाह्यान्तःश्वयथुर्महान् ।
<>सदाहरुक् स्रवेद्भिन्नः पूयास्रं दन्तविद्रधिः ॥’
<>दन्तमांसमलैः दन्तवेष्टगतदोषैः । सास्रैः सरक्तै-
<>र्हेतुभिः ॥ * ॥ अथ दन्तवेष्टरोगाणां चिकित्सा ।
<>‘शीतादे हृतरक्ते तु तोये नागरसर्षपान् ।
<>निष्क्वाथ्य त्रिफलाञ्चापि कुर्य्याद्गण्डूषधारणम् ॥
<>‘कासीसलोध्रकृष्णामनःशिलासप्रियङ्गुतेजाह्वाः ।
<>एषां चूर्णं मधुयुक् शीतादे पूतिमांसहरम् ॥’
<>तेजाह्वा तेजबल्कल इति लोके ।
<>‘तैलं घृतं वा वातघ्नं शीतादे संप्रशस्यते । * ।
<>‘दन्तपुप्पुटके कार्य्यं तरुणे रक्तमोक्षणम् ॥
<>सपञ्चलवणः क्षारः सक्षौद्रः प्रतिसारणम् ।
[Page3-736-c+ 52]
<>शिरोविरेकश्च हितो नस्यं स्निग्धञ्च भोजनम् ॥
<>विस्राविते दन्तवेष्टे व्रणन्तु प्रतिसारयेत् ।
<>लोध्रपत्तङ्गमधुकलाक्षाचूर्णैर्मधुप्लुतैः ॥’
<>प्रतिसारयेत् अङ्गुल्या घर्षयेत् । पत्तङ्गं चोचकं
<>इति लोके ।
<>‘गण्डूषे क्षीरिणो योज्याः सक्षौद्रघृतशर्क्कराः ।
<>चलदन्तस्थैर्य्यकरं कार्य्यं बकुलचर्व्वणम् ॥
<>भद्रमुस्ताभयाव्योषविडङ्गारिष्टपल्लवैः ।
<>गोमूत्रपिष्टैर्गुटिकां छायाशुष्कां प्रकल्पयेत्
<>तां निघाय मुखे शोथशूलदन्तातुरो नरः ।
<>नातःपरतरं किञ्चिच्चलदन्तस्य भेषजम् ॥’
<>भद्रमुस्तादिवटिका ।
<>‘तुला घृतं नीलसहाचरस्य
<>द्रोणाम्भसा संश्रपयेद्यथावत् ।
<>ततश्चतुर्भागरसेन तैलं
<>पचेच्छनैरर्द्धपलप्रमाणैः ॥
<>कल्कैरनन्ताखदिरारिमेद-
<>जङ्घाम्रयष्टीमधुकोत्पलानाम् ।
<>तत्तैलमाश्वेव धृतं मुखेन
<>स्थैर्य्यं द्विजानां विदधाति सद्यः ॥
<>नीलसहाचरः नीलपुष्पकटरैया । अनन्ता
<>दुरालभा तदलाभे यवासो ग्राह्यः । अरिमेदो
<>दुर्गन्धखदिरः । सहाचराद्यतैलम् ॥ * ॥
<>‘शैशिरे हृतरक्ते तु लोध्रमुस्तारसाञ्जनैः ।
<>सक्षौद्रैः शस्यते लेपो गण्डूषे क्षीरिणो हिताः ॥
<>क्रियां परिदरे कुर्य्याच्छीतादोक्तां विचक्षणः ।
<>संशोध्योभयतः कायं शिरश्चोपकुशे तथा ॥
<>काकोडुम्बरिकापत्रैर्व्रणं विस्रावयेद्भिषक् ।
<>लवणैः क्षौद्रयुक्तैश्च सव्योषैः परिसारयेत् ॥ * ॥
<>‘शस्त्रेणोत्कृत्य वै दर्भं दन्तमूलानि शोधयेत् ।
<>ततः क्षारं प्रयुञ्जीत क्रियाः सर्व्वाश्च शीतलाः ॥
<>उद्धृत्याधिकदन्तन्तु ततोऽग्निमवचारयेत् ।
<>कृमिदन्तकवच्चात्र विधिः कार्य्यो विजानता ॥’
<>इयं खलिवर्द्धनस्य चिकित्सा ॥ * ॥
<>‘छित्त्वाधिमांसं सक्षौद्रैरेतैश्चूर्णैरुपाचरेत् ।
<>वचातेजोवतीपाठास्वर्ज्जिकायावशूकजैः ॥’
<>तेजोवती तेजवल्कलं स्वर्णजीवन्तीति च ।
<>‘क्षौद्रद्बितीयापिप्पल्यः कवले चात्र कीर्त्तिताः ।
<>पटोलनिम्बत्रिफलाकषायश्चात्र धावने ॥’ * ॥
<>‘नाडीव्रणहरं कर्म्म दन्तनाडीषु कारयेत् ।
<>यद्दन्तमध्ये जायेत नाडीदन्तं तदुद्धरेत् ॥
<>छित्त्वा मांसानि शस्त्रेण यदि नोपरितो भवेत् ।
<>उद्धृत्य च दहेच्चापि क्षारेण ज्वलनेन वा ॥
<>भिनत्त्युपेक्षिते दन्ते हनूकास्थिगतं ध्रुवम् ।
<>समूलं दशनं तस्मादुद्धरेद्भग्नमस्थि च ॥
<>उद्धृते तूत्तरे दन्ते शोणितं प्रस्रवेदति ।
<>रक्ताभिषेकात् पूर्व्वोक्ता घोरा रोगा भवन्ति हि ॥
<>काणः संजायते जन्तुरर्द्दितं तस्य जायते ।
<>चलमप्युत्तरं दन्तमतो नैवोद्धरेद् भिषक् ॥
<>धावनं जातिमदनस्वादुकण्टकखादिरैः ।”
<>कशायैरितिशेषः ।
<>कषायैर्जातिमदनकटुकी-स्वादुकण्टकैः ।
[Page3-737-a+ 52]
<>‘मञ्जिष्ठालोध्रखदिरषष्ट्याह्वैश्चापि यत् कृतम् ।
<>तैलं तत्साधितं तत्र हन्यात् दन्तगतां गतिम् ॥’
<>जात्यादिचतुष्टयस्य कषायेण मञ्जिष्ठादिचतुष्ट-
<>यस्य च कषायेण तैलमिदं पचेत् । जातिः
<>चमेली इति लोके । तस्याः पत्रं ग्राह्यम् ।
<>मदनो धुत्तुरस्तस्यापि पत्रमत्र ग्राह्यम् ।
<>कण्टकी बृहत्कटाइ तस्या मूलं ग्राह्यम् ।
<>स्वादुकण्टकोगोक्षुरः तस्य पञ्चाङ्गं ग्राह्यम् ।
<>जात्यादितैलम् ॥ * ॥
<>‘विद्रध्युक्तं विधिं युक्तं विदध्याद्दन्तविद्रधौ ।
<>शस्त्रकर्म्म नरस्तत्र कुशलेनैव कारयेत् ॥’ * ॥
<>अथ दन्तरोगाः । तत्र रोगाणां नामानि
<>संख्याञ्चाह ।
<>‘दालनः कथितः पूर्व्वं कृमिदन्तक एव च ।
<>प्रोक्तो भञ्जनको दन्तहर्षो वै दन्तशर्क्करा ॥
<>कपालिकात्र कथिता श्यावदन्तक एव च ।
<>करालसंज्ञ इत्यष्टौ दन्तरोगाः प्रकीर्त्तिताः ॥’
<>तत्र दालनस्य लक्षणमाह ।
<>‘दीर्य्यमाणेष्विव रुजा यत्र दन्तेषु जायते ।
<>दालनो नाम स व्याधिः सदागतिनिमित्तजः ॥’
<>कृमिदन्तकमाह ।
<>‘कृष्णच्छिद्रचलस्रावी ससंरम्भो महारुजः ।
<>अनिमित्तरुजो वातात् स ज्ञेयः कृमिदन्तकः ॥’
<>ससंरम्भः दन्तमूलशोथयुक्तः । तत्रैव स्रावो
<>बोद्धव्यः । अनिमित्तरुजः अवघटनादिनिमित्तं
<>विनैव महारुजावान् ॥ * ॥ भञ्जनकमाह ।
<>‘वक्त्रं वक्रं भवेद्यत्र दन्तभङ्गश्च जायते ।
<>कफवातकृतो व्याधिः स भञ्जनकसंज्ञकः ॥’
<>दन्तहर्षमाह ।
<>‘शीतरूक्षप्रवाताम्लस्पर्शानामसहा द्बिजाः ।
<>यत्र स्युर्व्वातपित्ताभ्यां दन्तहर्षः स कीर्त्तितः ॥’
<>दन्तशर्करामाह ।
<>‘मलो दन्तगतो यस्तु कफश्चानिलशोषितः ।
<>शर्करेव खरस्पर्शा सा ज्ञेया दन्तशर्करा ॥’
<>शर्क्करा सिकता ॥ * ॥ कपालिकामाह ।
<>‘कपालेष्विव दीर्य्यत्सु दन्तेषु समलेषु च ।
<>कपालिकेति विज्ञेया दन्तच्छित् दन्तशर्क्करा ॥’
<>कपालानि मृण्मयघटादिघटकानि तेष्विव ।
<>समलेषु दन्तेषु मलसहितदन्तावयवेषु दीर्य्यत्सु
<>या दन्तशर्क्करा सा कपालिकेति विज्ञेया ।
<>सा कपालिका दन्तच्छित् दन्तनाशिनी ॥ * ॥
<>श्यावदन्तकमाह ।
<>‘योऽसृङ्मिश्रेण पित्तेन दग्धो दन्तस्त्वशेषतः ।
<>श्यावतां नीलतां वापि गतः स श्यावदन्तकः ॥’
<>दग्धः दग्ध इव ॥ * ॥ करालमाह ।
<>‘शनैः शनैः प्रकुरुते यत्र दन्ताश्रितोऽनिलः ।
<>करालान् विकटान् दन्तान् स करालो न
<>सिध्यति ॥’
<>करालान् भयानकान् । अयं सुश्रुतेनोक्तः ।
<>संग्रहकारेण गृहीतश्च ॥ * ॥ अथ दन्तरोगाणां
<>चिकित्सा ।
<>‘तैलं लाक्षारसं क्षीरं पृथक् प्रस्थमितं पचेत् ।
[Page3-737-b+ 52]
<>द्रव्यैः पलमितैरेतैः क्वाथैश्चापि चतुर्गुणैः ॥
<>लोघ्रकट्फलमञ्जिष्ठापद्मकेशरपद्मकैः ।
<>चन्दनोत्पलयष्ट्याह्वैस्तत्तैलं वदने धृतम् ॥’
<>कट्फलस्थाने पत्तङ्ग इति च पाठः ।
<>‘दालनं दन्तचालञ्च दन्तमोक्षं कपालिकाम् ।
<>शीतादं पूतिवक्त्रञ्च विरुचिं विरसास्यताम् ॥
<>हन्यादाशु गदानेतान् कुर्य्याद्दन्तानपि स्थिरान् ।
<>लाक्षादिकमिदं तैलं दन्तरोगेषु पूजितम् ॥’
<>लाक्षाद्यतैलम् ॥ * ॥
<>‘जयेत् विस्रावणैः स्विन्नमचलं कृमिदन्तकम् ।
<>तथावपीडैर्व्वातघ्नैः स्नेहगण्डूषधारणैः ॥
<>भद्रदार्व्वादिवर्षाभूलेपैः स्निग्धैश्च भोजनैः ।
<>कृमिदन्तापहं कोष्णं हिङ्गु दन्तान्तरे स्थितम् ॥
<>बृहतीभूमिकदम्बीपञ्चाङ्गुलकण्टकारिकाक्वाथः ।
<>गण्डूषस्तैलयुतः कृमिदन्तकवेदनाशमनः ॥
<>नीली वायसजङ्घा कटुतुम्बी मूलमेकैकम् ।
<>सञ्चूर्ण्य दशनविधृतं दशनकृमिपातनं प्राहुः ॥
<>स्नेहानां कवलाः कोष्णाः सर्पिषस्त्रैवृतस्य च ।
<>निर्यूहाश्चानिलघ्नानां दन्तहर्षप्रमर्दनाः ॥’
<>त्रैवृतस्य सर्पिषः त्रिवृता पक्वस्य सर्पिषः कबल
<>इत्यर्थः ।
<>‘स्नैहिकोऽत्र हितो धूमो नस्यं स्नैहिकमेव च ।
<>पेया रसा यवाग्वश्च क्षीरसन्तानिकाघृतम् ॥
<>शिरोवस्तिहितश्चापि क्रमो यश्चानिलापहः ।’
<>अत्र दन्तहर्षे ।
<>‘अच्छिद्रं दन्तमूलानि शर्क्करामुद्धरेद् भिषक् ।
<>लाक्षाचूर्णैर्मधुयुतैस्ततस्तां प्रतिसारयेत् ॥
<>दन्तहर्षक्रियां चात्र कुर्य्यान्निरवशेषतः ।
<>कपालिका कृच्छ्रतमा तत्राप्येषा क्रिया हिता ॥’
<>अत्र दन्तशर्क्करायाम् । एषा क्रिया दन्तहर्ष-
<>क्रिया ॥ * ॥
<>‘फलान्यम्लानि शीताम्बु रूक्षान्नं दन्तधावनम् ।
<>तथातिकठिनं भक्ष्यं दन्तरोगी विवर्ज्जयेत् ॥’
<>अथ जिह्वारोगाः ।
<>तत्र जिह्वारोगाणां निदाननामसंख्याः प्राह ।
<>‘वातजः पित्तजश्चापि कफजोऽलाससंज्ञकः ।
<>उपजिह्विका च गदा जिह्वायां पञ्च कीर्त्तिताः ॥’
<>तत्र वातजस्य लक्षणमाह ।
<>‘जिह्वानिलेन स्फुटिता प्रसुप्ता
<>भवेच्च शाकच्छदनप्रकाशा ।’
<>स्फुटिता मनाग्विदीर्णा । प्रसुप्ता रसानभिज्ञ-
<>तया सुप्तेव । शाकच्छदनप्रकाशा शाको मरु-
<>भूमिजो द्रुमस्तद्वत् कण्टकचिता ॥ * ॥ पित्तज-
<>माह ।
<>‘पित्तात् सदाहैरुपचीयते च
<>दीर्घैः सरक्तैरपि कण्टकैश्च ॥’
<>अयं रोगो लोके जली इति ख्यातः ॥ * ॥
<>कफजमाह ।
<>‘कफेन गुर्व्वी बहला चिता च
<>मांसोच्छ्रयैः शाल्मलिकण्टकाह्वैः ।’
<>बहलाः स्थूलाः मांसोच्छ्रयैः मांसजकण्टकैः ॥
<>अलासमाह ।
[Page3-737-c+ 52]
<>‘जिह्वातले यः श्वयथुः प्रगाढः
<>सोऽलाससंज्ञः कफरक्तमूर्त्तिः ।
<>जिह्वां स तु स्तम्भयति प्रवृद्धो
<>मूले च जिह्वा भृशमेति पाकम् ॥’
<>प्रगाढः प्रकर्षेण गाढो दारुणः । कफरक्तमूर्त्तिः
<>कफरक्ताभ्यां मूक्तिर्यस्य कफरक्तज इत्यर्थः ।
<>जिह्वास्तम्भेन वायुरप्यत्र बोद्धव्यः । भृशपाकेन
<>पित्तञ्च । अतस्त्रिदोषोऽयमसाध्यत्वञ्चास्य ॥ * ॥
<>उपजिह्विकामाह ।
<>‘जिह्वाग्ररूपश्वयथुर्हि जिह्वा-
<>मुत्ताम्य जातः कफपित्तयोनिः ।
<>प्रसेककण्डूपरिदाहयुक्तः
<>प्रकथ्यतेऽसादुपजिह्विकेति ॥’
<>जिह्वाग्ररूपो जिह्वाग्राकृतिः ॥ * ॥ अथ
<>जिह्वारोगाणां चिकित्सा ।
<>‘जिह्वागतविकाराणां शस्तं शोणितमोक्ष-
<>णम् ।
<>गुडूचीपिप्पलीनिम्बकवलः कटुभिः सुखः ॥
<>ओष्ठप्रकोपेऽनिलजे यदुक्तं प्राक् चिकित्सितम् ।
<>कण्ठजेष्वनिलोत्थेषु तत्कार्य्यं भिषजा खलु ॥
<>पित्तजे परिघृष्टे तु निःसृते दुष्टशोणिते ।
<>प्रतिसारणगण्डूषनस्यानि मधुरं हितम् ।
<>कण्टकेषु कफोत्थेषु लिखितेष्वसृजः क्षये ॥
<>पिप्पल्यादिर्मधुयुतः कार्य्यस्तु प्रतिसारणे ॥
<>उपजिह्वान्तु संलिख्य क्षारेण प्रतिसारयेत् ।
<>शिरोविरेकगण्डूषधूमैश्चैनामुपाचरेत् ॥
<>व्योषक्षाराभयावह्निचूर्णमेतत् प्रघर्षणम् ।
<>उपजिह्वाप्रशान्त्यर्थमेभिस्तैलञ्च पाचयेत् ॥’
<>अथ तालुरोगाः । तत्र तालुरोगाणां नामानि
<>संख्याञ्चाह ।
<>‘गलशुण्डी तुण्डिकेर्प्पध्रुषः कच्छप एव च ।
<>ताल्वर्व्वुदश्च कथितो मांससंघात एव च ।
<>तालुपुप्पुटनामा च तालुशोषस्तथैवच ॥
<>तालुपाकश्च कथितास्तालुरोगा अमी नव ॥’
<>तत्र गलशुण्डीलक्षणमाह ।
<>‘श्लेष्मासृग्भ्यां तालुमूलात् प्रवृद्धो
<>दीर्घः शोथो ध्मातवस्तिप्रकाशः ।
<>तृष्णाकासश्वासजुष्टं वदन्ति
<>वैद्या व्याधिं कण्ठशुण्डीति नाम्ना ॥
<>ध्मातवस्तिप्रकाशः वातपूरितचर्म्मपुटतुल्यः ॥ * ॥
<>तुण्डिकेरीमाह ।
<>‘शोथः स्थूलस्तोददाहप्रपाकी
<>प्रागुक्ताभ्यां तुण्डिकेरी मता तु ।’
<>प्रागुक्ताभ्यां श्लेष्मासृग्भ्याम् । तुण्डिकेरी वन-
<>कार्पासीफलं तत्तुल्येति ॥ * ॥ अध्रुषमाह ।
<>‘शोथस्तन्द्रा लोहितः शोणितोत्थो
<>ज्ञेयोऽध्रुषः सज्वरस्तीवरुक् च ।’
<>कच्छपमाह ।
<>‘कूर्म्मोत्सन्नो वेदनोऽशीघ्रजन्मा
<>रोगो ज्ञेयः कच्छपः श्लेष्मणा स्यात् ।’
<>कूर्म्मोत्सन्नः मध्ये प्रोच्चं प्रान्ते नतः ॥ * ॥
<>ताल्वर्व्वदमाह ।
[Page3-738-a+ 52]
<>‘पद्माकारं तालुमध्ये तु शोथं
<>विद्याद्रक्तादर्व्वुदं पित्तलिङ्गम् ।’
<>पद्माकारं पद्मकर्णिकाकेशरैरिव पार्श्वतो दीर्घ-
<>मांसाङ्कुरैर्व्वेष्टितम् ॥ * ॥ मांससंघातमाह ।
<>‘दुष्टं मांसं श्लेष्मणा नीरुजञ्च
<>ताल्वन्तस्थं मांससंघातमाह ।’
<>तालुपुप्पुटमाह ।
<>‘नीरुक् स्थायी कोलमात्रः कफात्मा
<>मेदोयुक्तः पुप्पुटस्तालुदेशे ॥’
<>तालुशोषमाह ।
<>‘शोषोऽत्यर्थं दीर्य्यते त्तापि तालु
<>श्वासो वातात्तालुशोषोऽयमुक्तः ।’
<>तालुपाकमाह ।
<>‘पित्तं कुर्य्यात् पाकमत्यर्थघोरं
<>तालुन्येनं तालुपाकं वदन्ति ॥’
<>अथ तालुरोगाणां चिकित्सा ।
<>‘कुष्ठोषणवचासिन्धुकणापाठाप्लवैः सह ।
<>सक्षौद्रैर्भिषजा कार्य्यं गलशुण्डीप्रघर्षणम् ॥’
<>प्लवः केवचीमोथा गुडतची इति च लोके ।
<>‘अङ्गुष्ठाङ्गुलिसन्दंशेनाकृष्य गलशुण्डिकाम् ।
<>छेदयेन्मण्डलाग्रेण जिह्वोपरि तु संस्थिताम् ॥’
<>मण्डलाग्रेण शस्त्रविशेषेण ।
<>‘अतिच्छेदात् स्रवेद्रक्तं ततो हेतोर्म्रियेत च ।
<>हीनच्छेदाद्भवेच्छोथो लालास्रावो भ्रम-
<>स्तथा ॥
<>तस्मात् वैद्यः प्रयत्नेन दृष्टकर्म्मा विशारदः ।
<>गलशुण्डीं तु संछिद्य कुर्य्यात् प्राप्तामिमां
<>क्रियाम् ॥
<>पिप्पल्यतिविषाकुष्ठवचामरिचनागरैः ।
<>क्षौद्रयुक्तैः सलवणैस्ततस्तां प्रतिसारयेत् ॥
<>वचामतिविषापाठारास्नाकटुकरोहिणीः ।
<>निष्क्वाथ्य पिचुमर्द्दञ्च कवलं तत्र कारयेत् ॥
<>तुण्डिकेर्य्यध्रुषे कूर्म्मे संघाते तालुपुप्पुटे ।
<>एष एव विधिः कार्य्यो विशेषः शस्त्रकर्म्मणि ॥
<>तालुपाके तु कर्त्तव्यं विधानं पित्तनाशनम् ।
<>स्नेहस्वेदौ तालुशोषे विधिश्चानिलनाशनः ॥’
<>अथ गलरोगाः । तत्र गलरोगाणां नामानि
<>संख्याञ्चाह ।
<>‘रोहिणी पञ्चधा प्रोक्ता कण्ठशालूक एव च ।
<>अधिजिह्वश्च बलयोऽलासनामैकवृन्दकः ॥
<>ततो वृन्दः शतघ्नी च गिलायुः कण्ठविद्रधिः ।
<>गलौघः प्रस्वरघ्नश्च मांसतानस्तथैव च ॥
<>विदारी कण्ठदेशे तु रोगा अष्टादश स्मृताः ॥’
<>तत्र पञ्चानामपि रोहिणीनां सामान्यसंप्राप्ति-
<>माह ।
<>‘गलेऽनिलः पित्तकफौ च मूर्च्छितौ
<>प्रदूष्य मांसञ्च तथैव शोणितम् ।
<>गलोपसंरोधकरैस्तथाङ्कुरै-
<>र्निहन्त्यसून् व्याधिरयं हि रोहिणी ॥’
<>अनिलः मूर्च्छितः प्रवृद्धः । पित्तकफौ च
<>मूर्च्छितौ पित्तं वा मूर्च्छितं कफो वा मूर्च्छितः ।
<>ननु त्रयोऽपि मूर्च्छिताः पृथग्दोषजाया अवि-
[Page3-738-b+ 52]
<>वक्षमाणत्वात् ॥ * ॥ तस्य वातजाया लक्षण-
<>माह ।
<>‘जिह्वासमन्ताद्भृशवेदनास्तु
<>मांसाङ्कुराः कण्ठनिरोधनाः स्युः ।
<>सा रोहिणी वातकृता प्रदिष्टा
<>वातात्मकोपद्रवगाढयुक्ता ॥’
<>समन्तात् जिह्वायाः सर्व्वतः । वातात्मकोपद्रव-
<>गाढयुक्ता स्तम्भादिभिरतिशयेन युक्ता ॥ * ॥
<>पित्तजामाह ।
<>‘क्षिप्रोद्गमाक्षिप्रविदाहपाका
<>तीव्रज्वरा पित्तनिमित्तजाता ।’
<>श्लेष्मजामाह ।
<>‘स्रोतोनिरोधिन्यपि मन्दपाका
<>गुर्व्वी स्थिरा सा कफसम्भवा तु ।’
<>स्रोतोऽत्र कण्ठस्रोतः ॥ * ॥ सन्निपातजामाह ।
<>‘गम्भीरपाकिन्यनिवार्य्यवीर्य्या
<>त्रिदोषलिङ्गा त्रिभवा भवेत् सा ।’
<>रक्तजामाह ।
<>‘स्फोटैश्चिता पित्तसमानलिङ्गा
<>साध्या प्रदिष्टा रुधिरात्मिका तु ।’
<>रक्तजेतरा संहारकत्वावधिमाह ।
<>‘सद्यस्त्रिदोषजा हन्ति त्र्यहात् कफसमुद्भवा ।
<>पञ्चाहात् पित्तसंभूता सप्ताहात् पवनोत्थिता ॥’
<>कण्ठशालूकमाह ।
<>‘कोलास्थिमात्रः कफसम्भवो यो
<>ग्रन्थिर्गले कण्टकशूकभूतः ।
<>खरः स्थिरः शस्त्रनिपातसाध्य-
<>स्तं कण्ठशालूकमिति ब्रुवन्ति ॥’
<>कण्टकशूकभूतः कण्टकवच्छूकवच्च वेदनाजनकः ।
<>अधिजिह्वामाह ।
<>‘जिह्वाग्ररूपः श्वयथुः कफात्तु
<>जिह्वोपरिष्टादसृजैव मिश्रात् ।
<>ज्ञेयोऽधिजिह्वः खलु रोग एष
<>विवर्ज्जयेदागतपाकमेनम् ॥’
<>असृजा मिश्रादेवेत्यन्वयः ॥ * ॥ बलयमाह ।
<>‘बलाश एवायतमुन्नतञ्च
<>शोथं करोत्यन्नगतिं निवार्य्य ।
<>तं सर्व्वथैवाप्रतिवार्य्यवीर्य्यं
<>विवर्ज्जनीयं बलयं वदन्ति ॥’
<>अलासमाह ।
<>‘गले तु शोथं कुरुतः प्रवृद्धौ
<>श्लेष्मानिलौ श्वासरुजोपपन्नम् ।
<>मर्म्मच्छिदं दुस्तरमेतदाहु-
<>रलाससंज्ञं भिषजो विकारम् ॥’
<>मर्म्मच्छिदं हृदयमर्म्मणि छेदेनेव वेदनाजनकम् ॥
<>एकवृन्दमाह ।
<>‘वृत्तोन्नतोऽन्तः श्वयथुः सदाहः
<>सकण्डुरोऽपाक्यमृ दुर्गुरुश्च ।
<>नाम्नैकवृन्दः परिकीर्त्त्यतेऽसौ
<>व्याधिर्ब्बलाशः क्षतजप्रसूतः ॥’
<>अन्तः गलमध्ये । अपाकी ईषत्पाकी । अमृदुः
<>ईषन्मृदुः ॥ * ॥ वृन्दमाह ।
[Page3-738-c+ 52]
<>‘समुन्नतं वृन्दममन्ददाहं
<>तीव्रज्वरं वृन्दमुदाहरन्ति ।
<>तच्चापि पित्तक्षतजप्रकोपाद्-
<>विद्यात् सतोदं पवनात्मकन्तु ॥’
<>शतघ्नीमाह ।
<>‘वर्त्तिर्घना कण्ठनिरोघिनी तु
<>चितातिमात्रं पिशितं प्ररोहैः ।
<>अनेकरुक् प्नाणहरी त्रिदोषा
<>ज्ञेया शतघ्नीसदृशी शतघ्नी ॥’
<>घना कठिना । अनेकरुक् वातपित्तकफजतोद-
<>दाहकण्ड्वादियुक्ता । शतघ्नीसदृशी लौहकण्टक-
<>संछन्ना शतघ्नी महती शिला तत्तुल्या यतः
<>प्राणहरी ॥ * ॥ गिलायुमाह ।
<>‘ग्रन्थिर्गले त्वामलकास्थिमात्रः
<>स्थिरोऽल्परुक् स्यात् कफरक्तमूर्त्तिः ।
<>संलक्ष्यते सक्तमिवासितञ्च
<>स शस्त्रसाध्यस्तु गिलायुसंज्ञः ॥’
<>गलविद्रधिमाह ।
<>‘सर्व्वं गलं व्याप्य समुत्थितो यः
<>शोथो रुजः सन्ति च यत्र सर्व्वाः ।
<>स सर्व्वदोषैर्गलविद्रधिस्तु
<>तस्यैव तुल्यः खलु सर्व्वजस्य ॥’
<>गलौघमाह ।
<>‘शोथो महान् यस्तु गलावरोधी
<>तीव्रज्वरो वायुगतेर्निहन्ता ।
<>कफेन जातो रुधिरान्वितेन
<>गले गलौघः परिकीर्त्त्यतेऽसौ ॥’
<>वायुगतेर्निहन्ता उदानवायुगतिरोधकः ॥ * ॥
<>स्वरघ्नमाह ।
<>‘यस्ताम्यमानः श्वसिति प्रसक्तं
<>भिन्नस्वरः शुष्कविमुक्तकण्ठः ।
<>कफोपदिग्धेष्वनिलायनेषु
<>ज्ञेयः स रोगः श्वसनात् स्वरघ्नः ॥’
<>ताम्यमानस्तमः पश्यन् । शुष्कविमुक्तकण्ठः
<>शुष्को विमुक्तोऽस्वाधीनः कण्ठो यस्य सः ।
<>अखाधीनता भुक्तं गिलितुमशक्यत्वात् । अनि-
<>नायनेषु वायुवर्त्मसु श्वसनात् वातात् ॥ * ॥
<>मांसतानमाह ।
<>‘प्रतानवान् यः श्वयथुः सुकष्टो
<>गलोपरोधं कुरुते क्रमेण ।
<>स मांसतानः कथितावलम्बी
<>प्राणप्रणुत् सर्व्वकृतो विकारः ॥’
<>प्रतानवान् विस्तारवान् । सुकष्टः अतिशयितं
<>कष्टं यत्र सः ॥ * ॥
<>विदारीमाह ।
<>‘सदाहतोदं श्वयथुं सुताम्र-
<>मन्तर्गले पूतिविशीर्णमांसम् ।
<>पित्तेन विद्याद्बदने विदारीं
<>पार्श्वं विशेषात् स तु येन शेते ॥’
<>पार्श्वे विशेषात् स तु येन शेते स पुरुपो येन
<>पाश्वेन विशेषाद्बाहुल्येन शेते तस्मिन् पार्श्वे सा
<>विदारी भवति इत्यर्थः ॥ * ॥
[Page3-739-a+ 52]
<>अथ गलरोगाणां चिकित्सा ।
<>‘रोहिणीनान्तु साध्यानां हितं शोणितमोक्ष-
<>णम् ।
<>वमनं धूमपानञ्च गण्डूषो नस्यकर्म्म वा ॥
<>वातजान्तु हृते रक्ते लवणैः प्रतिसारयेत् ।
<>सुखोष्णान् स्नेहगण्डूषान् धारयेच्चाप्यभीक्ष्णशः ॥
<>विस्राव्य पित्तसंभूतां सिताक्षौद्रप्रियङ्गुभिः ।
<>घर्षयेत् कवलो द्राक्षापरूषैः क्वथितैर्हितः ॥
<>आगारधूमकटुकैः कफजां प्रतिसारयेत् ॥’
<>आगारधूम झुल इति लोके । कटुकानि शुण्ठी-
<>पिप्पलीमरिचानि ।
<>‘श्वेताविडङ्गदन्तीषु तैलं सिद्धं ससैन्धवम् ।
<>नस्यकर्म्मणि दातव्यं कवलें च कफोदये ॥’
<>श्वेता अपराजिता ।
<>‘पित्तवत् साधयेद्वैद्यो रोहिणीं रक्तसम्भवाम् ।
<>विस्राव्य कण्ठशालूकं साधयेत्तुण्डिकेरिवत् ॥
<>एककालं यवान्नं वा भुञ्जीत स्निग्धमल्पशः ।
<>उपजिह्वकवच्चापि साधयेदधिजिह्वकम् ॥
<>एकवृन्दन्तु विस्राव्य विधिं शोधनमाचरेत् ।
<>एकवृन्दमिव प्रायो वृन्दञ्च समुपाचरेत् ॥
<>गिलायुश्चापि यो व्याधिस्तञ्च शस्त्रेण साधयेत् ।
<>अमर्म्मस्थं सुसम्पक्वं छेदयेत् गलविद्रधिम् ॥’
<>अथ सामान्यानां कण्ठरोगाणां चिकित्सा ।
<>‘कण्ठरोगेष्वसृङ्मोक्षैस्तीक्ष्णैर्नस्यादिकर्म्मभिः ।
<>चिकित्सकश्चिकित्सान्तु कुशलोऽत्र समाचरेत् ॥
<>क्वाथं दद्याच्च दार्व्वीत्वङ्निम्बतार्क्ष्यकलिङ्गजम् ।
<>हरीतकीकषायो वा हितो माक्षिकसंयुतः ॥
<>कटुकातिविषादारुपाठामुस्ताकलिङ्गकाः ।
<>गोमूत्रक्वथिताः पीताः कण्ठरोगविनाशनाः ॥
<>मृद्वीकाकटुकाव्योषदार्व्वीत्वक्त्रिफलाघनम् ।
<>पाठां रसाञ्जनं दारु तेजोह्वेति सुचूर्णितम् ॥
<>क्षौद्रयुक्तं विधातव्यं गलरोगे महौषधम् ।
<>योगास्त्वेते त्रयः प्रोक्ता वातपित्तकफापहाः ॥
<>यवाग्रजं तेजवतीञ्च पाठां
<>रसाञ्जनं दारु निशां सकृष्णाम् ।
<>क्षौद्रेण कुर्य्यात् गुटिकां मुखेन
<>तां धारयेत् सर्व्वगलामयेषु ॥’
<>अथ समस्तमुखरोगाः । तत्र तेषां निदानं
<>संख्याञ्चाह ।
<>‘पृथग्दोषैस्त्रयो रोगाः समस्तमुखजाः
<>स्मृताः ।’
<>तत्र वातिकस्य लक्षणञ्चाह ।
<>“स्फोटैः सतोदैर्व्वदनं समन्ताद्-
<>यत्राचितं सर्ब्बसरः सवातात् ॥ * ॥
<>पैत्तिकमाह ।
<>‘रक्तैः सदाहैः पिडकैः सुपीतै-
<>र्यत्राचितं चापि स पित्तकोपात् ॥’ * ॥
<>श्लैष्मिकमाह ।
<>‘अवेदनैः कण्डुयुतैः सवर्णै
<>र्यत्राचितं चापि स वै कफेन ।’
<>अवेदनैः ईषद्वेदनैः । यत उक्तं सुश्रुतेन ।
<>अल्पवेदनैरिति ॥ * ॥ मुखरोगेष्वसाध्यानाह ।
[Page3-739-b+ 52]
<>‘ओष्ठप्रकोपे वर्ज्याः स्युर्मांसरक्तत्रिदोषजाः ।
<>दन्तवेष्टेषु वर्ज्यौ तु त्रिलिङ्गगतिशौषिरौ ॥’
<>त्रिलिङ्गगतिः त्रिदोषजा नाडी । महाशौषि-
<>रश्च ।
<>‘दन्तेषु च न सिध्यन्ति स्यावदालनभञ्जनाः ।
<>जिह्वारोगेष्वालसस्तु तालुजेष्ववंदन्तथा ॥
<>स्वरघ्नो बलयो वृन्दो बलाशः स हि दारुणः ।
<>गलौघो मांसतानश्च शतघ्नी रोहिणी गले ॥
<>असाध्याः कीर्त्तिता ह्मेते रोगा दश नवो-
<>त्तराः ।
<>तेषु चापि क्रियां वैद्यः प्रत्याख्याय समाचरेत् ॥’
<>अथ समस्तमुखरोगाणां चिकित्सा ।
<>‘वातात् सर्व्वसरं चूर्णैर्लवणैः प्रतिसारयेत् ।
<>तैलं वातहरैः सिद्धं हितं कवलनस्ययोः ॥ * ॥
<>पित्तात्मके सर्व्वसरे शुद्धकायस्य देहिनः ।
<>सर्व्वपित्तहरः कार्य्यो विधिर्मधुरशीतलः ॥ * ॥
<>प्रतिसारणगण्डूषधूमसंशोधनानि च ।
<>कफात्मके सर्व्वसरे क्रमं कुर्य्यात् कफापहम् ॥ * ॥
<>मुखपाके सिरावेधः शिरसश्च विरेचनम् ।
<>मधुमूत्रघृतक्षीरैः शीतैश्च कवलग्रहः ॥ १ ॥
<>जातीपत्रामृताद्राक्षायासदार्व्वीफलत्रिकैः ।
<>क्वाथः क्षौद्रयुतः शीतो गण्डूषो मुखपाकनुत् ॥ २ ॥
<>कार्य्यञ्च बहुधा नित्यं जातीपत्रस्य चर्व्वणम् ।
<>कृष्णजीरककुष्ठेन्द्रयवचर्व्वणतस्त्र्यहात् ।
<>मुखपाकव्रणक्लेददौर्गन्ध्यमुपशाम्यति ॥ ३ ॥
<>पटोलनिम्बजम्बाम्रमालतीनवपल्लवैः ।
<>पञ्चपल्लवजः श्रेष्ठः कषायो मुखधावने ॥ ४ ॥
<>पञ्चपल्लवजः क्वाथस्त्रिफलासम्भ वोऽथवा ।
<>मुखपाके प्रयोक्तव्यः सक्षौद्रो मुखधावने ॥ ५ ॥
<>स्वरसः क्वथितो दार्व्व्या घनीभूतो रसक्रिया ।
<>सक्षौद्रा मुखरोगासृग्दोषनाडीव्रणापहा ॥ ६ ॥
<>सप्तच्छदोशीरपटोलमुस्त-
<>हरीतकीतिक्तकरोहिणीभिः ।
<>यष्ट्याह्वराजद्रुमचन्दनैश्च
<>क्वाथं पिबेत् पाकहरं मुखस्य ॥ ७ ॥’
<>राजद्रुमः धनवहेरा इति लोके ।
<>‘तिला नीलोत्पलं सर्पिः शर्करा क्षीरमेव च ।
<>क्षौद्राज्यदिग्धकल्कस्य गण्डूषो मुखपाकनुत् ॥ ८ ॥
<>आस्वादिता सकृदपि मुखगन्धं सकलमपनयति ।
<>त्वग्वीजपूरफलजा पवनमबाध्यञ्च नाशयति ॥ ९ ॥
<>हरिद्रां निम्बपत्राणि मधूकं नीलमुत्पलम् ।
<>तैलमेभिर्व्विपक्तव्यं मुखपाकहरं परम् ॥ १० ॥
<>यष्टीमधुपलमेकं त्रिंशन्नीलोत्पलस्य तैलस्य ।
<>प्रस्थं तद्द्विगुणपयोविधिना पक्वं तु नस्येन ॥
<>निशि वदनस्य स्रावं क्षपयति गात्रस्य दोष-
<>संघातम् ।
<>कचखर्व्वत्वमवश्यं क्रमशोऽभ्यङ्गेन जन्तूनाम् ॥ ११
<>इति मुखरोगाधिकारः । इति भावप्रकाशः ॥ * ॥
<>अपि च ।
<>तण्डूलीयकगोक्षूरमूलं पीतं पयोऽन्वितम् ।
<>कामलादिहरं प्रोक्तं मुखरोगहरं तथा ॥ १२ ॥
<>शुष्कमूलकशुण्ठीनां क्षारो हिङ्गुलनागरम् ।
[Page3-739-c+ 52]
<>शुष्कं चतुर्गुणं दद्यात्तैलमेतैर्व्विपाचयेत् ॥
<>बाधिर्य्यं कर्णशूलञ्च पूयस्रावश्च कर्णयोः ।
<>पूरणादस्य तैलस्य कृमयः कर्णयोः खिलाः ॥
<>क्षिप्रं विनाशमायान्ति शशाङ्ककृतशेखर ! ।
<>क्षारतैलमिदं श्रेष्ठं मुखदन्तामयापहम् ॥ १३ ॥’
<>इति गारुडे १८८ । १९८ अध्यायौ ॥
<>(तथाचास्य सलक्षणचिकित्सितम् ।
<>“मुखामये मारुतजे तु शोष-
<>कार्कश्यरौक्ष्याणि चलारुजश्च ।
<>कृष्णारुणं निष्पतनं सुशीतं
<>प्रस्रंसनस्पन्दनतोदभेदाः ॥
<>तृष्णाज्वरस्फोटकतालुदाहा-
<>धूमायनञ्चाप्यवदीर्णता च ।
<>पित्तात् समूर्च्छा विविधारुजश्च
<>वर्णाश्च शुक्लारुणवर्णवर्ज्ज्याः ॥
<>कण्डुर्गुरुत्वं सितविज्जलत्वं
<>स्नेहोऽरुचिर्जाड्यकफप्रसेकौ ।
<>उत्क्लेशमन्दानिलता च तन्द्रा
<>रुजश्च मन्दाः कफवक्त्ररोगे ॥
<>सर्व्वाणि रूपाणि तु वक्त्ररोगे
<>भवन्ति यस्मिन् स तु सर्व्वजः स्यात् ।
<>संस्थानदूष्याकृतिनामभेदा-
<>चैते चतुःषष्टिविधा भवन्ति ॥
<>शालाक्यतन्त्रे विहितानि तेषां
<>निमित्तरूपाकृतिभेषजानि ।
<>यथाप्रदेशन्तु चतुर्व्विधस्य
<>क्रियां प्रवक्ष्यामि मुखामयस्य ॥”
<>इति मुखरोगः ॥ * ॥
<>‘शुक्ततिक्तकटुक्षौद्रकषायैः कवलग्रहः ।
<>धूमः प्रधमनं शुद्धिरधश्छर्द्दनलङ्घनम् ॥
<>भोज्यञ्च मुखरोगेषु यथास्वन्दोषनुद्धितम् ।
<>पिप्पल्यगुरुदार्व्वीत्वग् यवक्षारो रसाञ्जनम् ॥
<>पाठां तेजोवतीं पथ्यां समभागं सुचूर्णितम् ।
<>मुखरोगेषु सर्व्वेषु सक्षौद्रं तद्विधारयेत् ॥
<>सीधुमाधवमाध्वीकैः श्रेष्ठोऽयं कवलग्रहः ।
<>तेजोह्वामभयामेलां समङ्गां कटुकां घनम् ।
<>पाठां ज्योतिष्मतीं लोघ्रं दार्व्वीं कुष्ठञ्च चूर्णयेत् ।
<>दन्तानां घर्षणञ्चैव स्रावकण्डूरुजापहम् ॥’
<>‘गृहधूमो यवक्षारपाठाव्योषं रसाञ्जनम् ।
<>तेजोह्वा त्रिफला लोध्रं चित्रकञ्चेति चूर्णितम् ॥
<>सक्षौद्रं धारयेदेतत् गलरोगविनाशनम् ॥’
<>इति कालकचूर्णम् ॥ * ॥
<>मनःशिला यवक्षारो हरितालं ससैन्धवम् ।
<>दार्व्वीत्वक् चेति तच्चूर्णं माक्षिकेण समायुतम् ॥
<>मूर्च्छितं घृतमण्डेन कण्ठरोगेषु धारयेत् ।
<>मुखरोगेषु च श्रेष्ठं पीतकं नामकीर्त्तितम् ॥’
<>इति पीतकचूर्णम् ॥ * ॥
<>‘कटुकातिविषापाठा दार्व्वीमुस्तकलिङ्गकाः ।
<>गोमूत्रक्वथिताः पेयाः कण्ठरोगविनाशनाः ॥
<>स्वरसः क्वथितो दार्व्व्या घनीभूतीरसक्रिया ।
<>सक्षौद्रमुखरोगासृग्दोषनाडीव्रणापहा ॥
<>तालुशोषे त्वतृष्णास्य सर्पिरौत्तरभक्तिकम् ॥
[Page3-740-a+ 52]
<>लावणं मधुराः स्निग्धाः शीताश्वैव रसा हिताः ।
<>मुखपाके शिराकर्म्म शिरःकायविरेचनम् ।
<>मूत्रतैलघृतक्षौद्रक्षीरैश्च कवलग्रहः ॥
<>सक्षौद्रास्त्रिफलापाठा मृद्वीकाजातिपल्लवाः ।
<>कषायतिक्तकाः शीताः क्वाथाश्च मुखधावनाः ।
<>तुलां खदिरसारस्य द्विगुणामरिमेदसः ॥
<>प्रक्षाल्य जर्ज्जरीकृत्य चतुर्द्द्रोणेऽम्भसः पचेत् ।
<>द्रोणशेषं कषायन्तं पूत्वा भूयः पचेच्छनैः ॥
<>ततस्तस्मिन् घनीभूते चूर्णीकृत्थाक्षभागिकम् ।
<>चन्दनं पद्मकोशीरं मञ्जिष्ठां धातकीं घनम् ॥
<>प्रपुण्डरीकं यष्ट्याह्वत्वगेलापत्रकेशरम् ।
<>लाक्षां रसाञ्जनं मांसीं त्रिफलां लोध्रबालकम् ॥
<>रजन्यौ फलिनीमेलां समङ्गां कट्फलं वचाम् ।
<>यवामगुरुपत्तङ्गगैरिकाञ्जनमावपेत् ॥
<>लवङ्गनखकक्कोलजातिकोशान् पलोन्मितान् ।
<>कर्पूरकुडवञ्चापि पुनःशीतेऽवतारिते ॥
<>ततस्तु गुलिकाः कार्य्याः शुष्काश्चास्येन धार-
<>येत् ।
<>तैलञ्चानेन कल्केन कषायेण च साधयेत् ॥
<>दन्तानाञ्चलनभ्रंशशौषिर्य्यक्रिमिरोगनुत् ।
<>मुखपाकास्यदौर्गन्ध्यजाड्यारोचकनाशनम् ॥
<>स्रावोपलेपपैच्छिल्यवैखर्य्यगलरोगनुत् ।
<>दन्तास्यगलरोगेषु सर्व्वेषां तत्परायणम् ॥’
<>इति खदिरादिगुटिकातैलञ्च ॥ इति मुख-
<>रोगचिकित्सा ॥ इति चरके चिकित्सास्थाने
<>२६ अध्यायः ॥)
<LEND>
