<L>30909<pc>4-252<k1>वटः<k2>वटः
वटः¦, पुं, (वटति वेष्टयति मूलेन वृक्षान्तरमिति ।)
<>वट् + पचाद्यच् ।) वृक्षविशेषः । वड्गाछ
<>इति भाषा । तत्पर्य्यायः । न्यग्रोधः २ बहु-
<>पात् ३ । इत्यमरः । २ । ४ । ३२ ॥ वृक्षनाथः ४
<>यमप्रियः ५ । इति शब्दरत्नावली ॥ रक्त-
<>फलः ६ शृङ्गी ७ कर्म्मजः ८ ध्रुवः ९ क्षीरी १०
<>वैश्रवणावासः ११ भाण्डीरः १२ । इति जटा-
<>धरः ॥ जटालः १३ रोहिणः १४ अवरोही १५
<>विटपी १६ स्कन्धरुहः १७ मण्डली १८ महा-
<>च्छायः १९ भृङ्गी २० यक्षावासः २१ यक्षतरुः
<>२२ पादरोहणः २३ नीलः २४ शिफारुहः २५
<>बहुपादः २६ वनस्पतिः २७ । अस्य गुणाः ।
<>कषायत्वम् । मधुरत्वम् । शिशिरत्वम् । कफ-
<>पित्तज्वरदाहतृषामोहव्रणशोफनाशित्वञ्च ।
<>इति राजनिर्घण्टः ॥ अपि च ।
<>“वटः शीतो गुरुर्ग्राही कफपित्तव्रणापहः ।
<>वर्ण्यो विसर्पदाहघ्नः कषायो योनिदोषहृत् ॥”
<>इति भावप्रकाशः ॥ * ॥
<>स च रुद्रस्वरूपः । यथा, --
<>ऋषय ऊचुः ।
<>“कथं त्वयाश्वत्थवटौ गोब्राह्मणसमौ कृतौ ।
<>सर्व्वेभ्योऽपि तरुभ्यस्तौ कथं पूज्यतमौ कृतौ ॥
<>सूत उवाच ।
<>अश्वत्थरूपो भगवान् विष्णुरेव न संशयः ।
<>रुद्ररूपो वटस्तद्वत् पलाशो ब्रह्मरूपधृक् ॥
<>दर्शनस्पर्शसेवासु ते वै पापहराः स्मृताः ।
<>दुःखापद्व्याधिदुष्टानां विनाशकारिणौ ध्रुवम् ॥”
<>इति पाद्मोत्तरखण्डे १६० अध्यायः ॥
<>अन्यत् पलाशशब्दे द्रष्टव्यम् ॥ * ॥ कपर्द्दः । इति
<>मेदिनी । टे, २४ ॥ कडि इति भाषा ॥ गोलः ।
<>भक्ष्यम् । वडा इति भाषा । साम्यम् । इति
<>हेमचन्द्रः ॥ * ॥ क्ली, व्रजमण्डलाभ्यन्तरीणवट-
<>संज्ञकषोडशवनानि यथा । अथैषां षट्-
<>साङ्गवनानामभ्यन्तरे सङ्केतवटाद्या यमुनाया-
<>श्चतुरशीतिक्रोशमर्य्यादान्तरे दक्षिणोत्तरतटयोः
<>षोडशवनानि । पाद्मे ।
<>“सङ्केतवटमादौ तु भाण्डीराख्यं वटं द्वयम् ।
<>यावकाख्यं तृतीयञ्च वटं शृङ्गारसंज्ञकम् ॥
<>तूर्य्यं वंशिवटं श्रेष्ठं पञ्चमं श्रीवटञ्च षट् ।
<>सप्तमञ्च जटाजूटं कामाख्यवटमष्टकम् ॥
<>मनोऽर्थवटकं नाम नवमं परिकीर्त्तितम् ।
<>आशावटं महाश्रेष्ठं दशमं शुभदायकम् ॥
<>अशोकाख्यं वटं श्रेष्ठमेकादशमुदाहृतम् ।
<>नाम केलिवटं श्रेष्ठं द्बादशं परिकीर्त्तितम् ॥
<>नाम ब्रह्मवटञ्चैव त्रयोदशमसंज्ञकम् ।
<>नाम रुद्रवटं श्रेष्ठं चतुद्दशमुदाहृतम् ॥
<>श्रीधराख्यं वटं ख्यातं पञ्चदशसमीरितम् ।
<>मावित्राख्यं वटं श्रेष्ठं संख्याषोडशनिर्म्मितम् ॥”
<>इति व्रजमण्डलान्तरे षोडशवटानि । इति
<>नारायणभट्टकृतव्रजभक्तिविलासः ॥ * ॥
<LEND>
