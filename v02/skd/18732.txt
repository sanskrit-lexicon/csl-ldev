<L>18732<pc>2-867<k1>नारायणबलिः<k2>नारायणबलिः
नारायणबलिः¦, पुं, (नारायणाय नारायणमुद्दिश्य
देयो बलिः ।) मृतपतितादीनां प्रायश्चित्ता-
त्मककर्म्मविशेषः । यथा । “नारायणबलिस्तु
हेमाद्र्याद्यनुसारेणोच्यते । तत्रादौ क्रियानिबन्धे
गारुडे तर्पणमुक्तम् ।
‘कार्य्यं पुरुषसूक्तेन मन्त्रैर्व्वा वैष्णवैरपि ।
दक्षिणाभिमुखो भूत्वा प्रेतं विष्णुमिति स्मरन् ॥
अनादिनिधनो देवः शङ्खचक्रगदाधरः ।
अक्षयः पुण्डरीकाक्षः प्रेतमोक्षप्रदो भव ॥’
इति शुक्लैकादश्यां देशकालौ सङ्कीर्त्त्य अमुक-
गोत्रस्यामुकस्य दुर्म्मरणात्मघातजदोषनाशार्थं
और्द्ध्वदेहिके संप्रदानत्वयोग्यतासिद्ध्यर्थं नारा-
यणबलिं करिष्ये । इति सङ्कल्प्य ब्रह्माणं विष्णुं
शिवं यमं प्रेतं पञ्चकुम्भेषु स्थापयेत् ।
‘विष्णुः स्वर्णमयः कार्य्यो रुद्रस्ताम्रमयस्तथा ।
ब्रह्मा रौप्यमयस्तत्र यमो लौहमयो भवेत् ॥
प्रेतो दर्भमयः कार्य्यः ।’ इति गारुडोक्तासु सर्व्वासु
हैमीषु वा प्रतिमासु षोडशोपचारैः पुरुष-
सूक्तेनाभ्यर्च्च्याग्निं प्रतिष्ठाप्य चरुं पुरुषसूक्तेन
प्रतृयचं नारायणायेदमिति हुत्वा देवानामग्ने
दक्षिणाग्रदर्भेषु विष्णुरूपं प्रेतं स्मरन् नाम-
गोत्राभ्यां मधुघृततिलयुतान् दशपिण्डान् यज्ञो-
पवीत्येव अमुकगोत्र अमुकशर्म्मन् प्रेत विष्णु-
रूपाय ते पिण्ड उपतिष्ठतामिति दत्त्वा कुशैः
पुरुषसूक्तेनाभिमन्त्र्य यत्ते यममिति सूक्तेन
पिण्डाननुमन्त्र्य शङ्खोदकेन चाभिषिच्याभ्यर्च्च्या-
मुकशर्म्माणममुकगोत्रं विष्णुरूपं प्रेतं तर्पया
मीति पुरुषसूक्तेन प्रतृयचं तर्पयित्वा एक-
मामान्नं ब्रह्मादिपञ्चभ्यो दद्यात् । मन्त्रस्तु ।
‘ब्रह्मविष्णुमहादेवा यमश्चैव सकिङ्करः ।
बलिं गृहीत्वा कुर्व्वन्तु प्रेतस्य च शुभां गति-
मिति ॥’
मिताक्षरायान्तु होमबल्यादिना उक्तम् । ततः
प्रतिदैवतं त्रिविधं फलं शर्करामधुगुडघृतानि
च निवेद्य पिण्डानभ्यर्च्च्य नद्यां क्षिप्त्वा रात्रौ नव
सप्त पञ्च वा विप्रान्निमन्त्र्योपोषितेन जागरणं
कृत्वा श्वोभूते पुनर्व्विष्णुं यमं संपूज्यैकोद्दिष्ट-
विधिना श्राद्धपञ्चकं करिष्ये इत्युक्त्वा ब्रह्मविष्णु-
शिवयमप्रेतान् स्मरन् विप्रान् उपविश्य प्रेत-
स्थाने चैकं विष्णुं स्मरन् आवाहनाद्यर्घ्ययुतं
[Page2-868-a+ 52]
तृप्तिप्रश्नान्तं कृत्वोल्लेखनादि कृत्वान्नशेषेण
ब्रह्मणे विष्णवे शिवाय यमाय सपरिवाराय
चतुरः पिण्डान् दत्त्वा प्रेतनामगोत्रे स्मृत्वा विष्णु-
नाम्ना पञ्चमं दत्त्वाभ्यर्च्च्याचान्तेभ्यो दक्षिणां
दत्त्वैकं प्रेतं स्मृत्वा विशेषतः संतोष्य विप्रैः
प्रेतायेदं तिलोदकमुपतिष्ठतामिति सतिलमुदकं
दापयित्वा भुञ्जीतेति । अत्र विशेषान्तरं भट्ट-
कृतान्त्येष्टिपद्धतौ ज्ञेयम् ॥ * ॥ सर्पहते तु वर्ष-
पर्य्यन्तं पूर्व्वे ह्येकभक्तपूर्व्वं शुक्लपञ्चम्यामुपवासं
नक्तं वा कृत्वा पिष्टमयं नागमनन्तवासुकिशङ्ख-
पद्मकम्बलकर्क्कोटकाश्वतरधृतराष्ट्रशङ्खपालका-
लियतक्षककपिलेति नामभिः प्रतिमासं संपूज्य
पायसेन विप्रान् संभोज्य वत्सरान्ते हैमं नागं
गाञ्च प्रत्यक्षाञ्च दत्त्वा नारायणबलिं कुर्य्यात् ।
मूलन्तु हेमाद्रौ ज्ञेयम् ॥ * ॥ बौधायनसूत्रे
सर्पमृतानां नमोऽस्तु सर्पेभ्य इति तिस्र आहु-
तीर्हुत्वोदके मृतानां समुद्राय वरुणाय हुत्वेति
क्रियां कुर्य्यादिति शेषः । व्यासः ।
सौवर्णभारनिष्पन्नं नागं कृत्वा तथैव गाम् ।
व्यासाय दत्त्वा विधिवत् पितुरानृण्यमाप्तवान् ॥’
हेमाद्रौ भविष्ये ।
‘पञ्चम्यां पन्नगं हैमं स्वर्णेनैकेन कारयेत् ।
क्षीराज्यपात्रमध्यस्थं पूज्यविप्राय दापयेत् ॥
प्रायश्चित्तमिदं प्रोक्तं नागदष्टस्य शम्भुनेति ॥’
अपरार्कस्मृत्यन्तरे ।
‘तदैव शुध्यति प्रेतो नारायणबलौ कृते ।
यो ददाति क्रियापिण्डं तस्मै प्रेताय वै सुतः ।
तस्यैवाशौचमुद्दिष्टं त्र्यहमेव न संशयः ॥
विष्णुश्राद्धसमाप्तौ तु त्रयोदश्यां दिनत्रयम् ।
अशौचं पिण्डदः कुर्य्यान्न तु तद्बन्धुगोत्रजाः ॥
यस्य वै मृत्युकाले तु व्युच्छिन्ना सन्ततिर्भवेत् ।
स वसेन्नरके नित्यं पङ्कमग्नः करी यथा ॥’
इत्युपक्रम्य, --
‘बलिं नारायणं कुर्य्यात्तस्योद्देशेन भक्तिमान् ॥’
इति गारुडोक्तेरपुत्त्रस्यापि पत्न्याद्यैः कार्य्य
इत्युक्तं देवयाज्ञिकेन ।” इति निर्णयसिन्धौ ५
परिच्छेदः ॥
<LEND>
