<L>25776<pc>3-577<k1>मण्डः<k2>मण्डः
मण्डः¦, पुं, (मण्डयति क्षेत्रं भूषयतीति मडि +
<>अच् ।) एरण्डवृक्षः । शाकभेदः । इति मेदिनी ।
<>ते, २१ ॥ मस्तु । भूषा । सारः । पिच्छम् ।
<>हेमचन्द्रः ॥ (मण्डति वर्षागमे हृष्यतीति
<>मडि + अच् ।) दर्दूरः । भक्तादिभवरसः ।
<>तस्य लक्षणम् ।
<>“भक्तैर्विना द्रवो मण्डः पेयं भक्तसमन्वितम् ।”
<>इति राजनिर्घण्टः ॥
<>(“तक्राल्लघुतरो मण्डः ।” इति च, सुश्रुते सूत्र-
<>स्थाने ४५ अध्यायः ।) अथ मण्डस्य लक्षणं
<>विधिर्गुणाश्च ।
<>“तण्डुलानां सुसिद्धानां चतुर्द्दशगुणे जले ।
<>रसः सिक्थैर्व्विरहितो मण्ड इत्यभिधीयते ॥
<>“शुण्ठी सैन्धवसंयुक्तो दीपनः पाचनश्च सः ।
<>अन्नस्य सम्यक् सिद्ध्यात्र ज्ञेया मण्डस्य सिद्धता ॥
<>पेया यूषयवागूनां विलेपीभक्तयोरपि ॥”
<>तस्य गुणाः ।
<>“मण्डो ग्राही लघुः शीतो दीपनो धातुसाम्य-
<>कृत् ।
<>ज्वरघ्नस्तर्पणो बल्यः पित्तश्लेष्मश्रमापहः ॥”
<>इति भावप्रकाशः ॥
<>अपि च ।
<>“क्षुद्बोधनो वस्तिविशोधनश्च
<>प्राणप्रदः शोणितवर्द्धनश्च ।
<>ज्वरापहारी कफपित्तहन्ता
<>वायुं जयेदष्टगुणो हि मण्डः ॥”
<>लाजमण्डोऽग्निजननो दाहतृष्णानिवारणः ।
<>ज्वरातीसारशमनोऽशेषदोषामपाचनः ॥
<>वाट्यमण्डोऽग्निजननः शूलानाहविनाशनः ।
<>पाचनो दीपनो हृद्यः पित्तश्लेष्मानिलापहः ॥”
<>वाट्यमण्डो भृष्टयवमण्डः । इति राजवल्लभः ॥
<>(धान्यादिकृतमण्डगुणाः । क्लीवत्वं विवक्षितम् ।
<>“धान्यमण्डं पित्तहरं श्रमघ्नञ्चाश्मरीहरम् ।
<>वातलं रक्तशमनं ग्राहि सन्दीपनं परम् ॥”
<>इति धान्यमण्डगुणाः ॥
[Page3-577-b+ 52]
<>“युगन्धराणां मण्डन्तु श्लेष्मकृद्वातलं मतम् ।
<>पित्तसंशमनीयञ्च मूत्रलं ग्राहणञ्च तत् ॥”
<>इति युगन्धरमण्डगुणाः ॥
<>“रक्तशाल्युद्भवं मण्डं मधुरं ग्राहि शीतलम् ।
<>प्रमेहानश्मरीं हन्ति वातलं पित्तकृत्तथा ॥”
<>इति रक्तशालिमण्डगुणाः ॥
<>“मधुरं शीतलं किञ्चित् श्लेष्मलं शोषनाशनम् ।
<>अश्मरीमेहसंछेदी वातलं श्वेतताण्डुलम् ॥”
<>इति श्वेततण्डुलमण्डगुणाः ॥
<>“यवमण्ड कषायं स्याद् ग्राहि चोष्णं विपाकि
<>च ।”
<>इति यवमण्डगुणाः ॥
<>“तद्वत् गोधूमसंभूतं मधुरं पित्तवारणम् ।”
<>इति गोधूममण्डगुणाः ॥
<>“ग्लानिमूर्च्छाकरं सद्यः कोद्रवाद्यकृतं लघु ।”
<>इति कोद्रवमण्डगुणाः ॥
<>“तद्वच्च क्षुद्रधान्यानां वातलं पित्तकारकम् ।
<>करोति श्लीपदं गुल्मं प्रतिश्यायादिकोपनम् ॥”
<>इति क्षुद्रधान्यमण्डगुणा ॥
<>इति मण्डवर्गाः ॥
<>इति हारीते प्रथमे स्थाने नवमेऽध्याये ॥
<>“मण्डस्तु दीपयत्यग्निं वातञ्चाप्यनुलोमयेत् ।
<>मृदूकरोति स्रोतांसि स्वेदं सञ्जनयत्यपि ॥
<>लङ्घितानां विरिक्तानां जीर्णे स्नेहे च तृष्य-
<>ताम् ।
<>दीपनत्वाल्लघुत्वाञ्च मण्डः स्यात् प्राणधारणः ॥
<>तृष्णातीसारशमनो धातुसाम्यकरः शिवः ।
<>लाजमण्डोऽग्निजननो दाहमूर्च्छानिवारणः ॥
<>मन्दाग्निविषमाग्नीनां बालस्थविरयोषिताम् ।
<>देयश्च सुकुमाराणां लाजमण्डः सुसंस्कृतः ।
<>क्षुत्पिपासासहः पथ्यः शुद्धानान्तु मलापहा ॥”
<>इति चरके सूत्रस्थाने सप्तविंशेऽध्याये ॥
<>“लाजमण्डो विशुद्धानां पथ्यः पाचनदीपनः ।
<>वातानुलोमनो हृद्यः पिप्पलीनागरायुतः ॥”
<>इति सुश्रुते सूत्रस्थाने ४६ अथ्यायः ॥)
<LEND>
