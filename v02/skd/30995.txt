<L>30995<pc>4-260<k1>वधी<k2>वधी
वधी¦, [न्] त्रि, (प्राणवियोगफलकव्यापारो
वधः स निष्पाद्यत्वनिरूपितनिष्पादकत्वेना-
स्त्यस्येति । बध + इनिः ।) वधकर्त्ता । प्राण-
वियोगफलकव्यापारो वधः तन्निष्पादकत्वञ्च
साक्षात् परम्परोदासीनं स्मृतिकारपरिगणितं
वधित्वम् । तच्च पञ्चविधं स्मृतिस्वरसात् कर्त्ता
प्रयोजकोऽनुमन्तानुग्राहको निमित्ती चेति ।
नरान्तरव्यापारव्यवधानेन वधनिव्यादकः कर्त्ता ।
१ । यः कर्त्तारं कारयति स प्रयोजकः । २ ।
स च द्विविधः । एकः स्वतोऽप्रवृत्तमेव पदातिं
वेतनादिना प्रेरयति । अपरः स्वतः प्रवृत्तमेव
मन्त्रोपायोपदेशादिना प्रोत्साहयति । अनु-
मतिदातानुमन्ता । ३ । अनु मतिश्च द्विविधा
एका यद्विरोधाद्धननं न भवति तस्य विरो-
धिनो मया निरोधः कर्त्तव्य इति प्रयुक्तिरनु-
मतिः । अपरा एवं हन्मीति वचने शक्तस्या-
प्रतिषेध एव । अनुग्राहकोऽपि द्बिविधः । एको
वध्यप्रतिरोधकः । अपरः स्वस्त्पप्रहर्त्ता । ४ ।
उद्देश्यत्वे सति हन्तुर्मन्यूत्पादको निमित्ती । ५ ।
[Page4-260-b+ 52]
अत्र प्रयोजकस्य कर्त्तृप्रयुक्तिद्वारेण वधकार-
णत्वम् । अनुमन्तुश्च हन्तुर्निर्भयत्वेन दृढतर-
प्रहारोत्पत्तिद्बारेण । अनुग्राहकस्य पलायना-
द्यसम्भवेन हननीयस्थैर्य्यं कुर्व्वतः प्रहारस्वरू-
पोत्पत्तिद्बारेण वा कारणत्वम् । निमित्तिनो
हन्तुर्मन्यूत्पादनद्वारेणेति । प्रयोजकादीनां
चतुर्णां व्यवहितहननकारणानामवान्तरभेदा-
द्भेदः । अतः पञ्चविधं वधित्वम् । इति प्राय-
श्चित्तविवेकः ॥
<LEND>
