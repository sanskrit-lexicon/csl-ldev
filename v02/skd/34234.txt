<L>34234<pc>4-517<k1>वैनाशिकं<k2>वैनाशिकं
वैनाशिकं¦, क्ली, (विनाशं सूचयतीति । विनाश +
ठक् ।) नाडीनक्षत्रविशेषः । स तु जन्मर्क्षा-
वधित्रयोविंशनक्षत्रम् । यथा । जन्माद्यं कर्म्म
ततोऽपि दशमं सांघातिकं षोडशभम् । समु-
दयमष्टादशभं विनाशसंज्ञं त्रयोविंशं आद्यात्तु
पञ्चविंशं मानसमेवं नरः षडृक्षः स्यात् ॥
तत्फलं यथा, --
“ईहादेहार्थहानिः स्याज्जन्मर्क्ष उपतापिते ।
कर्म्मर्क्षे कर्म्मणां हानिः पीडा मनसि मानसे ॥
मूर्त्तिद्रविणबन्धूनां हानिः सांघातिके तथा ।
संतप्ते सामुदयिके मित्रभृत्यार्थसंक्षयः ॥
वैनाशिके विनाशः स्यात् देहद्रविणसम्पदाम् ॥”
इति ज्योतिस्तत्त्वम् ॥
निधनतारा । यथा, --
“वैनाशिकर्क्षे दृष्टं ग्रहणं सुधांशुभास्करयोः ।
जनयति रोगं बहुधा क्लेशं वित्तक्षयञ्चाशु ॥”
वैनाशिकर्क्षे त्रयोविंशनक्षत्रे । इति केचित् ।
वस्तुतस्तु वैनाशिकपदं निंधनतारापरम् । निधने-
ऽपि चेत्येकवाक्यत्वात् । इति तिथ्यादितत्त्वम् ॥
<LEND>
