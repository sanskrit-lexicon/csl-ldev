<L>19441<pc>2-911<k1>नीथः<k2>नीथः
नीथः¦, पुं, (नयति प्रापयतीति । नी + “हनि-
कुषिनीरमिकाशिभ्यः क्थन् ।” उणां २ । २ ।
इति क्थन् ।) नियन्ता । प्रापयिता । इति
सिद्धान्तकौमुद्यामुणादिवृत्तिः ॥ (नी + भावे
क्थन् । नयनम् । इति उज्ज्वलदत्तः ॥ यथा,
ऋग्वेदे । १ । १०० । १२ ।
“सहस्रचेताः शतनीथ ऋभ्वा ॥”
स्तोत्रम् । यथा, ऋग्वेदे । ३ । १२ । ५ ।
“नीथाविदो जरितारः ॥”
“नीथाविदस्तोत्राभिज्ञाः ।” इति तद्भाष्ये
सायनः ॥)
जले, क्ली । इति संक्षिप्तसारोणादिवृत्तिः ॥
(नीयतेऽनेनेति । करणे + क्थन् । प्रापणहेतु-
भूते, त्रि । यथा, ऋग्वेदे । १ । १०४ । ५ ।
“प्रति यत्स्या नीथादर्शि ॥”
“यद्यदा नीथा नयनहेतुभूता स्या सा पदवी
प्रत्यदर्श ।” इति तद्भाष्ये सायनः ॥)
<LEND>
