<L>2150<pc>1-098<k1>अर्कः<k2>अर्कः
अर्कः¦, पुं, (अर्च + कर्म्मणि घञ्, कुत्वम् ।) सूर्य्यः ।
<>इन्द्रः । ताम्रं । स्फटिकः । इति मेदिनी ॥ पण्डितः ।
<>इति शब्दरत्नावली ॥ ज्येष्ठभ्राता । इति दण्डा-
<>दिनाथः ॥ लक्षणया रविवारः । इति ज्योतिघं ॥
<>वृक्षविशेषः । आकन्द इति भाषा । तत्पर्य्यायः ।
<>क्षीरदलः २ पुच्छी ३ प्रतापः ४ क्षीरकाण्डकः
<>५ विक्षीरः ६ क्षीरी ७ खर्ज्जुघ्नः ८ शीतपुष्पकः
<>९ जम्भनः १० क्षीरपर्णी ११ विकीरणः १२
<>सदापुष्पः १३ सूर्य्याह्वः १४ आस्फोतकः १५ तूल-
<>फलः १६ शुकफलः १७ । इति राजनिर्घण्टः ॥
<>वसुकः १८ आस्फोतः १९ गणरूपः २० मन्दारः
<>२१ अर्कपर्णः २२ । इत्यमरः ॥ * ॥ अथ श्वेता-
<>र्कपर्य्यायः । अलर्कः १ राजार्कः २ प्रतापसः ३
<>गणरूपी ४ ॥ * ॥ अथ रक्तार्कपर्य्यायः । विश्वोरः
<>१ सदापुष्पी २ रूपिका ३ आदित्यपुष्पिका ४
<>दिव्यपुष्पिका ५ अर्कः ६ । इति रत्नमाला ॥
<>अस्य गुणाः । कटुत्वं । उष्णत्वं । अग्निकारित्वं ।
<>वातशोथव्रणार्शःकुष्ठक्रिमिनाशित्वञ्च । इति राज-
<>निर्घण्टः ॥ कफदोषनाशित्वं । तीक्ष्णत्वञ्च । अस्य
<>क्षीरगुणाः । क्रिमिदोषव्रणनाशित्वं । कुष्ठार्श-
<>उदररोगेषु हितकारित्वञ्च । इति राजवल्लभः ॥
<>तस्य पर्य्यायगुणाः ।
<>“श्वेतार्को गणरूपः स्यान्मन्दारो वसुकोऽपि च ।
[Page1-099-a+ 52]
<>श्वेतपुष्पः सदापुष्पः स बालार्कः प्रतापसः ॥
<>रक्तोऽपरोऽर्कनामा स्यादर्कपर्णो विकीरणः ।
<>रक्तपुष्पः शुक्लफलस्तथास्फोतः प्रकीर्त्तितः ॥
<>अर्कद्वयं सरं वातकुष्ठकण्डूविषव्रणान् ।
<>निहन्ति प्लीहगुल्मार्शःश्लेष्मोदरयकृत्कृमीन् ॥
<>शुक्लार्ककुसुभं वृष्यं लघु दीपनपाचनं ।
<>अरोचकप्रसेकार्शःकासश्वासनिवारणं ॥
<>रक्तार्कपुष्पं मधुरं सतिक्तं
<>कुष्ठकृमिघ्नं कफनाशनञ्च ।
<>अर्शो विषं हन्ति च रक्तपित्तं
<>संग्राहि गुल्मे श्वयथौ हितं तत् ॥
<>क्षीरमर्कस्य तिक्तोष्णं स्निग्धं सलवणं लघु ।
<>कुष्ठगुल्मोदरहरं श्रेष्ठमेतद्विरेचनं” ॥
<>इति भावप्रकाशः ॥ * ॥ निर्यासविशेषः । आरक
<>इति आरवीभाषा । तस्य विधिर्यथा, --
<>“द्रव्यकल्पः पञ्चधा स्यात् कल्कचूर्णं रसस्तथा ।
<>तैलमर्कः क्रमाज्ज्ञेयं यथोत्तरगुणं प्रिये ॥
<>पृथक् द्वन्द्वे सन्निपाते सङ्करेऽसाध्यरोगिणि ।
<>क्रमादेते प्रयोक्तव्या अन्यथा नु विनाशकाः ॥
<>आद्ये गुणा गुणाः सर्व्वे द्वितीयञ्च ततो लघु ।
<>तृतीयं शीघ्रकारि स्यात् चतुर्थं नातिदोषकृत् ॥
<>पञ्चमं दोषरहितं गुणसद्यःप्रकाशकं ।
<>पञ्चमस्य तु सामर्थ्यं स्वयं पञ्चाननोऽब्रवीत् ।
<>वर्षाणान्तु सहस्राणि कथ्यतेऽहर्निशं मया ।
<>सम्पूर्णो नैव जायेत कल्पोऽर्कस्य दशानन ॥ * ॥
<>पुंवारे पुरुषर्क्षे च दिवार्को यस्तु निर्म्मितः ॥
<>रमणीषु प्रदातव्यो विलोमात् पुंसु योजयेत् ॥
<>लोहचूर्णं गौरिकञ्च खटिका भृष्टमृत्तिका ।
<>मृत्तिकास्थिभवं चूर्णं काचं कीकसजं रजः ॥
<>एतानि समभागानि सर्व्वतुल्या च मृत्तिका ।
<>भ्रंशनीया पञ्चमूत्रैः खराश्वमहिषोद्भवैः ॥
<>गजाजसम्भवाभ्याञ्च शटितं तद्विशोषयेत् ।
<>यथा गन्धविनाशः स्यात् तथा संमर्दयेत्ततः ॥
<>लघुहस्तः कुलालोऽस्य कुर्य्याद्यन्त्रं सुनिर्म्मलं ।
<>यथेष्टां स्थालिकां कुर्य्यात् अङ्गुलप्रान्तसारिकां ॥
<>पृथुबुध्नोदराकारां द्व्यङ्गुलोत्सेधवेष्टनीं ।
<>सारिकान्ते तु परिधिं त्र्यङ्गुलोत्सेधशोभितां ॥
<>विनिर्मायाथ सार्य्यन्ते यथा शिल्पविनिर्म्मितां ।
<>छिद्रं कृत्वा नलं दद्याद्गजशुण्डसमं बुधः ॥
<>सारिकापरिधेरन्तस्तस्य कुर्य्यात् पिधानकं ।
<>अर्द्धनिम्बफलसमं परिधिं तस्य चान्ततः ॥
<>वेदाङ्गुलं मस्तकोर्द्ध्वं कार्य्यं तोयस्य धारणे ।
<>समर्थां तत्र नलिकां कुर्य्यात्तोयविमोचनीं ॥
<>तस्यैवान्तरतो लेप्या जीर्णास्थ्नां मृत्तिकाम्बुना ।
<>अथवा श्वेतकाचं तु सर्व्वदोषापनुत्तये ॥ * ॥
<>अथ वक्ष्ये तु जीर्णास्थिमृत्तिकाकरणं प्रिये ।
<>शिलाजतुस्थले कुर्य्यात् दीर्घगर्त्तं मनोहरं ॥
<>निक्षिपेत्तत्र नानास्थिसञ्चयं द्विचतुष्पदां ।
<>सर्जिक्षारं महाक्षारं मृत्क्षारं लवणानि च ॥
<>गन्धकोष्णजलं क्षेप्यं नानामूत्राणि तत्र वै ।
<>एवं कृत्वा मासषट्कं दद्यात् पाषाणमृत्तिकां ॥
<>कङ्कास्थ्यूर्द्ध्वं तदूर्द्ध्वन्तु कुर्य्याद्वह्नीष्टिकां शुभां ।
[Page1-099-b+ 52]
<>त्रिवर्षाज्जायते सर्व्वमेकीभूतं दृशत्समं ॥
<>ततो निष्काश्य तच्चूर्णं कृत्वा पात्राणि निर्ममेत् ।
<>प्रशस्तं भोजनं तत्र सूचयेदन्नदूषणं ॥
<>महाविषस्य संयोगात्तस्य भङ्गं प्रजायते ।
<>सूचीविषादिसंयोगात् यत्र स्फोटा भवन्ति च ॥
<>तत्र क्षिप्तं क्षुद्रविषं पात्रं कृष्णं प्रजायते ।
<>एवं ज्ञात्वा तत्र दद्यान्न कदाचिद्विषादिकं ॥
<>विषादीनामर्कसिद्ध्यै कुर्य्यात् पात्रन्तु लोहजं ।
<>स्वर्णजं रौप्यजं वापि कुर्य्यात् पात्रमकल्मषं ॥
<>अथवा ताम्रजं कुर्य्यादन्तर्व्वङ्गविलेपितं ।
<>पात्रन्तु बुद्ध्वा कुर्व्वीत कषायो न भवेद्रसः ॥
<>द्रव्यान्तरस्य संयोगादर्कं तैलञ्च गर्भतः ।
<>सर्व्वेषां निःसरत्येव पाषाणस्यापि किं पुनः ॥
<>अनग्न्यर्कस्तथा तैलं गन्धतालादिसम्भवं ।
<>बेधकं सर्व्वधातूनां देहस्यापि च सिद्धिदं ॥
<>यस्तैलकरणे दक्षश्चार्कनिःसारणे क्षमः ।
<>तत्तत्सेवाकरो नित्यं स रोगैर्नैव बाध्यते ॥ * ॥
<>कुत्सितार्कस्तु यामेन द्वियामाभ्यान्तु मध्यमः ।
<>त्रिभिर्यामैर्भवेच्छ्रेष्ठः स एवार्कस्तु सिद्धिदः ॥
<>द्रव्यादधिकसौगन्ध्यं यस्मिन्नर्के प्रदृश्यते ।
<>जीर्णास्थिपात्रसङ्क्षिण्णो द्रव्यवर्णः प्रदृश्यते ॥
<>शङ्खकुन्देन्दुधवलोऽन्यथा पात्रान्तरे स्थितः ।
<>जिह्वोपरिगतः स्वादं दद्याद्द्रव्यभवन्तु यः ॥
<>तमेवार्कं विजानीयादन्यज्ज्ञेयं रसादिवत् ।
<>कृत्वा सुगन्धं दुर्गन्धमर्कं पुष्पादिभिः सुधीः ॥
<>गुणार्थं पश्चात् सेवेत ह्यन्यथापगुणो भवेत् ।
<>दुर्गन्धं भक्षयेदर्कं यदि मोहात् कथञ्चन ॥
<>तदास्य जायते ग्लानिर्व्वान्तिरालस्यकं तृषा ।
<>तद्दोषस्य विनाशाय कुर्य्याद्वान्तिमतन्द्रितः ॥
<>द्वीपोद्गमप्रसूनानां पिबेदर्कपलं जनः ।
<>चम्बेल्यर्कपलं वापि शीतार्त्तो मालतीभवं ॥ * ॥
<>अर्कनिष्काशनार्थाय क्रमाज्ज्ञेयाः षडग्नयः ।
<>धूमाग्निश्चैव दीपाग्निर्मन्दाग्निर्मध्यमस्तथा ॥
<>खराग्निश्च भडाग्निश्च तेषां वक्ष्यामि लक्षणं ।
<>विज्वालो यो धमशिखो धूमाग्निः स उदाहृतः ॥
<>ससारमतिशुष्कं यत् मुष्टिमध्ये समेष्यति ।
<>तत्काष्ठं काष्ठमित्याहुः खदिरादिसमुद्भवं ॥
<>द्वाभ्यां तस्य चतुर्थाभ्यां योऽग्निर्दीपाग्निरुच्यते ।
<>चतुरंशेन तेनैव मन्दाग्निः परिकीर्त्तितः ॥
<>अर्द्धीकृताभ्यां द्वाभ्यान्तु मध्यमाग्निरुदाहृतः ।
<>अर्द्धैस्तैः पञ्चभिः प्रोक्तः खराग्निः सर्व्वकर्म्मसु ॥
<>मस्तकावधिपात्रस्यं चतुर्दिक्षु क्रमेण च ।
<>प्रसरन्ति यदा ज्वालाः स भडाग्निरुदीरितः ॥
<>सार्द्धयामञ्च यामञ्च याममेकं मुहूर्त्तकं ।
<>मुहूर्त्तमात्रमित्येवमर्कार्थं वह्नयः स्मृताः ॥ * ॥
<>जीर्णास्थिपात्रे गृह्णीयादर्कं वा काचसम्भवे ।
<>पाषाणसम्भवे पात्रे कांस्यजेऽथ हिमस्थले ॥
<>पिबेदर्कमनिर्व्वापं पीत्वा ताम्बू लभक्षणं ।
<>कुर्य्यादनुक्तताम्बू ले लवङ्गं भक्षयेत्ततः ॥
<>मर्दनादिषु सर्व्वत्र द्रव्यतैलं प्रयोजयेत् ।
<>अर्क एव प्रयोक्तव्यो भक्षणे न तु मर्दने ॥
<>ये ये द्रव्यगुणाः प्रोक्ताः सर्व्वे तेऽर्कसमाश्रिताः ।
[Page1-099-c+ 52]
<>सेवेतार्कं प्रिये तस्माद्राजा परमधार्म्मिकः ॥
<>स्वस्थेऽपि वा रोगिणे वा याच्यतेऽर्केस्तु येन वा ।
<>ज्ञात्वा तल्लक्षणं दद्यादन्यथा ब्रह्महा भवेत् ॥ * ॥
<>वर्णस्वराणां प्रमितिं दूतोक्तस्य तु कारयेत् ।
<>शकैर्युक्ता विगुणिता त्रिभिर्भागं समाहरेत् ॥
<>एकशेषे गुणाः शीघ्रं द्विशेषे वर्द्धते गदः ।
<>त्रिशेषे मरणं वाच्यं स्वार्थं वाचयते यदि ॥
<>अर्कं तदैतत् विज्ञाय दद्यादर्कं न चान्यथा ।
<>गदिना तु यदा दूतः प्रेषितश्चेद्विचार्य्यते ॥
<>नपुंसकान्त्यैरूणास्तु स्वरा एकादश प्रिये ।
<>वर्णास्तत्सङ्ख्यका लेख्याः कठवाद्याश्च तत्तले ॥
<>एकादशसु कोष्ठेषु क्रमादङ्कान् प्रविन्यसेत् ।
<>रसास्त्रयो द्वयं वेदाः पर्ब्बता ऋतवः कृताः ॥
<>वह्नयः पृथिवी शून्यं चन्द्रमा इति च क्रमात् ।
<>विहाय जीवं दूतस्य नामाङ्काक्षरयोजनं ॥
<>एवमेवातुरे कृत्वा द्वयोरष्टावशेषितं ।
<>कृत्वाङ्कयोगं गदिनोऽधिके शेषे शुभं भवेत् ॥
<>समशेषे दीर्घरोगः न्यूनशेषे च तन्मृतिः ।
<>एतद्विचार्य्य दातव्यमन्यदप्यौषधं बुधैः ॥
<>चक्रद्वयन्तु योऽज्ञात्वा दद्यादर्कं विमोहितः ।
<>जायते त्वयशस्तस्य यथा मम मृते सति” ॥
<>इति श्रीलङ्कानाथकृतार्कचिकित्सायां यन्त्रविधि-
<>शतकं प्रथमं ॥ * ॥
<>“अथातः संप्रवक्ष्यामि निर्गमोऽर्कस्य भामिनि ।
<>पञ्चप्रकारद्रव्यस्य कुर्य्यान्निष्काशनं भिषक् ॥
<>अत्यन्तकठिनं चाद्यं कठिनञ्च द्वितीयकं ।
<>आर्द्रं तृतीयमुद्दिष्टं चतुर्थं वुल्वुलं भवेत् ॥
<>पञ्चमञ्च द्रवद्रव्यं तेषां विधिरथोच्यते ॥ * ॥
<>रसवच्चूर्णयेत् द्रव्यमत्यन्तकठिनन्तु यत् ॥
<>द्विगुणे निःक्षिपेत्तोये छायायां स्थापयेच्च तत् ।
<>यावच्छुष्कं भवेत्तोयं द्रव्यञ्च शिथिलं यथा ॥
<>ततः पुनः क्षिपेत्तोयं पूर्व्वद्रव्यसमं भिषक् ।
<>कृत्वाष्टप्रहरं तत्तु सूर्य्यचन्द्रकरैरलं ॥
<>संपूज्य गणपतिं सूर्य्यं भैरवं कुलदेवतां ।
<>निःक्षिपेदर्कयन्त्रे तत् क्षिप्त्वास्यार्कं समाहरेत् ॥
<>वर्षाधिकन्तु यत् द्रव्यमत्यन्तकठिनन्तु तत् ।
<>चन्दनादीनि सर्व्वाणि अत्यन्तकठिनानि च ॥
<>कीटैर्भुक्तं घुणैर्युष्टं यच्च गन्धविवर्ज्जितं ।
<>रहितं स्वरसेनापि नार्ककर्म्मणि योजयेत् ॥
<>यथार्केसंस्थितं द्रव्यं कुर्य्याद्भोक्तुस्तथा वपुः ।
<>अर्के तरुणभैषज्यं तस्मात् संयोजयेत् प्रिये ॥ * ॥
<>यवान्यजाजीत्रिकटुभूनिम्बादिकमौषधं ।
<>ज्ञेयं तत् कठिनं द्रव्यं तदर्कस्य विधिं शृणु ॥
<>द्विगुणं निःक्षिपेत्तोयं द्रव्ये तु कठिने मते ।
<>अष्टप्रहरिकं तच्च कुर्य्यात् पर्य्यायमेककं ॥
<>रक्षेत् द्रव्यं द्विगुणितं दृष्ट्वा देशे तु कौतुकं ।
<>पश्चात् दत्त्वार्कयन्त्रे तत् अर्कंनिष्काशयेच्छनैः ॥ * ॥
<>आर्द्रद्रव्यं द्विधाप्रोक्तं सरसं नीरसं तथा ।
<>सदुग्धं गुप्तरसकं द्विधा नीरसमुच्यते ॥
<>वास्तूकं सार्षपं शाकं निर्गुण्ड्येरण्डमार्षकं ।
<>धत्तूराद्यमिदं सर्व्वमार्द्रं सरसमुच्यते ॥
<>एषां नालान् चूर्णयित्वा विंशांशं निःक्षिपेज्जलं ।
[Page1-100-a+ 52]
<>मुहूर्त्तमुष्णे संस्थाप्य ग्राह्योऽर्को विबुधोत्तमैः ॥
<>पत्राणान्तु शतांशेन तुल्यतोयेन सेचयेत् ।
<>दद्यात् घटीमर्ककरां ततोऽर्कं कलयेच्छनैः ॥
<>वटाश्वत्थकरीराद्यमार्द्रद्रव्यन्तु नीरसं ।
<>विंशांशं निःक्षिपेत्तोयं जलं घर्म्मे च धारयेत् ॥
<>ततो निष्काशयेदर्कं क्रमवृद्ध्याग्निनोक्तवत् ।
<>सदुग्धन्तु द्विधा प्रोक्तं मृदु तीक्ष्णमिति क्रमात् ॥
<>सातलावज्रसेहुण्डसौरिण्याद्यास्तु तीक्ष्णकाः ।
<>खण्डानि तेषां कृत्वाथ निःक्षिपेत् पुष्कले जले ॥
<>दिनत्रयञ्च निष्काश्य तोयादीषच्च कुट्टयेत् ।
<>तदा न दृश्यते दुग्धं दद्य्नात्तोयं रदांशकं ॥
<>निष्काशयेच्छनैरर्कं स तु तीक्ष्णार्कसंज्ञकः ।
<>दुग्धिकार्कक्षीरिण्याद्या मृदुदुग्धाः प्रकीर्त्तिताः ॥
<>जले चतुर्गुणे दद्यात्तान् घर्म्मे विनिवेशयेत् ।
<>यावज्जलस्योष्णता स्यात् ततो यन्त्रे विनिःक्षिपेत् ॥
<>आदावीषच्चूर्णयित्वा षष्ठांशजलसंयुतं ।
<>एवं द्रव्यं लक्षयित्वा स्वयुक्त्यार्कं विनिर्हरेत् ॥
<>खण्डीकृत्य च आमानां फलानां मृदुकायिनां ।
<>सरसानाञ्च गृह्णीयादर्कं तोयेन वर्ज्जितं ॥ * ॥
<>काष्ठोडम्बरिकादीनां आमानां दार्य्यभागिनां ।
<>कृत्वा स्वल्पानि खण्डानि अशीत्यंशं प्रदापयेत् ॥
<>पृथक् पृथक् च तुवरीं सर्जिक्षारञ्च सैन्धवं ।
<>दत्त्वा विमर्दयेत् सर्व्वं चत्वारिंशांशकं जलं ॥
<>क्षिप्त्वा तत्कलसं धर्म्मे यामार्द्धेनोष्णता भवेत्
<>ततो यन्त्रे तु तद्दत्त्वा गृह्णीयादर्कमुत्तमं ॥
<>अतिपक्वफलानान्तु वीर्य्यतश्चार्कमाहरेत् ।
<>पुष्पार्कार्थं षोडशांशं जलं पुष्पेषु दापयेत् ॥
<>बहुवारफलादीनि चिल्लिकादीनि यानि च ।
<>क्षेप्याण्युक्तोदके तानि वुल्वुलत्वस्य शान्तये ॥
<>ततश्चत्वारिंशदंशं जलं दत्त्वा समाहरेत् ।
<>तेषामर्कमथ द्रावद्रव्यार्कोपाय उच्यते ॥
<>द्रवद्रव्योत्क्षेपशान्त्यै प्रोच्यते वापकल्पना ॥ * ॥
<>पिधानानि विचित्राणि तेषामन्तो न विद्यते ॥
<>शतपत्रप्रसूनैर्व्वा जात्युत्थैर्मालतीभवैः ।
<>गुलावपारिजातैश्च केतकीजैः समाचरेत् ॥
<>दुग्धे दध्नि रसे तक्रे क्षौद्रे तैले च सर्पिषि ।
<>मूत्रादौ देहतोये च चम्बेल्यादिपिधानकं ॥ * ॥
<>कान्तपाषाणसत्वस्य कृतं यन्त्रमनुत्तमं ।
<>निष्काशयेत् सर्व्वथार्कं द्रवद्रव्यस्य नान्यथा ॥
<>अथवा स्तम्भकं द्रव्यं दध्नस्तु नवनीतकं ।
<>वर्षदल्लीजलस्योक्ता मधूच्छिष्टन्तु सर्पिषः ॥
<>गोकण्ठकन्तु दुग्धस्य तथा मद्यस्य किण्वकं ।
<>तैलस्य तस्य पिण्याकं सर्व्वं घृतसमन्वितं ॥
<>यन्त्र दत्त्वा द्रवद्रव्यं ययोस्थालोनिवेशनं ।
<>तथा स्थलं स्थापयित्वा द्रवैर्यन्त्रं प्रपूरयेत् ॥
<>आच्छाद्यं सारकैः पूर्णं स्थालीं दद्यादधोमुखीं ।
<>तथा चाकर्षितः सर्व्वो द्रवः फेनं परित्यजेत् ॥ * ॥
<>दुर्गन्धिर्य्यो भवेदर्कन्तं कुर्य्यात् शुचिगन्धकं ।
<>मर्व्वेषामेव मांसानां दुर्गन्धानाञ्च सर्व्वशः ॥
<>घृताभ्यक्ता हिङ्गुजीरमेथिका राजिका कृता ।
<>नवीनायां हण्डिकायां दद्यात् द्रव्यं पुनः पुनः ॥
<>तत्र दद्यात्तदर्कस्तु यथा दुर्गन्धतां व्रजेत् ।
[Page1-100-b+ 52]
<>तथा पुनः पुनः काय्यं जायते गन्धबारणं ॥
<>आयाति रोचको गन्धो भवेत्तद्वह्णिदीपनं ॥ * ॥
<>सर्व्वेष्वर्कप्रयोगेषु गन्धपाषाणवासना ॥
<>अर्काणान्तु प्रदातव्या ते भवन्त्यर्कसम्भवाः ।
<>सर्व्वत्र वातरोगेषु महिषाक्षादिवासना ॥
<>महिषाक्षस्तथा रालं निर्य्यासः सर्ज्जकस्य च ।
<>कृष्णागुरुः कदम्बञ्च महिषाक्षादिपञ्चकं ॥
<>सर्व्वेषु पित्तरोगेषु चन्दनादिकवासना ।
<>सर्व्वेषु कफरोगेषु जटामांस्यादिवासनं ॥
<>चन्दनञ्च तथोशीरं कर्पूरो गन्धवाकुची ।
<>एलाकर्चूरगोहूलाः सप्तैते चन्दनादयः ॥
<>जटामांसी नखं पत्री लवङ्गं तगरं रसः ।
<>शिलाया गन्धपाषाणः सप्त मांस्यादिका अमी ॥
<>वासयेद्वा दशाङ्गेन त्रिदोषाप्तेन चार्ककं ।
<>नश्यन्ति यस्य धूपेन अवग्रहपिशाचकाः ॥
<>पञ्चाशद्गन्धपाषाणात् तावन्महिषगुग्गुलुः ।
<>चतुरंशं चन्दनञ्च जटामांसी च तावती ॥
<>त्रिभागः सर्ज्जकः सारस्तावदेव हि रालकं ।
<>उशीरं तु द्विभागं स्यात् घृतभृष्टं नखं समं ॥
<>कर्पूरो मृगनाभिश्च एकभागौ प्रकीर्त्तितौ ।
<>एष दशाङ्गधूपस्तु रुद्रस्यापि मनो हरेत् ॥ * ॥
<>पलाण्डुलशुनादीनां निर्गन्धीकरणं शृणु ।
<>उत्पाद्यान्तर्व्विषं सम्यक् तक्रमध्ये विनिःक्षिपेत् ॥
<>पर्य्यायमेकमत्यम्लमध्येऽस्मिन् विरसे सति ।
<>दद्यान्निष्काश्यान्यतक्रं कुर्य्यात्तच्चाष्टमांशकं ॥
<>द्रोणपुष्पीरसेऽप्येवं मूर्व्वापत्ररसेऽपि वा ।
<>त्रिपर्य्यायोत्तरं तत्तु रसोनं क्षालयेत् सुधीः ॥
<>हरिद्राराजिकातोये स्थाप्यं पर्य्यायमेककं ।
<>उष्णोदकेन संक्षाल्य पर्य्यायं वासयेत्ततः ॥
<>सहस्रपत्रीपुष्पैर्व्वा अभावे पल्लवैरपि ।
<>आलोडयेद्दशांशेन पञ्चांशेन च मस्तुना ॥
<>युक्तं कृत्वा याममात्रं स्थापयेत् प्रकटातपे ।
<>ततो निष्काशयेदक जात्यादिकपिधानितं ॥
<>अस्यार्कस्य सुगन्धेन एकदा मोहितो हरः ।
<>को जानाति रसोनस्य ह्यर्कोऽयमिति भूतले ॥
<>एकतः सर्व्व एवार्का मासार्कस्तु तथैकतः ।
<>मया स्वर्गे गृहीतस्तु प्राप्तं तत्र च नामृतं ॥
<>तदा प्रोक्तं शिवस्याग्रे मम धिग् जीवितं प्रभो ।
<>नीता वाथ प्रभुक्ता वा सुधा देवैर्मया श्रुतं ॥
<>न दृष्टा तत्र देवेश शिरश्छेदं करोम्यहं ।
<>ततः प्रसन्नो गिरिशो वाक्यं मां प्रति सोऽव्रवीत् ॥
<>दत्तं मया समस्तं ते देवाबध्यत्वमेव च ।
<>किन्ते कार्य्यन्तु सुधया सुधातोऽधिकरोचनं ॥ * ॥
<>संप्रवक्ष्यामि मांसार्कं मद्यस्यार्कं तथैव च ।
<>द्रव्याणां विजयादीनां लभ्यते यैः सुखं महत् ॥
<>मांसन्तु त्रिविधं ज्ञेयं मृदुलं कठिनं घनं ।
<>तेषामर्कं यथा प्रोक्तं यन्त्रान्निष्काशयेच्छनैः ॥
<>मृदुलं यद्भवेन्मांसं चत्वारिंशांशकं पटुः ।
<>स्थूलखण्डीकृते तस्मिन् दत्त्वा तत् क्षालयेच्छनैः ॥
<>षष्ट्यंशेनाष्टगन्धेन तद्विलोड्य च निःक्षिपेत् ।
<>रसमिक्षोरष्टमांशं तदभावे पयः क्षिपेत् ॥
<>जातीपत्रं लवङ्गञ्च त्वगेला नागकेशरं ।
[Page1-100-c+ 52]
<>मरिचं मृगनाभिश्च विदुर्गन्धाष्टकं त्विदं ॥
<>कार्य्यं पुष्पपिधानाद्यमर्कं निष्काशयेत्ततः ।
<>जायतेऽसौ महास्वादुः सुधासमरसः प्रिये ॥
<>दृढमांसस्य खण्डानि लघून्येव प्रकल्पयेत् ।
<>दद्याच्च तुवरीं तत्र लवङ्गं प्रोक्तया द्विशा ॥
<>क्षालयेदारनालेन त्रिवारं कोष्णवारिणा ।
<>क्षालयेत् सप्तवाराणि हरेदर्कन्तु पूर्व्ववत् ॥
<>दृढमांसस्य खण्डानि कुर्य्यादतिलघूनि च ।
<>आलोड्य शङ्खद्रावेण क्षालयेत् पयसा पुनः ॥
<>सप्तवाराणि लवणं चयेत् पूर्व्ववदेव हि ।
<>तद्दत्त्वा यन्त्रमध्ये तु हरेत् पूर्व्ववदर्ककं ॥
<>सर्ज्जिक्षारं यवक्षारं श्वेतक्षारञ्च टङ्कणं ।
<>सौभाग्यक्षारकं सौरक्षारं शङ्खभवं तथा ॥
<>अर्कसेहुण्डपालाशक्षारञ्च तुवरी तथा ।
<>अपामार्गभवं क्षारं तथाष्टौ लवणानि च ॥
<>लवणाष्टकमेतच्च सैन्धवञ्च सुवर्च्चलं ।
<>विडं समुद्रसंजातं उद्भिदं रोमकं गडं ॥
<>कृत्वा सर्व्वाणि चैकत्र निम्बुनीरेण भावयेत् ।
<>एकविंशतिवाराणि काचकूप्यां विनिःक्षिपेत् ॥
<>नखांशनिम्बुरसकैः सर्व्वमार्द्रीकृतञ्च तत् ।
<>अधःसच्छिद्रपीठरीं मध्ये कूप्यां निवेशयेत् ॥
<>मृत्कर्पटसमायुक्तां सहेदग्निं यथाविधि ।
<>तस्याग्रे कूपिका योज्या दीर्घकण्ठा मनोहरा ॥
<>सा कूपिका तले स्थाप्या मेलयेच्च द्वयोर्म्मुखं ।
<>जलमुष्णं यथा न स्यात् तथा चापरकूपिका ॥
<>अग्नयः क्रमतो देया यामं यामञ्च पञ्च च ।
<>अनेनैव प्रकारेण क्षारार्काणां समुद्भवः ॥
<>दद्यादस्थीनि मांसानि शङ्खशुक्त्यादिकान्यपि ।
<>सर्व्वाण्यपि विलीयन्ते शङ्खद्रावे न संशयः ॥ * ॥
<>पारावताजचटकशशशूकरटिट्टिभाः ।
<>क्षुद्रमत्स्यादिकाः सर्व्वे मांसेषु मृदुलाः स्मृताः ॥
<>मृगरोहितकाद्याश्च मत्स्याः शल्लकिसम्बराः ।
<>एते कठिनमांसाः स्युः पक्षिणो जलचारिणः ॥
<>गजकुम्भीरघण्टाद्याः सुगन्धा वर्करादयः ।
<>गोधा गोऽश्वा लुलापाद्याः घनमांसाः प्रकीर्त्तिताः ॥
<>अन्नादिसम्भवो योऽर्कस्तन्मद्यं परिकीर्त्तितं ।
<>तस्य भेदान् प्रवक्ष्यामि शटितं तत् समुद्धरेत् ॥
<>तद्वासनानिवृत्यर्थमष्टगन्धं प्रयोजयेत् ।
<>पूर्व्वोक्तैर्धूपयेद्धूपैर्ज्जायते गन्धपर्ज्जितं ॥
<>अर्द्धं तत्र जलं देयं सिद्धे देयोऽष्टगन्धकः ।
<>तुषोदकैर्यवैरामैः सतुषैः सकलीकृतैः ॥
<>सौवीरन्तु यवैरामैः सतुषैः सकलीकृतैः ।
<>गोधूमैरपि सौवीरं जायते स्वल्पमादकं ॥
<>आरनालन्तु गोधूमैरामैः स्यान्निस्तषीकृतैः ।
<>धान्याम्लं शालिचूर्णादिकोद्रवादिकृतं भवेत् ॥
<>शण्डाकीराजिकायुक्तैः स्यान्मूलकदलद्रवैः ।
<>सर्षपस्वरसैर्व्वापि शालिपिष्टकसंयुतैः ॥
<>कन्दमूलफलादींश्च सस्नेहलवणानि च ।
<>एकीकृत्य कृतोऽर्को यस्तत्सूक्तमभिंधीयते ॥
<>पक्वौषधाम्बुसंसिद्धो योऽर्कस्तत् स्यादरिष्टकं ।
<>अरिष्टलघुपाकेन सर्व्वतश्च गुणाधिकं ॥
<>शालिपिष्टकपिष्टादिकृतौ योऽर्कः सुरा तु सा ।
[Page1-101-a+ 52]
<>पुनर्नवाशिवापिष्टैर्विहिता वाहनी स्मृता ॥
<>इक्षोः पक्वैरसैः सिद्धः सीधुः पक्वरसस्य च ।
<>आमैस्तैरेव यः सिद्धः स च शीतरसः स्मृतः ॥
<>पर्य्यायावाम्भवेन्मद्यं तामस्यं राक्षसप्रियं ।
<>मण्डलावाग्राजसन्तु तटूर्द्ध्वं सात्विकं भवेत् ॥
<>सात्विके गीतहास्यादि राजसे साहसादिकं ।
<>तामसे निन्द्यकर्म्माणि निद्राञ्च मदिरा चरेत् ॥
<>भङ्गादिमत्तद्रव्याणां यवानीपादयोगतः ।
<>अर्कं निष्काशयेद्धीमान् बोधकः स्यान्मदस्य सः ॥
<>धुस्तूरादिकवीजानि तक्रं पयसि निःक्षिपेत् ।
<>कण्ठशोषविबन्धादिरहितोऽर्को भवेत् सहि” ॥
<>इति श्रीलङ्कानाथकृतार्कचिकित्सायां यन्त्रशतकं
<>द्वितीयं ॥ * ॥
<>“अथातः संप्रवक्ष्यामि केवलार्कगुणान् प्रिये ।
<>हरीतक्याः शूलकृच्छ्रकामलानाहनाशनः ॥
<>विभीतकस्य तृट्छर्द्दिकफकासविनाशनः ।
<>आमलस्य त्रिदोषास्रपित्तमेहान् विनाशयेत् ॥
<>पिप्पल्याः श्वासकासामवातार्शोज्वरशूलहृत् ।
<>मरीचस्य कृमीन् श्वासं हरेत् सर्व्वान् गदानपि ॥
<>ग्रन्थिकस्य प्लीहगुल्मकफवातोदरापहः ।
<>चव्यार्कोऽत्यन्तरुचिकृत् विशेषाद्गुदजापहः ॥
<>अर्कस्तु गजपिप्पल्या वातश्लेष्माग्निमान्द्यनुत् ।
<>चित्रकस्याग्निकृत् कासग्रहणीकृमिशोथहा ॥
<>यवान्याः पाचनो रुच्यो दीपनः शुक्रशूलहृत् ।
<>अजमोदोद्भवो वातकफहा वस्तिशोधनः ॥
<>पारसीकयवान्यास्तु ग्राही पाचनमादनः ।
<>जीरकस्य तु संग्राही गर्भाशयविशुद्धिकृत् ॥
<>कृष्णजीरस्य चक्षुष्यो गुल्मच्छर्द्यतिसारजित् ।
<>कारव्या बलकृत् ह्यर्को ज्वरघ्नः पाचनः सरः ॥
<>धान्यार्कस्य तृषादाहवमिश्वासत्रिदोषहृत् ।
<>शोथज्वरानिलश्लेष्मव्रणशूलाक्षिरोगहृत् ॥
<>मिश्रेयाया वह्निमान्द्ययोनिशूलकृमीन् हरेत् ।
<>ज्वालामरीचकस्यापस्मारभूतत्रिदोषहृत् ॥
<>मेथिकायाः श्लेष्मवातज्वरामकफनाशनः ।
<>वनमेथ्याः सर्व्वरोगान् हरेत् कुञ्जरवाजिनां ॥
<>चन्द्रशूरस्य हिक्कासृग्वातहृत् पुष्टिवर्द्धनः ।
<>हिङ्गुनः पाचनो रुच्यः कृमिशूलोदरापहः ॥
<>वचाया वह्निवमिकृत् विबन्धाध्मानशूलहृत् ।
<>पारसीकवचायास्तु भूतोन्मादबलं हरेत् ॥
<>कुलिञ्जनस्य स्वरकृत् हृत्कण्ठमुखशोधनः ।
<>स्थूलग्रन्थिभवश्चार्को विशेषात् कफकासनुत् ॥
<>द्वीपान्तरवचायास्तु हरेच्छूलं फिरङ्गकं ।
<>हपुषाया हरेत् प्लीहं विषं मोहञ्च दारुणं ॥
<>हपुषायाः समीरार्शोग्रहणीगुल्मशूलहृत् ।
<>विडङ्गस्योदरश्लेष्मकृमिवातविबन्धनुत् ॥
<>तुम्बुरोर्गुरुताश्वासकासप्लीहकृमीन् हरेत् ।
<>वंशरोचनजस्तृष्णाक्षयकासज्वरान् हरेत् ॥
<>समुद्रफेनजः शीतो लेखनः कफहृत् सरः ।
<>जीरकोत्थः शुक्रकफबलकृच्छीतलः समः ॥
<>आर्षभः पित्तदाहास्रकासवातक्षयापहः ।
<>महामेदोद्भवोऽर्कस्तु वृष्यस्तन्यः कफावहः ॥
<>महामेदोद्भवः शीतो रक्तपित्तज्वरप्रणुत् ।
[Page1-101-b+ 52]
<>काकोल्याः शुक्रलः शीतः पित्तशोषज्वरापहः ॥
<>क्षीरकाकोलिकाजातो वृंहणो दाहवातहा ।
<>ऋद्ध्या बल्यस्त्रिदोषघ्नो रक्तपित्तविनाशनः ।
<>वृद्ध्या गर्भप्रदः शीतः क्षतकासक्षयापहः ॥
<>मधुयष्ट्याः केशकरः स्वर्य्यः पित्तानिलास्रजित् ।
<>जलयष्ट्या विषच्छर्दितृष्णाग्लानिक्षयापहः ॥
<>कम्पिल्लस्य विरेकी स्यात् मेहानाहविकारनुत् ।
<>आरम्बधस्य पित्ताम्लवातोदावर्त्तशूलहृत् ॥
<>कट्व्या मेहश्वासकासकृमिकुष्ठज्वरापहः ।
<>भूनिम्बस्य तृषाकुष्ठज्वरव्रणकृमिप्रणुत् ॥
<>भद्राया वस्तुपित्तास्रकृमिवीसर्पकुष्ठनुत् ।
<>मदनोत्थः छर्द्दनेन चातुर्थज्वरकादिहृत् ॥
<>रास्रोद्भवः समीरास्रवातशूलोदरापहः ।
<>नागभिन्नोद्भवो भोगिलुताद्याखुविकारहृत् ॥
<>माचिकाजस्तु पित्तास्रपक्वातीसारहा लघुः ।
<>तेजस्विन्याः श्वासकासकफहृद्वह्निदीपनः ॥
<>ज्योतिष्मत्या वान्तिकरो वह्निबुद्धिस्मृतिप्रदः ।
<>कुष्ठस्य हन्ति वातास्रकासकुष्ठमहत्कफान् ॥
<>पौष्करस्यारुचिश्वासान् विशेषात् पार्श्वशूलनुत् ।
<>हेमाह्वाया रेकवान्तिकरः कण्डूविनाशनः ॥
<>शृङ्ग्या हरेदूर्द्ध्ववातहिक्कातृष्णाक्षयस्वरान् ।
<>कट्फलोत्थः श्वासकासप्रमेहार्शोऽरुचोन् हरेत् ॥
<>भार्ग्या हरेत् कफश्वासपीनसज्वरमारुतान् ।
<>पाषाणभेदजो योनिरोगकृच्छ्रास्मगुल्महा ॥
<>धातकीजस्तृषासारविषक्रिमिविसर्पजित् ।
<>मञ्जिष्ठाजो विषश्लेष्मरक्तातीसारकुष्ठहा ॥
<>कुसुम्मजो वर्णकरो रक्तपित्तकफापहः ।
<>लाक्षाजः कृमिवीसर्पव्रणोरक्षतकुष्ठहा ॥
<>हरिद्राया मेहशोथत्वग्दोषव्रणपाण्डुनुत् ।
<>आरण्यकहरिद्रायाः कुष्ठवातास्रनाशनः ॥
<>कर्पूरकहरिद्रायाः सर्व्वकण्डूविनाशनः ।
<>दार्व्या विशेषतो लेपात् नेत्रकर्णास्यरोगनुत् ॥
<>रसाञ्जनोद्भवो नेत्रविकारव्रणदोषहृत् ।
<>वाकुच्याः कृमिविष्टम्भपाण्डुशोथकफापहः ॥
<>प्रपुन्नाटस्य हन्त्येव कण्डूदद्रुविषानिलान् ।
<>विषाजो दीप्तिकृत् पाके कफपित्तातिसारहा ॥
<>लोध्रजः शीतलो ग्राही चक्षुष्यः कफपित्तनुत् ।
<>वृहत्पत्रोद्भवो नेत्र्योदरातीसारशोथहृत् ॥
<>भल्लातकोद्भवो हन्यात् ज्वरोदरकृमिव्रणान् ।
<>गुडूच्या दीपनो ग्राही कासपाण्डुज्वरापहः ॥
<>ताम्बूल्या मुखदौर्गन्ध्यमलवातश्रमापहः ॥
<>वैल्वः श्लेष्महरो बल्यो लघुरुष्णश्च पाचनः ॥
<>गम्भारीजो भ्रमतृष्णाशूलार्शोविषदाहहृत् ।
<>पाटल्याश्छर्द्दिशोथास्रतृट्श्लेष्मारुचिदाहहा ॥
<>अग्निमन्थोद्भवः शोथकृमिपाण्डुबलासनुत् ।
<>श्येनाकजस्तु गुल्मार्शःकृमिहृद्रुचिदीप्तिकृत् ॥
<>शालिपर्ण्याः क्षतकृमिज्वरच्छर्द्यतिसारहा ।
<>पृश्निपर्ण्या ज्वरश्वासरक्तातीसारदाहजित् ॥
<>वार्त्ताक्या ज्वरवैरस्यमलारोचकशूलहा ।
<>कण्टकार्य्या गर्भकरः पाचनः कफकासहा ॥
<>गोक्षुरस्याश्मरीमेहकृच्छ्रहृद्रोगवातहा ।
<>जीवन्त्याः सारहृन्नेत्रदोषत्रितयनाशनः ॥
[Page1-101-c+ 52]
<>मुद्गपर्ण्याः शोथदाहग्रहण्यर्शोऽतिसारहृत् ।
<>माषपर्ण्याः शुक्रकरो वातपित्तज्वरास्रजित् ॥
<>पञ्चाङ्गुलोद्भवः शूलशिरःपीडोदरापहः ।
<>रुवुकोत्थो व्रध्नश्वासकासकुष्ठाममारुतान् ॥
<>मन्दारजो वातकुष्ठकण्डूव्रणविषापहः ।
<>अर्कार्कः प्लीहगुल्मार्शःश्लेष्मोदरकृमीन् हरेत् ॥
<>वज्रीजो लेपतो हन्याद्व्रणशोथोदरव्रणान् ।
<>सातलोत्थः कफानाहपित्तोदावर्त्तशोथहा ॥
<>लाङ्गल्या लेपतो हन्यात् शोफास्रव्रणरुग्जितः ।
<>करवीरोद्भवो नेत्रकोपकुष्ठव्रणापहः ॥
<>चण्डालोत्थस्तु विषवत् भक्षणे लेपने सुहृत् ।
<>धत्तुरजो हरेत् क्लेशयूकाकृमिविषादिकं ॥
<>वासोद्भवी ज्वरच्छर्द्दिमेहकुष्ठक्षयापहः ।
<>पार्पटो हन्ति पित्तास्रभ्रमतृष्णाकफज्वरान् ॥
<>निम्बजो भ्रमतृट्कासज्वरारुचिवमिप्रणुत् ।
<>महानिम्बोद्भवो गुल्ममूषिकाविषनाशनः ॥
<>पारिभद्रोऽनिलश्लेष्मशोथमेदकृमिप्रणुत् ।
<>काञ्चनारो गण्डमालागुदभ्रंशव्रणापहः ॥
<>कोविदारस्तु पित्तास्रप्रदरक्षयकासहा ।
<>शौभाञ्जनार्को रुचिकृत् शुक्रलो ग्राहिदीपनः ॥
<>मधुशिग्रूद्भवो हन्यात् विद्रधिश्वयथुक्रिमीन् ।
<>शिग्रुजो विषहृन्नेत्र्यो नस्येनाश्वक्षिरोगहृत् ॥
<>गिरिकर्ण्याः कुष्ठशूलशोथव्रणविषापहः ।
<>सिन्धुवारोद्भवो हन्ति शूलशोथाममारुतान् ॥
<>निर्गुण्ड्यर्को हरेज्जन्तुव्रणकुष्ठारुचीन् लघुः ।
<>कौटजो दीपनः शीतः कफतृष्णामकुष्ठजित् ॥
<>कारञ्जः कफगुल्मार्शोव्रणक्रिमिविषापहः ।
<>घृतकारञ्जको भेदी वातार्शःकृमिकुष्ठजित् ॥
<>करञ्ज्या वमिवातार्शःकृमिकुष्ठप्रमेहजित् ।
<>उच्चटार्कः केशकरो वातपित्तकफापहः ॥
<>गुञ्जाया हरते श्वासमुखशोषभ्रमज्वरान् ।
<>कपिकच्छूद्भवो वृष्यो वृंहणो वाजिकर्म्मकृत् ॥
<>मांसरोहिण्युद्भवस्तु वृष्यो दोषत्रयापहः ।
<>चिह्लः कुर्य्याद्धातुपुष्टिं तत्फलान्मारयेज्जनान् ॥
<>पुस्तकान्तरे चेल्हुरिति च पाठः ॥
<>कण्टकार्य्या दीपनः श्लेष्मशोथोदररुजं हरेत् ।
<>वैतसो हरते दाहं शोथार्शोयोनिरुग्व्रणान् ॥
<>जलवेतसजो ग्राही शीतो वातप्रकोपनः ॥
<>इज्जलार्कस्तु हरते चराचरविषं स्फुटं ॥
<>अङ्कोठकस्य शूलामशोथग्रहविषापहः ।
<>बलार्को ग्राही वातास्रपित्तास्रक्षतनाशनः ॥
<>अतिपूर्व्वबलार्कस्तु मूत्रातीसारनाशनः ।
<>महाबलार्को हरते कृच्छ्रं वातानुलोमनः ॥
<>नागपूर्व्वबलार्कस्तु मूर्च्छामोहहरः परः ।
<>लक्ष्मणार्कन्तु सेवेत बन्ध्यापि लभते सुतं ॥
<>स्वर्णवल्ल्याः शिरःपीडात्रिदोषान् हन्ति टुग्धदः
<>कार्पासार्कः कर्णसंस्थः कर्णरोगान् विनाशयेत् ॥
<>वंशजः कफपित्तघ्नः कुष्ठास्रव्रणशोथजित् ।
<>नलार्को वस्तियोन्यर्त्तिदाहपित्तविसर्पहृत् ॥
<>पाट्या जयेत् ज्वरच्छर्द्दिकुष्ठतीसारहृद्रुजः ।
<>श्वेतवृक्षोद्भवो रेकी पित्तजार्शोदरापहः ॥
<>शरपुङ्खोद्भवः प्लीहान् गुल्मव्रणविषापहः ।
[Page1-102-a+ 52]
<>जवासजो मदभ्रान्तिपित्तासृक्कुष्ठकासजित् ॥
<>मण्डिजोऽत्यन्तबलकृत् प्लीहमोहानिलार्त्तिजित् ।
<>अपामार्गभवश्छर्द्दिकफमेदोऽनिलापहः ॥
<>आरक्तापामार्गभवो धातुस्तम्भनकारकः ।
<>कोकिलाक्षभवः शीघ्रं सेकाच्छोफान्निवारयेत् ॥
<>अस्थिसंहारिकायास्तु भग्नसन्धानकृच्छिवे ।
<>कुमारिकाया उत्थोऽग्रिदग्धविस्फोटकान् जयेत् ॥
<>पुनर्नवायाः श्वेतायाः सर्व्वनेत्रामयापहः ।
<>पुनर्नवाया रक्ताया ग्राही पित्तास्रनाशनः ॥
<>प्रसारिण्या वातहरो वृष्यः सन्धानकृत् सरः ।
<>सारिवाया वह्निमान्द्यकासामविषनाशनः ॥
<>भृङ्गराजस्य दत्तोऽर्कः केश्यस्त्वच्यः शिरोऽर्त्तिहृत् ।
<>शणपुष्पीलतायास्तु अर्कः पित्तकफान्तकः ॥
<>त्रायन्त्यर्कः शूलविषविलेपीज्वरनाशनः ।
<>मूर्व्वाया मोहहृद्रोगकण्डूकुष्ठज्वरापहः ॥
<>काकमाच्या नेत्रहितश्छर्दिहृद्रोगनाशनः ।
<>काकनासाभवो वामी शोथार्शश्चित्रकुष्ठहृत् ॥
<>काकजङ्घोद्भवो हन्यात् ज्वरकण्डूविषक्रिमीन् ।
<>नागिन्यास्तु हरेच्छूलयोनिदोषवमिक्रिर्मीन् ॥
<>मेषशृङ्ग्याः श्वासकासव्रणश्लेष्माक्षिशूलहा ।
<>हंसपाद्या हन्ति शूलभूतरक्तविषव्रणान् ॥
<>सोमवल्ल्यास्त्रिदोषघ्नः क्षीरहृच्च रसायनः ।
<>आकाशवल्ल्याः शीतोऽर्कः पित्तश्लेष्मामनाशनः ॥
<>पातालगरुडीजातोऽर्को वृष्यः पवनापहः ।
<>वृन्दावृक्षोद्भवोऽर्कस्तु विषरक्षोव्रणापहः ॥
<>वटपत्रीभवश्चोष्णो योनिमूत्रगदापहः ।
<>हिङ्गुपत्र्या विबन्धार्शःश्लेष्मगुल्मानिलापहः ॥
<>वंशपत्र्याः पाचनोष्णो हृद्वस्तिगदसंघहृत् ।
<>मत्स्याक्ष्यर्को ग्राहिशीतकुष्ठपित्तकफास्रजित् ॥
<>सर्पाक्ष्या रोपणः सर्पवृश्चिकोन्दुरदंशहृत् ।
<>शङ्खपुष्प्या विषहरः स्मृतिकान्तिबलाग्निदः ॥
<>अर्कपुष्प्याः कृमिश्लेष्ममेहपित्तविकारजित् ।
<>लज्जालुकाया भगरुग्रक्तपित्तातिसारहृत् ॥
<>अलम्बु षासम्भवोऽर्कः कृमिपित्तकफापहः ।
<>दुग्धिकायाः कफहरो वृष्यस्तम्भी क्रिमिप्रणुत् ॥
<>भूम्यामल्याः कासतृष्णाकफपाण्डुक्षतापहः ।
<>ब्राह्म्या बुद्धिप्रदश्चार्कः षण्मासाभ्यासतः कविः ॥
<>ब्रह्ममण्डुकिका पाण्डुविषशोथज्वरान् हरेत् ।
<>द्रोणपुष्प्या ज्वरश्वासकामलाशोथजन्तुजित् ॥
<>सूर्य्यमुख्या हरेत् स्फोटयोनिरुक्कृमिपाण्डुताः ।
<>बन्ध्याकर्कोटिकाजातः सर्पदर्पव्रणापहः ॥
<>मार्कण्डिकाया दुर्गन्धविषगल्मोदरापहः ।
<>देवदाल्याः शूलगुल्मश्लेष्मार्शोवातजित् परः ॥
<>धत्तूरजो ग्राहिहिमो वह्निकृद्व्रणदाहहा ।
<>गोजिह्वाया मेहकासव्रणसारज्वरापहः ॥
<>नागपुष्प्याः सर्पविषसर्व्वग्रहनिवारणः ।
<>वेल्लन्तरो मूत्रघातास्मरीयोन्यनिलार्त्तिजित् ॥
<>छिक्कन्या वह्निरुचिकृदर्शःकुष्ठकृमिप्रणुत् ।
<>कौकुन्दरो ज्वरं रक्तं मुखशोषं कफं हरेत् ॥
<>सुदर्शनार्कश्चात्युष्णः कफशोथास्रवातजित्” ।
<>इति श्रीलङ्कानाथकृतार्कचिकित्सायामौषध्यर्क-
<>विधानं तृतीयशतकं ॥ * ॥ अतःपरं नानौषध-
[Page1-102-b+ 52]
<>विधानं चतुर्थशतकं । नानारोगनिवारणार्थं
<>पञ्चमशतकं । विस्फोटकनिवारणार्थं षष्ठशतकं ।
<>क्षुद्ररोगादेर्निवारणं सप्तमशतकं । कार्म्मणं ना-
<>माष्टमशतकं । गणसंख्या नवमशतकं । धातु-
<>शुद्धिर्दशमशतकं । एतत् सर्व्वं अर्कप्रकाशे
<>रावणमन्दोदरीसंवादे अस्ति बाहुल्यभिया न
<>लिखितं ॥
<>(“अर्कक्षीरं सुधाक्षीरं तिक्ततुम्ब्याश्च पल्लवाः ।
<>करञ्जो वस्तमूत्रञ्च लेपनं श्रेष्ठमर्शसां” ॥
<>इति चक्रपाणिसङ्ग्रहः ॥ * ॥
<>“अर्कानर्ककरञ्जद्वयनागदन्तीमयूरकभार्गीरास्ने-
<>न्द्रपुष्पीक्षद्रश्वेतामहाश्वेतावृश्चिकाल्यलवणा स्ता
<>पसवृक्षश्चेति” । इति अर्कादिगणः ॥
<>“अर्कादिको गणो ह्येष कफमेदोविषापहः ।
<>क्रिमिकुष्ठप्रशमनो विशेषाद्व्रणशोधनः” ॥
<>इति सुश्रुतः ॥)
<LEND>
