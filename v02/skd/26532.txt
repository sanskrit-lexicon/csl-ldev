<L>26532<pc>3-649<k1>मसूरः<k2>मसूरः
मसूरः¦, पुं स्त्री, (मस्यते परिमीयतेऽसौ । मस् +
“मसेरूरन् ।” उणा० ५ । ३ । इति ऊरन् ।)
ब्रीहिभेदः । ममुरी कलाइ इति भाषा ॥
(अस्याधिपतिर्मेषराशिः । यथा, बृहत्संहि-
तायाम् । ४१ । २ ।
“वस्त्राविककुतुपानां
मसूरगोधूमरालकयवानाम् ।
स्थलसम्भवौषधीनां
कनकस्य च कीर्त्तितो मेषः ॥”)
तत्पर्य्यायः । मङ्गल्यकः २ । इत्यमरः । २ । ९ । १७ ॥
मसुरः ३ ब्रीहिकाञ्चनः ४ । इति त्रिकाण्डशेषः ॥
मसूरा ५ मसुरा ६ । इति मेदिनी । रे, २०१ ॥
रागदालिः ७ मङ्गल्यः ८ पृथुबीजकः ९ शूरः १०
कल्याणबीजः ११ गुडबीजः १२ मसूरकः १३ ।
इति राजनिर्घण्टः ॥ मङ्गल्या १४ मसूरका १५ ।
इति भावप्रकाशः ॥ अस्य गुणाः । मधुरत्वम् ।
शीतत्वम् । संग्राहित्वम् । कफपित्तनाशित्वम् ।
वातामयकरत्वम् । मूत्रकृच्छ्रहरत्वम् । लघु-
[Page3-649-b+ 52]
त्वञ्च । इति राजनिर्घण्टः ॥ अस्रहरत्वम् ।
रूक्षत्वम् । ज्वरनाशित्वञ्च । इति भाव-
प्रकाशः ॥ तस्य यूषगुणाः । संग्राहित्वम् ।
स्वादुपाकित्वम् । प्रमेहपित्तश्लेष्मज्वरातीसार-
नाशित्वञ्च । इति राजनिर्घण्टः ॥
<LEND>
