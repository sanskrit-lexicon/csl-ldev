<L>32248<pc>4-357<k1>वासुदेवः<k2>वासुदेवः
वासुदेवः¦, पुं, (वसुदेवस्यापत्यमिति । वसुदेव +
<>“ऋष्यन्धकवृष्णिकुरुभ्यश्च ।” ४ । १ । ११४ ।
<>इति अण् । यद्वा, सर्व्वत्रासौ वसत्यात्मरूपेण
<>विश्वम्भरत्वादिति । वस् + बाहुलकात् उण्
<>वासुः । वासुश्चासौ देवश्चेति कर्म्मधारयः ।
<>अस्य नामनिरुक्तिस्तु परतो ज्ञेया ।) श्रीकृष्णः ।
<>इत्यमरः ॥ तत्पर्य्यायः । वसुदेवभूः २ । इति
<>हेमचन्द्रः ॥ सव्यः २ सुभद्रः ४ वासुभद्रः ५
<>षडङ्गजित् ६ षड्बिन्दुः ७ प्रश्निशृङ्गः ८ प्रश्नि-
<>भद्रः ९ गदाग्रजः १० मार्जः ११ वभ्रुः १२
<>लोहिताक्षः १३ परमाण्वङ्गकः १४ । इति
<>शब्दमाला ॥ अन्यत् कृष्णशब्दे द्रष्टव्यम् ॥
<>श्रीकृष्णशरीरस्य नित्यत्वं यथा, --
<>श्रीसनत्कुमार उवाच ।
<>“भद्रं वो मुनयः शश्वत्तपसां फलमीप्सितम् ।
<>कृष्णस्य कुशलप्रश्नं शिवबीजस्य निष्फलम् ॥
<>साम्प्रतं कुशलं वश्च दर्शनं परमात्मनः ।
<>भक्तानुरोधाद्देहस्य परस्य प्रकृतेरपि ॥
<>निर्गुणस्य निरोहस्य सर्व्वबीजस्य तेजसः ।
<>भारावतारणायैव चाविर्भूतस्य साम्प्रतम् ॥
<>श्रीकृष्ण उवाच ।
<>शरीरधारिणश्चापि कुशलप्रश्नमीप्सितम् ।
<>तत्कथं कुशलप्रश्नं मयि विप्र न विद्यते ॥
<>सनत्कुमार उवाच ।
<>शरीरे प्राकृते नाथ सन्त्रतञ्च शुभाशुभम् ।
<>नित्यदेहे क्षेमबीजे शिवप्रश्नमनर्थकम् ॥
<>श्रीभगवानुवाच ।
<>यो यो विग्रहधारी च स च प्राकृतिकः स्मृतः ।
<>देहो न विद्यते विप्र तां नित्यां प्रकृतिं विना ॥
<>सनत्कुमार उवाच ।
<>रक्तबिन्दूद्भवा देहास्ते च प्राकृतिकाः स्मृताः ।
<>कथं प्रकृतिनाथस्य बीजस्य प्राकृतं वपुः ॥
<>सर्व्वबीजस्य सर्व्वादिर्भवांश्च भगवान् स्वयम् ।
<>सर्व्वेषामवताराणां प्रधानं बीजमव्ययम् ॥
<>कृत्वा वदन्ति वेदाश्च नित्यं नित्यं सनातनम् ।
<>ज्योतिःस्वरूपं परमं परमात्मानमीश्वरम् ॥
<>मायया सगुणञ्चैव मायेशं निर्गुणं परम् ।
<>प्रवदन्ति च वेदाङ्गास्तथा वेदविदः प्रभो ॥
<>श्रीकृष्ण उवाच ।
<>साम्प्रतं वासुदेवोऽहं भक्तवीर्य्याश्रितं वपुः ।
<>कथं न प्राकृतो विप्र शिवप्रश्नमभीप्सितम् ॥
<>सनत्कुमार उवाच ।
<>वासः सर्व्वनिवासश्च विश्वानि यस्य लोमसु ।
<>तस्य देवः परं ब्रह्म वासुदेव इतीरितः ॥
<>वासुदेवेति तन्नाम वेदेषु च चतुर्षु च ।
<>पुराणेष्वितिहासेषु यात्रादिषु च दृश्यते ॥
<>रक्तवीर्य्याश्रितो देहः कृते वेदे निरूपितः ।
<>साक्षिणो मुनयश्चात्र धर्म्मः सर्व्वत्र एव हि ॥
<>साक्षिणो मम वेदाश्च रविचन्द्रौ च साम्प्रतम् ॥”
<>इति ब्रह्मवैवर्त्ते श्रीकृष्णजन्मखण्डे ८७ अध्यायः ॥
<>तस्य नामव्युत्पत्तिः ।
<>“सर्व्वत्रासौ समस्तञ्च वसत्यत्रेति वै यतः ।
[Page4-357-c+ 52]
<>ततः स वासुदेवेति विद्बद्भिः परिगीयते ॥”
<>इति विष्णुपुराणे १ अंशे २ अध्यायः ॥
<>अपि च ।
<>“सर्व्वाणि तत्र भूतानि वसन्ति परमात्मनि ।
<>भूतेष्वपि च सर्व्वात्मा वासुदेवस्ततः स्मृतः ॥
<>खाण्डिक्यजनकायाह ष्टष्टः केशिध्वजः पुरा ।
<>नामव्याख्यामनन्तस्य वासुदेवस्य तत्त्वतः ॥
<>भूतेषु वसते सोऽन्तर्व्वसन्त्यत्र च तानि यत् ।
<>धाता विधाता जगतां वादेवस्ततः प्रभुः ॥”
<>इति तत्रैव । ६ । ५ । ८० -- ८२ ॥ * ॥
<>(तथा च महाभारते । ५ । ७० । ३ ।
<>“वसनात् सर्व्वभूतानां वसुत्वात् देवयोनितः ।
<>वासुदेवस्ततो वेद्यो बृहत्वात् विष्णुरुच्यते ॥”)
<>अस्य अङ्गप्रत्यङ्गमन्त्रा यथा, --
<>“बीजस्तु वासुदेवस्य पुरैव प्रतिपादितम् ।
<>तदङ्गमन्त्रं राजेन्द्र द्वादशाक्षरमुच्यते ॥
<>ओँ नमो भगवते वामुदेवाय वै पदम् ।
<>अङ्गमन्त्रं तथैतस्य वासुदेवस्य कीर्त्तितम् ॥
<>अस्य प्रत्यङ्गरूपन्तु दधिवामनसंज्ञकम् ।
<>तस्य मन्त्रं नरश्रेष्ठ शम्भुना भाषितं शृणु ॥
<>ओँ नमो विष्णवे पूर्व्वं पदं तस्य प्रकोर्त्तितम् ।
<>पदन्तु सुरपतये चतुर्थ्यन्तं महाबलम् ॥
<>स्वाहान्तं हृदयासन्नं प्रत्यङ्गं वैष्णवं मतस् ।
<>मन्त्रद्वयन्तु यो वेद बीजं प्रत्यङ्गमन्त्रकम् ॥
<>स पूषा देवकायस्तु न स भूयोऽभिजायते ।
<>सर्व्वस्तूत्तरतन्त्रोक्तः क्रमो ग्राह्यः प्रपूजने ॥
<>त्रिषु मन्त्रेषु च बुधो विशेषं शृणु भूपते ।
<>रूपन्तु बीजमन्त्रस्य प्रथमं शृणु भूपते ॥
<>पूर्णचन्द्रोपमः शुक्लः पक्षिराजोपरिस्थितः ।
<>चतुर्भुजः पीतवस्त्रैस्त्रिभिः संवीतदेहभृत ॥
<>दक्षिणोर्द्ध्वे गदां धत्ते तदधो विकचाम्बुजम् ।
<>वामोर्द्ध्वे चक्रमत्युग्रं धत्तेऽधः शङ्खमेव च ॥
<>श्रीवत्सवक्षाः सततं कौस्तुभं हृदि चाद्भुतम् ।
<>धत्ते कक्षे ह्यधो वामे तूणीरं वाणपूरितम् ॥
<>दक्षिणे कोषगं खड्गं नन्दकं सशराशनम् ।
<>शीर्षे किरीटं सद्योतं कर्णयोः कुण्डलद्वयम् ॥
<>आजानुलम्बिनीं चित्रां स्वर्णमालां गलस्थि-
<>ताम् ।
<>दधानं दक्षिणे देवीं श्रियं पार्श्वे तु विभ्रतम् ॥
<>सरस्वर्ती वामपार्श्वे चिन्तयेद्वरदं हरिम् ।
<>मन्त्रस्य बीजरूपन्तु कथितं तव पार्थिव ॥
<>द्बादशाक्षरमन्त्रस्य रूपमन्यत् शृणुष्व मे ।
<>नीलोत्पलदलश्यामं तथैव च चतुर्भुजम् ॥
<>दक्षिणोर्द्ध्वे स्थितं पद्मं गदाञ्चाधः प्रचोदयेत् ॥
<>वामेऽधश्चक्रमतुलमूर्द्ध्वे शङ्खञ्च विभ्रतम् ।
<>चिन्तयेद्वरदं देवं सर्व्वमन्यच्च पूर्व्ववत् ॥
<>अष्टादशाक्षरस्यास्य प्रत्यङ्गस्य च विस्तरम् ।
<>शृणु राजन्नवहितो दारिद्र्यभयभञ्जनम् ॥
<>पूर्णेन्दुसदृशं कामं शुक्लवस्त्रं विचिन्तयेत् ।
<>करे विचिन्तयेद्वामे पीयूषापूरितं घटम् ॥
<>दध्यन्नखण्डसंयुक्तं दक्षिणे स्वर्णभाजनम् ।
<>पद्मासनगतं देवं चन्द्रमण्डलमध्यगम् ॥
[Page4-358-a+ 52]
<>शुक्लवस्त्रधरं देवं प्रमाणाद्वामनं सदा ।
<>ईषद्धाससमायुक्तं त्रिलोकेशं त्रिविक्रमम् ।
<>चिन्तयेद्वरदं देवं सर्व्वकामफलप्रदम् ॥”
<>इति कालिकापुराणे ८२ अध्यायः ॥ * ॥
<>तस्योत्पत्तिर्यथा, --
<>“ततस्तु दशमे मासि विधौ ब्रह्मर्क्षसङ्गते ।
<>अष्टम्यामर्द्धरात्रौ च तस्यां जातो जनार्द्दनः ॥
<>इन्दीवरदलश्यामः पद्मपत्रायतेक्षणः ।
<>चतुर्भुजः सुन्दराङ्गो दिव्याभरणभूषितः ॥
<>श्रीवत्सकौस्तुभोरस्को वनमालाविभूषितः ।
<>वमुदेवस्य जातोऽसौ वासुदेवः सनातनः ॥
<>इति पाद्मोत्तरखण्डे ६० अध्यायः ॥ * ॥
<>तस्य चतुर्धा मूर्त्तिर्यथा, --
<>“एकांशेन जगत् कृत्स्नं व्याप्य नारायणः स्यितः ।
<>चतुर्द्धावस्थितो व्यापी सगुणो निर्गुणोऽपि वा ॥
<>एका भगवतो मूर्त्तिर्ज्ञानरूपा शिवामला ।
<>वासुदेवाभिधाना सा गुणातीता सुनिष्कला ॥
<>द्बितीया कालसंज्ञान्या तामसी शेषसंज्ञिता ।
<>निहन्ति सकलांश्चान्ते वैष्णवी परमा तनुः ॥
<>सत्त्वोद्रिक्ता तृतीयान्या प्रद्युम्नेति च संज्ञिता ।
<>जगत् स्थापयते सर्व्वं सा विष्णुप्रकृतिर्ध्रुवा ॥
<>चतुर्थी वासुदेवस्य मूर्त्तिर्ब्राह्मी सुसंज्ञिता ।
<>राजसी चानिरुद्धाख्या प्राद्युम्नी सृष्टि-
<>कारिका ॥
<>यः स्वपित्यखिलं हत्वा प्रद्युम्नेन सह प्रभुः ।
<>नारायणाख्यो ब्रह्मासौ प्रजासर्मकरो हि सः ॥
<>या सा नारायणतनुः प्रद्युम्नाख्या मुनीश्बराः ।
<>तया संमोहयेद्विश्वं सदेवासुरमानुषम् ॥
<>सैव सर्व्वजगत्सूतिः प्रकृतिः परिकीर्त्तिता ।
<>वासुदेवो ह्यनन्तात्मा केवलो निर्गुणो हरिः ॥
<>प्रधानं पुरुषः कालस्तद्वत् त्रयमनुत्तमम् ।
<>वासुदेवात्मकं नित्यमेतत् विज्ञानमुच्यते ॥
<>एकवेदं चतुष्पादं चतुर्द्धा पुनरच्युतः ।
<>विभेद वासुदेवोऽसौ प्रद्युम्नो हरिरव्ययः ॥”
<>इति कूर्म्मपुराणे ४८ अध्यायः ॥
<LEND>
