<L>36951<pc>5-188<k1>षडष्टकं<k2>षडष्टकं
षडष्टकं¦, क्ली, योगविशेषः । स तु वरकन्ययोः
स्वस्वराश्यपेक्षया परस्परषष्ठाष्टमराशिसम्बन्धः
स च मित्रारिभेदेन द्विविधः । तत्र मित्रषड-
ष्टकं यथा । श्रीपतिरत्नमालायाम् ।
“मकरसमेतं मिथुनं कन्याकलसौ मृगेन्द्र-
मीनौ च ।
वृषभतुले अलिमेषौ कर्क्कष्टधनुषी च मित्र-
विधौ ॥”
षडष्टकाविति शेषः ॥ * ॥ अरिषडष्टकमाह ।
“मकरः करिकुलरिपुना
कन्या मेषेण मह झषस्तुलया ।
कर्किघटौ वृषधनुषी
वृश्चिकमिथुने चारिविधौ ॥
यदि कन्याष्टमे भर्त्ता भर्त्तुः षष्ठे च कन्यका ।
षडष्टकं विजानीयात् वर्ज्जितं त्रिद्रशैरपि ॥” *
षडष्टकादौ तारानियममाह । भीमपराक्रमः ।
“सीहृद्ये ह्युभयोर्द्वयोरपि तयोरैकाधिपत्येऽपिवा
ताराषट् च सुमित्रमित्रजननक्षेमार्थसम्पद्यदि
षट्काष्टे नव पञ्चके व्यथधने योगे च युंयोषितोः
प्रीत्थायुःसुखवृद्धिपुष्टिजनकः कार्य्यो विवाह-
स्तदा ॥”
गर्गः ।
“मरणं तारविरोधे ग्रहरिपुभाबे चिरेण ।
रोगादि नरनार्व्योः षट्काष्टे वैरं भवेदाशु ॥”
व्यासः ।
“मैत्रादियोगेऽपि षडष्टकादौ
तारा विपत्प्रत्यरिनैधनाख्याः ।
वर्ज्या विवाहे पुरुषोडुतो हि
प्रीतिः परा जन्मसु तारकासु ॥”
इति ज्योतिस्तत्त्वम् ॥ * ॥
मतान्तरं यथा, --
“सिंहेन मकरः श्रेष्ठो कन्यया मेष उत्तमः ।
तुलया सह मीनस्तु कुम्भेन सह कर्क्कटः ॥
धनुषा वृषभः श्रेष्ठो मिथुनेन च वृश्चिकः ।
एतत् षडष्टकं प्रीत्यै भवत्यव न संशयः ॥”
इति गारुडे ६१ अध्याथः ॥
<LEND>
