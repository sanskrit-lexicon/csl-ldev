<L>40151<pc>5-410<k1>सेवकः<k2>सेवकः
सेवकः¦, त्रि, (सेवते इति । सेवृ सेवने + ण्वुल् ।)
अनुजीवी । भृत्यः । इति मेदिनी शब्दरत्नावल्यौ ॥
(यथा, बृहत्संहितायाम् । ५ । ३४ ।
“पूर्व्वेण सलिलपूर्णां करोति वसुधां समागतो
दैत्यः ।
पश्चात् कर्षकसेवकबीजविनाशाय निर्द्दिष्टः ॥”)
तस्य प्रभुसन्निधौ प्रश्नकरणक्षमत्वं यथा, --
“किङ्करः किङ्करी वापि सर्व्वथा प्रष्टुमीश्वरः ।
यो यस्य सेवानिरतः स कं पृच्छति तं विना ॥”
इति ब्रह्मवैवर्त्ते श्रीकृष्णजन्मखण्डे १३ अध्यायः ॥
(आश्रयिता । यथा, भागवते । ४ । १६ । १६ ।
“दृढव्रतः सत्यसन्धो ब्रह्मण्यो वृद्धसेवकः ।
शरण्यः सर्व्वभूतानां मानदो दीनवत्सलः ॥”)
<LEND>
