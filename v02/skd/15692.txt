<L>15692<pc>2-665<k1>त्र्यम्बकः<k2>त्र्यम्बकः
त्र्यम्बकः¦, पुं, (त्रीणि चन्द्रसूर्य्याग्निरूपाणि अम्ब-
<>कानि नेत्राणि यस्य । शिवः । इत्यमरः । १ ।
<>१ । ३५ ॥ (यथा, ऋग्वेदे । ७ । ५९ । १२ ।
<>“त्र्यम्बकं यजामहे सुगन्धिं पुष्टिवर्द्धनम् ॥”
<>“त्रयाणां ब्रह्मविष्णुरुद्राणामम्बकः पिता ।” इति
<>ऋग्वेदभाष्ये सायनः ।) एकादशरुद्राणामन्य-
[Page2-665-c+ 52]
<>तमः । यथा, मात्स्ये । ५ । २९ -- ३० ।
<>“अजैकपादहिव्रध्नो विरूपाक्षोऽथ रैवतः ।
<>हरश्च बहुरूपश्च त्र्यम्बकश्च सुरेश्वरः ॥
<>सावित्रश्च जयन्तश्च पिनाकी चापराजितः ।
<>एते रुद्राः समाख्याता एकादशगणेश्वराः ॥”)
<>शिवांशचन्द्रशेखरनामकपौष्यराजपुत्त्रः । यथा,
<>“एवं तिसृणामम्बानां गर्भे जातो यतो हरः ।
<>अतस्त्यम्बकनामाभूत् प्रथितो लोकदेवयोः ॥
<>स राजपुत्त्रः कौमारावस्थां प्राप यदा तदा ।
<>सर्व्वशास्त्रार्थतत्त्वज्ञो जिष्णोस्तुल्यो बभूव ह ॥
<>बले वीर्य्ये प्रहरणे शास्त्रे शीले च तत्समः ।
<>नान्योऽभून्नृपशार्दूल ! नो वा भूमौ भविष्यति ॥
<>अभिषिच्याथ तं राजा कुमारं बलवत्तरम् ।
<>दशपञ्चैकवर्षीयं सर्व्वराजगुणैर्यतम् ॥
<>तिसृभिः सह भार्य्याभिर्व्वनं पौष्यो विवेश ह ।
<>वृद्धोचितक्रियां कर्त्तुं राजा परमधार्म्मिकः ॥
<>गते पितरि राजा स वनवासं महाबलः ।
<>सर्व्वां क्षितिं वशे चक्रेऽमात्यैः स चन्द्रशेखरः ॥
<>सार्व्वभौमो नृपो भूत्वा राजभिः परिषेवितः ।
<>अमरैरिव देवेन्द्रो विजहार श्रिया युतः ॥
<>एवं पौष्यसुतो भूत्वा त्र्यम्बकः प्राप्य निर्व्वृतिम् ।
<>ब्रह्मावर्त्ताह्वये रम्ये करवीराह्वये पुरे ॥
<>दृषद्बतीनदीतीरे राजा भूत्वा मुमोद ह ॥”
<>इति कालिकापुराणे ४६ अध्यायः ॥ * ॥
<>अन्यत् चन्द्रशेखरशब्दे द्रष्टव्यम् ॥
<LEND>
