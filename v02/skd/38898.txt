<L>38898<pc>5-342<k1>सावर्णिः<k2>सावर्णिः
सावर्णिः¦, पुं, (सवर्णाया अपत्यमिति । इञ् ।)
<>अष्टममनुः । स च सूर्य्यपुत्त्रः । यथा, --
<>“विवस्वतश्च द्वे जाये विश्वकर्म्मसुते उभे ।
<>संज्ञा छाया च राजेन्द्र ये प्रागभिहिते तव ॥
<>तृतीयां वडवामेके तासां संज्ञासुतास्त्रयः ।
<>यमो यमी श्राद्धदेवश्छायायाश्च सुतान् शृर्णु ॥
<>सावर्णिस्तपती कन्या भार्य्या संवरणस्य या ।
<>शनैश्चरस्तृतीयोऽभूदश्विनौ बडवात्मजौ ॥
<>अष्टमेऽन्तर आयाते सावर्णिर्भविता मनुः ।
<>निर्म्मोकविरजस्काद्याः सावर्णितनया नृप ॥
<>तत्र देवाः सुतपसो विरजा अमृतप्रभाः ।
<>तेषां विरोचनसुतो वलिरिन्द्रो भविष्यति ॥
<>दत्त्वेमां याचमानाय विष्णवे यः पदत्रयम् ।
<>राद्धमिन्द्रपदं हित्वा ततः सिद्धिमवाप्स्यति ॥
<>योऽसौ भमवता बद्धः प्रीतेन सुतले पुनः ।
<>निवेशितोऽधिके स्वर्गादधुनास्ते स्वराडिव
<>गालवो दीप्तिमान्रामो द्रोणपुत्त्रः कृपस्तथा ।
<>ऋष्यशृङ्गः पितास्माकं भगवान् वादरायणः ।
<>इमे सप्तर्षयस्तत्र भविष्यन्ति स्वयोगतः ॥
<>इदानीमासते राजन् स्वे स्वे आश्रममण्डले ।
<>देवगुह्यात् सरस्वत्यां सार्व्वभौम इति प्रभुः ।
<>स्थानं पुरन्दराद्वृत्वा वलये दास्यतीश्वरः ॥”
<>इति श्रीभागवते । ८ । १३ । ८ -- १७ ॥
<>(अस्य विशेषविवरणन्तु मार्कण्डेपुराणे देवी-
<>माहात्म्ये द्रष्टव्यम् ॥) गोत्रविशेषः । यथा ।
<>वात्स्यसावर्णिगोत्रयोरौर्व्वच्यवनभार्गवजामद-
<>ग्न्याप्नुवत्प्रवराः । इत्युद्वाहतत्त्वम् ॥
<LEND>
