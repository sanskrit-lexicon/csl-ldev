<L>10826<pc>2-322<k1>गाधः<k2>गाधः
गाधः¦, पुं, (गाध प्रतिष्ठायां लिप्सायाञ्च + भावे
घञ् ।) स्थानम् । (यथा, महाभारते । १
२१ । १३ ।
“अनासादितगाधञ्च पातालतलमव्ययम् ॥”)
लिप्सा । इति हेमचन्द्रः ॥ (कूलम् । परपारम् ।
यथा, महाभारते । ७ । ११३ । २ ।
“द्वीपो य आसीत् पाण्डूनामगाधे गाधमिच्छताम् ॥”
सुखोत्तरणीये, त्रि । यथा, रघुः । ४ । २४ ।
“सरितः कुर्व्वती गाधाः पथश्चाश्यानकर्द्दमान् ।
यात्रायै चोदयामास तं शक्तेः प्रथमं शरत् ॥”
स्त्रियां टाप् । गायत्त्रीरूपिणी महादेवी ।
यथा, देवीभागवते । १२ । ६ । ४० ।
“गौतमी गामिनी गाधा गन्धर्व्वाप्सरसेविता ॥”
“गाधा प्रतिष्ठारूपिणी ।” इति तट्टीका ॥)
<LEND>
