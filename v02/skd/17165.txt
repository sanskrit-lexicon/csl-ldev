<L>17165<pc>2-754<k1>दोहदवती<k2>दोहदवती
दोहदवती¦, स्त्री, (दोहदो गर्भिण्यभिलाषोऽस्त्यस्या
<>इति । दोहद + मतुप् मस्य वः । ङीप् च ।)
<>अन्नपानादिद्रव्यविशेषाभिलाषवती गर्भवती ।
<>इति भरतः ॥ तत्पर्य्यायः । श्रद्धालुः २ । इत्य-
<>मरः । २ । ६ । २१ ॥ * ॥ गर्भिणीकर्त्तव्याकर्त्तव्यं
<>यथा, --
<>“दित्यां गर्भमथाधत्त कश्यपः प्राह तां पुनः ।
<>त्वया यत्नो विधातव्यः अस्मिन् गर्भे वरानने ! ॥
<>संवत्सरशतन्त्वेकमस्मिन्नेव तपोवने ।
<>सन्ध्यायां नैव भोक्तव्यं गर्भिण्या वरवर्णिनि ! ॥
<>न स्थातव्यं न गन्तव्यं वृक्षमूलेषु सर्व्वदा ।
<>नोपस्करेषूपविशेन्मुषलोलूखलादिषु ॥
<>जलञ्च नावगाहेत शून्यागारञ्च वर्ज्जयेत् ।
<>वल्मीकेषु न तिष्ठेत न चोद्विग्नमना भवेत् ॥
<>विलिखेन्न नखैर्भूमिं नाङ्गारेण न भस्मना ।
<>न शयालुः सदा तिष्ठेद्व्यायामञ्च विवर्ज्जयेत् ॥
<>न तुषाङ्गारभस्मास्थिकपालेषु समाविशेत् ।
<>वर्ज्जयेत् कलहं लोके गात्रभङ्गञ्च वर्ज्जयेत् ॥
<>न मुक्तकेशा तिष्ठेत नाशुचिः स्यात् कदाचन ।
<>न शयीतोत्तरशीरा न चापरशिराः क्वचित् ॥
<>न वस्त्रहीना नोद्बिग्ना न चार्द्रचरणा सती ।
<>नामाङ्गल्यां वदेद्बाचं न च हास्याधिकाभवेत् ॥
<>कुर्य्याच्च गुरुशुश्रूषां नित्यमङ्गलतत्परा ।
<>सर्व्वौषधीभिः कोष्णेन वारिणा स्नानमाचरेत् ॥
<>कृतरक्षा सुभूषा च वास्तुपूजनतत्परा ।
<>तिष्ठेत् प्रसन्नवदना भर्त्तुः प्रियहिते रता ॥
<>दानशीला तृतीयायां पार्व्वत्या नक्तमाचरेत् ।
<>इतिवृत्ता भवेन्नारी विशेषेण तु गर्भिणी ॥
<>यस्तु तस्या भवेत् पुत्त्रः शंतायुर्बुद्धिसंयुतः ।
<>अन्यथा गर्भपतनमवाप्नोति न संशयः ॥
<>तस्मात्त्वमनया वृत्त्या गर्भेऽस्मिन् यत्नमाचर ॥”
<>इति मत्स्यपुराणम् ॥
<LEND>
