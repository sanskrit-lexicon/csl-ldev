<L>36033<pc>5-120<k1>शुद्धः<k2>शुद्धः
शुद्धः¦, त्रि, (शुध + क्तः ।) केवलम् । (यथा,
<>मनुः । ९ । २७९ ।
<>“तडागमेदकं हन्यादप्सु शुद्धवधेन वा ।
<>तद्वापि प्रतिसंकुर्य्यात् दाप्यस्तूत्तमसाहसम् ॥”)
<>निर्द्दोषः । (यथा, बृहत्संहितायाम् । ४९ । ४ ।
<>“सर्व्वे च शुद्धकाञ्चनविनिर्म्मिताः श्रेयसो
<>वृद्ध्यै ॥”)
<>पवित्रः । इति मेदिनी ॥ (उज्ज्वलः । यथा, रघुः ।
<>१ । ४६ ।
<>“काप्यभिख्या तयोरासीत् व्रजतोः शुद्ध-
<>वेशयोः ॥”)
<>शुक्लः । इति धरणिः ॥ रागान्तरामिश्रित-
<>रागः । इति संगीतशास्त्रम् ॥ * ॥ शरीरा-
<>शुद्धताकारणं यथा, --
<>नारद उवाच ।
<>“मानवानां द्विजादीनां शरीरस्यापवित्रता ।
<>भवेत् केन प्रकारेण कथ्यतां तत् सदाशिव ॥
<>सर्व्ववेदपुराणादिशास्त्रज्ञानां द्विजन्मनाम् ।
<>जितेन्द्रियस्मृतिविदां तनोः कथय पूतताम् ॥
<>सदाशिव उवाच ।
<>यथा देहापवित्रत्वं विप्रादीनां यतो भवेत् ।
<>देवर्षे शृणु तत् सर्व्वं नराणामानुपूर्व्विकम् ॥
<>जातके मृतकेऽस्नाते जलौकोभिः क्षते तथा ।
<>अपवित्रो द्विजादीनां देहः सन्ध्यादिकर्म्मसु ॥
<>अपूततनुरुत्सर्गे नरो मूत्रपुरीषयोः ।
<>अस्पृश्यस्पर्शने नैव ब्रह्मयज्ञजपादिषु ॥
<>रक्तपाते नखशृङ्गदन्तखङ्गादिभिः क्षते ।
<>विप्रादेरशुचिः कायः शस्त्रास्त्रैः कण्टकादिभिः ॥
<>भुक्त्वा हस्ताननोच्छिष्टेऽपवित्रः कृतमैथुने ।
<>शयने ब्राह्मणादीनां शरीरं क्षुरकर्म्मणि ॥
<>ज्वरादिभिश्चतुःषष्टिरोगैर्युक्तद्विजन्मनाम् ।
<>वपुरप्रयतं पूजादानहोमजपादिषु ॥
<>धूमोद्गारे वमौ श्राद्धपतितान्नादिभोजनैः ।
<>तथा च रेतःस्खलने मर्त्यदेहापवित्रता ॥
<>अपवित्रं द्बिजादीनां वपुः स्याद्राहुदर्शने ।
<>गर्हितदानग्रहणे पतिते पातकादिभिः ॥
<>अशौचान्तेन शुद्धिः स्यात् जातके मृतकेऽपि च ।
<>सर्व्ववर्णाश्रमादीनां तनोः सन्ध्यादिकर्म्मसु ॥”
<>इति पाद्मे उत्तरखण्डे १९ अध्यायः ॥
<LEND>
