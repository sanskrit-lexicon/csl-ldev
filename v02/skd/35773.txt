<L>35773<pc>5-108<k1>शिशुमारः<k2>शिशुमारः
शिशुमारः¦, पुं, (शिशून् मारयतीति । मृ + णिच् +
अण् ।) जलजन्तुभेदः । शोँष इति शुशुक्
इति च ख्यातः । इत्यमरभरतौ ॥ (यथा,
वाजसनेयसंहितायाम् । २४ । ३० ।
“नीलङ्गोः कृमिः समुद्राय शिशुमारो हिमवते
हस्ती ॥” * ॥) अस्य पर्य्यायः शिशुकशब्दे
द्रष्टव्यः । अस्य गणना गुणाश्च पादिशब्दे
द्रष्टव्याः ॥ तारात्मकाच्युतः । इति मेदिनी ॥
तद्विवरणं यथा, --
“शिशुमारस्तु यः प्रोक्तः स ध्रुवो यत्र तिष्ठति ।
सन्निवेशञ्च तस्यापि शृणुष्व मुनिसत्तम ॥
यदह्ना कुरुते पापं दृष्ट्वा तन्निशि मुच्यते ।
तावत्यश्चै व तारास्ताः शिशुमाराश्रिता दिवि ॥
तावन्त्येव तु वर्षाणि जीवन्त्यभ्यधिकानि तु ।
उत्तानपादस्तस्याथ विज्ञेयोऽप्युत्तरो हनुः ॥
यक्षोऽधरश्च विज्ञेयो धर्म्मो मूर्द्धानमाश्रितः ।
हृदि नारायणश्चास्ते अश्विनौ पूर्व्वपादयोः ॥
वरुणश्चार्य्यमा चैव पश्चिमे तस्य सक्थिनी ।
शिश्नं संवत्सरस्तस्य मित्रोऽपानं समाश्रितः ॥
पुच्छेऽग्निश्च महेन्द्रश्च कश्यपोऽथ ततो ध्रुवः ।
तारका शिशुमारस्य नास्तमेति चतुष्टयम् ॥
इत्येष सन्निवेशोऽयं पृथिव्यां ज्योतिषां तथा ।
द्वीपानामुदधीनाञ्च पर्व्वतानाञ्च कीर्त्तितः ॥
वर्षाणाञ्च नदीनाञ्च ये च तेषु वसन्ति वै ।
तैषां स्वरूपमाख्यातं संक्षेपः श्रूयतां पुनः ॥
पदन्तु वैष्णवः कायस्ततो विप्र वसुन्धरा ।
पद्माकारा समुद्भूता पर्व्वताब्ध्यादिसंयुता ॥
ज्योतींषि विष्णुर्भुवनानि विष्णु-
र्वनानि विष्णुर्विदिशो दिशश्च ।
नद्यः समुद्राश्च स एव सर्व्वं
यदस्ति यन्नास्ति च विप्रवर्य्य ॥
ज्ञानस्वरूपो भगवान् यतोऽसा
वशेषमूर्त्तिर्न तु वस्तुभूतः ।
ततो हि शैलाब्धिधरादिभेदान्
जानीहि विज्ञानविज्म्भितानि ॥
यदा हि शुद्धं निजरूपसर्व्वं
कर्म्मक्षये ज्ञानमयास्तदोषम् ।
तदा हि सङ्कल्पतरोः फलानि
भवन्ति नो वस्तुषु वस्तुभेदाः ॥
महोघटत्वं घटतः कपालिका
कपालिकाचूर्णरजस्ततोऽप्यनुः ।
जनैः स्वकर्म्मस्तिमितात्मनिश्चयै-
सलक्ष्यते वस्तु किमत्र वस्तु ॥”
[Page5-108-b+ 52]
इति विष्णुपुराणे २ अंशे १२ अध्यायः ॥ * ॥
अपि च । “केचिदेतज्ज्योतिरनीकं शिशुमार-
संस्थानेन भगवतो वासुदेवस्य योगधारणाया-
मनुवर्णयन्ति । यस्य पुच्छाग्रेऽवाक्शिरसः
कुण्डलीभूतदेहस्य घ्रुव उपकॢप्तः । तस्य
लाङ्गूले प्रजापतिः अग्निरिन्द्रो धर्म्म इति
पुच्छमूले धाता विधाता च कट्यां सप्तर्षयः ॥
तस्य दक्षिणावर्त्तकुण्डलीभूतशरीरस्य यान्यु-
दगयनानि दक्षिणपार्श्वे नक्षत्राणि उपकल्प-
यन्ति । दक्षिणायनानि तु सव्ये यथा शिशु-
मारस्य कुण्डलाभोगसन्निवेशस्य पार्श्वयोरुभयो-
रप्यवयवाः समसंख्या भवन्ति । पृष्ठे त्वजवीथी
आंकाशगङ्गा चोदरतः । पुनर्व्वसुपुष्यौ दक्षिण-
वामयोः श्रोण्योराद्राश्लेषा च दक्षिणवामयोः
पादयोरभिजिदुत्तराषाढे दक्षिणवामयोर्नासि-
कयोर्ययासंख्यं श्रवणपूर्वाषाढे दक्षिणवामयो-
र्लोचनयोर्धनिष्ठामूलञ्च दक्षिणवामयोः कर्णयो
र्मघादीन्यष्टनक्षत्राणि दक्षिणायनानि वाम-
पार्श्ववध्निषु युञ्जीत । वध्निषु अस्थिषु । तथैव
मृगशीर्षादीन्युदगयनानि दक्षिणपार्श्वेषु प्राति
लोम्येन युञ्जीत । शतभिषा ज्येष्ठे स्कन्धयो-
र्दक्षिणवामयोर्न्यसेत् । उत्तराहनावगस्त्यः अध-
राहनौ यमः मुखे चाङ्गारकः शनैश्चर उपस्थे
बृहस्पतिः ककुदि वक्षस्यादित्यो हृदये नारा-
यणो मनसि चन्द्रो नाभ्यामुशनास्तनयोरश्विनौ
बुधः प्राणापानयो राहुर्गले केतवः सर्व्वाङ्गेषु
रामसु सर्व्वे तारागणाः । एतदुहैव भगवतो
विष्णोः सर्व्वदेवतामयं रूपमहरहः सन्ध्यायां
प्रयतो वाग्यतो निरीक्षमाण उपतिष्ठेत नमो
नमो ज्योतिर्लोकाय कालायनायानिमिषां
पतये महापुरुषायाभिधीमहीति ।
ग्रहर्क्षतारामयमाधिदैविकं
पापापहं मन्त्रकृतां त्रिकालम् ।
नमस्यतः स्मरतो वा त्रिकालं
नश्येत तत्कालजमाशु पापम् ॥”
इति श्राभागवते ५ स्कन्धे शिशुमारसंस्थानम्
२३ अध्यायः ॥
<LEND>
