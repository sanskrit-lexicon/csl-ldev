<L>11321<pc>2-356<k1>गोधूमः<k2>गोधूमः
गोधूमः¦, पुं, (गुध्यते वेष्ट्यते त्वगादिभिः । गुध +
“गुधेरूमः ।” उणां । ५ । २ । इति ऊमः ।)
नागरङ्गः । ओषधीविशेषः । ब्रीहिभेदः । इति
मेदिनी ॥ मे । ४३ । गम गोम् इति च भाषा ॥
शेषस्य पर्य्यायः । बहुदुग्धः २ अपूपः ३ स्नेच्छ-
भोजनः ४ यवनः ५ निस्तुषक्षीरः ६ रसालः ७
सुमनाः ८ । (यथा, मनुः । ५ । २५ ।
“यवगोधूमजं सर्व्वं पयसश्चैव विक्रियाः ॥”)
अस्य गुणाः । स्निग्धत्वम् । मधुरत्वम् । वात-
पित्तदाहनाशित्वम् । गुरुत्वम् । श्लेष्ममदबल-
रुचिवीर्य्यकारित्वञ्च । इति राजनिर्घण्टः ॥
बृंहणत्वम् । जीवनहितत्वम् । शीतत्वम् । भग्न-
सन्घानस्थैर्य्यकारित्वम् । सारकत्वञ्च । इति
राजवल्लभः ॥ (अथ गोधूमस्य नामानि लक्षणं
गुणाश्च ।
“गोधूमः सुमनोऽपि स्यात् त्रिविधः स च
कीर्त्तितः ।
महागोधूम इत्याख्यः पश्चाद्देशात् समागतः ॥
महागोधूमः वड गोधूमा इति लोके ।
मधुली तु ततः किञ्चिदल्पा सा मध्यदेशजा ।
निःशूको दीर्घगोधूमः क्वचिन्नन्दीमुखाभिधः ॥
गोधूमो मधुरः शीतो वातपित्तहरो गुरुः ।
कफशुक्रप्रदो बल्यः स्निग्धः सन्धानकृत् सरः ॥
जीवनो बृंहणो वर्ण्यो व्रर्ण्यो रुच्यः स्थिरत्वकृत् ।
कफप्रदो नवीनो न तु पुराणः ।
पुराणयवगोधूमः क्षौद्रजाङ्गलशूलभागिति ।
वाग्भटेन वसन्ते गृहीतत्वात् ।
मधुली शीतला स्निग्धा पित्तघ्नी मधुरा लघुः ।
शुक्रला बृंहणी पथ्या तद्बन्नन्दीमुखः स्मृतः ॥”)
इति भावप्रकाशस्य पूर्व्वखण्डे प्रथमे भागे ॥
<LEND>
