<L>22407<pc>3-233<k1>पैतृकं<k2>पैतृकं
पैतृकं¦, त्रि, (पितुरागतं पितुरिदं वेति । पितृ +
ठञ् ।) पितृसम्बन्धि । इति शब्दमाला ॥
यथा, मनुः ।
“ऊर्द्ध्वं पितुश्च मातुश्च समेत्य भ्रातरः समम् ।
भजेरन् पैतृकं रिकथमनीशास्ते हि जीवतोः ॥”
मनुविष्णू ।
“पैतृकन्तु यदा द्रव्यमनवाप्तमवाप्नुयात् ।
न तत् पुत्त्रैर्भजेत् सार्द्धमकामः स्वयमर्ज्जितम् ॥”
[Page3-234-a+ 52]
पैठीनसिः ।
“पैतृके विभज्यमाने दायाद्ये समो विभागः ॥”
नारदः ।
“शौर्य्यभार्य्याधने हित्वा यच्च विद्याधनं भवेत् ।
त्रीण्येतान्यविभाज्यानि प्रसादो यश्च पैतृकः ॥”
इति दायभागः ॥
<LEND>
