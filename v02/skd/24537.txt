<L>24537<pc>3-456<k1>ब्रह्मीघृतं<k2>ब्रह्मीघृतं
ब्रह्मीघृतं¦, क्ली, (ब्रह्मीजातं घृतम् ।) औषध-
विशेषः । सारस्वतघृतमिति ख्यातम् । यथा, --
“समूलपत्रामुत्पाट्य ब्रह्मीं प्रक्षाल्य वारिणा ।
उदूखले खोदयित्वा रसं वस्त्रेण गालयेत् ॥
रसे चतुर्गुणे तस्मिन् धृतप्रस्थं विपाचयेत् ।
हरिद्रा मालती कुष्ठं बृहती सहरीतकी ।
एतेषां पलिकैर्भागैः शेषास्तु कार्षिकाः स्मृताः ॥
पिप्पल्योऽथ विडङ्गानि सैन्धवे शर्करा वचा ।
सर्व्वमेतत् समालोड्य शनैर्मृद्वग्निना पचेत् ॥
एतत्प्राशितमात्रेण वाग्विशुद्धिः प्रजायते ।
सप्तरात्रप्रयोगेण किन्नरैः सह गीयते ॥
अर्द्धरात्रप्रयोगेण स्वरो भवति कौकिलः ।
मासमेकं प्रयोगेण भवेत् श्रुतिधरो नरः ॥
पञ्च गुल्मान् प्रमेहांश्च कासं पञ्चविधं जयेत् ।
[Page3-456-b+ 52]
बन्ध्यानाञ्चैव नारीणां नराणामल्परेतसाम् ।
घृतं सारस्वतं नाम बलवर्णवपुःप्रदम् ॥”
इति जयनारायणकृतचिकित्सारत्नसंग्रहः ॥
(अपरञ्च ।
“ब्रह्मीरसे वचाकुष्ठशङ्खपुष्पीभिरेवच ।
पुराणं मेध्यमुन्मादग्रहापस्मारनाशनम् ॥”
इति वैद्यकचक्रपाणिसंग्रहेऽपस्माराधिकारे ॥)
<LEND>
