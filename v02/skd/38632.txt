<L>38632<pc>5-324<k1>साङ्ख्यः<k2>साङ्ख्यः
साङ्ख्यः¦, पुं, कपिलमुनिकृतदर्शनशास्त्रविशेषः ।
<>तत्पर्य्यायः । कापिलः २ । इति हेमचन्द्रः ॥
<>तथा च ।
<>“साङ्ख्यं कपिलमुनिना प्रोक्तं
<>संसारविमुक्तिकारणं हि ।
<>यत्रैताः सप्ततिरार्य्या
<>भाष्यं चात्र गौडपादकृतम् ॥
<>एतत् पवित्रमग्र्यं
<>मुनिरासुरयेऽनुकम्पया प्रददौ ।
<>आसुरिरपि पञ्चशिखाय
<>तेन च बहुघा कृतं तन्त्रम् ॥
<>शिष्यपरम्परयागतमीश्वरकृष्णेन चैतदार्य्याभिः ।
<>संक्षिप्तमार्य्यमतिना सम्यग्विज्ञाय सिद्धान्तम् ॥
<>सप्तत्यां किल येऽर्था-
<>स्तेऽर्थाः कृत्स्नस्य षष्टितन्त्रस्य ।
<>आख्यायिका विरहिताः
<>परवादविवर्ज्जिताश्चापि ॥”
<>इति साङ्ख्यप्रवचनभाष्यम् ॥
<LEND>
