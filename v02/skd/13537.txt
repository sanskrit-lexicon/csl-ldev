<L>13537<pc>2-529<k1>जातं<k2>जातं
जातं¦, क्ली, (जन + कर्त्तरि क्तः ।) व्यक्तम् ।
<>समूहः । (यथा, भट्टिः । ३ । ३३ ।
<>“अन्याहुतिं हावयितुं सविप्रा-
<>श्चिचीषयन्तोऽध्वरपात्रजातम् ॥”
[Page2-530-a+ 52]
<>भावे क्तः ।) जन्म । (पारिभाषिकपुत्त्रविशेषे,
<>पुं । यथा, पञ्चतन्त्रे । १ । ४४१ -- ४४२ ।
<>“जातः पुत्त्रोऽनुजातश्च अतिजातस्तथैव च ।
<>अपजातश्च लोकेऽस्मिन् मन्तव्याः शास्त्रवेदिभिः ॥
<>मातृतुल्यगुणो जातस्त्वनुजातः पितुः समः ।
<>अतिजातोऽधिकस्तस्मादपजातोऽधमाधमः ॥”)
<>उत्पन्ने त्रि । इति मेदिनी । ते, १९ ॥ (यथा,
<>हितोपदेशे । १ । १४ ।
<>“कोऽर्थः पुत्त्रेण जातेन यो न विद्वान् न धार्म्मिकः ।
<>काणेन चक्षुषा किं वा चक्षुःपीडैव केवलम् ॥”)
<LEND>
