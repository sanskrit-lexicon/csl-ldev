<L>27130<pc>3-699<k1>मानसं<k2>मानसं
मानसं¦, क्ली, (मन एव । मनस् “प्रज्ञादिभ्यश्च ।”
<>५ । ४ । ३८ । इति स्वार्थे अण् ।) मनः । इत्य-
<>मरः । १ । ४ । ३१ ॥ (यथा, मार्कण्डेये । १५ । ६१ ।
<>“यज्ञदानतपांसीह परत्र च न भूतये ।
<>भवन्ति तस्य यस्यार्त्तपरित्राणे न मानसम् ॥”)
<>तस्य गुणा यथा, --
<>“परापरत्वं संख्याद्याः पञ्च वेगश्च मानसे ।”
<>इति भाषापरिच्छेदः ॥
<>(मनसि भवो जातो वा । मनस् + अण् ।)
<>मनोभवे, त्रि । यथा, सङ्कल्पः कर्म्ममानसम् ॥
<>इत्यमरः । १ । ५ । २ ॥
<>“विषयेष्वतिसंरागो मानसो मल उच्यते ।”
<>इत्येकादशीतत्त्वम् ॥
[Page3-700-a+ 52]
<>“अनूढानङ्गपीडेव ममेयं मानसी व्यथा ॥”
<>इति प्राञ्चः ॥
<>मानसतापो यथा, --
<>“कामक्रोधभयद्वेषलोभमोहविषादजः ।
<>शोकासूयावमानेर्ष्या मात्सर्य्यादिभयन्तथा ॥
<>मानसोऽपि द्बिजश्रेष्ठ ! तापो भवति नैकधा ॥”
<>इति विष्णुपुराणे ६ अंशे ५ अध्यायः ॥
<>त्रिविधमानसकर्म्म । यथा, --
<>“परद्रव्येष्वभिध्यानं मनसानिष्टचिन्तनम् ।
<>वितथाभिनिवेशश्च त्रिविधं कर्म्म मानसम् ॥”
<>इति तिथ्यादितत्त्वम् ॥
<>मानसरोगा यथा, --
<>कामक्रोधलोभमोहभयाभिमानदैन्यपैशुन्य-
<>विषादेर्ष्यासूयामात्सर्य्यप्रभृतयः । अथवा ।
<>उन्मादापस्मारमूर्च्छाभ्रमतमःसंन्यासप्रभृतयः ।
<>इति भावप्रकाशः ॥ * ॥ (मनसा सङ्कल्पेन कृत-
<>मित्यण् ।) सरोवरविशेषः । इति मेदिनी ।
<>से, ३१ ॥ स च कैलासे ब्रह्मणा निर्म्मितः ।
<>यथा, --
<>“कैलासश्चापि दुष्कम्पो दानवेन्द्रेण कम्पितः ।
<>यक्षराक्षसगन्धर्व्वैर्नित्यं सेवितकन्दरः ॥
<>श्रीमान्मनोहरश्चैव नित्यं पुष्पितपादपः ।
<>हेमपुष्करसंछन्नं तेन वैखानसं सरः ॥
<>कम्पितं मानसञ्चैव राजहंसनिषेवितम् ॥”
<>इति महाभारते हरिवंशे नारसिंहे २२८ अः ॥
<>अपि च ।
<>“कैलासपर्व्वते राम ! मनसा निर्म्मितं परम् ।
<>ब्रह्मणा नरशार्दूल ! तेनेदं मानसं सरः ॥
<>तस्मात् सुस्राव सरसः सायोध्यामुपगूहते ।
<>सरःप्रवृत्ता सरयूः पुण्या ब्रह्मसरश्च्युता ॥”
<>इति रामायणे आदिकाण्डे २४ सर्गः ॥ * ॥
<>(पुं, नागविशेषः । यथा, महाभारते । १ । ५७ । १६ ।
<>“अमाहठः कामठकः सुषेणो मानसो व्ययः ।”
<>शाल्मलीद्वीपस्य वर्षविशेषः । यथा, मात्स्ये ।
<>५३ । २३ ।
<>“श्वेतश्च हरितश्चैव जीमूतो रोहितस्तथा ।
<>वैद्यतो मानसश्चैव केतुमान् सप्तमस्तथा ॥”
<>पुष्करद्वीपस्थपर्व्वतविशेषः । यथा, मात्स्ये ।
<>“द्वीपार्द्धस्य परिक्षिप्तः पश्चिमे मानसो गिरिः ।”)
<LEND>
