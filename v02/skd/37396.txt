<L>37396<pc>5-217<k1>सङ्गः<k2>सङ्गः
सङ्गः¦, पुं, (सञ्जसङ्गे + घञ् ।) मेलनम् । तत्प-
र्य्यायः । मेलकः २ सङ्गमः ३ । इत्यमरः ॥
(यथा, देवीभागवते । १ । २० । ६७ ।
“अम्बिका च यदा स्नाता नारी ऋतुमती तदा
सङ्गं प्राप्य मुनेः पुत्त्रमसूतान्धं महाबलम् ॥”)
रागः । यथा । “रागसङ्गौ तु गृध्नुता ।” इति
त्रिकाण्डशेषः ॥ (यथा, कुमारे । १ । २७ ।
“अनन्तपुष्पस्य मधोर्हि चूते
द्विरेफमाला सविशेषसङ्गा ॥” * ॥)
सङ्गदोषो यथा, --
“स मे समाधिर्ज्जलवासमित्र-
मत्स्यस्य सङ्गात् सहसैव नष्टः ।
परिग्रहः सङ्गकृतो ममायं
परिग्रहोत्थाश्च महाविवित्साः ॥”
इति विष्णुपुराणे ४ अंशे २ अध्यायः ॥
अन्यच्च ।
“अहोऽस्य दारसंयोगः कथं तमूर्द्धरेतसः ।
दृष्ट्वा तयोश्च शृङ्गारं मुनिः कामी बभूव ह ।
जितेन्द्रियेऽसतां सङ्गात् दोषः सांसर्गिको
भवेत् ॥”
इति ब्रह्मवैवर्त्ते श्रीकृष्णजन्मखण्डे २३ अध्यायः ॥
अपि च ।
“असतां सङ्गदोषेण को न याति पराभवम् ।
त्रिदशैवन्दितो वह्निर्भस्मना सहितो यथा ॥”
इति चाणक्यम् ॥
किञ्च ।
“यत्र यत्र स्थितो जीवस्तमोयोगेन लज्जते ।
उपहासाय किं न स्यादसत्सङ्गो मनीषिणाम् ॥”
इति ज्योतिस्तत्त्वम् ॥
<LEND>
