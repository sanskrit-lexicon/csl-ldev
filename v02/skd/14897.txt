<L>14897<pc>2-619<k1>तिमिरः<k2>तिमिरः
तिमिरः¦, पुं, (तिम्यति क्लिद्यति चक्षुरनेन । तिम +
<>“इषिमदिमुदीति ।” उणां । १ । ५२ । इति किरच् ।)
<>चक्षूरोगविशेषः । तस्य निदानादि यथा ।
<>चतुर्थपटलगतदोषमाह ।
<>“तिमिराख्यः स यो दोषश्चतुर्थपटलं गतः ।
<>रुणद्धि सर्व्वतो दृष्टिं लिङ्गनाश इति क्वचित् ॥
<>अस्मिन्नपि तमोभूते नातिरूढे महागदे ।
<>चन्द्रादित्यौ स नक्षत्रावन्तरीक्षे च विद्यतः ॥
<>निर्म्मलानि च तेजांसि भ्राजिष्णूनि च पश्यति ।
<>स एव लिङ्गनाशस्तु नीलिकाकाचसंज्ञितः ॥
<>यो दोषः दोषोऽत्र रोगः चतुर्थपटलं वाह्य-
<>पटलं गतः स तिमिराख्यः । तिमिरदर्शनेन
<>तिमिरमस्यास्तीति तिमिरः अर्श आदित्वात् ।
<>तस्य लक्षणमाह रुणद्धीत्यादि । स तिमि-
<>राख्यः । सर्व्वतः सर्व्वत्र । लिङ्गनाश इति
<>क्वचित् तन्त्रान्तरे लिङ्गनाशसंज्ञः । तस्य निरु-
[Page2-619-c+ 52]
<>क्तिश्च । लिङ्ग्यते चिह्न्यते अनेनेति लिङ्गं दृष्टि-
<>तेजः तस्य नाशोऽस्मिन् इति लिङ्गनाशः ।
<>अस्मिन्नपि तिमिरेऽपि तमोभूते तमस्तुल्ये ।
<>अत्र तु भूतशब्दस्तुल्यार्थः । भूतं प्राण्यतीते
<>समे त्रिष्वित्यमरवचनात् । नातिरूढे अप्रौढे ।
<>चन्द्रादित्यौ नक्षत्राणि च पश्यति । अन्तरीक्षे
<>अन्तरीक्षस्य प्रकाशमयत्वेन तमोऽभिभावात् ।
<>तेजांसि अग्न्यादेः । भ्राजिष्णूनि रत्नसुवर्णा-
<>दीनि । अस्मिन् प्रौढे नीरजे च चन्द्रादित्यादीन्न
<>पश्यतीत्यन्वयः । नीलिकाकाचसंज्ञितः नीलिका-
<>काचेति नामान्तराभ्यां युक्तः ॥ * ॥
<>दृष्टिरोगाणां सङ्ख्यानामानि चाह ।
<>दृष्ट्याश्रया षट् च षडेव रोगाः
<>षड्लिङ्गनाशा हि भवन्ति तत्र ।
<>वातेन पित्तेन कफेन सर्व्वै-
<>रुक्तात् परिम्लाय्य विधिश्च षष्ठः ॥
<>दृष्ट्याश्रया षट् च षडेव रोगाः षट् षट् द्बादशे-
<>त्यर्थः । तत्र लिङ्गनाशाः षट् तान् विवृ-
<>णोति वातेनेत्यादि ॥ * ॥
<>तथा नरः पित्तविदग्धदृष्टिः
<>कफेन चान्यस्त्वथ धूमदर्शी ।
<>यो ह्रस्वजात्यो नकुलान्ध्यसंज्ञो
<>गम्भीरसंज्ञा च तथैव दृष्टिः ॥
<>पित्तविदग्धदृष्ट्यादयः षट् । एवं दृष्ट्यादयश्च
<>षट् । एवं दृष्ट्याश्रया द्वादशरोगाः ॥ * ॥
<>तत्र द्वावन्यौ चाह ।
<>तत्रैवान्यौ गदौ बद्धौ सनिमित्तानिमित्तकौ ॥
<>तेषु वातजस्य लिङ्गनाशस्य लक्षणमाह ।
<>वातेन खलु रूपाणि भ्रमन्तीव च पश्यति ।
<>आविलान्यरुणाभानि व्याविद्धानीव मानवः ॥
<>आविलानि कलुषाणि । अरुणानि अव्यक्त-
<>लौहित्ययुक्तानि । आविद्धानीव कुटिलानीव ॥ *
<>पैत्तिकमाह ।
<>पित्तेनादित्यखद्योतशक्रचापतडिद्गुणान् ।
<>नृत्यतश्चैव शिखिनः सर्व्वं नीलञ्च पश्यति ॥
<>आदित्यादीनां गुणान् रूपाणि ॥ * ॥
<>श्लैष्मिकमाह ।
<>कफेन पश्येद्रूपाणि स्निग्धानि च सितानि च ।
<>सलिलप्लावितानीव जालकानीव मानवः ॥ * ॥
<>सन्निपातजमाह ।
<>सन्निपातेन चित्राणि विपरीतानि पश्यति ।
<>बहुधापि द्विघा वापि सर्व्वाण्येव समन्ततः ॥
<>हीनाधिका सान्यथा वा ज्योतींष्यपि च
<>पश्यति ॥
<>चित्राणि नानावर्णानि । विपरीतानि वैपरीत्यं
<>विवृणोति बहुधेत्यादि ॥ * ॥
<>रक्तजमाह ।
<>पश्येद्रक्तेन रक्तानि तमांसि विविधानि च ।
<>हरितान्यथ कृष्णानि पीताश्वपि च मानवः ॥ * ॥
<>परिम्लायिनमाह ।
<>रक्तेन मूर्च्छितं पित्तं परिम्लायिनमाचरेत् ।
<>तेन पीता दिशः पश्येदुद्यन्तमिव भास्करम् ॥
[Page2-620-a+ 52]
<>विकीर्य्यमाणान् खद्योतैर्वृक्षांस्तेजांसि चैव हि ॥
<>विकीर्य्यमाणान् व्याप्यमानान् अग्न्यादिभिरिव ॥
<>वातादिजनितैर्नेत्रवर्णैरपि स षड्विधः ।
<>लिङ्गनाशो निगदितो वर्णो वातादितो यथा ॥
<>रागारुणो मारुततः प्रदिष्टो
<>म्लायी च नीलश्च तथैव पित्तात् ।
<>कफात् सितः शोणिततः सरक्तः
<>समस्तदोषप्रभवो विचित्रः ॥ * ॥
<>वातादिना हेतुभूतेन जनिते नेत्रविषये मण्डले
<>रूपविशेषमाह ।
<>अरुणं मण्डलं वाताच्चञ्चलं परुषं तथा ।
<>पित्ततो मण्डलं नीलं कांस्याभं वा सपीतकम् ॥
<>श्वेतं पीतं वा कथमेतत् व्याधिप्रभावात् ॥
<>श्लेष्मणा बहलं स्निग्धं शङ्खकुन्देन्दुपाण्डरम् ।
<>चलत्पद्मपलाशस्थशुक्लो बिन्दुरिवाम्भसः ।
<>मृद्यमाने तु नयने मण्डलं तद्बिसर्पति ॥
<>बहलं स्थूलम् ।
<>मण्डलं तु भवेच्चित्रं लिङ्गनाशे त्रिदोषजे ।
<>प्रवालपद्मपत्राभं मण्डलं शोणितात्मकम् ॥
<>चित्रं वातादिवर्णम् ।
<>रक्तजं मण्डलं दृष्टौ स्थूलकाचारुणप्रभम् ।
<>परिम्लायिनि रोगे स्यात् म्लानं नीलमथापि वा ॥
<>दोषक्षयात् स्वयं तत्र कदाचित् स्यात्तु दर्शनम् ॥
<>रक्तजं पित्तानुगामिरक्तजम् । स्थूलकाचारुण-
<>प्रभं स्थूलकाचस्येवारुणा प्रभा यस्य तत् । एतेन
<>स्थौल्यमरुणत्वञ्च बोध्यते । दोषक्षयादित्यादि ।
<>तत्र परिम्लायिनि कालान्तरेण दोषक्षयात्
<>कदाचित् स्वयमेव दर्शनं स्यात् ॥ * ॥ अनुक्त-
<>व्यथादाहगौरवादिदोषलिङ्ग-संग्रहणार्थमाह ।
<>यथास्वं दोषलिङ्गानि सर्व्वेष्वेव भवन्ति हि ॥ * ॥
<>पत्तविदग्धदृष्टेर्लक्षणमाह ।
<>पित्तेन दुष्टेन गतेन दृष्टिं
<>पीता भवेद्यस्य नरस्य दृष्टिः ।
<>पीतानि रूपाणि च तेन पश्येत्
<>सर्व्वो नरः पित्तविदग्धदृष्टिः ॥
<>पित्तेन गतेन दृष्टिं दृष्टावपि प्रथमद्बितीये
<>पटले गतेनेति बोद्धव्यम् । तेन व्याधिना ॥ * ॥
<>तस्मिन्नेव पित्ते दृष्टौ तृतीयं पटलं गते रूप-
<>विशेषमाह ।
<>प्राप्ते तृतीयं पटलं तु दोषे
<>दिवा न पश्येन्निशि वीक्षते सः ।
<>रात्रौ स शीतानुगृहीतदृष्टिः
<>पित्ताल्पभावात् सकलानि पश्येत् ॥
<>दोषेऽत्र पित्ते ॥ * ॥ अथ श्लेष्मविदग्धदृष्टि-
<>लक्षणमाह ।
<>तथा नरः श्लेष्मविदग्धदृष्टि-
<>स्तान्येव शुक्लानि हि मन्यते तु ।
<>अत्रापि श्लेष्मणो दृष्टौ प्रथमद्वितीयपटलगतस्यै-
<>तल्लिङ्गं बोद्धव्यम् ॥ * ॥ स एव श्लेष्मा दृष्टौ
<>पटलत्रयं गतो नक्तान्ध्यं करोतीत्याह ।
<>त्रिपु स्थितो यः पटलेषु दोषो
<>नक्तान्ध्यमापादयति प्रसह्य ।
[Page2-620-b+ 52]
<>दिवा स सूर्य्यानुगृहीतदृष्टिः
<>पश्येत्तु रूपाणि कफाल्पभावात् ॥
<>दोषोऽत्र कफस्तस्योपक्रान्तत्वात् । नक्तान्ध्यस्य
<>श्लेष्मविदग्धदृष्टावन्तर्भूतत्वाच्च पृथग्गणना ॥ * ॥
<>धूमदर्शिनमाह ।
<>शोकज्वरायाः सशिरोऽभितापै-
<>रव्याहता यस्य नरस्य दृष्टिः ।
<>धूम्रांस्तु यः पश्यति सर्व्वभावात्
<>स धूमदर्शीति नरः प्रदिष्टः ॥
<>शिरोऽभितापः शिरसि घर्म्मादिना सन्तापः ।
<>एतस्य पित्तदोषो बोद्धव्यः ॥ * ॥
<>ह्नस्वजात्यमाह ।
<>यो वासरे पश्यति कष्टतोऽथ
<>रूपं महच्चापि निरीक्षतेऽल्पम् ।
<>रात्रौ पुनर्यः प्रकृतानि पश्येत्
<>स ह्नस्वजात्यो मुनिभिः प्रदिष्टः ॥ * ॥
<>नकुलान्ध्यमाह ।
<>विद्योतते यस्य नरस्य दृष्टि-
<>र्दोषाभिपन्ना नकुलस्य यद्वत् ।
<>चित्राणि रूपाणि दिवा स पश्येत्
<>स वै विकारो नकुलान्ध्यसंज्ञः ॥ * ॥
<>गम्भीरकमाह ।
<>दृष्टिर्व्विरूपा श्वसनोपसृष्टा
<>सङ्कुच्य याभ्यन्तरतः प्रयाति ।
<>रुजावगाढा च तमक्षिरोगं
<>गम्भीरकेति प्रवदन्ति तज्ज्ञाः ॥
<>विरूपा विकृता । श्वसनोपसृष्टा वातोपहता ।
<>रुजावगाढा गम्भीरवेदनान्विता ॥ * ॥
<>वाह्यौ पुनर्द्वावपि संप्रदिष्टौ
<>निमित्ततश्चाप्यनिमित्ततश्च ।
<>निमित्ततस्तस्य शिरोऽभितापात्
<>ज्ञेयस्त्वभिष्यन्दनिदर्शनैः सः ॥
<>वाह्यौ सुश्रुतोक्तद्बादशसंख्येभ्योऽधिकौ तत्र
<>निमित्तत आह शिरोऽभितापात् शिरोऽभि-
<>ताप्यते येन विषकुसुमगन्धवहपवनस्पर्शेन स
<>शिरोऽभितापस्तस्मात् । अभिष्यन्दनिदर्शनैः
<>रक्ताभिष्यन्दलिङ्गैरिति गदाधरः ॥ सन्निपाता-
<>भिष्यन्दलिङ्गैरिति कार्त्तिकः ॥ * ॥
<>अनिमित्तत आह ।
<>सुरर्षिगन्धर्व्वमहोरगाणां
<>सन्दर्शनेनापि च भास्करस्य ।
<>हन्येत दृष्टिर्म्मनुजस्य तस्य
<>स लिङ्गनाशस्त्वनिमित्तसंज्ञः ॥
<>अनुपलभ्यमानानां सुरादीनां दर्शननिमित्त-
<>मप्यनिमित्तं मन्यते ॥ * ॥
<>अनिमित्ततो लिङ्गनाशस्य लक्षणमाह ।
<>तत्राक्षिविस्पष्टमिवावभाति
<>षैदूर्य्यवर्णा विमला च दृष्टिः ।
<>विस्पष्टं ज्योतिर्युक्तम् । वैदूर्य्यवर्णा श्यामा
<>विमला निर्म्मला । इति दृष्टिरोगाः ॥ * ॥
<>अथ तिमिरचिकित्सा ।
<>“भुक्त्वा पाणितलं घृष्ट्वा चक्षुषोर्यदि दीयते ।
[Page2-620-c+ 52]
<>अचिरेणैव तद्वारि तिमिराणि व्यपोहति ॥ * ॥
<>शङ्खनाभिर्विभीतस्य पथ्यामज्जा मनःशिला ।
<>पिप्यली मरिचं कुष्ठं वचा चेति समांशकम् ॥
<>छागीक्षीरेण संपिष्य वटीं कुर्य्याद्यवोन्मिताम् ।
<>हरेणुमात्रां संघृष्य जलेनाञ्जनमाचरेत् ॥
<>तिमिरं मांसवृद्धिञ्च काचं पटलमर्व्वुदम् ।
<>रात्र्यन्धं वार्षिकं पुष्पं वटी चन्द्रोदया हरेत् ॥”
<>इति चन्द्रोदया वटी ॥ * ॥
<>कणा सलवणोषणा सहरसाञ्जना साञ्जना
<>सरित्पतिकफः सिता सितपुनर्न्नवा सम्भवा ।
<>रजन्यरुणचन्दनं मधु च तुत्थपथ्याशिला
<>अरिष्टदलसावरस्फुटिकशङ्खनाभीन्दवः ॥
<>इमानि तु विचूर्णयेन्निविडवाससा शोधये-
<>त्तथायसि विमर्द्दयेत् समधुताम्रखण्डेन तत् ।
<>इदं मुनिभिरीरितं नयनशोणनामाञ्जनं
<>करोति तिमिरक्षयं पटलपुष्पनाशं बलात् ॥
<>लवणं सैन्धवम् । अञ्जनं सुरमा इति लोके ।
<>सरित्पतिकफः समुद्रफेनः । शिला मनःशिला ।
<>सावरो लोध्रः । स्फुटिकः फट्करी । इन्दूः
<>कर्पूरः । नयनशोणं तिमिरे नूतनकुसुमे नूतन-
<>पटले च ॥ * ॥
<>हरीतकी वचा कुष्ठं पिप्पली मरिचानि च ।
<>विभीतकस्य मज्जा च शङ्खनाभिर्म्मनःशिला ॥
<>सर्व्वमेतत् समं कृत्वा गव्यक्षीरेण पेषयेत् ।
<>नाशयेत्तिमिरं कण्डुं पटलाण्यर्व्वुदानि च ॥
<>अपि त्रैवार्षिकं शुक्रं मासेनैकेन नाशयेत् ।
<>अधिकानि च मांसानि रात्रावन्धत्वमेव च ॥
<>चन्द्रोदया वटी पुष्पे तिमिरे च ॥ * ॥
<>रजनी निम्बपत्राणि पिप्पली मरिचानि च ।
<>विडङ्गं भद्रमुस्तञ्च सप्तमी त्वभया स्मृता ॥
<>अजामूत्रेण संपिष्य छायायां शोषयेद्बटीम् ।
<>वारिणा तिमिरं हन्ति गोमूत्रेण तु पिष्टिकाम् ॥
<>मधुना पटलं हन्ति नारीक्षीरेण पुष्पकम् ।
<>एषा चन्द्रप्रभावर्त्तिः स्वयं रुद्रेण निर्म्मिता ॥
<>इति चन्द्रप्रभावर्त्तिः ॥ * ॥
<>कणा छागयकृन्मध्ये पक्वा तद्रसपेषिता ।
<>अचिराद्धन्ति नक्तान्ध्यं तद्बत् सक्षौद्रमूषणम् ॥
<>त्रिफलाया रसं प्रस्थं प्रस्थं भृङ्गरजस्य च ।
<>वृषस्य च रसं प्रस्थं शतावर्य्याश्च तत्समम् ॥
<>गुडूच्या आमलक्याश्च रसं छागीपयस्तथा ।
<>प्रस्थं प्रस्थं समाहृत्य सर्व्वैरेभिर्घृतं पचेत् ॥
<>कल्कः कणा सिता द्राक्षा त्रिफला नीलमुत्-
<>पलम् ।
<>मधुकं क्षीरकाकोली मधुपर्णी निदिग्धिका ॥
<>तत्साधुसिद्धं विज्ञाय शुभे भाण्डे निधापयेत् ।
<>ऊर्द्ध्वं पानमधःपानं मध्ये पानं प्रशस्यते ॥
<>यावन्तो नेत्रजा रोगास्तान् पानादपकर्षति ।
<>सुरक्ते रक्तदुष्टे च रक्ते वा विश्रुते तथा ॥
<>नक्तान्ध्ये तिमिरे काचे नीलिका पटलार्व्वुदे ।
<>अभिष्यन्देऽधिमन्थे च यक्ष्मकोपे सुदारुणे ॥
<>नेत्ररोगेषु सर्व्वेषु दोषत्रयकृतेष्वपि ।
<>परं हितमिदं प्रोक्तं त्रिफलाद्यं महाघृतम् ॥
[Page2-621-a+ 52]
<>भृङ्गरजः भृङ्गराजः भङ्गगरा इति लोके ।
<>क्षीरकाकोल्या अलाभे अश्वगन्धामूलं ग्राह्यम् ॥
<>मधुपर्ण्यत्र जलजं यष्टीमधु चक्षुष्यत्वात् । तद-
<>लाभे सामान्यं यष्टीमधु ग्राह्यं तूल्यगुणत्वात् ॥
<>त्रिफलाद्यं घृतम् ॥ * ॥
<>शतमेकं हरीतक्या द्विगुणञ्च विभीतकम् ।
<>चतुर्गुणं त्वामलकं वृषमार्कवयोः समम् ॥
<>चतुर्गुणोदकं दत्त्वा शनैर्म्मृद्वग्निना पचेत् ।
<>भागं चतुर्थं संरक्ष्य क्वाथं तमवतारयेत् ॥
<>शर्करा मधुकं द्राक्षा मधुयष्टिर्न्निदिग्धिका ।
<>काकोली क्षीरकाकोली त्रिफला नागकेशरम् ॥
<>पिप्पली चन्दनं मुस्तं त्रायमाणामथोत्पलम् ।
<>घृतप्रस्थसमं क्षीरं कल्कैरेतैः शनैः पचेत् ॥
<>हन्यात् सतिमिरं काचं नक्तान्ध्यं शुक्रमेव च ।
<>तथा स्रावञ्च कण्डूञ्च श्वयथुञ्च कषायताम् ॥
<>कलुषत्वञ्च नेत्रस्य विधर्म्मपटलान्वितम् ।
<>बहुनात्र किमुक्तेन सर्व्वान् नेत्रामयान् हरेत् ॥
<>यस्य चोपहता दृष्टिः सूर्य्याग्निभ्यां प्रपश्यतः ।
<>तस्यैतद्भेषजं प्रोक्तं मुनिभिः परमं हितम् ॥
<>मार्ज्जितं दर्पणं यद्वत् परां निर्म्मलतां व्रजेत् ।
<>तद्वदेतेन पीतेन नेत्रं निर्म्मलतामियात् ॥
<>वारिद्रोणद्वयं चात्र वृषमार्कवयोस्तुले ।
<>काकोलीयुगलालाभे अश्वगन्धामूलं ग्राह्यम् ॥
<>द्वितीयं त्रिफलाद्यं घृतम् ॥ * ॥
<>वासाविश्वामृतादार्व्वीरक्तचन्दनचित्रकैः ।
<>भूनिम्बनिम्बकटुकापटोलत्रिफलाम्बुदैः ॥
<>निशाकलिङ्गकुटजैः क्वाथः सर्व्वाक्षिरोगहा ।
<>वैस्वर्य्यं पीनसं श्वासं कासं नाशयति ध्रुवम् ॥
<>वासादिक्वाथः ।
<>इति नेत्ररोगाधिकारः ।” इति भावप्रकाशः ॥ * ॥
<>किञ्च । गारुडे १९८ अध्याये ।
<>“कतकस्य फलं शङ्खं सैन्धवं त्र्युषणं वचा ।
<>फेनो रसाञ्जनं क्षौद्रं विडङ्गानि मनःशिला ॥
<>एषां वर्त्तिर्हन्ति कासं तिमिरं पटलं तथा ॥”
<LEND>
