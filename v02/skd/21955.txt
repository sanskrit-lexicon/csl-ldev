<L>21955<pc>3-192<k1>पुरुषः<k2>पुरुषः
पुरुषः¦, पुं, (पुरति अग्रे गच्छतीति । पुर +
<>“पुरः कुषन् ।” उणा० ४ । ७४ । इति कुषन् ।)
<>पिपर्त्ति पूरयति बलं यः पुर्षु शेते य इति वा ।
<>पुमान् । (यथा, मनौ । १ । ३२ ।
<>“द्विधा कृत्वात्मनो देहमर्द्धेन पुरुषोऽभवत् ।
<>अर्द्धेन नारी तस्यां स विराजमसृजत् प्रभुः ॥”)
<>तत्पर्य्यायः । पूरुषः २ ना ३ नरः ४ पञ्चजनः
<>५ पुमान् ६ अर्थाश्रयः ७ अधिकारी ८ कर्म्मार्हः
<>९ जनः १० अर्थवान् ११ । इति राजनिर्घण्टः ॥
<>मनुष्यः १२ मानवः १३ मर्त्यः १४ मानुषः १५
<>मनुः १६ । इति शब्दरत्नावली ॥ रसिकराजः
<>१७ घनकामधामा १८ मदनशायकाङ्कः १९
<>मन्मथशायकलक्ष्यः २० । इति कविकल्पलता ॥
<>स चतुर्विधः । यथा, --
<>“शशो मृगोवृषञ्चाश्वो नृणां जातिचतुष्टयम् ॥”
<>शशादीनां लक्षणं यथा, --
[Page3-192-c+ 52]
<>“मृदुवचनसुशीलः कोमलाङ्गः सुकेशः
<>सकलगुणनिधानः सत्यवादी शशोऽयम् । १ ।
<>वदति मधुरवाणीं दीर्घनेत्रोऽतिभीरु-
<>श्चपलमतिसुदेहः शीघ्रवेगो मृगोऽयम् ॥ २ ॥
<>बहुगुणबहुबन्धुः शीघ्रकामो नताङ्गः
<>सकलरुचिरदेहः सत्यवादी वृषोऽयम् । ३ ।
<>उदरकटिकृशः स्यादुग्रकण्ठाधरौष्ठो
<>दशनवदननासाश्रोत्रदीर्घो हि वाजी ॥” ४ ॥
<>इति रतिमञ्जरी ॥ * ॥
<>तस्य पञ्चलक्षणत्वं यथा, --
<>“पात्रे त्यागी गुणे रागी भोगी परिजनैः सह ।
<>शास्त्रे बोद्धा रणे योद्धा पुरुषः पञ्चलक्षणः ॥”
<>इति प्राचीनाः ॥
<>जितेन्द्रियस्य पुरुषत्वं यथा, --
<>“सा श्रीर्या न मदं कुर्य्यात् स मुखी तृष्णयो
<>ज्झितः ।
<>तन्मित्रं यत्र विश्वासः पुरुषः स जितेन्द्रियः ॥”
<>इति गारुडे १६ अध्यायः ॥ * ॥
<>(अस्य लक्षणादिकं यथा, --
<>“उन्मानमानगतिसंहतिसारवर्ण-
<>स्नेहस्वरप्रकृतिसत्त्वमनूकमादौ ।
<>क्षेत्रं मृजाञ्च विधिवत् कुशलोऽवलोक्य
<>सामुद्रविद्वदति यातमनागतञ्च ॥
<>अस्वेदनौ मृदुतलौ कमलोदराभौ
<>श्लिष्टाङ्गुली रुचिरताम्रनखौ सुपार्ष्णी ।
<>उष्णौ शिराविरहितौ सुनिगूढगुल्फौ
<>कूर्म्मोन्नतौ च चरणौ मनुजेश्वरस्य ॥
<>शूर्पाकारविरूक्षपाण्डुरनखौ वक्रौ शिरासन्ततौ
<>संशुष्को विरलाङ्गुली च चरणौ दारिद्य्रदुःख-
<>प्रदौ ।
<>मार्गायोत्कटकौ कषायसदृशौ वंशस्य विच्छि-
<>त्तिदौ
<>ब्रह्मघ्नौ परिपक्वमृद्द्युतितलौ पीतावगम्यारतौ ॥
<>प्रविरलतनुरोमवृत्तजङ्घा
<>द्विरदकरप्रतिमैर्वरोरुभिश्च ।
<>उपचितसमजानवश्च भूपा
<>धनरहिताः श्वशृगालतुल्यजङ्घाः ॥
<>रोमैकैकं कूपके पार्थिवानां
<>द्वे द्वे ज्ञेये पण्डितश्रोत्रियाणाम् ।
<>त्र्याद्यैर्निःस्वा मानवा दुःखभाजः
<>केशाश्चैवं निन्दिताः पूजिताश्च ॥
<>निर्मांसजानुर्म्रियते प्रवासे
<>सौभाग्यमल्पैर्विकटैर्दरिद्राः ।
<>स्त्रीनिर्जिताश्चापि भवन्ति निम्नै
<>राज्यं समांसैश्च महद्भिरायुः ॥
<>लिङ्गेऽल्पे धनवानपत्यरहितः स्थूले विहीनो धनै-
<>र्मेढ्रे वामनते सुतार्थरहितो वक्रेऽन्यथा पुत्त्र-
<>वान् ।
<>दारिद्य्रं विनते त्वधोऽल्पतनयो लिङ्गे शिरास-
<>न्तते ।
<>स्थूलग्रन्थियुते सुखी मृदु करोत्यन्तं प्रमेहा-
<>दिभिः ॥
[Page3-193-a+ 52]
<>कोशनिगूढैर्भूपा दीर्घैर्भग्नैश्च वित्तपरिहीनाः ।
<>ऋजुवृत्तशेफसो लघुशिरालशिश्नाश्च धनवन्तः ॥
<>जलमृत्युरेकवृषणो विषमैः स्त्रीचञ्चलः समैः
<>क्षितिपः ।
<>ह्नस्वायुश्चोद्बद्धैः प्रलम्बवृषणस्य शतमायुः ॥
<>रक्तैराढ्यामणिभिर्निर्द्रव्याः पाण्डुरैश्चमलिनैश्च ।
<>सुखिनः सशब्दमूत्रा निःस्वा निःशब्दधाराश्च ॥
<>द्बित्रिचतुर्धाराभिः प्रदक्षिणावर्तवलितमूत्राभिः ।
<>पृथ्वीपतयो ज्ञेया विकीर्णमूत्राश्च धनहीनाः ॥
<>एकैव मूत्रधारा वलिता रूपप्रधानसुतदात्री ।
<>स्निग्धोन्नतसममणयो धनवनितारत्नभोक्तारः ॥
<>मणिभिश्च मध्यनिम्नैः कन्यापितरो भवन्ति
<>निःस्वाश्च ।
<>बहुपशुभाजो मध्योन्नतैश्च नात्युल्वणैर्धनिनः ॥
<>परिशुष्कबस्तिशीर्षैर्धनरहिता दुर्भगाश्च
<>विज्ञेयाः ।
<>कुसुमसमगन्धशुक्रा विज्ञातव्या महीपालाः ॥
<>मधुगन्धे बहुवित्ता मत्स्यसगन्धे बहून्यपत्यानि ।
<>तनुशुक्रः स्त्रीजनको मांससगन्धो महाभोगी ॥
<>मदिरागन्धे यज्वा क्षारसगन्धे च रेतसि दरिद्रः ।
<>शीघ्रं मैथुनगामी दीर्घायुरतोऽन्यथाल्पायुः ॥
<>निःस्वोऽतिस्थूलस्फिक् समांसलस्फिक् सुखा-
<>न्वितो भवति ।
<>व्याघ्रान्तोऽध्यर्धस्फिग्मण्डूकस्फिग्नराधिपतिः ॥
<>सिंहकटिर्मनुजेन्द्रः कपिकरभकटिर्धनैः परि-
<>त्यक्तः ।
<>समजठरा भोगयुता घटपिठरनिभोदरा
<>निःस्वाः ॥
<>अविकलपार्श्वा धनिनो निम्नैर्वक्रश्च भोगस-
<>न्त्यक्ताः ।
<>समकुक्षा भोगाढ्या निम्नाभिर्भोगपरिहीनाः ॥
<>उन्नतकुक्षाः क्षितिपाः कुटिलाः स्युर्मानवा
<>विषमकुक्षाः ।
<>सर्पोदरा दरिद्रा भवन्ति बह्वाशिनश्चैव ॥
<>परिमण्डलोन्नताभिर्विस्तीर्णाभिश्च नाभिभिः
<>सुखिनः ।
<>स्वल्पा त्वदृश्यनिम्ना नाभिः क्लेशावहा भवति ॥
<>वलिमध्यगता विषमा शूलावाधं करोति
<>नैःख्यञ्च ।
<>शाठ्यं वामावर्त्ता करोति मेधां प्रदक्षिणतः ॥
<>पार्श्वायता चिरायषमुपरिष्टाच्चेश्वरं गवा-
<>ढ्यमधः ।
<>शतपत्रकर्णिकाभा नाभिर्मनुजेश्वरं कुरुते ॥
<>शस्त्रान्तं स्त्रीभोगिनमाचार्य्यं बहुसुतं यथा-
<>सङ्ख्यम् ।
<>एकद्वित्रिचतुर्भिर्वलिभिर्विद्यान्नृपं त्ववलिम् ॥
<>विषमवलयो मनुष्या भवन्त्यगम्याभिगामिनः
<>पापाः ।
<>ऋजुवलयः सुखभाजः परदारद्वेषिणश्चैव ॥
<>मांसलमृदुभिः पार्श्वैः प्रदक्षिणावर्त्तरोमभि-
<>र्भूपाः ।
<>विपरीतैर्निर्द्रव्याः सुखपरिहीनाः परप्रेष्याः ॥
[Page3-193-b+ 52]
<>सुभगा भवन्त्यनुद्बद्धचूचुका निर्धना विषमदीर्घैः ।
<>पीनोपचितनिमग्नैः क्षितिपतयश्चूचुकैः सुखिनः ॥
<>हृदयं समुन्नतं पृथु न वेपनं मांसलं च नृप-
<>तीनाम् ।
<>अधमानां विपरीतं खररोमचितं शिरालञ्च ॥
<>समवक्षसोऽर्थवन्तः पीनैः शूरास्त्वकिञ्चना-
<>स्तनुभिः ।
<>विषमं वक्षो येषां ते निःस्वाः शस्त्रनिधनाश्च ॥
<>विषमैर्विषमो जत्रुभिरर्थविहीनोऽस्थिसन्धि-
<>परिणद्धैः ।
<>उन्नतजत्रुर्भागी निम्नैर्निःस्वोऽर्थवान् पीनैः ॥
<>चिपिटग्रीवो निःस्वः शुष्का सशिरा च यस्य
<>वा ग्रीवा ।
<>महिषग्रीवः शूरः शास्त्रान्तो वृषसमग्रीवः ॥
<>कम्बुग्रीवो राजा प्रलम्बकण्ठः प्रभक्षणो भवति ।
<>पृष्ठमभग्नमरोमशमर्थवतामशुभदमतोऽन्यत् ॥
<>अस्वेदनपीनोन्नतसुगन्धिसमरोमसङ्कुलाः
<>कक्षाः ।
<>विज्ञातव्या धनिनामतोऽन्यथार्थैर्विहीनानाम् ॥
<>निर्मांसौ रोमचितौ भग्नावल्पौ च निर्धन-
<>स्यांसौ ।
<>विपुलावव्युच्छिन्नौ सुश्लिष्टौ सौख्यवीर्य्यवताम् ॥
<>करिकरसदृशौ वृत्तावाजान्ववलम्बिनौ समौ
<>पीनौ ।
<>बाहू पृथिवीशानामधमानां रोमशौ ह्नस्वौ ॥
<>हस्ताङ्गुलयो दीर्घाश्चिरायुषामवलिताश्च
<>सुभगानाम् ।
<>मेधाविनाञ्च सूक्ष्माश्चिपिठाः परकर्म्मनिरता-
<>नाम् ॥
<>स्थूलाभिर्धनरहिता बहिर्नताभिश्च शस्त्र-
<>निर्याणाः ।
<>कपिसदृशकरा धनिनो व्याघ्रोपमपाणयः
<>पापाः ॥
<>मणिबन्धनैर्निगूढैर्दृढैश्च सुश्लिष्टसन्धिभिर्भूपाः ।
<>हीनैर्हस्तच्छेदः श्लथैः सशब्दैश्च निर्द्रव्याः ॥
<>पितृवित्तेन विहीना भवन्ति निम्नेन करतलेन
<>नराः ।
<>संवृतनिम्नैर्धनिनः प्रोत्तानकराश्च दातारः ॥
<>विषमैर्विषमा निःस्वाश्च करतलैरीश्वरास्तु
<>लाक्षाभैः ।
<>पीतैरगम्यवनिताभिगामिनो निर्घना रूक्षैः ॥
<>तुषसदृशनखाः क्लीवाश्चिपिटैः स्फुटितैश्च
<>वित्तसन्त्यक्ताः ।
<>कुनखविवर्णैः परतर्कुकाश्च ताम्रैश्च भूपतयः ॥
<>अङ्गुष्ठयवैराढ्याः सुतवन्तोऽङ्गुष्ठमूलगैश्च यवः ।
<>दीर्घाङ्गुलिपर्वाणः सुभगा दीर्घायुषश्चैव ॥
<>स्निग्धा निम्ना रेखा धनिनां तद्ब्यत्ययेन
<>निःस्वानाम् ।
<>विरलाङ्गुलयो निःस्वा धनसञ्चयिनो घना-
<>ङ्गुलयः ॥
<>तिस्रो रेखा मणिबन्धनोत्थिताः करतलोपगा
<>नृपतेः ।
[Page3-193-c+ 52]
<>मीनयुगाङ्कितपाणिर्नित्यं सत्रप्रदो भवति ॥
<>वज्राकारा धनिनां विद्याभाजान्तु मीनपुच्छ-
<>निभाः ।
<>शङ्खातपत्रशिविकागजाश्वपद्मोपमा नृपतेः ॥
<>कलशमृणालपताकाङ्कुशोपमाभिर्भवन्ति निधि-
<>पालाः ।
<>दामनिभाभिश्चाढ्याः स्वस्तिकरूपाभिरैश्वर्य्यम् ॥
<>चक्रासिपरशुतोमरशक्तिधनुःकुन्तसन्निभा
<>रेखाः ।
<>कुर्व्वन्ति चमूनाथं यज्वानमुलूखलाकाराः ॥
<>मकरध्वजकोष्ठागारसन्निभाभिर्महाधनोपेताः ।
<>वेदीनिभेन चैवाग्निहोत्रिणो ब्रह्मतीर्थेन ॥
<>वापीदेवकुलाद्यैर्धर्मं कुर्व्वन्ति च त्रिकोणाभिः ।
<>अङ्गुष्ठमूलरेखाः पुत्त्राः स्युर्दारिकाः सूक्ष्माः ॥
<>रेखाः प्रदेशिनीगाः शतायुषां कल्पनीय-
<>मूनाभिः ।
<>छिन्नाभिर्द्रुमपतनं बहुरेखारेखिणो निःस्वाः ॥
<>अतिकृशदीर्घैश्चिवुकैर्निर्द्रव्या मांसलैर्धनोपेताः ।
<>विम्बोपमैरवक्रैरधरैर्भूपास्तनुभिरस्वाः ॥
<>ओष्ठैः स्फुटितविखण्डितविवर्णरूक्षैश्च धन-
<>परित्यक्ताः ।
<>स्निग्धा घनाश्च दशनाः सुतीक्ष्णदंष्ट्राः समाश्च
<>शुभाः ॥
<>जिह्वा रक्ता दीर्घा श्लक्ष्णा सुसमा च भोगिनां
<>ज्ञेया ।
<>श्वेता कृष्णा परुषा निर्द्रव्याणां तथा तालु ॥
<>वक्त्रं सौम्यं संवृतममलं श्लक्ष्णं समञ्च भूपानाम् ।
<>विपरीतं क्लेशभुजां महामुखं दुर्भगाणाञ्च ॥
<>स्त्रीमुखमनपत्यानां शाठ्यवतां मण्डलं परि-
<>ज्ञेयम्
<>दीर्घं निर्द्रव्याणां भीरुमुखाः पापकर्माणः ॥
<>चतुरश्रं धूर्तानां निम्नं वक्त्रञ्च तनयरहिता-
<>नाम् ।
<>कृपणानामतिह्नस्वं सम्पूर्णं भोगिनां कान्तम् ॥
<>अस्फुटिताग्रं स्निग्धं श्मश्रु शुभं मृदु च सन्न-
<>तञ्चैव ।
<>रक्तैः परुषैश्चौराः श्मश्रुभिरल्पैश्च विज्ञेयाः ॥
<>निर्मांसैः कर्णैः पापमृत्यवश्चर्पटैः सुबहुभोगाः ।
<>कृपणाश्च ह्नस्वकर्णाः शङ्कुश्रवणाश्च भूपतयः ॥
<>रोमशकर्णा दीर्घायुषस्तु धनभागिनो विपुल-
<>कर्णाः ।
<>क्रूराः शिरावनद्धैर्व्यालम्बैर्मांसलैः सुखिनः ॥
<>भोगी त्वनिम्नगण्डो मन्त्री सम्पूर्णमांसगण्डो यः ।
<>सुखभाक् शुकसमनासश्चिरजीवी शुष्कनासश्च ॥
<>छिन्नानुरूपयागम्यगामिनो दीर्घया तु सौभा-
<>ग्यम् ।
<>आकुञ्चितया चौरः स्त्रीमृत्युः स्याच्चिपिट-
<>नासः ॥
<>धनिनोऽग्रवक्रनासा दक्षिणवक्राः प्रभक्षणाः
<>क्रूराः ।
<>ऋज्वी स्वल्पच्छिद्रा सुपुटा नासा सभाम्या-
<>नाम् ॥
[Page3-194-a+ 52]
<>धनिनां क्षुतं सकृद् द्वित्रिपिण्डितं ह्लादि सान-
<>नादञ्च ।
<>दीर्घायुषां प्रमुक्तं विज्ञेयं संहतञ्चैव ॥
<>पद्मदलाभैर्धनिनो रक्तान्तविलोचनाः श्रियो-
<>भाजः ।
<>मधुपिङ्गलैर्महार्था मार्जारविलोचनाः पापाः ॥
<>हरिणाक्षा मण्डललोचनाश्च जिह्मैश्च लोचनै-
<>श्चौराः ।
<>क्रूराः केकरनेत्रा गजसदृशदृशश्च भूपतयः ॥
<>ऐश्वर्य्यं गम्भीरैर्नोलोत्पलकान्तिभिश्च विद्वांसः ।
<>अतिकृष्णतारकाणामक्ष्णामुत्पाटनं भवति ॥
<>मन्त्रित्वं स्थूलदृशां श्यावाक्षाणाञ्च भवति
<>सौभाग्यम् ।
<>दीना दृग्निःस्वानां स्निग्धा विपुलार्थभोगव-
<>ताम् ॥
<>अभ्युन्नताभिरल्पायुषो विशालोन्नताभिरति-
<>सुखिनः ।
<>विषमभ्रुवो दरिद्रा बालेन्दुनतभ्रुवः सधनाः ॥
<>दीर्घासंसक्ताभिर्धनिनः खण्डाभिरर्थपरिहीनाः ।
<>मध्यविनतभ्रुवो ये ते सक्ताः स्त्रीष्वगम्यासु ॥
<>उन्नतविपुलैः शङ्खैर्धन्या निम्नैः सुतार्थसन्त्यक्ताः ।
<>विषमललाटा विधना धनवन्तोऽर्धेन्दुसदृशेन ॥
<>शुक्तिविशालैराचार्य्यता शिरासन्ततैरधर्म्म-
<>रताः ।
<>उन्नतशिराभिराढ्याः स्वस्तिकवत्संस्थिताभिश्च ॥
<>निम्नललाटा वधबन्धभागिनः क्ररकर्म्मनिर-
<>ताश्च ।
<>अभ्युन्नतैश्च भूपाः कृपणाः स्युः सङ्कटललाटाः ॥
<>रुदितमदीनमनश्रु स्निग्धञ्च शुभावहं मनुष्या-
<>णाम् ।
<>रूक्षं दीनं प्रचुराश्रु चैव न शुभप्रदं पुंसाम् ॥
<>हसितं शुभदमकम्पं सनिमीलितलोचनञ्च
<>पापस्य ।
<>हृष्टस्य हसितमसकृत् सोन्मादस्यासकृत्प्रान्ते ॥
<>तिस्रो रेखाः शतजीविनां ललाटायताः स्थिता
<>यदि ताः ।
<>चतसृभिरवनीशत्वं नवतिश्चायुः सपञ्चाब्दा ॥
<>विच्छिन्नाभिश्चागम्यगामिनो नवतिरप्यरेखेण ।
<>केशान्तोपगताभी रेखाभिरशीतिवर्षायुः ॥
<>पञ्चभिरायुः सप्ततिरेकाग्रावस्थिताभिरपि षष्टिः ।
<>बहुरेखेण शतार्धं चत्वारिंशच्च वक्राभिः ॥
<>त्रिंशद्भ्रूलग्नाभिर्विंशतिकश्चैव वामवक्राभिः ।
<>क्षुद्राभिः स्वल्पायुर्न्यूनाभिश्चान्तरे कल्प्यम् ॥
<>परिमण्डलैर्गवाढ्याश्छत्राकारैः शिरोभिरव-
<>नीशाः ।
<>चिपिटैः पितृमातृघ्नाः करोटिशिरसां चिरा-
<>न्मृत्युः ॥
<>घटमूर्धा ध्वानरुचिर्द्विमस्तकः पापकृद्धनैस्त्यक्तः ।
<>निम्नन्तु शिरो महतां वहुनिम्नमनर्थदं भवति ॥
<>एकैकभवैः स्निग्धैः कृष्णैराकुञ्चितैरभिन्नाग्रैः ।
<>मृदुभिर्न चातिवहुभिः केशैः सुखभाग् नरेन्द्रो
<>वा ॥
[Page3-194-b+ 52]
<>बहुमूलविषमकपिलाः स्थूलस्फुटिताग्रपरुष-
<>ह्नस्वाश्च ।
<>अतिकुटिलाश्चातिघनाश्च मूर्धजा वित्तहीना-
<>नाम् ॥
<>यद्यद्गात्रं रूक्षं मांसविहीनं शिरावनद्बञ्च ।
<>तत्तदनिष्टं प्रोक्तं विपरीतमतः शुभं सर्व्वम् ॥
<>त्रिषु विपुलो गम्भीरस्त्रिष्वेव षडन्नतश्चतुर्ह्नस्वः ।
<>सप्तसु रक्तो राजा पञ्चसु दीर्घश्च सूक्ष्मश्च ॥
<>नाभिः स्वरः सत्त्वमिति प्रदिष्टं
<>गम्भीरमेतत्त्रितयं नराणाम् ।
<>उरो ललाटं वदनञ्च पुंसां
<>विस्तीर्णमेतत्त्रितयं प्रशस्तम् ॥
<>वक्षोऽथ कक्षा नखनासिकास्यं
<>कृकाटिका चेति षडुन्नतानि ।
<>ह्नस्वानि चत्वारि च लिङ्गपृष्ठं
<>ग्रीवा च जङ्घे च हितप्रदानि ॥
<>नेत्रान्तपादकरताल्वधरोष्ठजिह्वा
<>रक्ता नखाश्च खलु सप्त सुखावहानि ।
<>सूक्ष्मानि पञ्च दशनाङ्गुलिपर्वकेशाः
<>साकं त्वचा कररुहाश्च न दुःखितानाम् ॥
<>हनुलोचनबाहुनासिकाः
<>स्तनयोरन्तरमत्र पञ्चमम् ।
<>इति दीर्घमिदं तु पञ्चकं
<>न भवत्येव नृणामभूभृताम् ॥
<>इति क्षेत्रम् ॥
<>छाया शुभाशुभफलानि निवेदयन्ती
<>लक्ष्या मनुष्यपशुपक्षिषु लक्षणज्ञैः ।
<>तेजोगुणान् बहिरपि प्रविकाशयन्ती
<>दीपप्रभा स्फटिकरत्नघटस्थितेव ॥
<>स्निग्धद्बिजत्वङ्नखरोमकेश-
<>छाया सुगन्धा च महीसमुत्था ।
<>तुष्ट्यर्थलाभाभ्युदयान् करोति
<>धर्म्मस्य चाहन्यहनि प्रवृत्तिम् ॥
<>स्निग्धा सिताच्छहरिता नयनाभिरामा
<>सौभाग्यमार्दवसुखाभ्युदयान् करोति ।
<>सर्व्वार्थसिद्धिजननी जननीव चाप्या
<>छाया फलं तनुभृतां शुभमादधाति ॥
<>चण्डाधृष्या पद्महेमाग्निवर्णा
<>युक्ता तेजोविक्रमैः सप्रतापैः ।
<>आग्नेयीति प्राणिनां स्याज्जयाय
<>क्षिप्रं सिद्धं वाञ्छितार्थस्य धत्ते ॥
<>मलिनपरुषकृष्णा पापगन्धानिलोत्था
<>जनयति वधबन्धव्याध्यनर्थार्थनाशान् ।
<>स्फटिकसदृशरूपा भाग्ययुक्तात्युदारा
<>निधिरिव गगनोत्था श्रेयसां स्वश्छवर्णा ॥
<>छायाः क्रमेण कुजलाग्न्यनिलाम्बरोत्थाः
<>केचिद्वदन्ति दश ताश्च यथानुपूर्व्व्या ।
<>सूर्य्याब्जनाभपुरुहूतयमोडुपानां
<>तुल्यास्तु लक्षणफलैरिति तत्समासः ॥
<>इति मृजा ॥
<>करिवृषरथौघमेरीमृदङ्गसिंहाब्दनिःस्वना
<>भूपाः ।
[Page3-194-c+ 52]
<>गर्दभजर्जररूक्षस्वराश्च धनसौख्यसन्त्यक्ताः ॥
<>इति स्वरः ॥
<>सप्त भवन्ति च सारा मेदोमज्जात्वगस्थि-
<>शुक्राणि ।
<>रुधिरं मांसं चेति प्राणभृतां तत्समासफलम् ॥
<>ताल्वोष्ठदन्तपालीजिह्वानेत्रान्तपायुकरचरणैः
<>रक्तैस्तु रक्तसारा बहुसुखवनितार्थपुत्त्रयुताः ॥
<>स्निग्धत्वक्का धनिनो मृदुभिः सुभगा विच-
<>क्षणास्तनुभिः ।
<>मज्जामेदःसाराः सुशरीराः पुत्त्रवित्तयुक्ताः ॥
<>स्थूलास्थिरस्थिसारो बलवान् विद्यान्तगः सुरू-
<>पश्च ।
<>बहुगुरुशुक्राः सुभगा विद्वांसो रूरवन्तश्च ॥
<>उपचितदेहो विद्वान् धनी सुरूपश्च मांस-
<>सारो यः ।
<>इति सारः ॥
<>सङ्घात इति च सुश्लिष्टसन्धिता सुखभुजो ज्ञेया ॥
<>इति संहतिः ॥
<>स्नेहः पञ्चसु लक्ष्यो वाग्जिह्वादन्तनेत्रनखसंस्थः ।
<>सुतधनसौभाग्ययुताः स्निग्धैस्तैर्निर्धना रूक्षैः ॥
<>इति स्नेहः ॥
<>द्युतिमान्वर्णः स्निग्धः क्षितिपानां मध्यमः सुतार्थ-
<>वताम् ।
<>रूक्षो धनहीनानां शुद्धः शुभदो न सङ्कीर्णः ॥
<>इति वर्णः ॥
<>साध्यमनूकं वक्त्राद्गोवृषशार्दूलसिंहगरुडमुखाः ।
<>अप्रतिहतप्रतापा जितरिपवो मानवेन्द्राश्च ॥
<>वानरमहिषवराहाजतुल्यवदनाः सुतार्थसुख-
<>भाजः ।
<>गर्दभकरभप्रतिमैर्मुखैः शरीरैश्च निःस्वसुखाः ॥
<>इत्यनूकम् ॥
<>अष्टशतं षण्णवतिः परिमाणं चतुरशीरिति
<>पुंसाम् ।
<>उत्तमसमहीनानामङ्गुलसङ्ख्यास्वमानेन ॥
<>इत्युन्मानम् ॥
<>भारार्धतनुः सुखभाक् तुलितोऽतो दुःखभाग्
<>भवत्यूनः ।
<>भारोऽतीवाढ्यानामध्यर्घः सर्व्वधरणीशः ॥
<>विंशतिवर्षा नारी पुरुषः खलु पञ्चविंशतिभि-
<>रब्दैः ।
<>अर्हति मानोन्मानं जीवितभागे चतुर्थे वा ॥
<>इति मानम् ॥
<>भूजलशिख्यनिलाम्बर
<>सुरनररक्षःपिशाचकतिरश्चाम् ।
<>सत्त्वेन भवति पुरुषो
<>लक्षणमेतद्भवत्येषाम् ॥
<>महीस्वभावः शुभपुष्पगन्धः
<>सम्भोगवान् सुश्वसनः स्थिरश्च ।
<>तोयस्वभावो बहुतोयपायी
<>प्रियाभिलाषी रसभोजनश्च ॥
<>अग्निप्रकृत्या चपलोऽतितीक्ष्ण-
<>श्चण्डः क्षुधालुर्बहुभोजनश्च ।
[Page3-195-a+ 52]
<>वायोः स्वभावेन चलः कृशश्च
<>क्षिप्रं च कोपस्य वशं प्रयाति ॥
<>खप्रकृतिर्निपुणो विवृतास्यः
<>शब्दगतेः कुशलः सुषिराङ्गः ।
<>त्यागयुतो पुरुषो मृदुकोपः
<>स्नेहरतश्च भवेत्सुरसत्त्वः ॥
<>मर्त्यसत्त्वसंयुतो गीतभूषणप्रियः ।
<>संविभागशीलवान्नित्यमेव मानवः ॥
<>तीक्ष्णप्रकोपः खलचेष्टितश्च
<>पापश्च सत्त्वेन निशाचराणाम् ।
<>पिशाचसत्त्वश्चपलो मलाक्तो
<>बहुप्रलापी च समुल्वणाङ्गः ॥
<>भीरुः क्षुधालुर्बहुभुक् च यः स्यात्
<>ज्ञेयः स सत्त्वेन नरस्तिरश्चाम् ।
<>एवं नराणां प्रकृतिः प्रदिष्टा
<>यल्लक्षणज्ञाः प्रवदन्ति सत्त्वम् ॥
<>इति प्रकृतिः ॥
<>शार्दूलहंससमदद्विपगोपतीनां
<>तुल्या भवन्ति गतिभिः शिखिनाञ्च भूपाः ।
<>येषाञ्च शब्दरहितं स्तिमितञ्च यातं
<>तेऽपीश्वरा द्रुतपरिप्लुतगा दरिद्राः ॥
<>इति गतिः ॥
<>श्रान्तस्य यानमशनञ्च बुभुक्षितस्य
<>पानं तृषापरिगतस्य भयेषु रक्षा ।
<>एतानि यस्य पुरुषस्य भवन्ति काले
<>धन्यं वदन्ति खलु तं नरलक्षणज्ञाः ॥
<>पुरुषलक्षणमुक्तमिदं मया
<>मुनिमतान्यवलोक्य समासतः ।
<>इदमधीत्य नरो नृपसम्मतो
<>भवति सर्व्वजनस्य च वल्लभः ॥”
<>इति श्रीवराहमिहिरकृतौबृहत्संहितायां पुरुष-
<>लक्षणं नामाष्टषष्टितमोऽध्यायः ॥ * ॥)
<>कृष्णभक्तपुरुषस्य गोविन्दपदाश्रयत्वं यथा, --
<>“स्त्रियो वा पुरुषो वापि ह्याततायी नपुंसकः ।
<>भक्तत्वे गणनीयश्चेद्गोविन्दपदमाश्रयेत् ॥”
<>इति पाद्मोत्तरखण्डे ९९ अध्यायः ॥
<>पुरुषाणां मध्ये गुरवो यथा, --
<>“गुरूणामपि सर्व्वेषां पूज्याः पञ्च विशेषतः ।
<>तेषामाद्यास्त्रयः श्रेष्ठास्तेषां माता सुपूजिता ॥
<>यो भावयति या सूते येन विद्योपदिश्यते ।
<>ज्येष्ठभ्राता च भर्त्ता च पञ्चैते गुरवः स्मृताः ॥”
<>इति कौर्म्मे उपविभागे ११ अध्यायः ॥
<>आत्मा । इत्यमरः । ३ । ३ । २१८ ॥ (यथा,
<>भागवते । ७ । १४ । ३७ ।
<>“पुराण्यनेन सृष्टानि नृतिर्य्यगृषिदेवताः ।
<>शेते जीवेन रूपेण पुरेषु पुरुषो ह्यसौ ॥”
<>यथा च शङ्करविजये १३ अध्याये ।
<>“पुरुसंज्ञे शरीरेऽस्मिन् शयनात् पुरुषो हरिः ।
<>शकारस्य षकारोऽयं व्यत्ययेन प्रयुज्यते ॥”)
<>साङ्ख्यतत्त्वज्ञः । पुन्नागपादपः । इति मेदिनी ।
<>षे, ४१ ॥ (तत्पर्य्यायो यथा, वैद्यकरत्नमालायाम् ॥
<>“कुम्भीकः पुरुषस्तुङ्गः पुन्नागो रक्तकेशरः ॥”)
[Page3-195-b+ 52]
<>विष्णुः । इति शब्दरत्नावली ॥ (स हि पुराण-
<>पुरुष एव । यथा, हरिवंशे । १२८ । २० ।
<>“एवं पुराणः पुरुषो विष्णुर्वेदेषु पठ्यते ।
<>अचिन्त्यश्चाप्रमेयश्च गुणेभ्यश्च परस्तथा ॥”
<>शिवः । यथा, महाभारते । १४ । ८ । १४ ।
<>“याम्यायाव्यक्तरूपाय सद्वृत्ते शङ्कराय च ।
<>क्षेम्याय हरिकेशाय स्थाणवे पुरुषाय च ॥”
<>जीवः । यथा, शिवपुराणे वायुसंहितायां पूर्व्व-
<>भागे । ४ । १६ ।
<>“प्रकृतिः क्षरमित्युक्तं पुरुषोऽक्षर उच्यते ।
<>ताविमौ प्रेरयत्यन्यः स परः परमेश्वरः ॥”)
<>दुर्गा । यथा, --
<>“महानिति च योगेषु प्रघानश्चैव कथ्यते ।
<>त्रिगुणा व्यतिरिक्ता सा पुरुषश्चेति चोच्यते ॥”
<>इति देवीपुराणे ४५ अध्यायः ॥
<>तस्य पञ्चविंशतितत्त्वात्मकत्वं जडत्वञ्च यथा, --
<>“एभिः सम्पादितं भुङ्क्ते पुरुषः पञ्चविंशकः ।
<>ईश्वरेच्छावशः सोऽपि जडात्मा कथ्यते बुधैः ॥”
<>इति मात्स्ये तत्त्वकथनावसारे ७ अध्यायः ॥
<>(अश्वस्थानकभेदः । यथा, माघे । ५ । ५६ ।
<>श्लोकटीकायां मल्लिनाथधृतवचनम् ।
<>“पश्चिमेनाग्रपादेन भुवि स्थित्वाग्रपादयोः ।
<>ऊर्द्ध्वप्रेरणया स्थानमश्वानां पुरुषः स्मृतः ॥”)
<>मेषमिथुनसिं हतुलाधनुःकुम्भराशयः । यथा, --
<>“क्रूरोऽथ सौम्यः पुरुषोऽङ्गना च
<>ओजोऽथ युग्मं विषमः समश्च ।
<>चरस्थिरद्व्यात्मकनामधेया
<>मेषादयोऽमी क्रमशः प्रदिष्टाः ॥”
<>पुरुषग्रहा यथा, --
<>“भौमार्कजीवाः पुरुषाः क्लीवौ सोमजभानुजौ ।
<>स्त्र्याख्यौ भार्गवचन्द्रौ द्वौ तत्पतित्वात्तथोच्यते ॥”
<>पुरुषनक्षत्राणि यथा, --
<>“हस्तो मूलश्रवणपुनर्व्वसूमृगशिरस्तथा पुष्यः ।
<>गर्भाधानादिकार्य्येषु पुन्नामायं गणः शुभदः ॥”
<>इति ज्योतिस्तत्त्वम् ॥
<>तद्वैदिकपर्य्यायः । मनुष्याः १ नरः २ धवाः ३
<>जन्तवः ४ विशः ५ क्षितयः ६ कृष्णयः ७ चर्ष-
<>ण्यः ८ नहुषः ९ हरयः १० मर्य्याः ११ मर्त्त्याः
<>१२ मर्त्ताः १३ व्राताः १४ तुर्व्वशाः १५ हृह्यवः
<>१६ आयवः १७ यदवः १८ अनवः १९ पूरवः
<>२० जगतः २१ तस्थुषः २२ पञ्चजनाः २३
<>विवस्वन्तः २४ पृतनाः २५ । इति वेदनिघण्टौ
<>२ अध्यायः ॥
<LEND>
