<L>12532<pc>2-449<k1>चित्रजल्पः<k2>चित्रजल्पः
चित्रजल्पः¦, पुं, (चित्रो मनोहरो जल्पः ।) वाक्य-
<>विशेषः । तल्लक्षणादिर्यथा, --
<>“प्रेष्ठस्य सुहृदा लोके गूढरोषाभिजृम्भितः ।
<>भूरिभावमयो जल्पो यस्तीव्रोत्कण्ठितान्तिमः ॥
<>चित्रजल्पो दशाङ्गोऽयं प्रजल्पः परिजल्पितम् ।
<>विजल्पो जल्पसंजल्पाववजल्पोऽभिजल्पितम् ॥
<>आजल्पः प्रतिजल्पश्च सुजल्पश्चेति कीर्त्तितः ।
<>एष भ्रमरगीताख्यो दशमे प्रकटीकृतः ॥
<>असङ्ख्यभाववैचित्री चमत्कृतिसुदुस्तरः ।
<>अपि चेच्चित्रजल्पोऽयं मनाक् तदपि कथ्यते ॥
<>तत्र प्रजल्पः ।
<>असूयेर्ष्यामदयुजा योऽवधीरणमुद्रया ।
<>प्रेयस्याकौशलोद्गारः प्रजल्पः स तु कीर्त्त्यते ॥
<>यथा, --
<>मधुप ! कितवबन्धो ! मा स्पृशाङ्घ्रिं सपन्त्याः
<>कुचविलुलितमालाकुङ्कुमश्मश्रुभिर्नः ।
<>वहतु मधुपतिस्तन्मानिनीनां प्रसादं
<>यदुसदसि विडम्ब्यं यस्य दूतस्त्वमीदृक् ॥ १ ॥
<>अथ परिजल्पितम् ।
<>प्रभोर्निर्दयताशाठ्यचापलाद्युपपादनात् ।
<>स्वविचक्षणताव्यक्तिर्भङ्ग्यास्यात् परिजल्पितम् ॥
<>यथा, --
<>सकृदधरसुधां स्वां मोहिनीं पाययित्वा
<>सुमनस इव सद्यस्तत्यजेऽस्मान् भवादृक् ।
<>परिचरति कथं तत्पादपद्मं नु पद्मा
<>अपि वत हृतचेता ह्युत्तमश्लोकजल्पैः ॥ २ ॥
<>अथ विजल्पः ।
<>व्यक्तयासूयया गूढमानमुद्रान्तरालया ।
[Page2-449-b+ 52]
<>अघद्बिषि कटाक्षोक्तिर्विजल्पो विदुषां मतः ॥
<>यथा, --
<>किमिह बहु षडङ्घ्रे ! गायसि त्वं यदूना-
<>मधिपतिमगृहाणामग्रतो नः पुराणम् ।
<>विजयसखसखीनां गीयतां तत्प्रसङ्गः
<>क्षपितकुचरुजस्ते कल्पयन्तीष्टमिष्टाः ॥ ३ ॥
<>अथोज्जल्पः ।
<>हरेः कुहकताख्यानं गर्व्वगर्भितयेर्ष्यया ।
<>सासूयश्च तदाक्षेपो धीरैरुज्जल्प ईर्य्यते ॥
<>यथा, --
<>दिवि भुवि च रसायां काः स्त्रियस्तद्दुरापाः
<>कपटरुचिरहासभ्रूविजृम्भस्य याः स्युः ।
<>चरणरज उपास्ते यस्य भूतिर्व्वयं का
<>अपि च कृपणपक्षे ह्युत्तमश्लोकशब्दः ॥ ४ ॥
<>अथ संजल्पः ।
<>सोल्लुण्ठया गहनया कयाप्याक्षेपमुद्रया ।
<>तस्याकृतज्ञताद्युक्तिः संजल्पः कथितो बुधैः ॥
<>यथा, --
<>विसृज शिरसि पादं वेद्म्यहं चाटुकारै-
<>रनुनयविदुषस्तेऽभ्येत्य दौत्यैर्मुकुन्दात् ।
<>स्वकृत इह विसृष्टापत्यपत्यन्यलोका
<>व्यसृजदकृतचेताः किन्नु सन्धेयमस्मिन् ॥ ५ ॥
<>अथ अवजल्पः ।
<>हरौ काठिन्यकामित्वधौर्त्त्यादासक्त्ययोग्यता ।
<>यत्र सेर्ष्यं भियेवोक्ता सोऽवजल्पः सतां मतः ॥
<>यथा, --
<>मृगयुरिव कपीन्द्रं विव्यधे लुब्धधर्म्मा
<>स्त्रियमकृतविरूपां स्त्रीजितः कामयानाम् ।
<>बलिमपि बलिमत्त्वाऽवेष्टयद्ध्वाङ्क्षवद्य-
<>स्तदलमसितसख्यैर्दुस्त्यजस्तत्कथार्थः ॥ ६ ॥
<>अथाभिजल्पितम् ।
<>भङ्ग्या त्यागौचितं तस्य खगानामपि खेदनात् ।
<>यत्र सानुशयं प्रोक्तं तद्भवेदभिजल्पितम् ॥
<>यथा, --
<>यदनुचरितलीलाकर्णपीयूषविप्रुट्-
<>सकृददनविधूतद्बन्द्वधर्म्मा विनष्टाः ।
<>सपदि गृहकुटुम्बं दीनमुत्सृज्य धीरा
<>बहव इव विहङ्गा भिक्षुचर्य्यां चरन्ति ॥ ७ ॥
<>अथ आजल्पः ।
<>ज्यैह्म्यं तस्यार्त्तिदत्वञ्च निर्व्वेदाद्यत्र कीर्त्तितम् ।
<>भङ्ग्यान्यसुखदत्वञ्च स आजल्प उदीरितः ॥
<>यथा, --
<>वयमृतमिव जिह्मव्याहृतं श्रद्दधानाः
<>कुलिकरुतमिवाज्ञाः कृष्णबध्वो हरिण्यः ।
<>ददृशुरसकृदेतत्तन्नखस्पर्शतीव्र-
<>स्मररुजमुपमन्त्रिन् ! भण्यतामन्यवार्त्ता ॥ ८ ॥
<>अथ प्रतिजल्पः ।
<>दुस्त्यजद्वन्द्बभावेऽस्मिन् प्राप्तिर्नार्हेत्यनुद्धतम् ।
<>दूतसंमाननेनोक्तं यत्र स प्रतिजल्पकः ॥
<>यथा, --
<>“प्रियसख ! पुनरागाः प्रेयसा प्रेषितः किं
<>वरय किमनुरुन्धे माननीयोऽसि मेऽङ्ग ! ।
[Page2-449-c+ 52]
<>नयसि कथमिहास्मान् दुस्त्यजद्बन्द्बपार्श्वं
<>सततमुरसि सौम्य ! श्रीबधूः साकमास्ते ॥ ९ ॥
<>अथ सुजल्पः ।
<>यत्रार्जवात् सगाम्भीर्य्यं सदैन्यं सहचापलम् ।
<>सोत्कण्ठञ्च हरिः पृष्टः स सुजल्पो निगद्यते ॥
<>यथा, --
<>अपि घत ! मधुपुर्य्यामार्य्यपुत्त्रोऽधुनास्ते
<>स्मरति स पितृगेहान् ! सौम्यबन्धूश्च गोपान् ।
<>क्वचिदपि स कथां नः किङ्करीणां गृणीते
<>भुजमगुरुसुगन्धं मूर्द्ध्न्यधास्यत् कदा नु ॥” १० ॥
<>इत्युज्ज्वलनीलमणौ स्थायिभावः ॥
<LEND>
