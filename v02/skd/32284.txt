<L>32284<pc>4-368<k1>वाहुः<k2>वा(बा)हुः
वा(बा)हुः¦, पुं, (बाधते शत्रूनिति । बाधृ लोडने
<>+ “अर्त्तिदृशिकमीति ।” उणा० । १ । २८ ।
<>इति कुः हकारादेशश्च ।) कक्षावध्यङ्गुल्यग्र-
<>पर्य्यन्तावयवः । यथा । भुजवाहुः प्रवेष्टो द्योरि-
<>त्यमरः ॥ वहत्यनेन वाहुः नाम्नीति उण् । घञि
<>वाहोऽदन्तः । वाहोऽश्वभुजयोः पुमान् । इति
<>दामोदरः । स्त्रियां वाहा च । वाहो वाहा
<>भुजा वाहुर्दोषो दोषा च दोः पुमान् । इति
<>कोषान्तरम् ॥ इति तट्टीकायां भरतः ॥ कूर्प-
<>रस्योर्द्ध्वभागो वाहुस्तस्याधोभागः प्रवाहुः ।
<>यथा, --
<>“मुखं वाहू प्रवाहू च मनः सर्व्वेन्द्रियाणि च ।
<>रक्षत्वव्याहतैश्वर्य्यस्तव नारायणोऽव्ययः ॥”
<>इति विष्णुपुराणे ५ अंशे ५ अध्यायः ॥
<>वाहुप्रवाहू च कूर्परस्योर्द्ध्वाधोभागौ । इति
<>तट्टीका ॥ अन्यत् पवर्गीयवकारादिबाहुशब्दे
<>द्रष्टव्यम् ॥ * ॥ अस्य शुभाशुभलक्षणं यथा, --
<>“निर्मांसौ चैब भग्नाल्पौ श्लिष्टौ च विपुलौ भुजौ ।
<>आजानुलम्बिनौ वाहू वृत्तौ पीनौ नृपेश्वरे ॥
<>निःस्वानां रोमशौ ह्नस्वौ श्रेष्ठौ करिकरप्रभौ ।
<>हस्ताङ्गुलय एव स्युरायुर्दा ललिताः शुभाः ॥
<>मेधाविनाञ्च सूक्ष्माः स्युर्भृत्यानां चिपिटाः
<>स्मृताः ।
<>स्थूलाङ्गुलीभिर्निःस्वाः स्युर्नताःस्युर्वहिरन्तदाः ॥
<>कपितुल्यकरा निःस्वा व्याघ्रतुल्यकरैर्धनम् ।
<>मणिबन्धैर्निगूढैश्च सुश्लिष्टशुभसन्धिभिः ॥
<>नृपा हीनैः करच्छेदः सशब्दैर्धनवर्ज्जिताः ।
<>पितृवित्तविहीनाश्च निम्नात् करतलान्नराः ॥
<>संवृत्तैश्चैव निम्नैश्च धनिनः परिकीर्त्तिताः ।
<>प्रोक्ता नरकदातारो विषमैर्विषमा नराः ॥
<>करैः करतलैश्चैव लाक्षाभैरीश्वरास्तलैः ।
<>परदाररताः पीतै रूक्षैर्निःस्वा नरा मताः ॥
<>तुषतुल्यनखाः क्लीवाः कुटिलैः स्फुटितैर्नराः ।
<>निःस्वाश्चक्रनखैस्तद्वद्बिवर्णैः परतर्ककाः ॥
<>ताम्रैर्भूपा धनाढ्याश्च अङ्गुष्ठैः सयवैस्तथा ।
<>अङ्गुष्ठमूलजैः प्रेष्यः स्याद्दीर्घाङ्गुलिपर्व्वकः ॥
[Page4-369-a+ 52]
<>दीर्घायुः सुभगश्चैव निर्धनो विरलाङ्गुलिः ।
<>घनाङ्गुलिश्च सधनस्तिस्रो रेखाश्च यस्य वै ॥
<>नृपतेः करतलगा मणिबन्धे समुत्थिताः ।
<>युगमीनाङ्कितकरो भवेत् सत्रप्रदो नरः ॥
<>वज्राकाराश्च धनिनां मत्स्यपुच्छनिभा बुधे ।
<>शङ्खातपत्रशिविकागजपद्मोपमा नृपे ॥
<>कुम्भाङ्कुशपताकाभा मृणालाभा निरीश्वरे ।
<>दामाभाश्च गवाढ्यानां स्वस्तिकाभा नृपेश्वरे ॥
<>चक्रासितोमरधनुःकुन्ताभा नृपतेः करे ।
<>उदूखलाभा यज्ञाढ्ये वेदीभाश्चाग्निहोत्रिणि ॥
<>वापीदेशकुलाभाश्च त्रिकोणाभाश्च धार्म्मिके ।
<>अङ्गुष्ठमूलगा रेखाः पुत्त्राः सूक्ष्माश्च दारिकाः ॥
<>प्रदेशिनीगता रेखा कनिष्ठामूलगामिनी ।
<>शतायुषञ्च कुरुते छिन्नया तरुतो भयम् ।
<>निस्वाश्च बहुरेखाः स्युर्निर्द्रव्याश्चिवुकैः कृशैः ॥”
<>इति गारुडे ६६ अध्यायः ॥
<LEND>
