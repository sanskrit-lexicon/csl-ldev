<L>28796<pc>4-068<k1>यौवनं<k2>यौवनं
यौवनं¦, क्ली, (युवन् + “हायनान्तयुवादिभ्योऽण् ।”
५ । १ । १३० । इति अण् ।) यूनो भावः ।
तत्पर्य्यायः । तारु ण्यम् २ । इत्यमरः ॥ वयः ३
इति जटाधरः ॥ तत्तु षोडशवर्षमारभ्य सप्तति-।
वर्षपर्य्यन्तम । यथा, --
[Page4-068-c+ 52]
“आषोडशाद्भवेद्वालस्तरुणस्तत उच्यते ।
बृद्धः स्यात् सप्ततेरूर्द्ध्वं वर्षीयान् नवतेः परम् ॥”
इति स्मृतिः ॥
नवयौवनलक्षणं यथा, --
“दरोद्भिन्नस्तनं किञ्चित् चलाक्षं मेदुरस्मितम् ।
मनागभिस्फूरद्भावं नव्यं यौवनमुच्यते ॥”
इत्युज्ज्वलनीलमणिः ॥
(“गर्भेश्वरत्वम् अभिनवयौवनत्वमप्रतिरूपत्वम-
मानुषशक्तित्वञ्चेति महतीयं खल्वनर्थपरम्परा ।
सर्व्वाविनयानामेकैकमप्येषामायतनम् । किमुत
समवायः । यौवनारम्भे च प्रायः शास्त्रजल-
प्रक्षालननिर्म्मलापि कालुष्यमुपयाति बुद्धिः ।
अनुज्झितधवलतापि सरागैव भवति यूनां
दृष्टिः । अपहरति च वात्येव शुष्कपत्रं समु-
द्भूतरजोभ्रान्तिरदूरमात्मेच्छया यौवनसमये
पुरुषं प्रकृतिः । इन्द्रियहरिणहारिणी च
सततमतिदुरन्तेयमुपभोगमृगतृष्णिका । नव-
यौवनकषायितात्मनश्च सलिलानीव तान्येव
विषयस्वरूपाण्यास्वाद्यमानानि मधुरतराण्या-
पतन्ति मनसः । नाशयति च दिङ्मोह इवो-
न्मार्गप्रवर्त्तकः पुरुषमत्यासङ्गो विषयेषु ।” इति
कादम्बर्य्यां चन्द्रापीडं प्रतिशुकनाशोपदेशः ॥)
नवयौवनकारकमौषधं यथा, --
“अश्वगन्धानागबलागुडमांसनिषेविणाम् ।
रूपं भवेद्यथा तद्वत् नवयौवनचारिणाम् ॥”
इति गारुडे १८९ अध्यायः ॥
<LEND>
