<L>19843<pc>3-006<k1>पञ्चकोलं<k2>पञ्चकोलं
पञ्चकोलं¦, क्ली, पाचनविशेषः । यथा, --
<>“पञ्चकोलं कणामूलं कृष्णाचव्याग्निनागरैः ।”
<>इति शब्दचन्द्रिका ॥ अस्य गुणाः ।
<>“पञ्चकोलं रसे पाके कटुकं रुचिकृन्मतम् ।
<>तीक्ष्णोष्णं पाचनं श्रेष्ठं दीपनं कफवातनुत् ।
<>गुल्मप्लीहोदरानाहशूलघ्नं पित्तकोपनम् ॥”
<>इति भावप्रकाशः ॥ अपि च ।
<>“पिप्पली पिप्पलीमूलं चव्यचित्रकनागरम् ।
<>दीपनीयः शृतो वर्गः कफानिलगदापहः ॥”
<>इति चक्रपाणिदत्तः ॥ (पञ्चकोलघृतमुक्तं चरके
<>चिकित्सितस्थाने १८ अध्याये ।
[Page3-006-c+ 52]
<>“पिप्पलीपिप्पलीमूलचव्यचित्रकनागरैः ।
<>सक्षारैरर्द्धपलिकैर्द्विः प्रस्थं सर्पिषः पचेत् ॥
<>कल्कैर्द्बिपञ्चमूलस्य तुलार्द्धस्य रसेन च ।
<>दधिमण्डातकोपेतं तत्सर्पिर्जठरापहम् ।
<>श्वयथुं वातविष्टम्भं गुल्मार्शांसि च नाशयेत् ॥”)
<LEND>
