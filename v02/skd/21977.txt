<L>21977<pc>3-196<k1>पुरुषोत्तमः<k2>पुरुषोत्तमः
पुरुषोत्तमः¦, पुं, (पुरुषेषु उत्तमः ।) विष्णुः । इत्य-
मरः । १ । १ । २१ ॥ (यथा, रघुः । ३ । ४९ ।
“हरिर्यथैकः पुरुषोत्तमः स्मृतः
महेश्वरस्त्र्यम्बक एव नापरः ।
तथा विदुर्म्मां मुनयः शतक्रतुं
द्वितीयगामी न हि शब्द एष नः ॥”
एतन्निरुक्तिर्यथा, महाभारते । ५ । ७० । १० ।
“पुराणात् सदनाच्चापि ततोऽसौ पुरुषो-
त्तमः ॥”)
जिनराजविशेषः । तत्पर्य्यायः । सोमभूः २ ।
इति हेमचन्द्रः । ३ । ३५९ ॥ पुरुषेषु मध्ये
उत्तमः । यथा, धर्म्मपुराणे ।
“विशेषसमभावस्य पुरुषस्यानघस्य च ।
अरिमित्रेऽप्युदासीने मनो यस्य समं व्रजेत् ॥
समो धर्म्मः समः स्वर्गः समो हि परमं तपः ।
यस्यैवं मानसं नित्यं स नरः पुरुषोत्तमः ॥”
(पुरुषोत्तमो जगन्नाथोऽस्त्यत्रेति । अच् ।
उत्कलखण्डैकदेशः । स तु पीठस्थानानामन्य-
तमः । तत्र भगवती विमलारूपेण विराजते ।
यथा, देवीभागवते । ७ । ३० । ६४ ।
“गयायां मङ्गला प्रोक्ता विमला पुरुषोत्तमे ॥”
ग्रन्थकर्त्तृविशेषः । स तु प्रयोगरत्नमालाव्याकर-
णस्य द्विरूपैकाक्षरहारावलीकोषाणां अन्ये-
षाञ्च कतिपयग्रन्थानां प्रणेता ॥)
<LEND>
