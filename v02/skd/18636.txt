<L>18636<pc>2-853<k1>नाट्योक्तिः<k2>नाट्योक्तिः
नाट्योक्तिः¦, स्त्री, (नाट्ये नृत्यगीतादौ या उक्तिः ।)
<>नाटकविषयकवचः । नटानां कर्म्म नाट्यं
<>तत्रोक्तिः नाट्योक्तिः । इति भरतः ॥ तद्यथा ।
<>आर्य्येति ब्राह्मणम् । क्षत्त्रियं महाराजेति ।
<>सखीं हलेति । नीचं हण्डे इति । चेटीं हञ्जे
<>इति । स्वामिनमार्य्यपुत्त्रेति । राजश्यालं राष्ट्रि-
<>येति । समानं हंहो इति । राजानं देवेति ।
<>सार्व्वभौमं भट्टेति । भगिनीपतिमावुत्तेति सम्बो-
<>धयेत् । इति सङ्गीतदामोदरः ॥ गणिकायां
<>अज्जुका । विद्वति भावः । जनके आवुकः ।
<>कुमारे युषराजभर्त्तृदारकौ ॥ राज्ञि देवभट्टा-
<>रकौ । राजसुतायां भर्त्तृदारिका । कृताभिषे-
<>कायां राज्ञ्यां देवी । इतरासु राज्ञीषु भट्टिनी ।
<>अवध्योक्तौ अब्रह्मण्यम् । मातरि अम्बा ।
<>बालायां वासूः । आर्य्ये मारिषः । ज्येष्ठा-
<>भगिन्यां अन्तिका । निष्ठायां निर्व्वहणम् ।
<>इत्यमरः । १ । ७ । ११ -- १५ ॥ (यथाच साहित्य-
<>दर्पणे । ६ । १५४ -- १६० ।
<>“अश्राव्यं खलु यद्वस्तु तदिह स्वगतं मतम् ।
<>सर्व्वश्राव्यं प्रकाशं स्यात्तद्भवेदपवारितम् ॥
<>रहस्यन्तु यदन्यस्य परावृत्य प्रकाश्यते ।
<>त्रिपताककरेणान्यानपवार्य्यान्तरा कथाम् ॥
<>अन्योन्यामन्त्रणं यत्स्याज्जनान्ते तज्जनान्तिकम् ।
<>किं ब्रवीषीति यत् नाट्ये विना पात्रं प्रयुज्यते ॥
<>श्रुत्वेवानुक्तमप्यर्थं तत् स्यादाकाशभाषितम् ॥
[Page2-853-c+ 52]
<>दत्तां सिद्धाञ्च सेनाञ्च वेश्यानां नाम दर्शयेत् ।
<>दत्तप्रायाणि बणिजां चेटचेट्योस्तथा पुनः ॥
<>वसन्तादिषु वर्ण्यस्य वस्तुनो नाम यद्भवेत् ॥
<>नाम कार्य्यं नाटकस्य गर्भितार्थप्रकाशकम् ।
<>नायिकानायकाख्यानां संज्ञाप्रकरणादिषु ॥
<>नाटिकासट्टकादीनां नायिकाभिर्विशेषणम् ।
<>प्रायेण ण्यन्तकः साधिर्गमेः स्थाने प्रयुज्यते ॥
<>राजा स्वामीति देवेति भृत्यैर्भट्टेति चाधमैः ।
<>राजर्षिभिर्वयस्येति तथा विदूषकेण च ॥
<>राजन्नित्यृषिभिर्वाच्यः सोऽपत्यप्रत्ययेन च ।
<>स्वेच्छया नामभिर्षिप्रैर्षिप्र आर्य्येति चेतरैः ॥
<>वयस्येत्यथवा नाम्ना वाच्यो राज्ञा विदूषकः ।
<>वाच्यौ नटीसूत्रधारावार्य्यनाम्ना परस्परम् ॥
<>सूत्रधारं वदेद्भाव इति वै पारिपार्श्विकः ।
<>सूत्रधारो मारिषेति हण्डे इत्यधमैः समाः ॥
<>वयस्येत्युत्तमैर्हंहो मध्यैरार्य्येति चाग्रजः ।
<>भगवन्निति वक्तव्याः सर्व्वैर्देवर्षिलिङ्गिनः ॥
<>वदेद्राज्ञीञ्च चेटीञ्च भवतीति विदूषकः ।
<>आयुष्मन्रथिनं सूतो वृद्ध तातेति चेतरैः ॥
<>वत्स पुत्त्रक तातेति नाम्ना गोत्रेण वा सुतः ।
<>शिष्योऽनुजश्च वक्तव्योऽमात्य आर्य्येति चाधमैः ॥
<>विप्रैरयममात्येति सचिवेति च भण्यते ।
<>साधो इति तपस्वी च प्रशान्तश्चोच्यते बुधैः ॥
<>अगृहीताभिधः पूज्यः शिष्याद्यैर्विनिगद्यते ।
<>उपाध्यायेति चाचार्य्यो महाराजेति भूपतिः ॥
<>स्वामीति युवराजस्तु कुमारो भर्त्तृदारकः ।
<>सौम्य भद्रमुखेत्येवमधमैस्तु कुमारकः ॥
<>वाच्या प्रकृतिभी राज्ञः कुमारी भर्त्तृदारिका ॥
<>पतिर्यथा तथा वाच्या ज्येष्ठमध्याधमैस्त्रियः ।
<>हलेति सदृशी प्रेष्या हञ्जे वेश्याऽञ्जका तथा ॥
<>कुट्टिन्यम्बेत्यनुगतैः पूज्या च जरतीजनैः ।
<>आमन्त्रणैश्च पाषण्डा वाच्याः स्वसमयागतैः ॥
<>शकादयश्च सम्भाष्या भद्रदत्तादिनामभिः ।
<>यस्य यत् कर्म्म शिल्पं वा विद्या वा जातिरेव वा ॥
<>तेनैव नाम्ना वाच्योऽसौ ज्ञेयाश्चान्ये यथोचि-
<>तम् ॥”)
<LEND>
