<L>9049<pc>2-206<k1>कोषपानं<k2>कोषपानं
कोषपानं¦, क्ली, (परीक्षाविशेषार्थं कोषजलस्य प्रसृ-
<>तित्रयजलस्य पानम् ।) तत्तदितिकर्त्तव्यताकप्रसृ
<>तित्रयजलपानरूपपरीक्षाविशेषः । यथा, --
<>अथ कोषविधिः । नारदः ।
<>“पब्बाह्ण सोपवासस्य स्नातस्यार्द्रपटस्य च ।
[Page2-206-b+ 52]
<>संसूचकाव्यसनिनोः कोषपानं विधीयत ॥
<>इच्छतः श्रद्दधानस्य देवब्राह्मणसन्निधौ ।
<>मद्यपस्त्रीव्यसनिनां किरातानान्तथैव च ॥
<>कोषः प्राज्ञैर्न दातव्यो ये च नास्तिकवृत्तयः ।
<>महापराधे निर्द्धर्म्मे कृतघ्ने क्लीवकुत्सिते ॥
<>नास्तिकव्रात्यदासेषु कोषपानं विवर्ज्जयेत् ।
<>तमाहूयाभिशस्तन्तु मण्डलाभ्यन्तरे स्थितम् ॥
<>आदित्याभिमुखं कृत्वा पाययेत् प्रसृतित्रयम् ।
<>ऊर्द्ध्वं यस्य हि सप्ताहाद्वैकृतन्तु भहद्भवेत् ॥
<>नाभियोज्यः स विदुषा कृतकालव्यतिक्रमात्” ॥
<>संसूचक आस्तिक इति मिताक्षरा ॥ महाप-
<>राधी महापातकी । निर्द्धर्म्मो वर्णाश्रमरहितः ।
<>कुत्सितः प्रतिलोमजः । दासः कैवर्त्तः । मण्डला-
<>भ्यन्तरे गोमयकृतमण्डलाम्यन्तरे । वैकृतं रोगादि ।
<>महन्नाल्पम् । तस्य देहिनामपरिहार्य्यत्वात् ।
<>तदाह कात्यायनः ।
<>“अथ दैवविसम्बादे द्विसप्ताहन्तु दापयेत् ।
<>अभियुक्तं प्रयत्नेन तदर्थं दण्डमेव च ॥
<>तस्यैकस्य न सर्व्वस्य जनस्य यदि तद्भवेत् ।
<>रोगोऽग्निर्ज्ञातिमरणमृणं दाप्यो दमश्च सः ॥
<>ज्वरातिसारविस्फोटगूढास्थिपरिपीडनम् ।
<>नेत्ररुक् गलरोगश्च तथोन्मादः प्रजायते ॥
<>शिरोरुग्भजभङ्गश्च दैविका व्याधयो नृणाम्” ॥
<>गलरोग इत्यत्र शूलरोग इति क्वचित् पाठः ।
<>द्विसप्ताहन्तु महाभियोगभवविषयम् । महाभि-
<>योगेष्वेतानीति प्रस्तुत्य चतुर्द्दशकादह्न इति याज्ञ-
<>वल्क्याभिधानात् । मिताक्षराप्येवम् । यत्तु
<>“त्रिरात्रात्सप्तरात्राद्वा द्वादशाहात् द्विसप्तकात् ।
<>वैकृतं यस्य दृश्येत पापकृत् स उदाहृतः” ॥
<>इति पितामहोक्तं तन्महाभियोगात् कृत्स्नद्र-
<>व्यादर्व्वाचीनं द्रव्यं त्रिधा विभज्य त्रिरात्रादि
<>पक्षत्रयव्यवस्थापनीयमिति मिताक्षरा ॥ तथा ।
<>“भक्तो यो यस्य देवस्य पाययेत्तस्य तज्जलम् ।
<>समभावे तु देवानामादित्यस्य तु पाययेत् ॥
<>दुर्गायाः पाययेच्चौरान् ये च शस्त्रोपजीविनः ।
<>भास्करस्य तु यत्तोयं ब्राह्मणं तन्न पाययेत् ॥
<>दुर्गायाः स्नापयेच्छूलमादित्यस्य च मण्डलम् ।
<>अन्येषामपि देवानां स्नापयेदायुधानि च ॥
<>अत्र, स्वल्पापराधे देवानां स्नापयित्वायुधोदकम् ।
<>पाय्यो विकारे चाशुद्धो नियम्यः शुचिरन्यथा” ॥
<>इति कात्यायनोक्तविशेषान्महापराधे देवस्नानो-
<>दकमिति विषयभेदः । रत्नाकरोऽप्येवम् । मण्डलं
<>व्योमेति व्यवहारदीपिका ॥ तस्यां विष्णुः । उग्रान्
<>देवान् समभ्यर्च्च्य तत्स्नानोदकप्रसृतित्रयं पिबेत् ।
<>इदं मया न कृतमिति व्याहरन्देवतामुख इति ।
<>एतदनुसारादेवान्यत्र प्रतिज्ञा प्रागुक्ता । तत्र क्रमः ।
<>प्राड्विवाको गोमयकृतमण्डलाभ्यन्तरे धर्म्मावाह-
<>नादिसर्व्वदेवतापूजां हवनान्तां निर्व्वर्त्य दक्षिणां
<>दत्वा समन्त्रकं प्रतिज्ञापत्रं शोध्य शिरसि नि-
<>धाय यथाविहितं देवं संपूज्य तत्स्नानोदकमानीय ।
<>ओँताय त्वंप्राणिनां प्राणः सृष्टेराद्यन्तु निर्म्मितम् ।
<>शुद्धेश्च कारणं प्रोक्तं द्रव्याणां देहिनान्तथा ।
[Page2-206-c+ 52]
<>अतस्त्वं दर्शयात्मानं शुभाशुभपरीक्षणे” ॥
<>इत्याभ्यामभिमन्त्र्य गोमयकृतमण्डलाभ्यन्तरे स्थितं
<>सोपवासं स्नातार्द्रवाससमादित्याभिमुखं ओँ
<>सत्येन मामभिरक्षस्व वरुणेत्यनेन शोध्य पठिते-
<>नाभिमन्त्रितं प्रसृतित्रयं जलं पाययेत् । ततो
<>यदि अदधिकालाभ्यन्तरे रोगपीडा न भवति
<>तदा शुद्ध इति । ततो दक्षिणा देया । इति
<>दिव्यतत्त्वम् ॥
<LEND>
