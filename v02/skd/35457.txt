<L>35457<pc>5-066<k1>शाल्मलः<k2>शाल्मलः
शाल्मलः¦, पुं, शाल्मलीवृक्षः । इति शब्दरत्ना-
<>वली ॥ (यथा, महाभारते । ३ । ६४ । ३ ।
<>“अर्ज्जनारिष्टसञ्छन्नं स्यन्दनैश्च सशाल्मलैः ॥”)
<>द्वीपविशेषः । इति शब्दमाला ॥ तद्बिवरणं
<>यथा, --
<>“अत ऊर्द्ध्वं प्रवक्ष्यामि शाल्मलस्य निबोधत ।
<>शाल्मलो द्बिगुणो द्वीपः क्रौञ्चद्वीपस्य विस्तरात् ॥
<>परिवार्य्य समुद्रन्तु दधिमण्डोदकं स्थितः ।
<>तत्र पुण्या जनपदाश्चिराच्च म्रियते जनः ॥
<>कुत एव सुदुर्भिक्षं क्षमातेजोयुता हि ते ।
<>प्रथमः सूर्य्यसङ्काशः सुमना नाम पर्व्वतः ॥
<>पीतस्तु मध्यमस्तत्र शातकौम्भमयो गिरिः ।
<>नाम्ना सर्व्वसुखो नाम दिव्यौषधिसमन्वितः ॥
<>तृतीयश्चैव सौवर्णो भृङ्गपत्रनिभो गिरिः ।
<>स नाम्ना रोहितो नाम दिव्यो गिरिवरो
<>महान् ॥
<>सुमनाः कुशलो देशः सुखोदर्कः सुखोदयः ।
<>रोहितस्तु तृतीयस्तु रोहिणी नाम विश्रुतः ॥
<>तत्र रत्नान्यनेकानि स्वयं रक्षति वासवः ।
<>प्रजापतिमुपादाय प्रसन्नो विधिवत् स्वयम् ॥
<>न तत्र नद्यो वर्षं वा शीतोष्णञ्चैव तद्विधम् ।
<>वर्णाश्रमाणां वार्त्ता वा त्रिषु द्वीपेषु विद्यते ॥
<>न गृहं न च दण्डोऽस्ति ईर्ष्यासूया भयं तथा ।
<>उद्भिदान्युदकान्यत्र गिरिप्रस्रवणानि च ॥
<>भोजनं षड्रसं तत्र तेषां स्वयमुपस्थितम् ।
<>अधमोत्तमो न तेष्वस्ति न लोभो न परिग्रहः ॥
<>अरोगा बलवन्तश्च एकान्तसुखिताः प्रजाः ।
<>त्रिंशद्बर्षसहस्राणि मानसीं सिद्धिमास्थिताः ॥
<>स्वस्वमायुःस्वरूपञ्च धर्म्मैश्वर्य्यं तथैव च ।
<>शाल्मलाद्येषु विज्ञेयं द्वीपेषु त्रिषु सर्व्वशः ॥
<>व्याख्यातः शाल्मलाद्यानां द्वीपानान्तु विधिः
<>शुभः ।
<>परिमण्डलस्तु स द्वीपश्चक्रवत् परिवेष्टितः ।
<>सुरोदेन समुद्रेण द्विगुणेन समन्वितः ॥”
<>इति मत्स्यपुराणे भुवनकोषे सप्तद्वीपनिवेशनं
<>नाम १०० अध्यायः ॥ * ॥ अपि च ।
<>“प्लक्षद्बीपप्रमाणात्तु द्विगुणेन समन्ततः ।
<>संवेष्ट्येक्षुरसाम्भोधिं शाल्मलिः संव्यवस्थितः ॥
<>सप्त वर्षाणि तत्रैव तत्रैव कुलपर्व्वताः ।
<>ऋज्वायताः सुपर्व्वाणः सप्त नद्यश्च सुव्रताः ॥
<>कुमुदश्चोन्नतश्चैव तृतीयश्च बलाहकः ।
<>द्रोणः कर्णस्तु महिषः ककुद्वान् सप्त पर्व्वताः ॥
<>योनितोषा विभृष्टा च चन्द्रा शुक्ला विमोचनी ।
<>निवृत्तिश्चेति ता नद्यः स्मृताः पापहराः
<>शिवाः ॥
<>न तेषु विद्यते लोभः क्रोधो वा द्विजसत्तमाः ।
<>न चैवास्ति युगावस्था जना जीवन्त्यनामयाः ॥
<>यजन्ति सततं तत्र वर्णा वायुं सनातनम् ।
<>तेषां तस्याथ सायुज्यं स्वारूप्यञ्च सलोकताम् ॥
[Page5-066-c+ 52]
<>कपिला ब्राह्मणाः प्रोक्ता राजानश्चारुणास्तथा ।
<>पीता वैश्यास्तथा कृष्णा द्बीपेऽस्मिन् वृषला
<>द्विजाः ॥”
<>इति कौर्म्मे भुवनविन्यासे ४६ अध्यायः ॥ * ॥
<>मोचरसः । इति रत्नमाला ॥
<LEND>
