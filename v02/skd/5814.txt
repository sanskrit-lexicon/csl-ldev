<L>5814<pc>2-005<k1>कङ्कुष्ठं<k2>कङ्कुष्ठं
कङ्कुष्ठं¦, क्ली, (कङ्कुस्तृणविशेषः तस्य समीपे तिष्ठति ।
कङ्कु + स्था + क + षत्वम् ।) पर्ब्बतीयमृत्तिकावि-
शेषः । तत्पर्य्यायः । कालकुष्टम् २ विरङ्गम् ३
रङ्गदायकम् ४ रेचकम् ५ पुलकम् ६ शोधकम् ७
कालपालकम् ८ । तद्द्विधा रजताभं स्वर्णाभञ्च ।
अस्य गुणाः । कटुत्वम् । उष्णत्वम् । कफवातव्रण-
शूलनाशित्वम् । रेचकत्वञ्च । इति राजनिर्घण्टः ॥
अपिच ।
“पीतप्रभं गुरु स्निग्धं श्रेष्ठं कङ्कुष्ठमादिमम् ।
श्यामं पीतं लघु त्यक्तसत्त्वं नेष्टं हि रेणुकम्” ॥
(इदञ्च हिमालयशिखरे जायते । यदुक्तं--
“हिमवत् पादशिखरे कङ्कुष्ठमुपजायते ।
तत्रैकं नालिकाख्यं स्यात्तदन्य द्रेणुकं स्मृतम्” ॥
“कङ्कुष्ठं रेचनं तिक्तं कटूष्णं वर्णकारकम् ।
कृमिशोथोदराध्मानगुल्मानाह कथापहम्” ॥)
<LEND>
