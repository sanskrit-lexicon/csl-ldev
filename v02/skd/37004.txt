<L>37004<pc>5-191<k1>षष्टिसंवत्सराः<k2>षष्टिसंवत्सराः
षष्टिसंवत्सराः¦, पुं, (षष्टिगुणिताः संवत्सराः ।)
<>प्रभवादिषष्टिसंख्यकवर्षम् । यथा, --
[Page5-191-b+ 52]
<>अथ षष्टिसंवत्सरगणना ।
<>“शाकेन्द्रकालः पृथगाकृतिघ्नः २२
<>शशाङ्कनन्दाश्वियुगैः ४२९१ समेतः ।
<>शराद्रिवस्विन्दु १८७५ हृतः सलब्धः
<>षष्ट्यावशिष्टाः प्रभवादयोऽब्दाः ॥
<>वर्षवर्ज्जन्तुयच्छेषं सूर्य्यैः संपूर्य्य खोर्म्मिभिः ६० ।
<>हृतव्युत्क्रमतः खाग्निहृतेऽंशे मासकादयः ॥”
<>अस्यार्थः । शाकेन्द्रकालः शकराजाब्दकालः
<>पृथक् द्विष्ठः तत्रैव आकृतिघ्नः २२ द्वाविंशत्या
<>पूरितः शशाङ्कनन्दाश्वियुगैरेकनवत्यधिकशत-
<>द्वयाधिकचतुःसहस्रैः समेतोऽङ्कः । शराद्रिव-
<>स्विन्दुहृतः पञ्चसप्तत्यधिकाष्टादशशतैर्यावत्सख्यं
<>हर्त्तुं शक्नोति तावता हृतः कर्त्तव्यः । सलब्धः
<>पूर्व्वशकाब्दः शरेत्यादिना लब्धसंख्यया युतः
<>कार्य्यः षष्ट्याप्तशेषे पश्चादेषोऽङ्कः पूर्ववत् षष्ट्या
<>हृते लब्धस्यावशिष्टे प्रभवादयः । एकावशेषे
<>प्रभवः द्व्याद्यवशिष्टे विभवादिः । वर्षवर्ज्जन्तु
<>यच्छेषं वर्षातिरिक्तं शराद्रिवस्विन्दुहृता-
<>वशिष्टं तत् सूर्य्यैर्द्वादशभिः संपूर्य्य खो-
<>र्म्मिभिः षष्ट्या हृते व्युत्क्रमत इत्यनेन पष्टि-
<>हृतावशिष्टाः अङ्का दण्डाः षष्टिहृतलब्धांशके
<>खाग्निहृते त्रिंशता हृते अवशिष्टा अंशका
<>लब्धा मासाः स्युरिति ॥ * ॥ प्रभवादिषष्टिवर्षा-
<>ण्युपक्रम्य ।
<>“आद्या तु विंशतिर्ब्राह्मी द्वितीया वैष्णवी
<>स्मृता ।
<>तृतीया रुद्रदैवत्या श्रेष्ठा मध्याधमा भवेत् ॥”
<>भविष्यपुराणे ।
<>भरव उवाच ।
<>“षष्ट्यब्दं कथयाम्यत्र क्रूराः सौम्याश्च ये प्रिये ।
<>संवत्सरफलं मुख्यं प्रभवादौ वरानने ॥
<>बहुतोयास्तथा मेघाः सर्वशस्या च मेदिनी ।
<>बहुक्षीरास्तथा गावो व्याधिरोगविवर्ज्जिताः ।
<>प्रशान्ताः पार्थिवाश्चैव प्रभवे परिकीर्त्तिताः ॥ १
<>सुभिक्षं क्षेममारोग्यं सर्वे व्याधिविवर्ज्जिताः ।
<>प्रशान्ता मानवाः सर्वे बहुशस्या वसुन्धरा ।
<>हृष्टास्तुष्टा जनाः सर्वे विभवे च वरानने ॥ २ ॥
<>रोगा बहुविधाश्चैव मनुष्या वाजिकुञ्जराः ।
<>सर्व एव प्रणश्यन्ति शुक्रे वर्षे वरानने ॥ ३ ॥
<>उन्मत्तञ्च जगत् सर्वं धनधान्यसमाकुलम् ।
<>नित्योत्सवः प्रजावृद्धिः प्रमोदे जायते प्रिये ॥ ४
<>नीरोगाश्च निरावाधा मानवा विगतद्विषः ।
<>बहुक्षीरास्तथा गावः प्राजापत्ये वरानने ॥ ५ ॥
<>निरातङ्कं जगत् सर्व्वं धनयौवनगर्व्वितम् ।
<>अङ्गिरसि प्रजा सर्वा नित्योत्साहा वरानने ।
<>॥ ६ ॥
<>सुभिज्ञं क्षेममारोग्यं वर्षाकालं सुशोभनम् ।
<>शस्यवृद्धिं विजानीयात् श्रीमुखे सुरवन्दिते ॥ ७
<>बहुक्षीरास्तथा गावो धान्यञ्च बलवत्तरम् ।
<>जायन्ते सर्व्वशस्यानि भावे वर्षे वरानने ॥ ८ ॥
<>महार्घं जायते सर्वं घृततैलरसादिकम् ।
<>प्रजानाञ्च भवेद्वृद्धिर्यूनि संवत्सरे शुभे ॥ ९ ॥
[Page5-191-c+ 52]
<>निष्पत्तिः सर्वशस्यानां मध्या धातरि कीर्त्तिता
<>इक्षुक्षीरगुडादीनां प्रबलत्वं वरानने ॥ १० ॥
<>सुभिक्षं क्षेममारोग्यं कार्पासस्य महार्घता ।
<>लवणं मधु गव्यञ्च ईश्वरे दुर्ल्लभं प्रिये ॥ ११ ॥
<>सुभिक्षं क्षेममारोग्यं प्रशान्ताः पार्थिवाः
<>प्रिये ।
<>तस्करोपहतं वित्तं बहुधान्ये वरानने ॥ १२ ॥
<>राष्ट्रभङ्गश्च दुर्भिक्षं तस्करैश्चोपपीडनम् ।
<>जानीयाद्विग्रहं घोरं प्रमाथिनि वरानने ॥ १३ ॥
<>जायन्ते सर्वशस्यानि मेदिनी निरुपद्रवा ।
<>लवणं मधु गव्यञ्च महार्घं विक्रमे प्रिये ॥ १४ ॥
<>कोद्रवाः शालिमुद्गाश्च शक्तुमाषास्तथैव च ।
<>महार्घं जायते सर्वं वृषे च सुरवन्दिते ॥ १५ ॥
<>चणका मुद्गभाषाश्च अन्यच्च विदलं प्रिये ॥
<>महार्घं जायते सर्व्वं चित्रभानौ वरानने ॥ १६ ॥
<>सुभिक्षं क्षेममारोग्यं विश्वञ्च निरुपद्रवम् ।
<>व्यवहारो भवेत् श्रेयान् स्वर्भानौ देवपूजिते ॥ १७
<>अतिवृष्टिश्च जायेत धान्यस्याथ प्रपीडनम् ।
<>शस्यं भवति सामान्यं दारुणे देववन्दिते ॥ १८ ॥
<>बहुशस्यानि जायन्ते सर्व्वदेशे सुलोचने ।
<>सौराष्ट्रे नाटदेशे च पार्थिवे नात्र संशयः ॥ १९ ॥
<>दुर्भिक्षं जायते घोरं सर्व्वोपद्रवसंयुतम् ।
<>अनावृष्टिः समाख्याता व्यये संवत्सरे प्रिये ॥ २० ॥
<>उद्यतो वर्षणे मेघो जलं नैवोपयच्छति ।
<>महार्घं सर्व्वजिद्वर्षे सर्व्वमेव वरानने ॥ २१ ॥
<>कोद्रवाः शालिमुग्दाश्च कङ्गुमाषास्तथैव च ।
<>सुलभं जायते सुस्थं जगद्वै सर्व्वधारिणि ॥ २२ ॥
<>अनग्निप्रबला लोका धान्योषधिप्रपीडनम् ।
<>जायते मानुषे कष्टं विरोधिनि न संशयः ॥ २३ ॥
<>सर्व्वाः प्रजाः प्रपीड्यन्ते व्याधिः शोकश्च जायते
<>शिरोवक्षोऽक्षिरोगाश्च पापाद्धि विकृते
<>जनाः ॥ २४ ॥
<>उपद्रुतं जगत् सर्व्वं तस्करैर्मूषिकैः खगैः ।
<>पीडिताश्च प्रजाः सर्व्वाः देशभङ्गः खरे प्रिये ॥ २५
<>सुभिक्षं क्षेममारोग्यं शस्यं भवति शोभनम् ।
<>बहुक्षीरास्तथा गावो नन्दनं नन्दने प्रिये ॥ २६ ॥
<>अल्पतोयास्तथा मेघा वर्षन्ति खण्डमण्डले ।
<>नश्यन्ति सर्व्वशस्यानि विजये नात्र संशयः ॥ २७ ॥
<>क्षत्त्रियाश्च तथा वैश्याः शूद्राश्च नटनर्त्तकाः ।
<>पीडितास्ते वरारोहे जये सर्व्वे न संशयः ॥ २८ ॥
<>सरोगञ्च तथा देवि दाहज्वरसमन्वितम् ।
<>अभिभूतं जगत् सर्वं मन्मथे सुरवन्दिते ॥ २९ ॥
<>तुषधान्यक्षयो देवि सर्व्वशस्यमहार्घता ।
<>व्यवहाराश्च नश्यन्ति दुर्म्मुखे दुर्म्मुखाः प्रजाः ॥ ३०
<>पीड्यन्ते सर्व्वशस्यानि देशे देशे शुचिस्मिते ।
<>हेमलम्बेप्रजाः सर्व्वाः क्षीयन्ते नात्र सशयः ॥ ३१
<>तस्करैः पार्थिवैश्चैव अभिभूतमिदं जगत् ।
<>अर्थो भवति सामान्यो विलम्बे तु भयं महत् ॥ ३२
<>विषमस्थं जगत् सर्व्वं विरोधे भवसंप्लवम् ।
<>विकारी सर्व्वतोऽपायो मम वाक्यन्तु नान्यथा ३३
<>क्वचिद्वर्षति पज्जन्यो देशे संछिन्नमण्डलः ।
<>दुर्भिक्षं सर्व्वरीवर्षे व्यवहारो विपर्य्ययः ॥ ३४ ॥
[Page5-192-a+ 52]
<>दुर्भिक्षं जायते सर्व्वा मेदिनी दुष्यति प्रिये ।
<>प्लेवे पवन्ति तोयानि मानवा दु खिता भुवि ॥ ३५
<>सुवर्णरूप्यधान्यानि जगत् सर्व्वं सुशोभनम् ।
<>ब्राह्मणा बणिजस्तुष्टाः सुभिक्षे शुभकृत् प्रिये ॥ ३६
<>सुभिक्षं क्षेममारोग्यं तृप्ता गोब्राह्मणाः प्रिये ।
<>सुस्थिताः शोभने वर्षे प्रजाः सर्व्वाः सुलोचने ॥ ३७
<>विषमस्थं जगत् सर्व्वं व्याकुलं समुदाहृतम् ।
<>जनानां जायते भद्रे क्रोधे क्रोधः परस्परम् ॥ ३८
<>सर्व्वत्र जायते क्षेमं सर्व्वशस्यमहार्घता ।
<>विश्वावसौ वरारोहे कार्पासस्य महार्घता ॥ ३९ ॥
<>पार्थिवैर्नृपसैन्यैश्च समस्तैः खण्डमण्डले ।
<>प्रपीड्यन्ते जनाः सर्व्वे भयभीताः पराभवे ॥ ४० ॥
<>तृणधान्यानि पीड्यन्ते ग्रीष्मे वर्षति वासवः ।
<>प्लवङ्ग पीडिताः सर्व्वाः प्रजाश्च सुरवन्दिते ॥ ४१ ॥
<>जायन्ते सर्व्वशस्यानि सुभिक्षं निरुपद्रवम् ।
<>सौम्यदृष्टिर्भवेद्राजा कालिके च शुभं वदेत् ॥ ४२
<>मुभिक्षं क्षेममारोग्यं सुखञ्च निरुपद्रवम् ।
<>सौम्यदृष्टिभवेद्राजा सौम्ये सौख्यं प्रकीर्त्तितम् ॥ ४३
<>तायपूर्णो भवेन्मेघो वर्वते च दिने दिने ।
<>निरुपद्रवाश्च राजानः सर्व्वसाधारणे प्रिये ॥ ४४
<>वासवो वर्षते देवि देशे चाखण्डमण्डले ।
<>अहिछत्रे कान्यकुब्जे विरोधि कृषिनाशकृत् ॥ ४५
<>अभिभूतं जगत् सर्व्वं क्लेशैर्बहुविधैः प्रिये ।
<>मारुतैः फलदाहैश्च परिवारिणि शोभने ॥ ४६ ॥
<>निष्पत्तिः सर्वशस्यानां सुभिक्षं भवति प्रिये ।
<>प्रमाथिनि जलोद्गारी जलदो मोदते प्रजा ॥ ४७ ।
<>निष्पत्तिः सर्व्वशस्यानां सर्व्वशस्यामहार्घता ।
<>घृतं तैलसमं याति आनन्दे नन्दति प्रजा ॥ ४८ ॥
<>कोद्रवाः शालिमुद्गाश्च पीड्यन्ते वरवर्निनि ।
<>सर्व्वौषधानि धान्यानि राक्षसे निष्ठुराः
<>प्रजाः ॥ ४९ ॥
<>दुर्भिक्षं जायते घोरं धान्यौषधिप्रपीडनम् ।
<>अनले च समाख्यातं नात्र कार्य्या विचारणा ॥ ५०
<>देशभङ्गः सुदुर्भिक्षं समासात् कथयाम्यहम् ।
<>पिङ्गले चारुपद्माक्षि दुर्भिक्षं नर्म्मदातटे ॥ ५१ ॥
<>गोमहिष्यो विनश्यन्ति ये चान्ये नटनर्त्तकाः ।
<>वासवो वर्षते देवि शस्यञ्च नहि जायते ॥
<>तिलसर्षपमाषादिकार्पासानां महार्घता ।
<>गोमहिष्यः सुवर्णानि कांस्यताम्राद्यशेषतः ॥
<>तत्सर्व्वं देवि विक्रीय कर्त्तव्यो धान्यसञ्चयः ।
<>तेन धान्येन लोकोऽयं निस्तरिष्यति दुर्दिनम् ।
<>पार्थिवांमोषकादीनाः कालयुक्ते प्रपीडिताः ॥ ५२
<>तोयपूर्णाः स्मृता मेघा बहुशस्या च मेदिनी ।
<>निष्ठुराः प्रार्थिवा देवि सिद्धार्थे च वरानने ॥ ५३
<>अल्पतोया घनाश्चैव कीटकाः प्रबलाः स्मृताः ।
<>विरुद्धाः प्रार्थिवा देवि रौद्रे संवत्सरे प्रिये ॥ ५४
<>दुर्भिक्षं मध्यमं प्रोक्तं व्यवहारो न वचते ।
<>भवेद्वै मध्यमा वृष्टिर्दुर्म्मतौ समुपस्थिते ॥ ५५ ॥
<>दुर्भिक्षं जायते लोकाः सर्व्वे द्रविणवर्ज्जिताः ।
<>प्राणिनां जायतेऽहर्षो दुन्दुभौ बरवर्णिनि ॥ ५६ ॥
<>महिषीगोहिरण्यादिताम्रकांस्याद्यशेषतः ।
<>तत् सर्वं देवि विक्रीय कर्त्तव्यो धान्यसञ्चयः ॥
[Page5-192-b+ 52]
<>रक्ते संवत्सरे देवि क्रूरबुद्धिर्नराधिपः ।
<>मानवाः क्रूरचेष्टाश्च सग्रामे रुधिरंभवेत् ॥ ५७ ॥
<>दुर्भिक्षं मरणं घोरं धान्यौषधिप्रपीडनम् ।
<>पापरोगो भवेद्देवि रक्ताख्येऽमरवन्दिनि ॥ ५८ ॥
<>रोगो मरणदुर्भिक्षं विरोधो बहुसङ्कुलम् ।
<>क्रोधे तु विषमं सर्व्वं समाख्यातं हरप्रिये ॥ ५९
<>मेदिनी लभते देवि सर्व्वभूतं चराचरम् ।
<>देशभङ्गश्च दुर्भिक्षं क्षये संक्षीयते प्रजा ॥
<>सौराष्ट्रे मालवे देशे दक्षिणे कोङ्कणे तथा ।
<>दर्भिक्षं जायते घोरं क्षये संवत्सरे प्रिये ॥
<>कौमुदीनर्म्मदाद्याश्च यमुनानर्म्मदातटम् ।
<>विन्ध्यायां सैन्धवञ्चापि विनश्यति न संशयः ॥
<>सिंहलं मध्यदेशञ्च कालञ्जरं तथैव च ।
<>क्षये क्षयन्ति सर्व्वाणि नान्यथा वरवर्णिनि ॥” ६०
<>इति ज्योतिस्तत्त्वम् ॥
<LEND>
