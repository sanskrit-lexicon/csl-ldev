<L>37963<pc>5-273<k1>समावर्त्तनं<k2>समावर्त्तनं
समावर्त्तनं¦, क्ली, (सम् + आ + वृत् + ल्युट् ।)
वेदाध्ययनानन्तरं गार्हस्थाधिकारप्रयोजकं
कर्म्म । यथा । “अथ समावर्त्तनम् । ज्योतिषे ।
‘भौमभानुजयोर्व्वारे नक्षत्रे च व्रतोदिते ।
ताराचन्द्रविशुद्धौ च समावर्त्तनमिष्यते ॥’
गोभिलः । अथाप्लवनम् । अथ व्रतानन्तर-
माप्लवनं स्नानं कुर्य्यादिति शेषः । उत्तरतः
पुरस्तादाचार्य्यकुलस्य परिव्रतं भवति ।
आचार्य्यगृहादुत्तरस्यां पूर्व्वस्यां वा स्नानार्थ-
मावृतं स्नानं कुर्य्यात् । अत्र प्रागग्रेषु दर्भेषु
उदगाचार्य्य उपविशति तत्रावृते उदक्
उदङ्मुखः प्राक् ब्रह्मचार्य्युदगग्रेषु दर्भेषु । प्राक्
प्राङ्मुख उपविशतीत्यन्वयः । सर्व्वौषधि-
विर्फाण्डाभिरद्भिर्गन्धवतीभिः शीतोष्णाभिरा-
चार्य्योऽभिषिञ्चेत् । सर्व्वौषधयश्च ।
‘व्रीहयः शालयो मुद्गा गोधूमाः सर्षपास्तिलाः ।
यवाश्चौषधयः सप्त विपदो घ्नन्ति धारिताः ॥’
इति छन्दोगपरिशिष्टोक्तास्ताभिः सह या
आपो विर्फाण्डा विपक्वा उष्णीकृतास्ताः सर्व्वौ-
षधिविर्फाण्डास्ताभिर्गन्धवतीभि-श्चन्दनादि-गन्ध-
द्रव्ययुक्ताभिः शीतोष्णाभिः शीतोदकमिश्रि-
ताभिरिति भट्टभाष्यम् ॥ स्वयमिव तु मन्त्रवर्णो
भवति । इवशब्द एवार्थे । स्वयमेव ब्रह्मचारी
अत्मानमभिषिञ्चेत् । आचार्य्यकर्त्तृकाभिषेकस्तु
परमतो यतो मन्त्रवर्णा भवन्ति । मन्त्रवर्णः
अभिषेकमन्त्रलिङ्गं तच्च तेनाहं मामभिषिञ्चामि
इति तेन मामभिषिञ्चितमिति च । तद्विधि-
माह । येऽप्स्वन्तरग्नयः प्रविष्टा इत्यपामञ्जलि-
मवसिञ्चति । येऽप्स्वन्तरग्नय इति मन्त्रेण
कासामपामञ्जलिं ब्रह्मचारी अवसिञ्चति । क्व
भूमौ कुतः अवसिञ्चति वचनात् । तन्मन्त्रस्था-
भिहितान् सृजामीति यदपामिति मन्त्रस्याभि-
हितान् सृजामि इति मन्त्रलिङ्गद्वयाच्च सर्व्वा-
[Page5-273-c+ 52]
धारत्वेन प्राप्तायां भूमौ त्यजति । यदपां घोरं
यदपां क्रूरं यदपामशान्तमिति च । अपाम-
ञ्जलिमवसिञ्चतीति वर्त्तते चकारात् । यो रोचन-
स्तमिह गृह्णामीत्यात्मानमभिषिञ्चति । प्रकृ-
तानामपामञ्जलिना यो रोचन इति मन्त्रेण
ब्रह्मचारी आत्मानमभिषिञ्चति । ओम् यशसे
तेजते इति च । आत्मानमभिषिञ्चतीति वर्त्तते ।
येन स्त्रियमकृण्वतमिति च । आत्मानमभिषि ञ्च-
तीति वर्त्तते । तूष्णीं चतुर्थम् । आत्मानमभि षिञ्च-
तीति वर्त्तते । अभिषेकः शिरसि कर्त्तव्यः शिरः
प्रधानमङ्गानामिति वचनात् । उपोत्थाया-
दित्यमुपतिष्ठेत उद्यन् भ्राजभृष्टिभिरित्येतत्-
प्रभृतिमन्त्रेण । आचार्य्यसमीपादुत्थाय उद्य-
न्नित्येतत्प्रभृतिमन्त्रेण मा हिंसीरित्यन्तमन्त्रेणा-
दित्यमुपतिष्ठेत उपान्मन्त्रेण चेत्यात्मनेपदम् ।
मेखलामवमुञ्चते उदुत्तमं वरुणमिति । अव-
मुञ्चते अधस्तादवतारयति अवशब्दो अधस्ता-
दर्थे । ब्राह्मणान् भोजयित्वा स्वयं भुक्त्वा केश-
श्मश्रुरोमनखानि वापयतीति शिखावर्ज्जम् ।
ब्राह्मणान् भोजयित्वा स्वयं भुक्त्वा नापितेन
मुण्डयीत । अत्र शिखावर्ज्जमिति वचनात्
प्राक् सशिखं वपनमिति दर्शयति । उक्तञ्च ।
सशिखं वपनं कार्य्यमास्नानात् ब्रह्मचारिणा
इति । स्नात्वा अलङ्कृत्याहते वाससी परिधाय
स्रजमावध्नीत श्रीरसि मयि रमस्वेति । अलङ्कृत्य
कुण्डलादिनात्मानं योजयित्वा आहते ।
‘ईषद्धौतं नवं शुभ्रं सदृशं यन्न धारितम् ।
आहतं तद्विजानीयात् सर्व्वकर्म्मसु पावनम् ॥’
इति वशिष्ठोक्तलक्षणे ।
ईषत् सूक्ष्मम् । न धारितं न परिधानादि कृतम् ।
स्रजं ग्रथितपुष्पं आवध्नीत शिरसीति शेषः ।
श्रीरसीति मन्त्रेण । नेत्रौ स्थो नयतं मामित्यु-
पानहौ । आवध्नीतेत्यनुवर्त्तते । उपानहौ चर्म्म-
पादुके योग्यत्वात् पादयोः । गन्धर्व्वोऽसीति
मन्त्रेण वैणवं दण्डं गृह्णाति । वैणवं वंशप्रभवं
गन्धर्व्वोऽसीति मन्त्रेण । आचार्य्यं सपरिषत्क-
मभ्येत्याचार्य्यपरिषदमीक्षते । यक्षमिव चक्षुषः
प्रियो वो भूयासमिति । सपरिषत्कं शिष्यादि-
सभासहितं अभ्येत्याभिमुखेन गत्वा आचार्य्यं
परिषदञ्चेक्षते यक्षमिति मन्त्रेण । उपोपविश्य
मुख्यान् प्राणान् संस्पृशन् ओष्ठापिधाना नकु-
लीति उपाचार्य्यसमीपे मुख्यान् प्राणान् मुख-
प्रभवान् वायून् संस्पृशन् स्नातकः । ओष्ठापि-
धानमिति मन्त्रं जपेत् । अत्रैनमाचार्य्योऽर्ह-
येत् । अत्रावसरे एनं स्नातकं विवाहोक्तवरा-
र्हणविधिनार्च्चयेत् । तदशक्तौ गन्धपुष्पाभ्याम् ।
गोयुक्तं रथमुपक्रम्य पक्षसी कूवरवाक्रूराभि-
मृषेत् । वनस्पतिविड्वङ्गो हि भूया इति ।
पक्षसी चक्र । कूवरं रथिकस्थानम् । वाक्रूरं
रथरेखेत्यर्थः । वनस्पतीति मन्त्रेणाभिमृषेत्
स्पृशेत् । आस्था ते जयतु जेत्वानीत्यातिष्ठति ।
रथमारुह्य आस्था ते जयतु जेत्वानीति वन-
[Page5-274-a+ 52]
स्पते इत्यादिमन्त्रस्य चतुर्थपादेनातिष्ठति । उप-
विशति प्राग्वा उदग्वाभिप्रयाय प्रदक्षिण-
मावृत्या उपयाति । तेन रथेन प्राङ्मुखो वा
प्रयाय प्रकर्षेण गत्वा उपयाति आचार्य्य-
समीपमागच्छति उपयातायार्घ्यमिति कोह-
नीयाः । उपयातायाचार्य्यसमीपमागतायार्घ्यं
देयमिति कोहनीया आचार्य्या आहुः । रथा-
भावेऽपि मन्त्रपाठाचारः । चरुकरणे तण्डुला-
दाववघातादिवत् । अस्य कर्म्मणः समावर्त्तन-
संज्ञापि ।
‘गुरुणानुमतः स्नात्वा समावर्त्तो यथाविधि ।
उद्वहेत द्विजो भार्य्यां सवर्णां लक्षणान्विताम् ॥’
इति मनूक्तेः ॥
स्पष्टं शौनककारिकायाम् । कुर्व्वीत स्वयमेवैतत्
समावर्त्तनसंज्ञकम् ।” इति संस्कारतत्त्वम् ॥
<LEND>
