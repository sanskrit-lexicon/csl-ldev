<L>28095<pc>3-782<k1>मेषः<k2>मेषः
मेषः¦, पुं, (मिषति अन्योन्यं स्पर्द्धते इति । मिष्
<>स्पर्द्धायाम् + अच् ।) पशुविशेषः । मेडा इति
<>भेडा इति च भाषा ॥ (यथा, पञ्चतन्त्रे । ५ । ६२ ।
<>“मेषेण सूपकाराणां कलहो यत्र वर्त्तते ।
<>स भविष्यत्यसन्दिग्धं वानराणां भयावहः ॥”)
<>तत्पर्य्यायः । मेढ्रः २ उरभ्रः ३ उरणः ४
<>ऊर्णायुः ५ वृष्णिः ६ एडकः ७ । इत्यमरः । २ ।
<>९ । ७६ ॥ भेडः ८ हुडः ९ शृङ्गिणः १०
<>अविः ११ लोमशः १२ बली १३ रोमशः १४
<>भेडुः १५ भेडकः १६ मेण्टः १७ हुलुः १८ ।
<>इति शब्दरत्नावली ॥ मेण्टकः १९ हुड्ः २०
<>संफलः २१ । इति हेमचन्द्रः । ४ । ३४१ ॥
<>अस्य मांसगुणाः । मधुरत्वम् । शीतत्वम् ।
<>गुरुत्वम् । विष्टम्भित्वम् । वृंहणत्वञ्च । इति
<>राजनिर्घण्टः ॥ अपि च । पित्तश्लेष्मकरत्वम् ।
<>कुसुम्भशाकेन सह त्याज्यत्वञ्च । इति राज-
<>वल्लभः ॥ * ॥ लग्नविशेषः । औषधविशेषः ।
<>इति मेदिनी । षे, १२१ ॥ (यथा, सुश्रुते
<>उत्तरतन्त्रे । १७ अध्याये ।
<>“मेषस्य पुष्पैर्मघुकेन संयुतं
<>तदञ्जनं सर्व्वकृते प्रयोजयेत् ।
<>क्रियाश्च सर्व्वाः क्षतजोद्भवे हितः
<>क्रमः परिम्नायिनि चापि पित्तहृत् ॥”)
<>राशिविशेषः ॥ तत्पर्य्यायः । क्रियः २ । (यथा,
<>श्रीमद्भागवते । ५ । २१ । ४ । “यदा मेषतुलयोर्वर्त्तते
<>तदाहोरात्राणि समानानि भवन्ति । यदा
<>वृषभादिषु पञ्चसु च राशिषु चरति तदाहा-
<>न्येव वर्द्धन्ते ह्रसति च मासि मासि एकैका
<>घटिका रात्रिषु ॥”) अस्याधिष्ठात्री देवता
<>पुंमेषः । अश्विनीभरणीकृत्तिकापादैकेन मेष-
<>राशिर्भवति । अत्र जात ईदृशो भवति ।
<>शेषदशायां नेत्रदुःखी दयालुः धनी गानसुखी
<>धार्म्मिकः धीरः मत्स्यमांसाशी च । स तु
<>पृष्ठोदयः । अस्य वर्णः । आरक्तः पीतश्च ।
<>अयं क्रूरः । पित्तोष्णस्वभावः । कान्तिरहितः ।
<>समानाङ्गः । पर्व्वतचारी । पूर्व्वदिगधिपतिः ।
<>वैश्यवर्णः । अल्पस्त्रीसङ्गः । अल्पसन्तानः ।
<>सुदृढः । अतिरवश्च । इति ज्योतिषम् ॥ * ॥
<>रव्याश्रिततद्राशिजातफलं यथा, --
<>“मेषे दिनेशे पुरुषः सुवेशः
<>सत्साहसः स्यान्नृपतेः समानः ।
<>बुद्ध्या युतः पित्तकृता च पीडा
<>वक्त्रोद्भवा वा सततं महौजाः ॥” * ॥
<>चन्द्राश्रिततद्राशिजातफलं यथा, --
<>“स्थिरजनो रहितः स्वजनैर्नरः
<>सुतयुतः प्रमदाविजितो भवेत् ।
<>अजगते द्बिजराज इतीरितं
<>विभुतयाद्भुतया सहितः श्रिया ॥” * ॥
<>तल्लग्नजातफलं यथा, --
<>“मेषलग्ने समुत्पन्नश्चण्डो मानी धनी शुभः ।
<>क्रोधी स्वजनहन्ता च विक्रमी परवत्सलः ॥”
<>इति कोष्ठीप्रदीपः ॥
[Page3-783-a+ 52]
<>तल्लग्नस्य स्थूलमानम् । ३ । ४७ । इति ज्योति-
<>स्तत्त्वम् ॥ * ॥ त्रितारकशराकृतिश्रवणानक्ष-
<>त्रस्य गगनमध्योदये मेषलग्नस्य अष्टादशपला-
<>धिकदण्डैको गतो भवेत् । यथा, --
<>“तारकात्रयमिते शराकृतौ
<>केशवे गगनमध्यवर्त्तिनि ।
<>मत्तवारणगतेऽजलग्नतो
<>निर्ययुर्गजमहीध्रलिप्तिकाः ॥”
<>मर्द्दलाकृतिपञ्चतारकधनिष्ठानक्षत्रस्य मस्तको-
<>पर्य्युदये मेषलग्नस्य षट्त्रिंशत्पलाधिकदण्डद्बयं
<>गतं स्यात् । यथा, --
<>“मस्तकोपरि समागते धने
<>मर्द्दलाकृतिनि पञ्चतारके ।
<>यान्ति कान्तिमति मेषलग्नतः
<>सारसाक्षि रसघस्रलिप्तिकाः ॥”
<>इति कालिदासकृतरात्रिलग्ननिरूपणम् ॥
<LEND>
