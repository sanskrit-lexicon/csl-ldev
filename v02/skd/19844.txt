<L>19844<pc>3-006<k1>पञ्चकोषाः<k2>पञ्चकोषाः
पञ्चकोषाः¦, पुं, (पञ्च च ते कोषाश्चेति ।) कोषा
<>इवात्माच्छादकत्वेन कोषाः । ते च पञ्चविधाः ।
<>यथा । अन्नविकारत्वात् स्थूलशरीरं अन्नमय-
<>कोषः १ ॥ पञ्चकर्म्मेन्द्रियसहितप्राणपञ्चकं प्राण-
<>मयकोषः २ ॥ पञ्चज्ञानेन्द्रियसहितं मनः मनो-
<>मयकोषः ३ ॥ पञ्चज्ञानेन्द्रियसहिता बुद्धिः
<>विज्ञानमयकोषः ४ ॥ अहङ्कारात्मकोऽविद्या-
<>त्मको वा आनन्दमयकोषः ५ ॥ इति शिव-
<>गीतामतम् ॥ * ॥ अपि च ।
<>“पितृभुक्तान्नजाद्वीर्य्याज्जातोऽन्नेनैव वद्धते ।
<>देहः सोऽन्नमयो नात्मा प्राक् चोर्द्ध्वं तदभावतः ॥”
<>इत्यन्नमयकोषः १ ॥
<>“पूर्णो देहे वलं यच्छन्नक्षाणां यः प्रवर्त्तकः ।
<>वायुः प्राणमयो नासावात्मा चैतन्यवर्ज्जनात् ॥”
<>इति प्राणमयकोषः २ ॥
<>“अहन्तां ममतां देहे गृहादौ च करोति यः ।
<>कामाद्यवस्थया भ्रान्तो नासावात्मा मनोमयः ॥”
<>इति मनोमयकोषः ३ ॥
<>“लीना सुप्तौ वपुर्बोधे व्याप्नुयादानखाग्रगा ।
<>चिच्छायोपेतधीर्नात्मा विज्ञानमयशब्दभाक् ॥”
<>इति विज्ञानमयकोषः ४ ॥
<>“काचिदन्तर्मुखावृत्तिरानन्दप्रतिविम्बभाक् ।
<>पुण्यभोगे भोगशान्तौ निद्रारूपेण लीयते ॥
<>कादाचित्कत्वतो नात्मा स्यादानन्दमयोऽप्ययम् ॥”
<>इत्यानन्दमयकोषः ५ ॥ इति पञ्चदशी ॥
<LEND>
