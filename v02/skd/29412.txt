<L>29412<pc>4-114<k1>राजधर्म्मः<k2>राजधर्म्मः
राजधर्म्मः¦, पुं, (राज्ञो धर्म्मः ।) राज्ञः कर्त्तव्यं
<>कर्म्म । यथा, --
<>“राजधर्म्मान् प्रवक्ष्यामि यथावृत्तो भवेन्नृपः ।
<>सम्भवश्च यथा तस्य सिद्धिश्च परमा यथा ॥
<>ब्राह्मं प्राप्तेन संस्कारं क्षत्त्रियेण यथाविधि ।
<>सर्व्वस्यास्य यथान्यायं कर्त्तव्यं परिरक्षणम् ॥
<>अराजके हि लोकेऽस्मिन् सर्व्वतो विद्रुते भयात् ।
<>रक्षार्थमस्य सर्व्वस्य राजानमसृजत् प्रभुः ॥
<>इन्द्रानिलयमार्क्काणामग्नेश्च वरुणस्य च ।
<>चन्द्रवित्तेशयोश्चैव मात्रा निर्हृत्य शाश्वतीः ॥
<>यस्मादेषां सुरेन्द्राणां मात्राभ्यो निर्म्मितो नृपः ।
<>तस्मादभिभवत्येष सर्व्वभूतानि तेजसा ॥
<>तपत्यादित्यवच्चैष चक्षूंषि च मनांसि च ।
<>न चैनं भूवि शक्नोति कश्चिदप्यभिवीक्षितुम् ॥
<>सोऽग्निर्भवति वायुश्च सोऽर्क्कः सोमः स धर्म्मराट् ।
<>स कुबेरः स वरुणः स महेन्द्रः प्रभावतः ॥
<>बालोऽपि नावमन्तव्यो मनुष्य इति भूमिपः ।
<>महती देवता ह्येषा नररूपेण तिष्ठति ॥
<>एकमेव दहत्यग्निर्नरं दुरुपसर्पिणम् ।
<>कुलं दहति राजाग्निः सपशुद्रव्यसञ्चयम् ॥
<>कार्य्यं सोऽवेक्ष्य शक्तिञ्च देशकालौ च तत्त्वतः ।
<>कुरुते धर्म्मसिद्ध्यर्थं विश्वरूपं पुनःपुनः ॥
<>यस्य प्रसादे पद्मा श्रीर्व्विजयश्च पराक्रमे ।
<>मृत्युश्च वसति क्रोधे सर्व्वतेजोमयो हि सः ॥
<>तं यस्तु द्वेष्टि संमोहात् स विनश्यत्यसंशयम् ।
<>तस्य ह्याशु विनाशाय राजा प्रकुरुते मनः ॥
<>तस्माद्धर्म्मं यमिष्टेषु स व्यवस्येन्नराधिपः ।
<>अनिष्टञ्चाप्यनिष्टेषु तं धर्म्मं न विचालयेत् ॥
<>तस्यार्थे सर्व्वभूतानां गोप्तारं धर्म्ममात्मजम् ।
<>ब्रह्मतेजोमयं दण्डमसृजत् पूर्व्वमीश्वरः ॥
<>तस्य सर्व्वाणि भूतानि स्थावराणि चराणि च ।
<>भयाद्भोगाय कल्पन्ते स्वधर्म्मान्न चलन्ति च ॥
<>तं देशकालौ शक्तिञ्च विद्याञ्चावेक्ष्य तत्त्वतः ।
<>यथार्हतः संप्रणयेन्नरेष्वन्यायवर्त्तिषु ॥
<>स राजा पुरुषो दण्डः स नेता शासिता च सः ।
<>चतुर्णामाश्रमाणाञ्च धर्म्मस्य प्रतिभूः स्मृतः ॥
<>दण्डः शास्ति प्रजाः सर्व्वा दण्ड एवाभिरक्षति ।
<>दण्डः सुप्तेषु जागर्त्ति दण्डं धर्म्मं विदुर्ब्बुधाः ॥
<>समीक्ष्य स धृतः सम्यक् सर्व्वा रञ्जयति प्रजाः ।
<>असमीक्ष्य प्रणीतस्तु विनाशयति सर्व्वतः ॥
<>यदि न प्रणयेद्राजा दण्डं दण्ड्येष्वतन्द्रितः ।
<>शूले मत्स्यानिवापक्ष्यन् दुर्ब्बलान् बलवत्तराः ॥
[Page4-115-a+ 52]
<>अद्यात् काकः पुरोडाशं श्वावलिह्याद्धविस्तथा ।
<>स्वाम्यञ्च न स्यात् कस्मिंश्चित् प्रवर्त्तेताधरोत्तरम् ॥
<>सर्व्वो दण्डजितो लोको दुर्लभो हि शुचिर्नरः ।
<>दण्डस्य हि भयात् सर्व्वं जगद्भोगाय कल्पते ॥
<>देवदानवगन्धर्व्वा रक्षांसि पतगोरगाः ।
<>तेऽपि भोगाय कल्पन्ते दण्डेणैव निपीडिताः ॥
<>दुष्येयुः सर्व्ववर्णाश्च भिद्येरन् सर्व्वसेतवः ।
<>सर्व्वलोकप्रकोपश्च भवेद्दण्डस्य विभ्रमात् ॥
<>यत्र श्यामो लोहिताक्षो दण्डश्चरति पापहा ।
<>प्रजास्तत्र न मुह्यन्ति नेता चेत् साधु पश्यति ॥
<>तस्याहुः संप्रणेतारं राजानं सत्यवादिनम् ।
<>समीक्ष्य कारिणं प्राज्ञं धर्म्मकामार्थकोविदम् ॥
<>तं राजा प्रणयन् सम्यक् त्रिवर्गेणाभिवर्द्धते ।
<>कामात्मा विषमः क्षुद्रो दण्डेनैव निहन्यते ॥
<>दण्डो हि सुमहत्तेजो दुर्द्धरश्चाकृतात्मभिः ।
<>धर्म्माद्बिचलितं हन्ति नृपमेव सबान्धवम् ॥
<>ततो दुर्गञ्च राष्ट्रञ्च लोकञ्च सचराचरम् ।
<>अन्तरीक्षगतांश्चैव मुनीन् देवांश्च पीडयेत् ॥
<>सोऽसहायेन मूढेन लुब्धेनाकृतबुद्धिना ।
<>न शक्यो न्यायतो नेतुं सक्तेन विषयेषु च ॥
<>शुचिना सत्यसन्धेन यथाशास्त्रानुसारिणा ।
<>प्रणेतुं शक्यते दण्डः सुसहायेन धीमता ॥
<>स्वराष्ट्रे न्यायवृत्तः स्याद्भृशदण्डश्च शत्रुषु ।
<>सुहृत्स्वजिह्मः स्निग्धेषु ब्राह्मणेषु क्षमान्वितः ॥
<>एवंवृत्तस्य नृपतेः शिलोञ्छेनापि जीवतः ।
<>विस्तीर्य्यते यशो लोके तैलबिन्दुरिवाम्भसि ॥
<>अतस्तु विपरीतस्य नृपतेरजितात्मनः ।
<>संक्षिप्यते यशो लोके घृतबिन्दुरिवाम्भसि ॥
<>स्वे स्वे धर्म्मे निविष्टानां सर्व्वेषामनुपूर्व्वशः ।
<>वर्णानामाश्रमाणाञ्च राजा सृष्टोऽभिरक्षिता ॥
<>तेन यद्यत् सभृत्येन कर्त्तव्यं रक्षता प्रजाः ।
<>तत्तद्वोऽहं प्रवक्ष्यामि यथावदनुपूर्व्वशः ॥
<>ब्राह्मणान् पर्य्युपासीत प्रातरुत्थाय पार्थिवः ।
<>त्रैविद्यवृद्धान् विदुषस्तिष्ठेत्तेषाञ्च शासने ॥
<>वृद्धांश्च नित्यं सेवेत विप्रान् वेदविदः शुचीन् ।
<>वृद्धसेवी हि सततं रक्षोभिरपि पूज्यते ॥
<>तेभ्योऽधिगच्छेद्विनयं विनीतात्मापि नित्यशः ।
<>विनीतात्मा हि नृपतिर्न विनश्यति कर्हिचित् ॥
<>बहवोऽविनयान्नष्टा राजानः सपरिच्छदाः ।
<>वनस्था अपि राज्यानि विनयात् प्रतिपेदिरे ॥
<>वेणो विनष्टोऽविनयान्नहुषश्चैव पार्थिवः ।
<>सुदासो यवनश्चैव सुमुखो निमिरेव च ॥
<>पृथुस्तु विनयाद्राज्यं प्राप्तवान् मनुरेव च ।
<>कुवेरञ्च धनैश्वर्य्यं ब्राह्मण्यञ्चैव गाधिजः ॥
<>त्रैविद्येभ्यस्त्रयीं विद्यां दण्डनीतिञ्च शाश्वतीम् ।
<>आन्वीक्षिकीञ्चात्मविद्यां वार्त्तारम्भांश्च लोकतः ॥
<>इन्द्रियाणां जये योगं समातिष्ठेद्दिवानिशम् ।
<>जितेन्द्रियो हि शक्नोति वशे स्थापयितुं प्रजाः ॥
<>दश कामसमुत्थानि तथाष्टौ क्रोधजानि च ।
<>व्यसनानि दुरन्तानि प्रयत्नेन विवर्ज्जयेत् ॥
<>कामजेषु प्रसक्तो हि व्यसनेषु महीपतिः ।
<>वियुज्यतेऽर्थधर्म्माभ्यां क्रोधजेष्वात्मनैव तु ॥
[Page4-115-b+ 52]
<>मृगयाक्षो दिवास्वप्नः परीवादः स्त्रियो मदः ।
<>तौर्य्यत्रिकं वृथाट्या च कामजो दशको गणः ॥
<>पैशुन्यं साहसं द्रोह ईर्षासूयार्थदूषणम् ।
<>वाग्दण्डजञ्च पारुष्यं क्रोधजोऽपि गणोऽष्टकः ॥
<>द्वयोरप्येतयोर्म्मूलं यं सर्व्वे कवयो विदुः ।
<>तं यत्नेन जयेल्लोभं तज्जावेतावुभौ गणौ ॥
<>पानमक्षास्त्रियश्चैव मृगया च यथाक्रमम् ।
<>एतत् कष्टतमं विद्याच्चतुष्कं कामजे गणे ॥
<>दण्डस्य पातनञ्चैव वाक्पारुष्यार्थदूषणे ।
<>क्रोधजेऽपि गणे विद्यात् कष्टमेतत्त्रिकं सदा ॥
<>सप्तकस्यास्य वर्गस्य सर्व्वत्रैवानुषङ्गिणः ।
<>पूर्व्वं पूर्व्वं गुरुतरं विद्याद्ब्यसनमात्मवान् ॥
<>व्यसनस्य च मृत्योश्च व्यसनं कष्टमुच्यते ।
<>व्यसन्यधोऽधो व्रजति स्वर्य्यात्यव्यसनी मृतः ॥
<>मौलान् शास्त्रविदः शूरान् लब्धलक्षान् कुलोद्-
<>गतान् ।
<>सचिवान् सप्त चाष्टौ वा प्रकुर्व्वीत परीक्षितान् ॥
<>अपि यत् सुकरं कर्म्म तदप्येकेन दुष्करम् ।
<>विशेषतोऽसहायेन किन्तु राज्यं महोदयम् ॥
<>तैः सार्द्धं चिन्तयेन्नित्यं सामान्यं सन्धिविग्रहम् ।
<>स्थानं समुदयं गुप्तिं लब्धप्रशमनानि च ॥
<>तेषां स्वं समभिप्रायमुपलभ्य पृथक् पृथक् ।
<>समस्तानाञ्च कार्य्येषु विदध्याद्धृतमात्मनः ॥
<>सर्व्वेषान्तु विशिष्टेन ब्राह्मणेन विपश्चिता ।
<>मन्त्रयेत् परमं मन्त्रं राजा षाड्गुण्यसंयुतम् ॥
<>नित्यं तस्मिन् समाश्वस्तः सर्व्वकार्य्याणि निःक्षि-
<>पेत् ।
<>तेन सार्द्धं विनिश्चित्य ततः कर्म्म समारभेत् ॥
<>अन्यानपि प्रकुर्व्वीत शुचीन् प्राज्ञानवस्थितान् ।
<>सम्यगर्थसमाहर्त्तॄनमात्यान् सुपरीक्षितान् ॥
<>निर्व्वर्त्तेतास्य यावद्भिरिति कर्त्तव्यता नृभिः ।
<>तावतोऽतन्द्रितान् दक्षान् प्रकुर्व्वीत विचक्ष-
<>णान् ॥
<>तेषामर्थे नियुञ्जीत शूरान् दक्षान् कुलोद्गतान् ।
<>शुचीनाकरकर्म्मान्ते भीरूनन्तर्न्निवेशने ॥
<>दूतञ्चैव प्रकुर्व्वीत सर्व्वशास्त्रविशारदम् ।
<>इङ्गिताकारचेष्टज्ञं शुचिं दक्षं कुलोद्गतम् ॥
<>अनुरक्तः शुचिर्द्दक्षः स्मृतिमान् देशकालवित् ।
<>वपुष्मान् वीतभीर्व्वाग्मी दूतो राज्ञः प्रशस्यते ॥
<>आमात्ये दण्ड आयत्तो दण्डे वैनयिकी क्रिया ।
<>नृपतौ कोषराष्ट्रे च दूते सन्धिविपर्य्ययौ ॥
<>दूत एव हि सन्धत्ते भिनत्त्येव च संहतान् ॥
<>दूतस्तत् कुरुते कर्म्म भिद्यन्ते येन वा न वा ॥
<>स विद्यादस्य कृत्येषु निगूढेङ्गितचेष्टितैः ।
<>आकारमिङ्गितं चेष्टा भृत्येषु च चिकीर्षितम् ॥
<>बुद्ध्वा च सर्व्वं तत्त्वेन परराजचिकीर्षितम् ।
<>तथा प्रयत्नमातिष्ठेद्यथात्मानं न पीडयेत् ॥
<>जाङ्गलं शस्यसम्पन्नमार्य्यप्रायमनाविलम् ।
<>रम्यमानतसामन्तं स्वाजीव्यं देशमावसेत् ॥
<>धन्वदुर्गं महीदुर्गमब्दुर्गं वार्क्षमेव वा ।
<>नृदुर्गं गिरिदुर्गं वा समाश्रित्य वसेत् पुरम् ॥
<>सर्व्वेण तु प्रयत्नेन गिरिदुर्गं समाश्रयेत् ।
[Page4-115-c+ 52]
<>एषां हि बहुगुण्येन गिरिदुर्गं विशिष्यते ॥
<>त्रीण्याद्यान्याश्रितास्त्वेषां मृगगर्त्ताश्रयाप्सराः ।
<>त्रीण्युत्तराणि क्रमशः प्लवङ्गमनरामराः ॥
<>यथा दुर्गाश्रितानेतान्नोपहिंसन्ति शत्रवः ।
<>तथारयो न हिंसन्ति नृपं दुर्गसमाश्रितम् ॥
<>एकः शतं योधयति प्राकारस्थो धनुर्द्धरः ।
<>शतं दशसहस्राणि तस्माद्दुर्गं विधीयते ॥
<>तत् स्यादायुधसम्पन्नं धनधान्येन वाहनैः ।
<>ब्राह्मणैः शिल्पिभिर्यन्त्रैर्यवसेनोदकेन च ॥
<>तस्य मध्ये सुपर्य्याप्तं कारयेद्गृहमात्मनः ।
<>गुप्तं सर्व्वर्त्तुकं शुभ्रं जलवृक्षसमन्वितम् ॥ * ॥
<>तदध्यास्योद्वहेद्भार्य्यां सवर्णां लक्षणान्विताम् ।
<>कुले महति सम्भूतां हृद्यां रूपगुणान्विताम् ॥
<>पुरोहितञ्च कुर्व्वीत वृणुयादेव चर्त्विजम् ।
<>तेऽस्य गृह्याणि कर्म्माणि कुर्य्युर्व्वैतानिकानि च ॥
<>यजेत राजा क्रतुभिर्व्विविधैराप्तदक्षिणैः ।
<>धर्म्मार्थञ्चैव विप्रेभ्यो दद्याद्भोगान् धनानि च ॥
<>सांवत्सरिकमाप्तैश्च राष्ट्रादाहारयेद्बलिम् ।
<>स्याच्चाम्नायपरो लोके वर्त्तेत पितृवन् नृषु ॥
<>अध्यक्षान् विविधान् कुर्य्यात् तत्र तत्र विप-
<>श्चितः ।
<>तेऽस्य सर्व्वाण्यवेक्षेरन् नृणां कार्य्याणि कुर्ष्व-
<>ताम् ॥
<>आवृत्तानां गुरुकुलाद्विप्राणां पूजको भवेत् ।
<>नृपाणामक्षयो ह्येष निधिर्ब्राह्मोऽभिधीयते ॥
<>न तं स्तेना न चामित्रा हरन्ति न च नश्यति ।
<>तस्माद्राज्ञा निधातव्यो ब्राह्मणेष्वक्षयो निधिः ॥
<>न स्कन्दते न व्यथते न विनश्यति कर्हिचित् ।
<>वरिष्ठमग्निहोत्रेभ्यो ब्राह्मणस्य मुखे हुतम् ॥
<>सममब्राह्मणे दानं द्विगुणं ब्राह्मणब्रुवे ।
<>प्राधीते शतसाहस्रमनन्तं वेदपारगे ॥
<>पात्रस्य हि विशेषेण श्रद्दधानतयैव च ।
<>अल्पं वा बहु वा प्रेत्य दानस्यावाप्यते फलम् ॥
<>समोत्तमाधमै राजा त्वाहूतः पालयन् प्रजाः ।
<>न निवर्त्तेत संग्रामात् क्षात्त्रं धर्म्ममनुस्मरन् ॥
<>संग्रामेष्वनिवर्त्तित्वं प्रजानाञ्चैव पालनम् ।
<>शुश्रूषा ब्राह्मणानाञ्च राज्ञां श्रेयस्करं परम् ॥
<>आहवेषु मिथोऽन्योन्यं जिघांसन्तो महीक्षितः ।
<>युध्यमानाः परं शक्त्या स्वर्गं यान्त्यपराङ्मुखाः ॥
<>न कूटैरायुधैर्हन्यात् युध्यमानो रणे रिपून् ।
<>न कर्णिभिर्नापि दिग्धैर्नाग्निज्वलिततेजनैः ॥
<>न च हन्यात् स्थलारूढं न क्लीवं न कृता-
<>ञ्जलिम् ।
<>न मुक्तकेशं नासीनं न तवास्मीति वादिनम् ॥
<>न सुप्तं न विसन्नाहं न नग्नं न निरायुधम् ।
<>नायुध्यमानं पश्यन्तं न परेण समागतम् ॥
<>नायुधव्यसनप्राप्तं नार्त्तं नातिपरीक्षतम् ।
<>न भीतं न परावृत्तं सतां धर्म्ममनुस्मरन् ॥
<>यस्तु भीतः परावृत्तः संग्रामे हन्यते परैः ।
<>भर्त्तुर्यद्दष्कृतं किञ्चित्तत् सर्व्वं प्रतिपद्यते ॥
<>यच्चास्य सुकृतं किञ्चिदमुत्रार्थमुपार्ज्जितम् ।
<>भर्त्ता तत् सर्व्वमादत्ते परावृत्तहतस्य तु ॥ * ॥
[Page4-116-a+ 52]
<>रथाश्वं हस्तिनं छत्रं धनं धान्यं पशून् स्त्रियः ।
<>सर्व्वद्रव्याणि कुप्यञ्च यो यज्जयति तस्य तत् ॥
<>राज्ञश्च दद्युरुद्धारमित्येषा वैदिकी श्रुतिः ।
<>राज्ञा च सर्व्वयोधेभ्यो दातव्यमपृथग्जितम् ॥
<>एषोऽनुपस्कृतः प्रोक्तो योधधर्म्मः सनातनः ।
<>अस्माद्धर्म्मान्न च्यवेत क्षत्त्रियो घ्नन् रणे रिपून् ॥
<>अलब्धञ्चैव लिप्सेत लब्धं रक्षेत् प्रयत्नतः ।
<>रक्षितं वर्द्धयेच्चैव वृद्धं पात्रेषु निःक्षिपेत् ॥
<>एतच्चतुर्व्विधं विद्यात् पुरुषार्थप्रयोजनम् ।
<>अस्य नित्यमनुष्ठानं सम्यक् कुर्य्यादतन्द्रितः ॥
<>अलब्धमिच्छेद्दण्डेन लब्धं रक्षेदवेक्षया ।
<>रक्षितं वर्द्धयेद्वृद्ध्या वृद्धं दानेन निःक्षिपेत् ॥ *
<>नित्यमुद्यतदण्डः स्यान्नित्यं विवृतपौरुषः ।
<>नित्यं संवृतसंवार्य्यो नित्यं छिद्रानुसार्य्यरेः ॥
<>नित्यमुद्यतदण्डस्य कृत्स्नमुद्विजते जगत् ।
<>तस्मात् सर्व्वाणि भूतानि दण्डेनैव प्रसाधयेत् ॥
<>अमाययैव वर्त्तेत न कथञ्चन मायया ।
<>बुद्ध्येतारिप्रयुक्ताञ्च मायां नित्यं स्वसंवृतः ॥
<>नास्य च्छिद्रं परो विद्याद्बिद्याच्छ्रिद्रं परस्य तु ।
<>गूहेत् कूर्म्म इवाङ्गानि रक्षेद्विवरमात्मनः ॥
<>वकवच्चिन्तयेदर्थान् सिंहवच्च पराक्रमेत् ।
<>वृकवच्चावलुम्पेत शशवच्च विनिष्पतेत् ॥
<>एवं विजयमानस्य येऽस्य स्युः परिपन्थिनः ।
<>तानानयेद्बशं सर्व्वान् सामादिभिरुपक्रमैः ॥
<>यदि ते तु न तिष्ठेयुरुपायैः प्रथमैस्त्रिभिः ।
<>द्दण्डेनैव प्रसह्यैताञ्छनकैर्व्वशमानयेत् ॥
<>सामादीनामुपायानां चतुर्णामपि पण्डिताः ।
<>सामदण्डौ प्रशंसन्ति नित्यं राष्ट्राभिवृद्धये ॥
<>यथोद्धरति निर्द्दाता कक्षं धान्यञ्च रक्षति ।
<>तथा रक्षेन्नृपो राष्ट्रं हन्याच्च परिपन्थिनः ॥
<>मोहाद्राजा स्वराष्ट्रं यः कर्षयत्यनवेक्षया ।
<>सोऽचिराद्भ्रश्यते राज्याज्जीविताच्च सबान्धवः ॥
<>शरीरकर्षणात् प्राणाः क्षीयन्ते प्राणिनां यथा ।
<>तथा राज्ञामपि प्राणाः क्षीयन्ते राष्ट्रकर्षणात् ॥
<>राष्ट्रस्य संग्रहे नित्यं विधानमिदमाचरेत् ।
<>सुसंगृहोतराष्ट्रो हि पार्थिवः सुखमेधते ॥
<>द्वयोस्त्रयाणां पञ्चानां मध्ये गुल्ममधिष्ठितम् ।
<>तथा ग्रामशतानाञ्च कुर्य्याद्राष्ट्रस्य संग्रहम् ॥
<>ग्रामस्याधिपतिं कुर्य्याद्दशग्रामपतिं तथा ।
<>विंशतीशं शतेशञ्च सहस्रपतिमेव च ॥
<>ग्रामे दोषान् समुत्पन्नान् ग्रामिकः शनकैः
<>स्वयम् ।
<>शंसेद्ग्रामदशेशाय दशेशो विंशतीशिनम् ॥
<>विंशतीशस्तु तत्सर्व्वं शतेशाय निवेदयेत् ।
<>शंसेद्ग्रामशतेशस्तु सहस्रपतये स्वयम् ॥
<>यानि राजप्रदेयानि प्रत्यहं ग्रामवासिभिः ।
<>अन्नपानेन्धनादीनि ग्रामिकस्तान्यवाप्नुयात् ॥
<>दशो कुलन्तु भुञ्जीत विंशी पञ्च कुलानि च ।
<>ग्रामं ग्रामशताध्यक्षः सहस्राधिपतिः पुरम् ॥
<>तेषां ग्राम्याणि कार्य्याणि पृथक् कार्य्याणि चैव
<>हि ।
<>राज्ञोऽन्यः सचिवः स्निग्धस्तानिपश्येदतन्द्रितः ॥
[Page4-116-b+ 52]
<>नगरे नगरे चैकं कुर्य्यात् सर्व्वार्थचिन्तकम् ।
<>उच्चैः स्थानं घोररूपं नक्षत्राणामिव ग्रहम् ।
<>सताननुपरिक्रामेत् सर्व्वानेव सदा स्वयम् ।
<>तेषां वृत्तं परिणयेत् सम्यग्राष्ट्रेषु तच्चरैः ॥
<>राज्ञो हि रक्षाधिकृताः परस्वादायिनः शठाः ।
<>भृत्या भवन्ति प्रायेण तेभ्यो रक्षेदिमाः प्रजाः ॥
<>ये कार्य्यिकेभ्योऽर्थमेव गृह्णीयुः पापचेतसः ।
<>तेषां सर्व्वस्वमादाय राजा कुर्य्यात् प्रवासनम् ॥
<>राजकर्म्मसु युक्तानां स्त्रीणां प्रेष्यजनस्य च ।
<>प्रत्यहं कल्पयेद्वृत्तिं स्थानकर्म्मानुरूपतः ॥
<>पणो देयोऽवकृष्टस्य षडूत्कृष्टस्य वेतनम् ।
<>षाण्मासिकस्तथाच्छादो धान्यद्रोणस्तु
<>मासिकः ॥ * ॥
<>क्रयविक्रयमध्वानं भक्तञ्च सपरिव्ययम् ।
<>योगक्षेमञ्च संप्रेक्ष्य बणिजो दापयेत् करान् ॥
<>यथा फलेन युज्येत राजा कर्त्ता च कर्म्मणाम् ।
<>तथावेक्ष्य नृपो राष्ट्रे कल्पयेत् सततं करान् ॥
<>यथाल्पाल्पमदन्त्याद्यं वार्य्योको वत्स षट्पदाः ।
<>तथाल्पाल्पो गृहीतव्यो राष्ट्राद्राज्ञाब्दिकः
<>करः ॥
<>पञ्चाशद्भाग आदेयो राज्ञा पशुहिरण्ययोः ।
<>धान्यानामष्टमो भागः षष्ठो द्वादश एव वा ॥
<>आददीताथ षड्भागं द्रुमांसमधुसर्पिषाम् ।
<>गन्धौषधिरसानाञ्च मूलपुष्पफलस्य च ॥
<>पत्रशाकतृणानाञ्च वैदलस्य च चर्म्मणाम् ।
<>मृण्मयानाञ्च भाण्डानां सर्व्वस्याश्ममयस्य च ॥
<>म्रियमाणोऽप्याददीत न राजा श्रोत्रियात्करम् ।
<>न च क्षुधास्य संसीदेत् श्रोत्रियो विषये वसन् ॥
<>यस्य राज्ञस्तु विषये श्रोत्रियः सीदति क्षुधा ।
<>तस्यापि तत्क्षुधा राष्ट्रमचिरेणैव सीदति ॥
<>श्रुतवित्ते विदित्वास्य वृत्तिं धर्म्म्यां प्रकल्पयेत् ।
<>संरक्षेत् सर्व्वतश्चैनं पिता पुत्त्रमिवौरसम् ॥
<>संरक्ष्यमाणो राज्ञा यं कुरुते धर्म्ममन्वहम् ।
<>तेनायुर्व्वर्द्धते राज्ञो द्रविणं राष्ट्रमेव च ॥
<>यत्किञ्चिदपि वर्षस्य दापयेत् करसंज्ञितम् ।
<>व्यवहारेण जीवन्तं राजा राष्ट्रे पृथग्जनम् ॥
<>कारुकान् शिल्पिनश्चैव शूद्रांश्चात्मोपजीविनः ।
<>एकैकं कारयेत् कर्म्म मासि मासि महीपतिः ॥
<>नोच्छिन्द्यादात्मनो मूलं परेषाञ्चातितृष्णया ।
<>उच्छिन्दन् ह्यात्मनो मूलमात्मानं तांश्च पीड-
<>येत् ॥
<>तीक्ष्णश्चैव मृदुश्च स्यात् कार्य्यं वीक्ष्य मही-
<>पतिः ।
<>तीक्ष्णश्चैव मृदुश्चैव राजा भवति सम्मतः ॥
<>अमात्यमुख्यं धर्म्मज्ञं प्राज्ञं दान्तं कुलोद्गतम् ।
<>स्थापयेदासने तस्मिन खिन्नः कार्य्येक्षणे नृणाम् ॥
<>एवं सर्व्वं विधायेदमिति कर्त्तव्यमात्मनः ।
<>युक्तश्चैवाप्रमत्तश्च परिरक्षेदिमाः प्रजाः ॥
<>विक्रोशन्त्यो यस्य राष्ट्राद्ध्रियन्ते दस्युभिः प्रजाः ।
<>संपश्यतः सभृत्यस्य मृतः स न तु जीवति ॥
<>क्षित्त्रियस्य परो धर्म्मः प्रजानामेव पालनम् ।
<>निर्द्दिष्टफलभोक्ता हि राजा धर्म्मेण युज्यते ॥
[Page4-116-c+ 52]
<>उत्थाय पश्चिमे यामे कृतशौचः समाहितः ।
<>हुताग्निर्ब्राह्मणांश्चार्च्य प्रविशेत् स शुभां सभाम् ॥
<>तत्र स्थितः प्रजाः सर्व्वाः प्रतिनन्द्य विसर्ज्जयेत् ।
<>विसृज्य च प्रजाः सर्व्वा मन्त्रयेत् सह मन्त्रिभिः ॥
<>गिरिपृष्ठं समारुह्य प्रासादं वा रहोगतः ।
<>अरण्ये निःशलाके वा मन्त्रयेदविभावितः ॥
<>यस्य मन्त्रं न जानन्ति समागम्य पृथग्जनाः ।
<>सकृत्स्नां पृथिवीं भुङ्क्ते कोषहीनोऽपि
<>पार्थिवः ॥
<>जडमूकान्धवधिरांस्तिर्य्यग्योनान् वयोगतान् ।
<>स्त्रीम्लेच्छव्याधितव्यङ्गान् मन्त्रकालेऽपसारयेत् ॥
<>भिन्दन्त्यवमता मन्त्रं तैर्य्यग्योनास्तथैव च ।
<>स्त्रियश्चैव विशेषेण तस्मात्तत्रादृतो भवेत् ॥
<>मध्यन्दिनेऽर्द्धरात्रे वा विश्रान्तो विगतक्लमः ।
<>चिन्तयेद्धर्म्मकामार्थान् सार्द्धं तैरेक एव वा ॥
<>परस्परविरुद्धानां तेषाञ्च समुपार्ज्जनम् ।
<>कन्यानां सम्प्रदानञ्च कुमाराणाञ्च रक्षणम् ॥
<>दूतसंप्रेषणञ्चैव कार्य्यशेषं तथैव च ।
<>अन्तःपुरप्रचारञ्च प्रणिधीनाञ्च चेष्टितम् ॥
<>कृत्स्नं चाष्टबिधं कर्म्म पञ्चवर्गञ्च तत्त्वतः ।
<>अनुरागापरागौ च प्रचारं मण्डलस्य च ॥
<>मध्यमस्य प्रचारञ्च विजिगीषोश्च चेष्टितम् ।
<>उदासीनप्रचारञ्च शत्रोश्चैव प्रयत्नतः ॥ * ॥
<>एताः प्रकृतयो मूलं मण्डलस्य समासतः ।
<>अष्टौ चान्याः समाख्याता द्वादशैव तु ताः
<>स्मृताः ॥
<>अमात्यराष्ट्रदुर्गार्थदण्डाख्याः पञ्च चापराः ।
<>प्रत्येकं कथिता ह्येताः संक्षेपेण द्विसप्ततिः ॥
<>अनन्तरमरिं विद्यादरिसेविनमेव च ।
<>अरेरनन्तरं मित्रमुदासीनं तयोः परम् ॥
<>तान् सर्व्वानभिसन्दध्यात् सामादिभिरुपक्रमैः ।
<>व्यस्तैश्चैव समस्तैश्च पौरुषेण नयेन च ॥
<>सन्धिञ्च विग्रहञ्चैव यानमासनमेव च ।
<>द्वैधीभावं संश्रयञ्च षड्गुणांश्चिन्तयेत् सदा ॥
<>आसनञ्चैव यानञ्च सन्धिं विग्रहमेव च ।
<>कार्य्यं वीक्ष्य प्रयुञ्जीत द्वैधं संश्रयमेव च ॥
<>सन्धिन्तु द्विविधं विद्याद्राजा विग्रहमेव च ।
<>उभे यानासने चैव द्विविधः संश्रयः स्मृतः ॥
<>समानयानकर्म्मा च विपरीतस्तथैव च ।
<>तदात्वायतिसंयुक्तः सन्धिर्ज्ञेयो द्विलक्षणः ॥
<>स्वयंकृतश्च कार्य्यार्थमकाले काल एव वा ।
<>मित्रस्य चैवापकृते द्विविधो विग्रहः स्मृतः ॥
<>एकाकिनश्चात्ययिके कार्य्ये प्राप्ते यदृच्छया ।
<>संहतस्य च मित्रेण द्बिविधं यानमुच्यते ॥
<>क्षीणस्य चैव क्रमशो दैवात् पूर्व्वकृतेन वा ।
<>मित्रस्य चानुरोधेन द्विविधं स्मृतमासनम् ॥
<>बलस्य स्वामिनश्चैव स्थितिः कार्य्यार्थसिद्धये ।
<>द्विविधं कीर्त्त्यते द्वैधं षाड्गुण्यगुणवेदिभिः ॥
<>अथसम्पादनार्थञ्च पीड्यमानस्य शत्रुभिः ।
<>साधुषु व्यपदेशार्थं द्विविधः संश्रयः स्मृतः ॥ * ॥
<>यदावगच्छेदायत्यामाधिक्यं ध्रुवमात्मनः ।
<>तदात्वे चाल्पिकां पीडां तदा सन्धिं समाश्रयेत् ॥”
[Page4-117-a+ 52]
<>तदात्वे तत्काले ।
<>“यदा प्रहृष्टा मन्येत सर्व्वास्तु प्रकृतीर्भृशम् ।
<>अत्युच्छ्रितं तथात्मानं तदा कुर्व्वीत विग्रहम् ॥
<>यदा मन्येत भावेन हृष्टं पुष्टं बलं स्वकम् ।
<>परस्य विपरीतञ्च तदा यायाद्रिपुं प्रति ॥
<>यदा तु स्यात् परिक्षीणो वाहनेन बलेन च ।
<>तदासीत प्रयत्नेन शनकैः सान्त्वयन्नरीन् ॥
<>मन्येतारिं यदा राजा सर्व्वथा बलवत्तरम् ।
<>तदा द्विधा बलं कृत्वा साधयेत् कार्य्यमात्मनः ॥
<>यदा परबलानान्तु गभनीयतमो भवेत् ।
<>तदा तु संश्रयेत् क्षिप्रं धार्म्मिकं बलिनं नृपम् ॥
<>निग्रहं प्रकृतीनाञ्च कुर्य्याद्योऽरिबलस्य च ।
<>उपसेवेत तं नित्यं सर्व्वयत्नैर्गुरुं यथा ॥
<>यदि तत्रापि संपश्येत् दोषं संश्रयकारितम् ।
<>सुयुद्धमेव तत्रापि निर्विशङ्कः समाचरेत् ॥
<>सर्व्वोपायैस्तथा कुर्य्यान्नीतिज्ञः पृथिवीपतिः ।
<>यथास्याभ्यधिका न स्युर्मित्रोदासीनशत्रवः ॥
<>आयतिं सर्व्वकार्य्याणां तदात्वञ्च विचारयेत् ।
<>अतीतानाञ्च सर्व्वेषां गुणदोषौ च तत्त्वतः ॥
<>आयत्यां गुणदोषज्ञस्तदात्वे क्षिप्रनिश्चयः ।
<>अतीते कार्य्यशेषज्ञः शत्रुभिर्नाभिभूयते ॥
<>यथैनं नाभिसन्दध्युर्म्मित्रोदासीनशत्रवः ।
<>तथा सर्व्वं संविदध्यादेष सामासिको नयः ॥
<>यदा तु यानमातिष्ठेदरिराष्ट्रं प्रति प्रभुः ।
<>तदानेन विधानेन यायादरिपुरं शनैः ॥
<>मार्गशीर्षे शुभे मासि यायाद्यात्रां महीपतिः ।
<>फालगुनं वाथ चैत्रं वा मासौ प्रति यथाबलम् ॥
<>अन्येष्वपि तु कालेषु यदा पश्येद्ध्रुवं जयम् ।
<>तदा यायाद्विगृह्यैव व्यसने चोत्थिते रिपोः ॥
<>कृत्वा विधानं मूले तु यात्रिकञ्च यथाविधि ।
<>उपगृह्यास्पदञ्चैव चारान् सम्यग्विधाय च ॥
<>संशोध्य त्रिविधं मार्गं षड्विधञ्च बलं स्वकम् ।
<>साम्परायिककल्पेन यायादरिपुरं शनैः ॥
<>शत्रुसेविनि मित्रे च गूढे युक्ततरो भवेत् ।
<>गतप्रत्यागते चैव स हि कष्टतरो रिपुः ॥
<>दण्डव्यूहेन तन्मार्गं यायात्तु शकटेन वा ।
<>वराहमकराभ्यां वा सूच्या वा गरुडेन वा ॥
<>यतश्च भयमाशङ्केत्ततो विस्तारयेद्वलम् ।
<>पद्मेन चैव व्यूहेन निविशेत सदा स्वयम् ॥
<>सेनापतिबलाध्यक्षौ सर्व्वदिक्षु निवेशयेत् ।
<>यतश्च भयमाशङ्केत् प्राचीं तां कल्पयेद्दिशम् ॥
<>गुल्मांश्च स्थापयेदाप्तान् कृतसंज्ञान् समन्ततः ।
<>स्थाने युद्धे च कुशलानभीरूनविकारिणः ॥ * ॥
<>संहतान् योधयेदल्पान् कामं विस्तारयेद्बहून् ।
<>सूच्या वज्रेण चैवैतान् व्यूहेन व्यूह्य योधयेत् ॥
<>स्यन्दनाश्वैः समे युध्येदनूपे नौद्विपैस्तथा ।
<>वृक्षनुल्मावृते चापैरसिचर्म्मायुधैः स्थले ॥
<>कुरुक्षेत्रांश्च मत्स्यांश्च पञ्चालान् शूरसेनजान् ।
<>दीर्घान् लघूंश्चैव नरानग्रानीकेषु योधयेत् ॥
<>प्रहर्षयेद्बलं व्यूह्य तांश्च सम्यक् परीक्षयेत् ।
<>चेष्टाश्चैव विजानीयादरीन् योधयतामपि ॥
<>उपरुध्यारिमासीत राष्ट्रं चास्योपपीडयेत् ।
[Page4-117-b+ 52]
<>दूषयेच्चास्य सततं यवसान्नोदकेन्धनम् ॥
<>भिन्द्याच्चैव तडागानि प्राकारपरिखास्तथा ।
<>समवस्कन्दयेच्चैनं रात्रौ वित्रासयेत्तथा ॥
<>उपजप्यानुपजपेद्बुध्येतैव च तत्कृतम् ।
<>युक्ते च दैवे युध्येत जयप्रेप्सुरपेतभीः ॥
<>साम्ना दानेन भेदेन समस्तैरथवा पृथक् ।
<>विजेतुं प्रयतेतारीन्न युद्धेन कदाचन ॥
<>अनित्यो विजयो यस्माद्दृश्यते युध्यमानयोः ।
<>पराजयश्च संग्रामे तस्माद्युद्धं विवर्ज्जयेत् ॥
<>त्रयाणामप्युपायानां पूर्व्वोक्तानामसम्भवे ।
<>तथा युध्येत संयत्तो विजयेत रिपून् यथा ॥ * ॥
<>जित्वा सम्पूजयेद्देवान् ब्राह्मणांश्चैव धार्म्मिकान् ।
<>प्रदद्यात् परिहारांश्च ख्यापयेदभयानि च ॥
<>सर्व्वेषान्तु विदित्वैषां समासेन चिकीर्षितम् ।
<>स्थापयेत्तत्र तद्बश्यं कुर्य्याच्च समयक्रियाम् ॥
<>प्रमाणानि च कुर्व्वीत तेषां धर्म्म्यान् यथो-
<>दितान् ।
<>रत्नैश्च पूजयेदेनं प्रधानपुरुषैः सह ॥
<>आदानमप्रियकरं दानञ्च प्रियकारकम् ।
<>अभीप्सितानामर्थानां काले युक्तं प्रशस्यते ॥
<>सर्व्वं कर्म्मेदमायत्तं विधाने दैवमानुषे ।
<>तयोर्द्दैवमचिन्त्यन्तु मानुषे विद्यते क्रिया ॥
<>सह वापि व्रजेद्युक्तः सन्धिं कृत्वा प्रयत्नतः ।
<>मित्रं हिरण्यं भूमिं वा सम्पश्यंस्त्रिविधं फलम् ॥
<>पार्ष्णिग्राहञ्च संप्रेक्ष्य तथाक्रन्दञ्च मण्डले ।
<>मित्रादथाप्यमित्राद्वा यात्राफलमवाप्नुयात् ॥”
<>आक्रन्दः पार्ष्णिग्राहस्य नियामको राजा ।
<>“हिरण्यभूमिसम्प्राप्त्या पार्थिवो न तथैधते ।
<>यथा मित्रं ध्रुवं लब्ध्वा कृशमप्यायतिक्षमम् ॥ * ॥
<>धर्म्मज्ञञ्च कृतज्ञञ्च तुष्टप्रकृतिमेव च ।
<>अनुरक्तं स्थिरारम्भं लघु मित्रं प्रशस्यते ॥
<>प्राज्ञं कुलीनं शूरञ्च दक्षं दातारमेव च ।
<>कृतज्ञं धृतिमन्तञ्च कष्टमाहुररिं बुधाः ॥
<>आर्य्यता पुरुषज्ञानं शौर्य्यं करुणवेदिता ।
<>स्थौललक्ष्यञ्च सततमुदासीनगुणोदयः ॥”
<>स्थौललक्ष्यं बहुप्रदत्वम् ।
<>“क्षेम्यां शस्यप्रदां नित्यं पशुवृद्धिकरीमपि ।
<>परित्यजेन्नृपो भूमिमात्मार्थमविचारयन् ॥
<>आपदर्थं धनं रक्षेद्दारान्रक्षेद्धनैरपि ।
<>आत्मानं सततं रक्षेद्दारैरपि धनैरपि ॥
<>सह सर्व्वाः समुत्पन्नाः प्रसमीक्ष्यापदो भृशम् ।
<>संयुक्तांञ्च वियुक्तांश्च सर्व्वोपायान् सृजेद्बुधः ॥
<>उपेतारमुपेयञ्च सर्व्वोपायांश्च कृत्स्नशः ।
<>एतत् त्रयं समाश्रित्य प्रयतेतार्थसिद्धये ॥”
<>उपेतारं आत्मानम् । उपेयं प्राप्तव्यम् ॥ * ॥
<>“एवं सर्व्वमिदं राजा सह सम्मन्त्र्य मन्त्रिभिः ।
<>व्यायामाप्लुत्य मध्याह्ने भोक्तुमन्तःपुरं विशेत् ॥
<>तत्रात्मभूतैः कालज्ञैरहार्य्यैः परिचारकैः ।
<>सुपरीक्षितमन्नाद्यमद्यान्मन्त्रैर्व्विषापहेः ॥
<>विषघ्नैरगदैश्चास्य सर्व्वद्रव्याणि योजयेत् ।
<>विषघ्नानि च रत्नानि नियतो धारयेत् सदा ॥
<>परीक्षिताः स्त्रियश्चैनं व्यजनोदकधूपनैः ।
[Page4-117-c+ 52]
<>वेशाभरणसंशुद्धाः स्पृशेयुः सुसमाहिताः ॥
<>एवं प्रयत्नं कुर्व्वीत यानशय्यासनाशने ।
<>स्नाने प्रसाधने चैव सर्व्वालङ्कारकेषु च ॥
<>भुक्तवात् विहरेच्चैव स्त्रीभिरन्तःपुरे सह ।
<>विहृत्य तु यथाकालं पुनः कार्य्याणि चिन्तयेत् ॥
<>अलङ्कृतश्च संपश्येदायुधीयं पुनर्ज्जनम् ।
<>वाहनानि च सर्व्वाणि शस्त्राण्याभरणानि च ॥
<>सन्ध्याञ्चोपास्य शृणुयादन्तर्व्वेश्मनि शस्त्रभृत् ।
<>रहस्याख्यायिनाञ्चैव प्रणिधीनाञ्च चेष्टितम् ॥
<>गत्वा कक्षान्तरं त्वन्यत् समनुज्ञाप्य तं जनम् ।
<>प्रविशेद्भोजनार्थञ्च स्त्रीवृतोऽन्तःपुरं पुनः ॥
<>तत्र भुक्त्वा पुनः किञ्चित्तूर्य्यघोषैः प्रहर्षितः ।
<>संविशेत्तु यथाकालमुत्तिष्ठेच्च गतक्लमः ॥
<>एतद्विधानमातिष्ठेदरोगः पृथिवीपतिः ।
<>अस्वस्थः सर्व्वमेतत्तु भृत्येषु विनियोजयेत् ॥”
<>इति मानवे ७ अध्यायः ॥ * ॥
<>कालीकापुराणोक्तराजधर्म्मः ८५ । ८६ अध्या-
<>ययोः द्रष्टव्यः । महाभारतोक्तराजधर्म्मः शान्ति-
<>पर्व्वणि द्रष्टव्यः । पद्मपुराणोक्तराजधर्म्मः स्वर्ग-
<>खण्डे १३८ अध्याये द्रष्टव्यः ॥
<LEND>
