<L>18723<pc>2-865<k1>नारदः<k2>नारदः
नारदः¦, पुं, (नारं परमात्मविषयकं ज्ञानं ददा-
<>तीति । दा + कः । यद्वा, नारं नरसमूहं द्यति
<>खण्डयति कलहेनेति । दो + कः । नारं जलं
<>ददाति पितृभ्य इति वा । तदुक्तम्, --
<>“नारं पानीयमित्युक्तं तत् पितृभ्यः सदा भवान् ।
<>ददाति तेन ते नाम नारदेति भविष्यति ॥”)
<>देवर्षिविशेषः । स तु भोगाशी ब्रह्मशापादुप-
<>वर्हणनामा गन्धर्व्वो भूत्वा पुनर्ब्रह्मवीर्य्यात् शूद्र-
<>पत्न्यां जातः । यथा, --
<>शौनक उवाच ।
<>“ब्रह्मवीर्य्याच्छूद्रपत्न्यां गन्धर्व्वश्चोपवर्हणः ।
<>जातः केन प्रकारेण तद्भवान् वक्तुमर्हति ॥
<>सौतिरुवाच ।
<>कान्यकुब्जे च देशे च द्रुमिलो गोपराजकः ।
<>कलावती तस्य पत्नी बन्ध्या चापि पतिव्रता ॥
<>स्वामिदोषेण सा बन्ध्या काले च भर्त्तुराज्ञया ।
<>उपस्थितं वने घोरे नारदं काश्यपं मुनिम् ॥
<>क्रोशमानञ्च श्रीकृष्णं ज्वलन्तं ब्रह्मवर्च्चसा ।
<>तस्थौ सुवेशं कृत्वा सा ध्यानान्तञ्च मुनेः पुरः ॥
<>उवाच विनयेनैव कृत्वा च श्रीहरिं हृदि ।
<>गोपिकाहं द्विजश्रेष्ठ ! द्रुमिलस्य च कामिनी ।
<>पुत्त्रार्थिनी चागताहं तन्मूलं भर्त्तुराज्ञया ॥
<>वीर्य्याधानं कुरु मयि ! स्त्री नोपेक्ष्या ह्यपस्थिता ।
<>तेजीयसां न दोषाय वह्नेः सर्व्वभुजो यथा ॥
<>वृषलीवचनं श्रुत्वा चुकोप मुनिपुङ्गवः ।
<>वृषली तत्पुरस्तस्थौ शुष्ककण्ठौष्ठतालुका ॥
<>एतस्मिन्नन्तरे तेन पथा यास्यति मेनका ।
<>तस्या ऊरुस्थलं दृष्ट्वा मुनिवीर्य्यं पपात ह ॥
<>ऋतुस्नाता च वृषली कृत्वा तद्भक्षणं मुदा ।
<>सा विप्र ! गेहे साध्वी च सुषुवे तनयं वरम् ॥
<>तप्तकाञ्चनवर्णाभं ज्वलन्तं ब्रह्मतेजसा ।
<>अनावृष्ठ्यवशेषे च काले बालो बभुव ह ॥
<>नारं ददौ जन्मकाले तेनायं नारदाभिधः ॥
<>ददाति नारं ज्ञानञ्च बालकेभ्यश्च बालकः ।
<>जातिस्मरो महाज्ञानी तेनायं नारदाभिधः ॥
<>वीर्य्येण नारदस्यैव बभूव बालको मुने ! ।
<>मुनीन्द्रस्य वरेणैव तेनायं नारदाभिधः ॥
<>कल्पान्तरे ब्रह्मकण्ठाद्बभूवुर्बहवो नराः ।
<>नरान्ददौ तत्कण्ठञ्च तेन तन्नारदः स्मृतः ॥
<>ततो बभूव कालश्च नारदात् कण्ठदेशतः ।
<>ततो ब्रह्मा नाम चक्रे नारदश्चेति मङ्गलम् ॥
<>एतस्मिन्नन्तरे विप्रा आययुर्विप्र मन्दिरम् ।
<>शिशवः पञ्चवर्षीया महातेजस्विनो यथा ॥
<>चतुर्ष्वेको मुनिस्तस्मै ब्राह्मणाश्च कृपालवः ।
<>ब्रह्मपुत्त्रं शिशुं ज्ञात्वा विष्णुमन्त्रं ददौ मुदा ॥
[Page2-865-b+ 52]
<>महाज्ञानी शिशुस्तस्थौ गङ्गातीरे मनोहरे ।
<>तत्र स्नात्वा विप्रदत्तं विष्णुमन्त्रं जजाप सः ॥
<>दिव्यं वर्षसहस्रञ्च निराहारः कृशोदरः ।
<>ददर्श बालको ध्याने दिव्यं लोकञ्च बालकम् ॥
<>द्बिभुजं मुरलीहस्तञ्चन्दनेन विचर्च्चितम् ।
<>विरराम च शोकार्त्तो यदा यद्द्रष्टुमक्षमः ॥
<>रुरोदाश्वत्थमूले च न दृष्ट्वा बालकं शिशुः ।
<>बभूवाकाशवाणीति रुदन्तं बालकं प्रति ॥
<>सकृद्यद्दर्शितं रूपं तदेव नाधुना पुनः ।
<>पुनर्द्रक्षसि गोविन्दं जन्ममृत्युहरं हरिम् ॥
<>इति श्रुत्वा बालकश्च विरराम मुदान्वितः ।
<>काले तत्याज तीर्थे च तनुं कृष्णं हृदि स्मरन् ॥
<>बभूव शापमुक्तिश्च नारदस्य महामुने ! ।
<>तनुं त्यक्त्वा स जीवश्च विलीनो ब्रह्मविग्रहे ॥
<>कतिकल्पान्तरेऽतीते स्रष्टुं सृष्टिविधौ पुनः ।
<>मरीचिमिश्रैर्मुनिभिः सार्द्धं कण्टाद्बभूव सः ॥
<>नारदश्चेति विख्यातो मुनीन्द्रस्तेन हेतुना ॥”
<>इति ब्रह्मवैवर्त्ते ब्रह्मखण्डे २१ -- २२ अध्यायौ ॥
<>तस्य सर्व्वदा भ्रमणकारणं यथा, --
<>“तांश्चापि नष्टान् विज्ञाय पुत्त्रान् दक्षप्रजापतिः ।
<>क्रोधञ्चक्रे महाभाग ! नारदं स शशाप च ॥”
<>नारदशापश्च श्रीभागवतोक्तः ।
<>“तस्माल्लोकेषु ते मूढ न भवेद्भ्रमतः पदम् ।”
<>इति विष्णुपुराणे १ अंशे १५ अध्याय-
<>स्तट्टीका च ॥ (पञ्चविंशतिसहस्रश्लोकात्मक
<>उपपुराणविशेषः । यथा, देवीभागवते । १ ।
<>३ । ९ ।
<>“षोडशैव सहस्राणि पुराणञ्चाग्निसंज्ञितम् ।
<>पञ्चविंशतिसाहस्रं नारदं परमं मतम् ॥”
<>शाकद्वीपस्य पर्व्वतविशेषः । यथा, मात्स्ये ।
<>१२१ । ११ ।
<>“नारदो नाम चैवोक्तो दुर्गशैलो महाचितः ।
<>तत्राचले समुत्पन्नौ पूर्व्वं नारदपर्व्वतौ ॥”
<>विश्वामित्रपुत्त्रविशेषः । यथा, महाभारते ।
<>१३ । ४ । ५८ ।
<>“उर्ज्जयोनिरुदापेक्षी नारदश्च महानृषिः ।
<>विश्वामित्रात्मजाः सर्व्वे मुनयो ब्रह्मवादिनः ॥”)
<LEND>
