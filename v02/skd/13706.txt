<L>13706<pc>2-538<k1>जीर्णोद्धारः<k2>जीर्णोद्धारः
जीर्णोद्धारः¦, पुं, (जीर्णानां भग्नमन्दिरादीनां
<>उद्धारः संस्कारः ।) भग्नमन्दिरादेः संस्कारः ।
<>यथा, विष्णुधर्म्मोत्तरतृतीयकाण्डे ।
<>“यस्य राज्ञस्तु विषये देववेश्म विशीर्य्यते ।
<>तस्य सीदति तद्राज्यं देववेश्म यथा तथा ॥
<>कृत्वा शीर्णस्य संस्कारं तथा देवेशवेश्मनि ।
<>द्बिगुणं फलमाप्नोति नात्र कार्य्या विचारणा ॥”
<>विष्णुरहस्ये ।
<>“पतितस्य च यः कर्त्ता पतमानस्य रक्षिता ।
<>विष्णोरायतनस्येह स नरो विष्णुलोकभाक् ॥”
<>अग्निपुराणे ।
<>“पतितं पतमानन्तु तथार्द्धस्फुटितं नरः ।
<>समुद्धृत्य हरेर्धाम द्बिगुणं फलमाप्नुयात् ॥”
<>देवीपुराणे ।
<>“मूलाच्छतगुणं पुण्यं प्राप्नुयाज्जीर्णकारकः ।
<>तस्मात् सर्व्वप्रयत्नेन जीर्णस्योद्धारमाचरेत् ॥”
<>हयशीर्षपञ्चरात्रे ।
<>“वापीकूपतडागानां सुरधाम्नां तथानघ ! ।
<>प्रतिमानां सभानाञ्च संस्कर्त्ता यो नरो भुवि ॥
<>पुण्यं शतगुणं तस्य भवेन्मूलान्न संशयः ।
<>प्रतिष्ठाया विधिः कार्य्यस्तथा मन्दिरनिर्म्मिते ॥
<>प्रायः श्रीहयशीर्षोक्तेरनुसारेण वैष्णवैः ।
<>देवालयप्रतिष्ठा च ख्याता तल्लिखनेन किम् ॥
<>श्रीमूर्त्तिस्थापनेनैव संपूर्णा सा विशेषतः ।
<>देवगृहं देवतायाः प्रतिष्ठाविधिना सदा ॥
<>संस्कार्य्यं मनुजानान्तु समुदायोक्तकर्म्मणा ॥”
<>इति श्रीहरिभक्तिविलासे २० विलासः ॥
<LEND>
