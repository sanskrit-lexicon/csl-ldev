<L>2027<pc>1-091<k1>अयनं<k2>अयनं
अयनं¦, क्ली, (अय + भावे ल्युट् ।) शास्त्रं । यथा, --
“ज्योतिषामयनं नेत्रं निरुक्तं श्रोत्रमुच्यते” ।
इति तिथ्यादितत्त्वं ॥ पन्थाः । सूर्य्यस्य उत्तर-
दक्षिणदिग्गमनं । तद्यथा । माघादिषण्मासाः
उत्तरायणं । श्रावणादिषण्मासाः दक्षिणायनं ।
इत्यमरः ॥ गमनं । गत्थर्थायधातोर्भावेऽनट् ॥
रविसंक्रान्तिविशेषः । यथा भविष्यमात्स्यज्यो-
तिषेषु ।
“मृगकर्कटसंक्रान्ती द्वे तूदक्दक्षिणायने ।
विषुवती तुला मेषे गोलमध्ये तथापराः” ॥
मृगो मकरः । गोलो राशिचक्रं । देवीपुराणे,
“यावद्विंशकला मुक्ता तत्पुण्यं चोत्तरायणे ।
निरंशे भास्करे दृष्टे दिनान्तं दक्षिणायने” ॥
तत्र स्नानदानादौ कोटिगुणफलं भवति । यथा
मात्स्ये ।
“अयने कोटिगुणितं लक्षं विष्णुपदीषु च ।”
इत्वादि ।
“अयने विषुवे चैव शयने बोधने हरेः ।
अनध्यायस्तु कर्त्तव्यो मन्वादिषु युगादिषु” ॥
इति तिथ्यादितत्त्वं ॥ * ॥ सूर्य्यगतिविशेषः ।
यथा, --
“मृगसंक्रान्तितः पूर्व्वं पञ्चात्तारादिनान्तरे ।
[Page1-091-b+ 52]
एकवर्षे चतुःपञ्चपलमानक्रमेण तु ॥
षट्षष्टिवत्सरानेकदिनं स्यादयनं रवेः ।
एवं चतुःपञ्चदिनमयनारम्भणं क्रमात् ॥
व्युत्क्रमेण च तद्वत् स्यादुदग्यानं रवेर्ध्रुवं ।
कर्क्किसंक्रमणे तद्वदभितो दक्षिणायनं” ॥
इति ज्योतिस्तत्त्वं ॥
<LEND>
