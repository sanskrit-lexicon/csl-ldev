<L>26536<pc>3-649<k1>मसूरिका<k2>मसूरिका
मसूरिका¦, स्त्री, (मसूरेव । मसूरा + कन् । स्त्रियां
<>टाप् । अत इत्वञ्च ।) कुट्टनी । इति शब्द-
<>माला ॥ * ॥ वसन्तरोगः । तस्योत्पादनक्रिया
<>टीका इति ख्याता । सा तु गोस्तनज-नर-
<>गात्रज-मसूरिकापूयेन भवति । यथा, --
<>“धेनुस्तन्यमसूरिका नराणाञ्च मसूरिका ।
<>तज्जलं बाहुमूलाच्च शस्त्रान्तेन गृहीतवान् ॥
<>बाहुमूले च शस्त्राणि रक्तोत्पत्तिकराणि च ।
<>तज्जलं रक्तमिलितं स्फोटकज्वरसम्भवम् ॥”
<>इति धन्वन्तरिकृतशाक्तेयग्रन्थः ॥
<>तत्पर्य्यायः । पापरोगः २ रक्तवटी ३ मसूरी
<>४ । इति शब्दरत्नावली ॥ * ॥ अथ मसूरिका-
<>धिकारः । “तत्र मसूरिकाविप्रकृष्टनिदान-
<>पूर्व्विकां संप्राप्तिमाह ।
<>‘कट्वम्ललवणक्षारविरुद्धाध्यशनाशनैः ।
<>दुष्टनिष्पावशाकाद्यैः प्रदुष्टपवनोदकैः ॥
<>क्रुद्धग्रहेक्षणाच्चापि देशे दोषाः समुद्भवाः ।
<>जनयन्ति शरीरेऽस्मिन् दुष्टरक्तेन सङ्गताः ॥
<>मसूराकृतिसंस्थानाः पिडकाः स्युर्मसूरिकाः ॥’
<>क्षारो यवक्षारः । विरुद्धाध्यशनाशनैः कट्वा-
<>दिविरुद्धान्तानामशनैः । अथ च अध्यशनाशनं
<>अधिकमशनं अध्यशनम् । दुष्टनिष्पावशाकाद्यैः
<>दुष्टैर्निष्पावशाकाद्यैः । आद्यशब्दान्मध्वालुकादि
<>तैः । प्रदुष्टपवनोदकैः सविषकुसुमादिसंसर्गात्
<>क्रुद्धग्रहेक्षणाच्चापि देशे देशे क्रुद्धग्रहा राहु-
<>शनैश्चरादयस्तेषामीक्षणाद्दृष्टेः यस्मिन् देशे
<>क्रुद्धग्रहदृष्टिः तत्रापि मसूरिकोत्पत्तिरित्यर्थः ।
[Page3-649-c+ 52]
<>मसूराकृतिसंस्थाना मसूरस्य या आकृति-
<>स्तद्वत्संस्थानमाकृतिर्यासां ताः ॥ * ॥ अथ
<>पूर्व्वरूपमाह ।
<>‘तासां पूर्व्वं ज्वरः कण्डुर्गात्रभङ्गोऽरतिर्भ्रमः ।
<>त्वचि शोफः सवैवर्ण्यो नेत्ररागस्तथैव च ॥’
<>वातजामाह ।
<>‘स्फोटाः कृष्णारुणा रूक्षास्तीव्रवेदनया-
<>न्विताः ।
<>कठिनाश्चिरपाकाश्च भवन्त्यनिलसम्भवाः ॥
<>‘सन्ध्यस्थिपर्व्वणां भेदः कासः कम्पोऽरतिर्भ्रमः ।
<>शोषस्ताल्वोष्ठजिह्वानां तृष्णा चारुचिसंयुता ॥’
<>पैत्तिकामाह ।
<>‘रक्ताः पीताः सिताः स्फोटाः सदाहास्तीव्र-
<>वेदनाः ।
<>भवन्त्यचिरपाकाश्च पित्तकोपसमुद्भवाः ॥
<>‘विड्भेदश्चाङ्गमर्द्दश्च दाहस्तृष्णारुचिस्तथा ।
<>मुखपाकोऽक्षिपाकश्च ज्वरस्तीव्रः सुदारुणः ॥’
<>रक्तजामाह ।
<>‘रक्तजायां भवन्त्येते विकाराः पित्तलक्षणाः ॥’
<>अथ कफजामाह ।
<>‘श्वेताः स्निग्धाः भृशं स्थूलाः कण्डुरा मन्द-
<>वेदनाः ।
<>मसूरिकाः कफोद्भूताश्चिरपाकाः प्रकीर्त्तिताः ॥
<>कफप्रसेकः स्तैमित्यं शिरोरुग्गात्रगौरवम् ।
<>हृल्लासः सारुचिनिद्रा तन्द्रालस्यसमन्विताः ॥’
<>सान्निपातिकीमाह ।
<>‘नीलाश्चिपिटविस्तीर्णा मध्ये निम्ना महारुजः ।
<>पूतिस्रावाश्चिरं पाकाः प्रभूताः सर्व्वदोषजाः ॥’
<>सप्तधातुगतामाह ।
<>‘मसूरिकास्त्वचं प्राप्तास्तोयवुद्वुदसन्निभाः ।
<>स्वल्पदोषाः प्रजायन्ते भिन्नास्तोयं स्रवन्ति च ॥’
<>त्वचं प्राप्ताः त्वच्छब्देनात्र रस उच्यते रसा-
<>श्रयत्वात् ॥ * ॥ रक्तस्थामाह ।
<>‘रक्तस्था लोहिताकाराः शीघ्रपाकास्तनुत्वचः ।
<>साध्या नात्यर्थदुष्टास्तु भिन्ना रक्तं स्रवन्ति च ॥’
<>साध्या रक्तस्था इत्यर्थः । नात्यर्थदुष्टास्तु अत्यर्थ-
<>दुष्टशोणिताः पुनर्न साध्याः किन्तु कष्ट-
<>साध्याः ॥ * ॥ मांसस्थामाह ।
<>‘मांसस्थाः कठिनाः स्निग्धाश्चिरपाकास्तनु-
<>त्वचः ।
<>गात्रशूलानिशं कण्डूर्मूर्च्छादाहतृषान्विताः ॥’
<>मेदस्थामाह ।
<>‘मेदोजा मण्डलाकारा मृदवः किञ्चिदुन्नताः ।
<>घोरज्वरपरीताश्च स्थूलाः स्निग्धाः सवेदनाः ।
<>सम्मोहारतिसन्तापाः कश्चिदाभ्यो विनिस्तरेत् ॥’
<>अस्थिमज्जागते प्राह ।
<>‘क्षुद्रा गात्रसमा रूक्षाश्चिपिटाः किञ्चिदुन्नताः ।
<>भज्जस्था भृशसम्मोहवेदनारतिसंयुताः ॥
<>भ्रमरेणेव विद्धानि कुर्व्वन्त्यस्थीनि सर्व्वतः ।
<>छिन्दन्ति मर्म्मधामानि प्राणानाशु हरन्ति ताः ॥’
<>गात्रसमाः गात्रतुल्यवर्णाः । चिपिटाः चिपि-
<>टाकाराः । मज्जाग्रहणेनास्थ्नोऽपि ग्रहणं
[Page3-650-a+ 52]
<>तदाधारत्वात् । अतएवाग्रे भ्रमरेणेव विद्धानि
<>कुर्व्वन्त्यस्थीनि सर्व्वत इति । मर्म्मधामानि
<>मर्म्मस्थानानि ॥ * ॥ शुक्रगतामाह ।
<>‘पक्राभाः पिडकाः स्निग्धाः श्लक्ष्णाश्चात्यर्थ-
<>वेदनाः ।
<>स्तमित्यारतिसग्मोहदाहोन्मादसमन्विताः ॥
<>शुक्रगाया मसूर्य्यास्तु लक्षणानि भवन्ति हि ।
<>निर्द्दिष्टं केवलं चिह्रं जीवनन्तु न दृश्यते ॥’
<>पक्वाभाः पक्वाकाराः न तु पक्वाः । श्लक्ष्णाः
<>कोमलाः । निर्द्दिष्टं केवलं चिह्रं नत्वस्या-
<>श्चिकित्सा युक्ता यतो जीवनं न दृश्यते ।
<>सप्ताप्येता दोषहेतुं विना न भवन्ति । दोष-
<>मन्तरेण रसादिदुष्टेरभावादित्यत आह ।
<>‘दोषमिश्रास्तु सप्तैता द्रष्टव्या दोषलक्षणैः ॥’
<>चर्म्मजामाह ।
<>कण्ठरोधारुची तन्द्रा प्रलापारतिसंयुताः ।
<>दुश्चिकित्साः समुद्दिष्टाः पिडकाश्चर्म्मसंज्ञिताः ॥’
<>रोमान्तिकामाह ।
<>‘रोमकूपोन्नतिसमा रागिण्यः कफपित्तजाः ।
<>कासारोचकसंयुक्ता रोमाञ्चज्वरपूर्व्विकाः ॥’
<>साध्याः प्राह ।
<>‘त्वगन्ता रक्तगाश्चैव पित्तजाः श्लेष्मजास्तथा ।
<>श्लेष्मपित्तकृताश्चैव सुखसाध्या मसूरिकाः ।
<>इमा विनापि क्रियया प्रशाम्यन्ति शरी-
<>रिणाम् ॥’
<>त्वग्गता रसगताः ॥ * ॥ कष्टसाध्यतमाः प्राह ।
<>‘वातजा वातपित्तोत्था वातश्लेष्मकृताश्च याः ।
<>कष्टसाध्यतमास्तास्तु यत्नादेता उपाचरेत् ॥’
<>असाध्याः प्राह ।
<>‘असाध्याः सन्निपातोत्थास्तासां वक्ष्यामि
<>लक्षणम् ।
<>प्रबालसदृशाः काश्चित् काश्चिज्जम्बुफलोपमा ।
<>लोहजालसमाः काश्चिदतसीफलसन्निभाः ॥
<>आसां बहुविधा वर्णा जायन्ते दोषभेदतः ॥’
<>प्रबालसदृशा इत्यादि । आसां प्रबालजम्बुफल-
<>लोहगुटिकातसीफलसादृश्यं वर्णेन । अनुक्त-
<>वर्णसंग्रहार्थमाह । आसां बहुविधा वर्णा
<>इति ॥ * ॥ अपराश्चासाध्याः प्राह ।
<>‘कासो हिक्का प्रमोहश्च ज्वरस्तीव्रः सुदारुणः ।
<>प्रलापारतिमूर्च्छाश्च तृष्णा दाहोऽतिघूर्णता ॥’
<>दाहस्थाने दौर्गन्ध्य इति च पाठः ।
<>‘मुखेन प्रस्रवेद्रक्तं तथा व्राणेन चक्षुषा ।
<>कण्ठे घुर्घुरकं कृत्वा श्वसित्यत्यर्थदारुणम् ॥
<>मसूरिकाभिभूतस्य यस्यैतानि भिषग्वरैः ।
<>लक्षणानीह दृश्यन्ते न दद्यात्तत्र भेषजम् ॥’
<>मसूरिकास्वरिष्टमाह ।
<>‘मसूरिकाभिभूतो यो भृशं घ्राणेन निश्वसेत् ।
<>स भृशं त्यजति प्राणान् तृष्णार्त्तो वायुदूषितः ॥’
<>वायुदूषितः अपतानकादिवातव्याधिदूषितः ॥
<>मसूरिकाहैतुकं शोथविशेषमाह ।
<>‘मसूरिकान्ते शोथः स्यात् कूर्परे मणिबन्धके ।
<>तयांसफलके वापि दुश्चिकित्सः सुदारुणः ॥’
[Page3-650-b+ 52]
<>दुश्चिकित्सः कष्टसाध्यः । दुःशब्दोऽत्र निषेधे
<>तेनासाध्य इत्येके ।
<>‘काश्चिद्विनापि यत्नेन सिध्यन्त्याशु मसूरिकाः ।
<>दृष्टाः कृच्छ्रतराः काश्चित् काश्चित् सिध्यन्ति
<>वा नवा ॥
<>काश्चिन्नैव तु सिध्यन्ति साध्यमानाः प्रयत्नतः ॥’
<>अथ मसूरिकायाश्चिकित्सा ।
<>‘मसूरिकायां कुष्ठोक्ता लेपनादिक्रिया हिता ।
<>पित्तश्लेष्मविसर्पोक्तक्रिया चात्र प्रशस्यते ॥
<>श्वेतचन्दनकल्कोक्तं हिलमोचीभवं द्रवम् ।
<>पिबेन्मसूरिकारम्भे नैव वा केवलं रसम् ॥’
<>हिलमोचिका शाकविशेषः । हुरहुर इति
<>लोके ।
<>‘द्बे पञ्चमूत्यौ रास्ना च धात्त्रुशीरं दुरालभा ।
<>सामृतं धान्यकं मुस्तं जयेद्वातमसूरिकाम् ॥
<>मञ्जिष्ठा बहुपात्प्लक्षशिरीषोडुम्बरत्वचः ।
<>वातजायां मसूर्य्यां स्यात् प्रलेपः सघृतो हितः ॥’
<>बहुपाद्वटः ।
<>‘गुडूची मधुकं द्राक्षा मोरटं दाडिमैः सह ।
<>पाककाले प्रदातव्यं भेषजं गुडसंयुतम् ॥
<>तेन कुप्यति नो वायुः पाकं यान्ति मसूरिकाः ।
<>मसूरिकासु भुञ्जीत शालीन् मुद्गान् मसूर-
<>कान् ॥
<>रसं मधुरमेवाद्यात् सैन्धवञ्चाल्पमात्रकम् ।
<>पटोलमूलं क्वथितं मोरटं सुरसं तथा ॥’
<>पटोलमूलं क्वथितमित्यत्रं पटोलं कथितञ्चैवेति
<>वा पाठः ।
<>‘आदावेंव मसूर्य्यान्तु पित्तजायां प्रयोजयेत् ।
<>निम्बपर्पटकः पाठा पटोलश्चन्दनद्वयम् ॥
<>उशीरं कटुका धात्री तथा वासा दुरालभा ।
<>एषां पानं शुभं शीतमुत्तमं शर्करान्वितम् ।
<>मसूर्य्यां पित्तजायान्तु प्रयोक्तव्यं विजानता ॥
<>दाहे ज्वरे विसर्पे च व्रणे पित्ताधिकेऽपि च ।
<>मसूर्य्यो रक्तजा नाशं यान्ति शोणितमोक्षणैः ॥
<>वासामुस्तकभूनिम्बत्रिफलेन्द्रयवासकम् ।
<>पटोलारिष्टकं वापि क्वाथयित्वा समाक्षिकम् ।
<>पिबेत्तेन प्रशाम्यन्ति मसूर्य्यः कफसम्भवाः ॥’
<>इन्द्रः इन्द्रयवः ॥ * ॥
<>‘शिरीषोडम्बरत्वग्भ्यां खदिरारिष्टजैर्जलैः ।
<>कफोत्थासु मसूरीषु लेपः पित्तोत्थितासु च ॥’ * ॥
<>निम्बपर्पटकः पाठा पटोलः कटुरोहिणी ।
<>चन्दने द्वे उशीरञ्च धात्री वासा दुरालभा ॥
<>एष निम्बादिकः क्वाथः पीतः शर्करयान्वितः ।
<>मसूरीं सर्व्वजां हन्ति ज्वरवीसर्पसंयुताम् ॥ * ॥
<>उत्थिता प्रविशेद् या च तां पुनर्ब्बाह्यतो नयेत् ।
<>काञ्चनारस्त्वचः क्वाथस्ताप्यचूर्णावचूर्णितः ॥’
<>ताप्यं सुवर्णमाक्षिकम् ।
<>‘घात्रीफलं समधुकं क्वथितं मधुसंयुतम् ।
<>मुखे कण्ठे व्रणे जाते गण्डूषार्थं प्रशस्यते ॥ * ॥
<>अक्ष्णोः सेकं प्रशंसन्ति गवेधुमधुकाम्बुना ।
<>गवेधुर्गवेधुका । गवडुया इति लोके ।
<>मधुकं त्रिफला मूर्व्वा दार्व्वी त्वक् नीलमुत्पलम् ।
[Page3-650-c+ 52]
<>उशीरलोध्रमञ्जिष्ठा प्रलेपाश्चोतने हिताः ।
<>नश्यन्त्यनेन दृगजाता मसूर्य्यो न भवन्ति च ॥
<>प्रलेपं चक्षुषोर्द्दद्याद्बहुवारस्य बल्कलैः ।
<>पञ्चबल्कलचूर्णेन क्लेदिनीमवधूनयेत् ।
<>भस्मना केचिदिच्छन्ति केचिद्गोमयरेणुना ॥
<>सुषवीपत्रनिर्यासं हरिद्राचूर्णसंयुतम् ।
<>रोमजज्वरसंयुक्तव्रणानां शान्तये पिबेत् ॥’
<>निर्यासं द्रवम् ॥ * ॥ अथ मसूरिकाभेदस्य
<>शीतलाया अधिकारः । तत्र शीतलाया रूप-
<>माह ।
<>‘देव्या शीतलयाक्रान्ता मसूर्य्येव हि शीतला ।
<>ज्वर एव तथा भूताधिष्ठितो विषमज्वरः ।
<>सा च सप्तविधा ख्याता तासां भेदान् प्रचक्षते ॥
<>ज्वरपूर्व्वा बृहत्स्फोटैः शीतला बृहती भवेत् ।
<>सप्ताहान्निःसरत्येषा सप्ताहात् पूर्णतां व्रजेत् ॥
<>ततस्तृतीये सप्ताहे शुष्यति स्खलति स्वयम् ।
<>तासां मध्ये यदा काचित् पाकं गत्वा स्फुटं
<>स्रवेत् ॥
<>तत्रावधूननं कुर्य्याद्वनगोमयभस्मना ।
<>निम्बसत्पत्रशाखाभिर्मक्षिकामपसारयेत् ॥
<>जलञ्च शीतलं दद्यात् ज्वरेऽपि न तु दापयेत् ।
<>स्थापयेत्तं स्थले पूते रम्ये रहसि शीतले ॥
<>नाशुचिः संस्पृशेत्तन्तु न च तस्यान्तिकं व्रजेत् ।
<>बहवो भिषजो नात्र भेषजं योजयन्ति हि ॥
<>केचित् प्रयोजयन्त्येव मतन्तेषामथ ब्रुवे ॥ * ॥
<>ये शीतलेन सलिलेन विपिष्य सम्यक्
<>चिञ्चाजबीजसहितां रजनीं पिबन्ति ।
<>तेषां भवन्ति न कदाचिदपीह देहे
<>पीडाकरा जगति शीतलिका विकाराः ॥
<>मोचारसेन सहितं सितचन्दनेन
<>वासारसेन मधुकं मधुकेन वाथ ।
<>आदौ पिबन्ति सुमनाःस्वरसेन मिश्रं
<>ते नाप्नुवन्ति भुवि शीतलिकाविकारान् ॥’
<>मोचारसेन कदलीस्तम्भजलेन । मधुकेन वाथ
<>अथवा मधुना । आदौ पूर्व्वरूपे ज्वरागमन-
<>मात्रे । सुमनाःस्वरसेन जातीपत्ररसेन ।
<>‘शीतलासु क्रिया कार्य्या शीतला रक्षया सह ।
<>बध्नीयान्निम्बपत्राणि परितो भवनान्तरे ॥
<>कदाचिदपि नो कार्य्यमुच्छिष्टस्य प्रवेशनम् ।
<>स्फोटेष्वधिकदाहेषु रक्षारेणूत्करो हितः ॥
<>तेन ते शोषमायान्ति प्रपाकं न भजन्ति च ।
<>रक्षारेणूत्करः शुष्कगोमयभस्मचूर्णतः ॥
<>चन्दनं वासको मुस्तं गुडूची द्राक्षया सह ।
<>एषां शीतकषायस्तु शीतलाज्वरनाशनः ॥’
<>शीतकषायो हिमः ।
<>‘जपहोमोपहारैश्च दानस्वस्त्ययनार्च्चनैः ।
<>विप्रगोशम्भगौरीणां पूजनैस्तां समं नयेत् ॥
<>स्त्रोत्रञ्च शीतलादेव्याः पठेत् शीतलिनोऽन्तिके ।
<>ब्राह्मणः श्रद्धया युक्तस्तेन शाम्यति शीतला ॥
<>स्कन्द उवाच ।
<>भगवन् ! देवदेवेश ! शीतलायाः स्तवं शुभम् ।
<>वक्तुमर्हस्यशेषेण विस्फोटकभयापहम् ॥
[Page3-651-a+ 52]
<>ईश्वर उवाच ।
<>नमामि शीतलां देवीं रासभस्थां दिगम्बरीम् ।
<>मार्जनीकलसोपेतां सूर्पालङ्कृतमस्तकाम् ॥
<>वन्देहं शीतलां देवीं सर्व्वरोगभयापहाम् ।
<>यामासाद्य निवर्त्तेत विस्फोटकभयं महत् ॥
<>शीतले शीतले चेति यो ब्रूयाद्दाहपीडितः ।
<>विस्फोटकभयं घोरं क्षिप्रं तस्य प्रणश्यति ॥
<>यस्त्वामुदकमध्य तु धृत्वा संपूजयेन्नरः ।
<>विस्फोटकभयं घोरं कुले तस्य न जायते ॥
<>शीतले ज्वरदग्धस्य पूतिगन्धगतस्य च ।
<>प्रनष्टचक्षुषः पुंसस्त्वामाहु जींवनौषधम् ॥
<>शीतले तनुजान् रोगान् नृणां हरसि दुस्तरान् ।
<>विस्फोटकविशीर्णानां त्वमेकामृतवर्षिणी ॥
<>गलगण्डग्रहा रोगा ये चान्ये दारुणा नृणाम् ।
<>त्वदनुध्यानमात्रेण शीतले यान्ति ते क्षयम् ॥
<>न मन्त्रो नौषधं किञ्चित् पापरोगस्य विद्यते ।
<>त्वमेका शीतले ! त्रात्री नान्यां पश्यामि देव-
<>ताम् ॥
<>मृणालतन्तुसदृशीं नाभिहृन्मध्यसंस्थिताम् ।
<>यस्त्वां विचिन्तयेद्देव्ॐ तस्य मृत्युर्न जायते ॥
<>अष्टकं शीतलादेव्या यः पठेन्मानवः सदा ।
<>विस्फोटकभयं घोरं कुले तस्य न जायते ॥
<>श्रोतव्यं पठितव्यञ्च नरैर्भक्तिसमन्वितैः ।
<>उपसर्गविनाशाय परं स्वस्त्ययनं महत् ॥
<>शीतलाष्टकमेतद्धि न देयं यस्य कस्यचित् ।
<>दातव्यं हि सदा तस्मै भक्तिश्रद्धान्वितो हि
<>यः ॥’
<>इति श्रीस्कन्दपुराणे काशीखण्डे शीतलाष्टक-
<>स्तोत्रं समाप्तम् ॥” इति भावप्रकाशे मध्यखण्डे
<>चतुर्थो भागः ॥
<LEND>
