<L>9462<pc>2-231<k1>क्षवथुः<k2>क्षवथुः
क्षवथुः¦, पुं, (क्षु + अथुच् ।) क्षुतम् । कासः । इति
<>मेदिनी । कण्ठकण्डूयनम् । इति शब्दरत्नावली ॥
<>(क्षवथुर्नाम रोगविशेषः । तस्य सकारणसम्प्रा-
<>प्तिकलक्षणानि यथा, --
<>“तीक्ष्णघ्राणोपयोगार्करश्मिसूत्रतृणादिभिः ।
<>वातकोपिभिरन्यैर्वा नासिका तरुणास्यनि ॥
<>विघट्टितेऽनिलः क्रुद्धो रुद्धः शृङ्गाटकं व्रजेत् ।
<>निवृत्तः कुरुतेऽत्यर्थं क्षवथुं स भृशं क्षवः” ॥
<>इति वाभटे उत्तरस्थाने १९ अध्याये ॥
<>“घ्राणाश्रिते मर्म्मणि संप्रदुष्टे
<>यस्यानिलो नासिकया निरेति ।
<>कफानुयातो बहुशः सशब्द-
<>स्तं रोगमाहुः क्षरथुं विधिज्ञाः ॥
<>तीक्ष्णोपयोगादतिजिघ्रतो वा
<>भावान् कटूनर्कनिरीक्षणाद्वा ।
<>सूत्रादिभिर्वा तरुणास्थिमर्म्म-
<>ण्युद्घाटिते यः क्षवथुर्निरेति” ॥
<>इत्युत्तरतन्त्रे द्वाविंशेऽध्याये सुश्रुतेनोक्तम् ॥
<>चिकित्सा यथा ।
<>“क्षेप्यं नस्यं मूर्द्धवैरेचनीयै-
<>र्नाड्याचूर्णं क्षवथौ भ्रंशथौ च” ॥
<>इति चात्रैव २३ अध्याये तेनोक्तम् ॥ अस्य
<>विधारणाज्जातो यः स यथा, --
<>“भवन्ति गाढं क्षवथोर्विघाता-
<>च्छिरोऽक्षिनासाश्रवणेषु रोगाः ।
<>कण्ठास्यपूर्णत्वमतीवतोदः
<>कूजश्च वायोरथवा प्रवृत्तिः” ॥
<>इति चोत्तरतन्त्रे पञ्चपञ्चाशत्तमेऽध्याये च
<>तेनोक्तम् ॥)
<LEND>
