<L>4386<pc>1-220<k1>उच्चं<k2>उच्चं
उच्चं¦, त्रि, (उच्चिनोतीति । चिञ चित्यां अन्येभ्योऽपि
<>इति डः । उच्चैस्त्वमस्ति अत्र वा । अर्श आद्यच्,
<>अव्ययानामिति टिलोपः ।) उपरि । उँचु इति
<>भाषा । तत्पर्य्यायः । प्रांशु २ उन्नतम् ३ उदग्रम् ४
<>उच्छ्रितम् ५ तुङ्गम् ६ । इत्यमरः ॥ उत्तुङ्गं ७ । इति
<>तट्टीका ॥ (यथा, रघुः ३ । १३ ।
<>“ग्रहैन्ततः पञ्चभिरुच्चसंश्रयैः,
<>असूर्य्यगैः सूचितभाग्यसम्पदम्” ।)
<>(ज्योतिषोक्तं ग्रहाणामुच्चस्थानम् । यथा,
<>“अजवृषभमृगाङ्गनाकुलीराः
<>झषबणिजौ च दिवाकरादितुङ्गाः ।
<>दशशिखिमनुयुक्तिथीन्द्रियांशै-
<>स्त्रिणवकविंशतिभिश्च तेऽप्यनीचाः” ॥
<>सूर्य्यादीनां सप्तानां ग्रहाणां मेषवृषभादयो राशयः
<>श्लोकोक्तक्रमविशिष्टा उच्चस्थानानि स्वस्वतुङ्गा-
<>पेक्षया सप्तमस्थानानि च नीचानि, तत्रोच्चेष्वपि
<>दशमादयो राशित्रिंशाशाः यथाक्रमं उच्चेषु पर-
<>मोच्चा नीचेषु परमनीचा भवन्तीति ॥)
<LEND>
