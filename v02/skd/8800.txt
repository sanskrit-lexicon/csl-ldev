<L>8800<pc>2-194<k1>केमद्रुमः<k2>केमद्रुमः
केमद्रुमः¦, पुं, जन्मकालीनग्रहयोगविशेषः । यथा ।
“रविवर्ज्जं द्वादशगैरनफा चन्द्रात् द्वितीयगैः सुनफा ।
उभयस्थितैर्दुरधुरा केमद्रुमसंज्ञितो ऽन्यः” ॥
[Page2-194-c+ 52]
अनफादियोगः । सच्छीलं विषयसुखान्वितं प्रभु
ख्यातियुक्तमनफायाम् । सुनफायां धीधनकीर्त्ति-
युक्तमात्मार्ज्जितैश्वर्य्यञ्च ॥ बहुभृत्यकुटुम्बारम्भ
मुद्विग्नचित्तमपि दौरधुरे । भृतकं दुःखिनमधनं
जातं केमद्रुमे विद्यात् ॥ अनफादिफलम् । इति
ज्योतिस्तत्त्वम् ॥ (केमद्रुमयोगे जातंस्य फलं यथा,
जातकपद्धतौ ।
“नृपतेर्वंशजातोऽपि केमद्रुमभवो नरः ।
मलिनो दुःखितो नीचो निःस्वो दासो भवेत्खलः” ॥
तद्भङ्गस्तु तत्रैव । “चन्द्रे केन्द्रगतेऽथवा ग्रहयुते
सर्व्वैश्च दृष्टे विधौ सर्व्वैः कण्टकसंज्ञितैर्ग्रहयुतैः
केमद्रुमो नेष्यते । लग्नाद् विधो र्वा वृद्धिस्थैः शुभैः
सर्व्वं शुभं फलं । द्वाभ्यां मध्यं तथैकेनाल्पं चेन्नास्ति
द्ररिद्रता” ॥)
<LEND>
