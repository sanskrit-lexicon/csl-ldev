<L>29637<pc>4-160<k1>राहुवृहस्पतियोगः<k2>राहुवृहस्पतियोगः
राहुवृहस्पतियोगः¦, पुं, (राहुणा वृहस्पतेर्योगो
मेलनम् ।) एकराशिस्थितगुरुराहुः । गुरु-
चाण्डालियोग इति ख्यातः । तस्य काला-
शुद्धिजनकत्वं यथा, भोजदेवव्यवहारसमुच्चये ।
“सर्व्वं कार्य्यं न कर्त्तव्यं गुरौ सिंहेऽस्तगेऽपि च ।
व्रतदीक्षे न कुर्व्वीत तमोयुक्ते बृहस्पतौ ॥”
तमोयुक्ते राहुयुक्ते । व्रतदीक्षे इति नित्येतर-
वैदिककर्म्मोपलक्षणम् । तथा च स्मृतिसारे
ज्योतिषम् ।
“एकराशौ स्थितौ स्यातां यदि राहुवृहस्पती ।
विवाहव्रतयज्ञादि सर्व्वं तत्र परित्यजेत् ॥”
मलमासाद्युपक्रम्य भविष्ये ।
“ऋक्षभेदेऽप्येकराशौ सम्पर्को यदि वानयोः ।
गुरो राहोरपि तथा त्यजेद्विद्बान्न संशयः ॥”
अत्र गुरोर्लज्जितत्वं हेतुः ।
“यत्र यत्र स्थितो जीवस्तमोयोगेन लज्जते ।
उपहासाय किं न स्यादसत्सङ्गो मनीषिणाम् ॥”
इति मलमासतत्त्वम् ॥ * ॥
अस्य प्रतिप्रसवो यथा, --
“कर्णाटनाटाङ्गकलिङ्गदेशे
बृहस्पती राहुयुतो विरुद्धः ।
शेषेषु देशेषु न चास्ति दोषः
सर्व्वत्र कार्य्यं मुनयो वदन्ति ॥”
इति बृहद्राजमार्त्तण्डधृतवचनमिति केचिद्-
वदन्ति ॥
<LEND>
