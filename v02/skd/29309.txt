<L>29309<pc>4-106<k1>रसायनं<k2>रसायनं
रसायनं¦, क्ली, कटिः । इति राजनिर्घण्टः ॥ (रसो
<>दुग्धं अयनं मूलं यस्येति ।) तक्रम् । इति हेम-
<>चन्द्रः ॥ विषम् । (रसा रसरक्तादय ईयन्ते
<>प्राप्यन्ते अनेनेति । इ + ल्युट् ।) ज्वराव्याधि-
<>नाशकौषधम् । इति मेदिनी ॥ (यथा, माधे ।
<>२ । ९३ ।
<>“षाड्गुण्यमुपयुञ्जीत शक्त्यपेक्षं रसायनम् ।
<>भवन्त्यस्यैवमङ्गानि स्थास्नूनि बलवन्ति च ॥”)
<>“न सूतेन विना कान्तं न कान्तेन विना रसः ।
<>सूतकान्तसमायोगात् रसायनमुदीरितम् ॥”
<>इति राजनिर्घण्टः ॥ * ॥
<>अथ रसायनाधिकारः । तत्र रसायनस्य
<>लक्षणमाह ।
<>“यज्जराव्याधिविध्वंसि वयसस्तम्भकन्तथा ।
<>चक्षुष्यं वृंहणं वृष्यं भेषजं तद्रसायनम् ॥”
<>रसायनस्य फलमाह ।
<>“दीर्घमायुः स्मृतीर्मेधामारोग्यं तरुणं वयः ।
<>देहेन्द्रियबलं कान्तिं नरो विन्देद्रसायनात् ॥”
<>तद्विधिमाह ।
<>“पूर्व्वे वयसि मघ्ये वा मनुष्यस्य रसायनम् ।
<>प्रयुञ्जीत भिषक् प्राज्ञः स्निग्धशुद्धतनोः सदा ॥
<>नाविशुद्धशरीरस्य युक्तो रासायनो विधिः ।
<>न भाति वाससि श्लिष्टे रङ्गयोग इवाहितः ॥”
[Page4-107-a+ 52]
<>अथ तदुदाहरणानि ।
<>“शीतोदकं पयः क्षौद्रं घृतमेकैकशो द्विशः ।
<>त्रिशः समस्तमथवा प्राक् पीतं स्थापयेद्वयः ॥
<>मण्डूकपर्ण्याः स्वरसः प्रभाते
<>प्रयोज्य यष्टीमधुकस्य चूर्णम् ।
<>रसो गुडुच्यास्तु समूलपुष्पः
<>कल्कः प्रयोज्यः खलु शङ्खपुष्प्याः ॥
<>आयुःप्रदान्यामयनाशनानि
<>बलाग्निवर्णस्वरवर्द्धनानि ।
<>मेध्यानि चैतानि रसायनानि
<>मेध्या विशेषेण च शङ्खपुष्पी ॥”
<>मण्डूकपर्णी ब्राह्मी । वरभी इति लोके । तदलाभे
<>मञ्जिष्ठापि ग्राह्या । तस्या अपि रसायनत्वात् ।
<>“माक्षिकेण तुगाक्षीर्य्या पिप्पल्या लवणेन च ।
<>त्रिफला सितया वापि युक्ता सिद्धं रसायनम् ॥
<>सिन्धूत्थशर्कराशुण्ठीकणामधुगुडैः क्रमात् ।
<>वर्षादिष्वभया प्राश्या रसायनगुणैषिणा ॥
<>पुनर्नवस्यार्द्धपलं नवस्य
<>पिष्टं पिबेद्यः पयसार्द्धमासम् ।
<>मासत्रयं तत्त्रिगुणं समां वा
<>जीर्णोऽपि भूयः स पुनर्नवः स्यात् ॥
<>ये मासमेकं स्वरसं पिबन्ति
<>दिने दिने भृङ्गरजःसमुत्थम् ।
<>क्षीराशिनस्ते बलवीर्य्ययुक्ताः
<>समाशतं जीवनमाप्नुवन्ति ॥
<>शतावरी मुण्डितिका गुडूची
<>सहस्तिकर्णा सहतालमूली ।
<>एतानि कृत्वा समभागयुक्ता-
<>न्याज्येन किंवा मधुनावलिह्यात् ॥
<>जरारुजामृत्युवियुक्तदेहो
<>भवेन्नरो वीर्य्यबलादियुक्तः ।
<>विभाति देवप्रतिमः स नित्यं
<>प्रभामयो भूरिविवृद्धबुद्धिः ॥
<>पीताश्वगन्धा पयसार्द्धमासं
<>घृतेल तैलेन सुखाम्बुना वा ।
<>वीर्य्यस्य पुष्टिं वपुषो विधत्ते
<>बालस्य शस्यस्य यथाम्बुवृष्टिः ॥
<>अयःपलं गुग्गुलुरत्र योज्यः
<>पलत्रयं व्योषपलानि पञ्च ।
<>पलानि चाष्टौ त्रिफलारजश्च
<>कर्षं लिहन् यात्यमरत्वमेव ॥”
<>लोहगुग्गुलुः ।
<>“न केवलं दीर्घमिहायुरश्रुते
<>रसायनं यो विविधं निषेवते ।
<>गतिं स देवर्षिनिषेवितां शुभां
<>प्रपद्यते ब्रह्म तथैव चाक्षयम् ॥”
<>इति रसायनाधिकारे भावप्रकाशः ॥
<>(तथा च ।
<>“लाभोपायोहिशस्तानां रसादीनां रसायनम् ।
<>पूर्व्वे वयसि मध्ये वा तत् प्रयोज्यं जितात्मनः ।
<>स्निग्धस्य स्रुतरक्तस्य विशुद्धस्य च सर्व्वथा ॥
<>नाविशुद्धे शरीरे हि युक्तो रासायनो विधिः ।
[Page4-107-b+ 52]
<>वाजीकरो वा मलिने वस्त्रे रङ्ग इवाफलः ॥”
<>“रसायनानां द्विविधं प्रयोगमृषयो विदुः ।
<>कुटीप्रावेशिकं मुख्यं वातातपिकमन्यथा ॥
<>निर्व्वाते निर्भये हर्म्ये प्राप्योपकरणे पुरे ।
<>दिश्युदीच्यां शुभे देशे त्रिगर्भां सूक्ष्मलोचनाम् ॥
<>धूमातपरजोव्यालस्त्रीमूर्खाद्यविलङ्घिताम् ।
<>सज्जवैद्योपकरणां सुमृष्टां कारयेत् कुटीम् ॥
<>अथ पुण्येऽह्नि संपूज्य पूज्यांस्तां प्रविशेच्छुचिः ।
<>तत्र संशोधनैः शुद्धः सुखी जातबलः पुनः ॥
<>ब्रह्मचारी धृतियुतः श्रद्दधानो जितेन्द्रियः ।
<>दानशीलदयासत्यव्रतधर्म्मपरायणः ॥
<>देवतानुस्मृतो युक्तो युक्तस्वप्नप्रजागरः ।
<>प्रियौषधः पेशलवाक् प्रारभेत रसायनम् ॥
<>हरीतकीमामलकं सैन्धवं नागरं वचाम् ।
<>हरिद्रां पिप्पलीं वेल्लं गुडञ्चोष्णाम्बुना पिबेत् ॥
<>स्निग्धः स्विन्नो नरः पूर्व्वं तेन साधु विरिच्यते ।
<>ततः शुद्धशरीराय कृतसंसर्ज्जनाय च ॥
<>त्रिरात्रं पञ्चरात्रं वा सप्ताहं वा घृतान्वितम् ।
<>दद्याद्यावकमाशुद्धेः पुराणशकृतोऽथ वा ॥
<>इत्थं संस्कृतकोष्ठस्य रसायनमुपाहरेत् ।
<>यस्य यद्यौगिकं पश्येत् सर्व्वमालोच्य सात्म्य-
<>वित् ॥”
<>“कुटीप्रवेशः क्षणिनां परिच्छदवतां हितः ।
<>अतोऽन्यथा तु ये तेषां सूर्य्यमारुतिकोविधिः ॥
<>वातातपसहायोगा वक्ष्यन्तेऽतो विशेषतः ।
<>सुखोपचारा भ्रंशेऽपि ये न देहस्यवाधकाः ॥”
<>इत्युत्तरस्थानीयबाग्भटे ३९ अध्याये ॥
<>विशेषस्तु तस्मिन्नध्याये ज्ञातव्यः ॥ * ॥ रसः
<>पारदः लक्षणया तज्जातीय-हरितालादिकञ्च
<>अयनं आश्रय उपायो वा यस्य तत् । स्वर्णादि-
<>करणम् ।
<>अथरसायने ईश्वर उवाच ।
<>“गोमूत्रं हरितालञ्च गन्धकञ्च मनःशिलाम् ।
<>समं समं गृहीत्वा तु यावत् शुष्यति पेषयेत् ॥
<>एकादशदिनं यावत् यत्नेन रक्षयेत् शुचिः ।
<>मन्त्रेण धूपदीपादिनैवेद्यैर्दुग्धमिश्रितैः ॥
<>मन्त्रस्तु ओँ हरिहराय रसायनं सिद्धिं कुरुकुरु
<>स्वाहा । अयुतजपेन सिद्धिः ।
<>तद्वटीं गोलकं कृत्वा वस्त्रेणावेष्टयेत् पुनः ।
<>मृत्तिकां लेपयेत्तस्य च्छायाशुष्कन्तु कारयेत् ॥
<>गर्त्ते कुण्डे विनिक्षिप्ते पलाशकाष्टवह्निना ।
<>ज्वालयेदष्टयामन्तु नान्यथा शङ्करोदितम् ॥
<>तद्भस्म जायते सिद्धिर्व्विद्धि सिद्धिसमाकुलम् ।
<>ताम्रपात्रे अग्निमध्ये बिन्दुमात्रं नियच्छति ॥
<>तत्क्षणाज्जायते स्वर्णं नान्यथा शङ्करोदितम् ।
<>दातव्यं गुरुभक्ताय न दद्याद्दुष्टमानसे ।
<>सिद्धपीठे भवेत्सिद्धिर्गायत्त्रीलक्षजापनैः ॥
<>यस्मै कस्मै न दातव्यं दातव्यं शिवभक्तके ।
<>अग्निमुखं द्विजातीनां पाचकानां विशेषतः ॥
<>गोप्यं गोप्यं महागोप्यं देवानामपि दुर्लभम् ॥”
<>प्रकारान्तरम् ।
<>“आनीय बहुयत्नेन सम्बलं तोलकद्वयम् ।
[Page4-107-c+ 52]
<>वसुराद्यं शिवञ्चाद्यं मायाबिन्दुसमन्वितम् ॥
<>बीजत्रयञ्चाष्टशतं प्रजपेत् सम्बलोपरि ।
<>अशीतितोलकमानं कृष्णधेनुसमुद्भवम् ॥
<>दुग्धमानीय यत्नेन चाष्टोत्तरशतं जपेत् ।
<>वस्त्रयुक्तेन सूत्रेण दुग्धमध्ये विनिक्षिपेत् ॥
<>उत्तापं ज्वालयेद्धीमान् मन्दमन्देन बह्निना ।
<>रिपुर्वेदार्द्धपर्य्यन्तमर्द्धशोषं भवेद्यदि ॥
<>तदैवोत्तोल्य तद्द्रव्यं दुग्धं तोये विनिक्षिपेत् ॥”
<>ततः परीक्षा कर्त्तव्या ।
<>“निर्धूभं पावके द्रव्यं दृष्ट्वा उत्थाप्य यत्नतः ।
<>तत्रैव प्रजपेन्मन्त्रं सर्व्वबन्धनमात्मकम् ॥
<>सार्द्धेन तोलकं ताम्रं दृष्ट्वा उत्थाप्य यत्नतः ।
<>गुञ्जाप्रमाणं तद्द्रव्यं सत्यं सत्यं हि शङ्करि ! ।
<>रौप्यं भवति तद्रव्यं नान्यथा शङ्करोदितम् ॥”
<>प्रकारान्तरम् ।
<>“कृष्णसर्पमेकं गृहीत्वा तस्य मुखे शिववीर्य्यं पूर-
<>यित्वा सर्पस्य मुखं गुदञ्च बद्धा नूतनमृण्मय-
<>स्थालीमध्ये संस्थाप्य स्थालीमुखं मृदादिना
<>संलिप्य निर्ज्जनस्थाने प्रातरारभ्य पुनःप्रात-
<>र्यावत् बह्निना ज्वालं दद्यात् । ततः शुभक्षणे
<>स्थालीमुखमुद्धृत्य सर्पभस्म विहाय शिववीर्य्यं
<>गृह्णीयात् । ततस्तोलकमितं ताम्रं गालयित्वा
<>तस्मिन् गालितताम्रे रक्तिकमात्रं तत् शिववीर्य्यं
<>दद्यात् तेन तत्क्षणादेव तत्ताम्रं सुवर्णीभूतम् ।
<>आदौ शिवार्च्चनं कृत्वा पश्चात् प्रयोग एष
<>कर्त्तव्यः ॥” इति दत्तात्रेयतन्त्रे ईश्वरदत्तात्रेय-
<>संवादे रसायनं नाम त्रयोदशः पटलः ॥)
<LEND>
