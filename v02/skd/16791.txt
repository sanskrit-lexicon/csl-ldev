<L>16791<pc>2-737<k1>दूर्व्वाष्टमी<k2>दूर्व्वाष्टमी
दूर्व्वाष्टमी¦, स्त्री, (दूर्व्वा तद्रूपा गौरी तत्प्रिया
<>अष्टमी ।) भाद्रशुक्लाष्टमी । तत्र कर्त्तव्यव्रतविधि-
<>र्यथा, --
<>“ब्रह्मन् भाद्रपदे मासि शुक्लाष्टम्यामुपोषितः ।
<>दूर्व्वां गौरीं गणेशञ्च फलाकारं शिवं यजेत् ॥
<>फलव्रीह्यादिभिः सर्व्वैः शम्भुं नमः शिवाय च ।
<>अनग्निपक्वमश्नीयान्मुच्यते ब्रह्महत्यया ॥”
<>इति संवत्सरकौमुदीधृतगरुडपुराणवचनम् ॥ *
<>तद्व्रतप्रयोगविधिर्यथा, --
<>पूर्व्वदिने संयमं विधाय तद्दिने प्रातः कृत-
<>स्नानादिः आसने चोपविश्याचम्य ब्राह्मणान्
<>स्वस्तिवाच्य सूर्य्यार्ध्यं दत्त्वा सङ्कल्पं कुर्य्यात् ।
<>विष्णुर्नमोऽद्य भाद्रे मासि शुक्ले पक्षे अष्टम्यां
<>तिथावारभ्यामुकगोत्रा श्रीअमुकी मर्त्यलोकाधि-
<>करणकसुखसौभाग्याविच्छिन्नपुत्त्रपौत्त्रादिलाभ-
<>पूर्व्वकब्रह्मलोकप्राप्तिकामा श्रीविष्णुप्रीतिकामा
<>वा भविष्यपुराणोक्ताष्टावर्षनिष्पादितदूर्व्वाष्टमी-
<>व्रतमहं करिष्ये । इति सङ्कल्प्य सूक्तं पठित्वा-
<>सनशुद्ध्यादिकं विधाय गणेशादिदेवताः संपूज्य
<>ध्यानं कुर्य्यात् । * । यथा, --
<>“नीलोत्पलदलश्यामं चतुर्ब्बाहुं किरीटिनम् ।
<>शङ्खचक्रगदापद्मधारिणं वनमालिनम् ॥
<>श्रीवत्सलक्षणोपेतं श्रिया वाण्या समन्वितम् ॥”
<>इति ध्यात्वा स्वशिरसि पुष्पं दत्त्वा मानसैरुप-
<>चारैः संपूज्यार्घस्थापनं कृत्वा पुनर्ध्यात्वावाह्य
<>पाद्यादिभिः पूजयेत् । एतत् पाद्यं ओँ
<>कृष्णाय नमः । एवं क्रमेण संपूज्य आवरण-
<>देवताः पूजयेत् । यथा ओँ शच्यै नमः ।
<>एवं दुर्गायै गौर्य्यै श्रियै सरस्वत्यै गङ्गायै दित्यै
<>अदित्यै सुषेणायै अरुन्धत्यै मन्दोदर्य्यै सुभ-
<>द्रायै शाण्डिल्यै जयायै विजयायै रमायै
<>दीक्षायै रेवत्यै दमयन्त्यै शीलायै सुकेशायै
<>रम्भायै वासुदेवाय देवक्यै विष्णवे महादेवाय
<>सर्व्वेभ्यो देवेभ्यः सर्व्वाभ्यो देवीभ्यः । ततो दूर्व्वां
<>ध्यायेत् । * ।
<>ओँ नीलोत्पलदलश्यामां सर्व्वदेवशिरोधृताम् ।
<>विष्णुदेहोद्भवां पुण्याममृतैरभिषिञ्चिताम् ॥
<>सर्व्वदैवाजरां दूर्व्वाममरां विष्णुरूपिणीम् ।
<>दिव्यसन्तानसंदात्रीं धर्म्मार्थकाममोक्षदाम् ॥
<>एवं ध्यात्वा षोडशोपचारैः पूजयेत् ।
<>इदमासनं ओँ दूर्व्वायै नमः । एवं क्रमेण
<>संपूज्य अष्टग्रन्थियुक्तडोरकं फलानि यज्ञोप-
<>वीतादिकं दत्त्वा प्रणमेत् ।
<>“त्वं दूर्व्वेऽमृतनामासि पूजितासि सुरासुरैः ।
<>सौभाग्यसन्ततिं दत्त्वा सर्व्वकार्य्यकरी भव ॥
<>यथा शाखाप्रशाखाभिर्व्विस्तृतासि महीतले ।
<>तथा ममापि सन्तानं देहि त्वमजरामरम् ॥”
<>ततो भोज्यमुत्सृजेत् । डोरकं वामहस्ते बद्ध्वा
<>कथां शृणुयात् ॥ * ॥
[Page2-737-b+ 52]
<>अथ कथा ।
<>युधिष्ठिर उवाच ।
<>“व्रतमेकं समाचक्ष्व विचार्य्य मधुसूदन ! ।
<>येन सन्ततिविच्छेदो जायते न कदाचन ॥
<>श्रीकृष्ण उवाच ।
<>मासि भाद्रपदेऽष्टम्यां शुक्लपक्षे युधिष्ठिर ! ।
<>दूर्व्वाष्टमीव्रतं नाम या करोति पतिव्रता ॥
<>न तस्याः क्षयमाप्नोति सन्तानं साप्तपौरुषम् ।
<>नन्दते वर्द्धते नित्यं यथा दूर्व्वा तथा कुलम् ॥
<>युधिष्ठिर उवाच ।
<>कथमेषा समुत्पन्ना कस्माद्दूर्व्वा चिरायुषी ।
<>कस्माद्वन्द्या पवित्रा च लोके धन्या महीतले ॥
<>केन वा तद्व्रतं देव ! चरितं केन हेतुना ॥
<>श्रीकृष्ण उवाच ।
<>क्षीरोदसागरे पूर्व्वं मथ्यमानेऽमृतार्थिना ।
<>विष्णुना बाहुजङ्घाभ्यां विधृतो मन्दरो गिरिः ॥
<>भ्रमता तेन वेगेन लोमान्याघर्षितानि वै ।
<>ऊर्म्मिभिस्तानि रोमाणि चोत्क्षिप्तानि तटा-
<>न्तरे ॥
<>अजायत शुभा दूर्व्वा रम्या हरितशाद्बला ।
<>एवमेषा समुत्पन्ना दूर्व्वा विष्णुतनूद्भवा ॥
<>तस्या उपरि विन्यस्तं मथितामृतमुत्तमम् ।
<>देवदानवगन्धर्व्वयक्षविद्याधरोरगैः ॥
<>तत्र येऽमृतकुम्भस्य निपेतुर्व्वारिबिन्दवः ।
<>तैरियं स्पर्शमासाद्य दूर्व्वा चैवाजरामरा ॥
<>वन्द्या पवित्रा देवैस्तु सर्व्वदाभ्यर्च्चिता तथा ।
<>पूजयेत्तां प्रयत्नेन द्रव्यैर्नानाविधैरपि ॥
<>अष्टम्यां फलपुष्पैस्तु गुवाकैर्नारिकेलकैः ।
<>द्राक्षाहरीतकीभिश्च मोचकैर्जायकैस्तथा ॥
<>नागरङ्गैश्च जम्बीरैर्बीजपूरैश्च शोभनैः ।
<>दध्यक्षतैः पयोभिश्च धूपनैवेद्यदीपकैः ॥
<>मन्त्रेणानेन राजेन्द्र ! शृणुष्व कथितं मया ।
<>त्वं दूर्व्वेऽमृतनामासि वन्दितासि सुरासुरैः ॥
<>सौभाग्यं सन्ततिं दत्त्वा सर्व्वकार्य्यकरी भव ।
<>यथा शाखाप्रशाखाभिर्व्विस्तृतासि महीतले ॥
<>तथा ममापि सन्तानं देहि त्वमजरामरम् ।
<>एवमेव पुरा पार्थ ! पूजिता त्रिदशोत्तमैः ॥
<>तेषां पत्नीभिरनिशं भगिनीभिस्तथैव च ।
<>पूजिता च तथा गौर्य्या देव्या रत्या श्रिया तथा ॥
<>सरस्वत्या गङ्गया च दित्यादित्या सुशीलया ।
<>बिन्दुमत्या वेशवत्या इन्दुमत्या सुशीलया ॥
<>मन्दोदर्य्या चण्डिकया मायया दीक्षया तथा ।
<>मर्त्यलोके च रेवत्या दमयन्त्या सुशीलया ॥
<>सुकेशया घृताच्या च रम्भया मिश्रकेशया ।
<>मज्जनन्या मेनकया तथैव मानिकादिभिः ॥
<>स्त्रीभिरभ्यर्च्चिता दूर्व्वा सौभाग्यसुखदायिनी ।
<>स्नाताभिः शुचिवस्त्राभिर्दूर्व्वा संपूजिता जनैः ॥
<>दत्त्वा पिष्टानि विप्रेभ्यः फलानि विविधानि च ।
<>तिलपिष्टानि गोधूमधान्यपिष्टानि पायसम् ॥
<>भोजयित्वा सहृन्मित्रं सम्बन्धिस्वजनं तथा ।
<>ततो भुञ्जीत तच्छेषं स्वयं भक्त्या समाहिता ॥
<>नारी चैव प्रकुर्व्वीत चाष्टमीव्रतमुत्तमम् ।
[Page2-737-c+ 52]
<>सर्व्वतः सुखसौभाग्यपुत्त्रपौत्त्रादिभिर्युता ॥
<>मर्त्यलोके चिरं स्थित्वा चतुर्व्वर्गं गता पुनः ।
<>वसते रमया सार्द्धं यावच्चन्द्रदिवाकरौ ॥
<>मेघावृतेऽम्बरतले विशदे च पक्षे
<>याश्चाष्टमीव्रतमदो नभसीह कुर्य्युः ।
<>दूर्व्वां तदक्षततिलैः प्रतिपूजयेयु-
<>स्ताः प्राप्नुयुः सकलसिद्धिसमृद्धिमृद्धिम् ॥”
<>इति भविष्योत्तरे दूर्व्वाष्टमीव्रतकथा समाप्ता ॥
<LEND>
