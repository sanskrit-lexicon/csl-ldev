<L>11450<pc>2-366<k1>गोविन्दद्वादशी<k2>गोविन्दद्वादशी
गोविन्दद्वादशी¦, स्त्री, (गोविन्दप्रीतये या द्बादशी
<>गोविन्दाख्या द्वादशी वा । गोविन्दप्रिया
<>द्वादशीत्येके ।) फाल्गुनशुक्लद्वादशी । यथा, --
<>“फाल्गुने द्वादशी शुक्ला या पुष्यर्क्षेण संयुता ।
<>गोविन्दद्वादशी नाम सा स्याद् गोविन्दभक्तिदा ॥
<>तस्यामुपोष्य विधिना भगवन्तं प्रपूजयेत् ।
<>लिखितः पापनाशिन्यां विधिर्योऽत्रापि स
<>स्मृतः ॥”
<>तम्माहात्म्यञ्च ब्रह्मपुराणे श्रीवशिष्ठमान्धातृ-
<>संवादे ।
<>“फाल्गुनाऽमलपक्षे तु पुष्यर्क्षे द्वादशी यदि ।
<>गोविन्दद्वादशी नाम महापातकनाशिनी ॥
<>तस्यामुपोष्य विधिवन्नरः संक्षीणकल्मषः ।
<>प्राप्नोत्यनुत्तमां सिद्धिं पुनरावृत्तिदुर्लभामिति ॥
<>आमर्द्दकी द्वादशीति लोके ख्यातेयमेव हि ।
<>यत्र आमर्द्दकीपूजा व्रतमस्यां विशेषतः ॥”
<>तदुक्तं व्राह्मे तत्रैव पापनाशिनीमाहात्म्य-
<>प्रसङ्गे ।
<>“फाल्गुने तु विशेषेण विशेषः कथितो नृप ! ।
<>आमर्द्दक्या व्रतं पुण्यं विष्णुलोकप्रदं नृणाम् ॥”
<>प्रभासखण्डे च । श्रीदेवीमहेशसंवादे ।
<>“फाल्गुनस्य सिते पक्षे एकादश्यामुपोषितः ।
<>स्नात्वा नद्यां तडागे वा वाप्यां कूपे गृहेऽपि वा ॥
<>गत्वा गिरौ वने वापि यत्र सा प्राप्यते शिवा ।
<>क्षीरोदे मथ्यमाने तु यदा वृक्षः समुत्थितः ॥
<>आमर्द्दाद्देवदैत्यानां तेन सामर्द्दकी स्मृता ।
<>शिवा लक्ष्मीः स्मृतो वृक्षः सेव्यते सुरसत्तमैः ॥
<>देवैर्ब्रह्मादिभिः सर्व्वैर्वृक्षोऽसौ वैष्णवः स्मृतः ।
<>तत्र गत्वा हरिः पूज्यो वृक्षमूलेऽथवा शिवा ॥
<>पूज्या पुष्पैः शुभै रात्रौ कार्य्यं जागरणं हरेः ।
<>करकं जलपूर्णन्तु कर्त्तव्यं पात्रसंयुतम् ॥
<>हविष्यान्नन्तु कर्त्तव्यं दीपः कार्य्यो विधानतः ।
<>एवं जागरणं कार्य्यं कथाश्रवणतत्परैः ॥
<>मुच्यन्ते देहिनः पापैः कलिजैः कायसम्भवैः ।
<>देहान्ते च नराः सर्व्वे पूज्यन्ते हरिमन्दिरे ॥”
<>इति श्रीहरिभक्तिविलासे १४ विलासः ॥
<LEND>
