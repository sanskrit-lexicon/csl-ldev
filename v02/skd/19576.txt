<L>19576<pc>2-918<k1>नृत्यं<k2>नृत्यं
नृत्यं¦, क्ली, (नृत् + “ऋदुपधाच्चाकॢपिचृतेः ।”
<>२ । १ । ११० । इति क्यप् ।) तालमानरसा-
<>श्रयसविलासाङ्गविक्षेपः । नाच इति भाषा ।
<>तत्पर्य्यायः । ताण्डवम् २ नटनम् ३ नाट्यम् ४
<>लास्यम् ५ नर्त्तनम् ६ । इत्यमरः । ४ । ७ । १० ॥
<>नृत्तम् ७ । उद्धृतं नृत्यं ताण्डवम् । सुकुमारन्तु
<>लास्यम् । भावाश्रयं नृत्तम् । ताललयाश्रयं
<>नृत्यमिति भेदोऽत्र नादृतः । इति भरतः ॥ नाटः
<>८ लासः ९ लास्यकम् १० नृतिः ११ इति
<>शब्दरत्नावली ॥ * ॥ तस्य लक्षणादि यथा, --
<>“देवरुच्या प्रतीतो यस्तालमानरसाश्रयः ।
<>सविलासोऽङ्गविक्षेपो नृत्यमित्युच्यते बुधैः ॥ * ॥
[Page2-919-a+ 52]
<>ताण्डवञ्च तथा लास्यं द्बिविधं नृत्यमुच्यते ।
<>पेवलिर्बहुरूपञ्च ताण्डवं द्बिविधं मतम् ॥
<>अङ्गविक्षेपबाहुल्यं तथाभिनयशून्यता ।
<>यत्र सा पेवलिस्तस्याः सङ्गादेशीति लोकतः ॥
<>छेदनं भेदनं यत्र बहुरूपा मुखावली ।
<>ताण्डव बहुरूपन्तद्बारुणागलमुद्बतम् ॥ * ॥
<>छरितं यौवतञ्चेति लास्यं द्विविधमुच्यते ।
<>यत्राभिनयाद्यैर्भावै रसैराश्लेषचुम्बनैः ॥
<>नायिकानायकौ रङ्ग नृत्यतश्छुरितं हि तत् ॥
<>मधुरं बद्धलीलाभिर्नटीभिर्यत्र नृत्यते ।
<>वशीकरणविद्याभं तल्लास्यं यौवतं मतम् ॥ * ॥
<>गेयादुत्तिष्ठते वाद्यं वाद्यादुत्तिष्ठते लयः ।
<>लयतालसमारब्धं ततो नृत्यं प्रवर्त्तते ॥”
<>इति सङ्गीतदामोदरः ॥
<>अरूपस्य नृत्यं व्यर्थम् । यथा, --
<>“नृत्येनालमरूपेण सिद्धिर्नाट्यस्य रूपतः ।
<>चार्व्वधिष्ठानवन्नृत्यं नृत्यमन्यद्विडम्बना ॥”
<>इति मार्कण्डेयपुराणम् ॥
<>विष्णुगृहे नृत्यफलं यथा, --
<>“नृत्यमानस्य वक्ष्यामि तच्छृणुष्व वसुन्धरे ! ।
<>मनुजा येन गच्छन्ति छित्वा संसारसागरम् ॥
<>त्रिंशद्वर्षसहस्राणि त्रिंशद्बर्षशतानि च ।
<>पुष्करद्वीपमासाद्य मोदते वै यदृच्छया ॥
<>पुष्कराच्च परिभ्रष्टः स्वच्छन्दगमनालयः ।
<>फलं प्राप्नोति सुश्रोणि ! मम कर्म्मपरायणः ॥
<>रूपवान् गुणवान् शूरः शीलवान् सुपथे
<>स्थितः ।
<>मद्भक्तश्चैव जायेत संसारपरिमोचितः ॥”
<>इति वाराहे शौकरमाहात्म्यम् ॥
<>“दृष्ट्वा संपूजितं देवं नृत्यमानोऽनुमोदयेत् ।
<>असंशयमतिः शुद्धः परं ब्रह्म स गच्छति ॥”
<>इत्यग्निपुराणम् ॥
<>अपि च । द्बारकामाहात्म्ये श्रीभागवते ।
<>“यो नृत्यति प्रहृष्टात्मा भावैर्बहुसुभक्तितः ।
<>स निर्द्दहति पापानि जन्मान्तरशतेष्वपि ॥”
<>हरिभक्तिसुधोदये ।
<>“बहुधोत्सार्य्यते हर्षाद्विष्णुभक्तस्य नृत्यतः ।
<>पद्भ्यां भूमेर्दिशोऽक्षिभ्यां दोर्भ्याञ्चामङ्गलं दिवः ॥”
<>विष्णुधर्म्मोत्तरे ।
<>“नृत्यं दत्त्वा तथाप्नोति रुद्रलोकमसंशयम् ।
<>स्वयं नृत्येन संपूज्य तस्यैवानुत्तरो भवेत् ॥”
<>अन्यत्र च नारदोक्तौ ।
<>“नृत्यतां श्रीपतेरग्रे तालिकावादनैर्भृशम् ।
<>उड्डीयन्ते शरीरस्थाः सर्व्वे पातकपक्षिणः ॥”
<>इति हरिभक्तिविलासः ॥
<LEND>
