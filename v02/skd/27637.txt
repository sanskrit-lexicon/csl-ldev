<L>27637<pc>3-752<k1>मुरारिः<k2>मुरारिः
मुरारिः¦, पुं, (पुरस्यारिः ।) श्रीकृष्णः । अस्य
<>व्युत्पत्तिर्यथा, --
<>“मुरः क्लेशे च सन्तापे कर्म्मभोगे च कर्म्मिणाम् ।
<>दैत्यभेदेऽप्यरिस्तेषां मुरारिस्तेन कीर्त्तितः ॥”
<>इति ब्रह्मवैवर्त्ते श्रीकृष्णजन्मखण्डे ११० अध्यायः ॥
<>अस्य स्वरूपं यथा, --
<>श्रीनारद उवाच ।
<>“कोऽसौ मुरारिर्देवर्षे ! देवो यक्षो नु किं नरः ।
<>दैत्यो वा राक्षसो वापि पार्थिवो वा तदुच्यताम् ॥”
<>पुलस्त्य उवाव ।
<>“योऽसौ रजःसत्त्वमायागुणवांश्च तमोमयः ।
<>निर्गणः सर्व्वगो व्यापी मुरारिर्म्मधुसूदनः ॥”
[Page3-752-b+ 52]
<>श्रीनारद उवाच ।
<>“योऽसौ मुर इति ख्यातः कस्य पुत्त्रश्च गीयते ।
<>कथञ्च निहतः संख्ये विष्णुना तद्वदस्व मे ॥”
<>पुलस्त्य उवाच ।
<>“श्रूयतां कथयिष्यामि मुरासुरनिवर्हणम् ।
<>विचित्रमिदमाख्यानं पुण्यं पापप्रणाशनम् ॥
<>कश्यपस्यौरसः पुत्त्रो मुरो नाम महाबलः ।
<>स ददर्श रणे शम्भुं दितिपुत्त्रोऽसुरोत्तमः ॥
<>ततः स मरणाद् भीतस्तप्त्वा वर्षगणान् बहून् ।
<>आराधयामास विभुं ब्रह्माणमपराजितम् ॥
<>ततोऽस्य तुष्टो वरदः प्राह वत्स ! वरं वृणु ।
<>स च वव्रे तदा दैत्यो वरमेनं पितामहात् ॥
<>यं यं करतलेनाहं स्पृशेयं समरे विभो ! ।
<>स स मद्धस्तसंस्पृष्टस्त्वमरोऽपि म्रियत्वज ! ॥
<>बाढमुक्त्वा स भगवान् ब्रह्मा लोकपितामहः ।
<>ततोऽभ्यगान्महातेजा मुरः सुरगिरिं बली ।
<>जगाम धर्म्मराजानं विजेतुं दण्डपाणिनम् ॥”
<>मुर उवाच ।
<>“यम ! प्रजासंयमनान्निवृत्तिं कर्त्तुमर्हसि ।
<>नो चेत्तवाद्य छित्त्वाहं मूर्द्ध्वानं पातये भुवि ॥
<>तमाह धर्म्मराड्वाक्यं यदि मां संयमेद्भवान् ।
<>गोपितासि पुरा सत्यं करिष्ये वचनं तव ॥
<>मुरस्तमाह भवतः कः संयन्ता वदस्व माम् ।
<>अहं तञ्च पराजित्य वारयामि न संशयः ॥
<>यमस्तं प्राह मां विष्णुर्देवश्चक्रगदाधरः ।
<>श्वेतद्बीपनिवासी यः स मां संयमतेऽव्ययः ॥
<>इत्येव मुक्तो वत्तनं दुग्धाब्धिमगमन्मुरः ॥
<>तमागतं प्राह मुने ! मधुघ्नः
<>प्राप्तोऽसि केनासुर ! कारणेन ।
<>स प्राह युद्धं सह वै त्वयाद्य
<>तं प्राह भूयः सुरशत्रुहन्ता ॥
<>यदीह मां योद्धुमुपागतोऽसि
<>तत् कम्पते ते हृदयं किमर्थम् ।
<>ज्वरातुरस्येव मुहुर्मुहुर्व्वै
<>तन्नैव योत्स्ये सह कातरेण ॥
<>इत्येवमुक्तो मधुसूदनेन
<>मुरस्तदा स्वे हृदये स्वहस्तम् ।
<>कथं नु कम्पेति मुहुस्तदोक्त्वा
<>निपातयामास विपन्नबुद्धिः ॥
<>हरिश्च चक्रं मृदुलाघवेन
<>मुमोच तत्तस्य शिरस्तु शत्रोः ।
<>चिच्छेद देवास्तु गतव्यथाभवन्
<>देवं प्रशंसन्ति च पद्मनाभम् ।
<>इतः प्रसिद्धं समुपाजगाम
<>मुरारिरित्येव हरिर्महात्मा ॥”
<>इति वामने ५७ । ५८ अध्यायौ ॥ * ॥
<>अनर्घराघवग्रन्थकर्त्ता । यथा । ‘अस्ति मौद्गल्य-
<>गोत्रसमुद्भूतस्य महाकवेर्भट्टश्रीवर्द्धमानात्मजस्य
<>तन्तुमतीहृदयनन्दनस्य मुरारिनामधेयस्य कवेः
<>कृतिरनर्घराघवं नाम नाटकं तत्प्रयुञ्जानाः
<>सामाजिकानुपास्महे ।’ इति तत्कृतनाटक-
<>गद्यम् ॥
<LEND>
