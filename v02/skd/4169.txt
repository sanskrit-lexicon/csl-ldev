<L>4169<pc>1-211<k1>इन्द्रलुप्तं<k2>इन्द्रलुप्तं
इन्द्रलुप्तं¦, क्ली, (इन्द्राणां इन्द्रनीलवर्णकेशानां लुप्तं
<>लोपो यस्मात् ।) केशरोगविशेषः । टाक इति
<>भाषा । तस्य लक्षणम् ।
<>“रोमकूपानुगं पित्तं वातेन सह मूर्च्छितम् ।
<>प्रच्यावयति रोमाणि ततः श्लेष्मा सशोणितः ॥
<>रुणद्धि रोमकूपांस्तु ततोऽन्येषामसम्भवः ।
<>तदिन्द्रलुप्तं खालत्यं रुज्येति च विभाव्यते” ॥
<>इति निदानम् ॥ खालत्यं रुज्येति च तस्य पर्य्याय-
<>कथनम् । तथाच भोजः ।
<>“तदिन्द्रलुप्तमित्याहुः खल्लीं रुज्याञ्च केचन” ।
<>कार्त्तिकस्त्वाह । “इन्द्रलूप्तं श्मश्रुणि भवति खालत्यं
<>शिरोरुहेष्वेव रुज्या सवेदनेति आगमस्तत्र नास्ति” ॥
<>इति तट्टीका ॥ अथेन्द्रलुप्तस्य चिकित्सा ।
<>“तिक्तपटोलीपत्रस्वरसैर्घृष्टा शमं याति ।
<>चिरकालजापि रुज्या नियतं दिवसत्रयेणैव ॥
<>गोक्षुरस्तिलपुष्पाणि तुल्यञ्च मधुसर्पिषः ।
<>शिरः प्रलेपितं तेन केशैः समुपचीयते ॥
<>हस्तिदन्तमसीं कृत्वा छागीदुग्धरसाञ्जनः ।
<>लोमान्यनेन जायन्ते लेपात् पाणितलेष्वपि ॥
<>यष्टीन्दीवरमृद्वीकातैलाज्यक्षीरलेपनैः ।
<>इन्द्रलुप्तं शमं याति केशा स्युश्च घना दृढाः ॥
<>जातीकरञ्जवरुणकरवीराग्निपाचितम् ।
<>तैलमभ्यञ्जनाद्धन्ति इन्द्रलुप्तं न संशयः ॥
<>स्नुहीपयः पयोऽर्कस्य लाङ्गलीमार्कवो विषम् ।
<>अजामूत्रं सगोमूत्रं रत्तिका सेन्द्रवारुणी ॥
<>सिद्धार्थकस्तीक्ष्णगन्धा सम्यगेभिर्विपाचितम् ।
<>तैलं भवति नियमात् खालित्यव्याधिनाशनम् ॥
<>स्नुहीदुग्धादितैलम्” । इति भावप्रकाशः ॥
<>(“केशघ्नस्य चिकित्सान्तु श्टणु हारीत ! साम्प्रतम् ।
<>रूक्षं सपाण्डुरं वातात् पित्ताद्रक्तं सदाहकम् ॥
<>कफान्वितं भवेत् स्निग्धं रक्तात्पाकं व्रजन्ति तत् ।
<>सन्निपातेन सदृशं जायते सर्व्वलक्षणम्” ॥
<>अस्य चिकित्सा यथा ॥ * ॥
<>“गुडेन सुरसा शुण्ठी मातुलुङ्गरसेन तु ।
<>केशघ्ने वातसम्भूते धावनञ्च प्रशस्यते ॥ १ ॥
<>त्रिफलाञ्च वचां शुण्ठीं गुडेनापि प्रपेषितम् ।
<>धावनं कफसम्भूते चेन्द्रलुप्ते प्रशस्यते ॥ २ ॥
<>पैत्तिके च हितं दुग्धं नवनीतान्वितन्तथा ।
<>सिताशिवाफलं यष्टी पैत्तिके धावनं मतम् ॥ ३ ॥
<>भृङ्गराजरसं ग्राह्यं शृङ्गवेररसन्तथा ।
<>सौवीरकरसेनापि तिलान् पिष्ट्वा प्रलेपनम् ॥
<>पश्चात् कार्य्यं पूरुषेण स्नानमुष्णेन वारिणा ।
<>धवार्ज्जुनकदम्बस्य शिरीषमपि रोहितम् ॥
<>क्वाथमेषां शिरोदद्रून् शमयेदिन्द्रलुप्तकभ् ।
<>कुरूवकस्य पुष्पेण जपायाः कुसुमेन च ॥
<>घृष्टस्य चेन्द्रलप्तस्य कृतमेव निवारणम् ।
[Page1-211-c+ 52]
<>पैत्तिकानि च लिङ्गानि दृष्ट्वा दुग्धेन धावनम् ॥
<>शीतलानि प्रदेयानि पैत्तिकेन विधीयते” ॥
<>“धुस्तूरपत्राणि च मागधीनां
<>निशा विशालागृहधूमकुष्ठम् ।
<>घृतेन युक्तञ्च जलेन पिष्टं
<>शिरःप्रलेपे क्षतवारणं स्यात् ॥
<>पित्ते कृते दोषयुते च रोगे
<>पटोलपत्रं पिचुमर्द्दकं वा ।
<>तथामलक्या फलमेव पिष्ट्वा
<>घृतेन खण्डेन प्रलेपनञ्च ॥
<>निवार्य्यते मस्तकजं क्षतञ्च
<>शिरोर्त्तिसङ्घान् विनिहन्ति चैतत् ।
<>गजेन्द्रदन्तस्य मसीं गृहीत्वा
<>प्रलेपनं वा नवनीतकेन ॥
<>तिलार्कभल्लातकदग्धमाष-
<>क्षारस्य लेपो नबनीतकेन ।
<>सर्पस्य क्षारस्य तथा प्रयोगः
<>खल्लाटके केशचयं करोति” ॥
<>इति हारीतः ॥
<>“तेजोऽनिलाद्यैः सहकेशभूमिम्
<>दग्ध्वाशु कुर्य्यात् खलतिन्नरस्य” ॥ * ॥
<>चिकित्सा यथा चरके ।
<>“खालत्ये पलिते वल्यां हरिल्लोम्नि च शोधितम् ।
<>नस्यैस्तैलैः शिरोवक्तप्रलेपैश्चाप्युपाचरेत् ॥
<>सिद्धं विदारीगन्धाद्यैर्जीवनीयैरथापि च ।
<>नस्यं स्यादणुतैलं वा खालत्यपलितापहम्” ॥)
<LEND>
