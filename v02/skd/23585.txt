<L>23585<pc>3-372<k1>प्रेतशौचं<k2>प्रेतशौचं
प्रेतशौचं¦, क्ली, (प्रेते सति प्रेतस्य वा शौचम् ।)
<>मृतसंस्कारादि । यथा, --
<>याज्ञवल्क्य उवाच ।
<>“प्रेतशौचं प्रवक्ष्यामि तच्छृणुध्वं यतव्रताः ।
<>ऊनद्बिवर्षं निखनेन्न कुर्य्यादुदकन्ततः ॥
<>आश्मशानादनुव्रज्य इतरो ज्ञातिभिर्मृतः ।
<>यमसूक्तं तथा जप्यं जपद्भिर्लौकिकाग्निना ॥
<>स दग्धव्य उपेतश्चेदाहिताग्न्यावृतार्थवत् ।
<>सप्तमाद्दशमाद्वापि ज्ञातयो ह्युपयन्त्यपः ॥
<>अप नः शोशुचदघमनेन पितृदिङ्मुखाः ।
<>एवं मातामहाचार्य्यप्रेतानाञ्चोदकक्रियाः ॥
<>कामोदकाः सखिपुत्त्रस्वस्रीयश्वशुरर्त्विजः ।
<>नामगोत्रेण ह्युदकं सकृत् सिञ्चन्ति वाग्यताः ॥
<>पाषण्डपतितस्तेना न कुर्य्युरुदकक्रियाम् ।
<>न ब्रह्मचारिणो व्रात्या योषितः कामगास्तथा ॥
<>सुरापास्त्वात्मघातिन्यो नाशौचोदकभाजनाः ।
<>अतो न रोदितव्यं हि त्वनित्या जीवसंसृतिः ॥
<>क्रिया कार्य्या यथाशक्ति ततो गच्छेद्गृहान्
<>प्रति ।
<>विदश्य निम्बपत्राणि नियता द्वारि वेश्मनः ॥
<>आचम्याथाग्निमुदकं गोमयं गौरसर्षपान् ।
<>प्रविशेयुः समालभ्य कृत्वाश्मनि पदं शनैः ॥
<>प्रवेशनादिकं कर्म्म प्रेतसंस्पर्शिनामपि ।
<>ईक्षतां तत्क्षणाच्छुद्धिः परेषां स्नानसंयमात् ॥
<>क्रीतलब्धाशना भूमौ स्वपेयुस्ते पृथक् पृथक् ।
<>पिण्डयज्ञावृता देयं प्रेतायान्नं दिनत्रयम् ॥
<>जलमेकाहमाकाशे स्थाप्यं क्षीरञ्च मृण्मये ।
<>वैतालोपासनाः कार्य्याः क्रियाश्च श्रुतिचोदिताः ॥
<>आदन्तजन्मनः सद्य आचूडान्नैशिकी स्मृता ।
<>त्रिरात्रमाव्रतादेशाद्दशरात्रमतः परम् ॥
[Page3-372-b+ 52]
<>त्रिरात्रं दशरात्रं वा शावमाशौचमुच्यते ।
<>ऊनद्विवर्ष उभयोः सूतकं मातुरेव हि ।
<>अन्तरा जन्ममरणे शेषाहोभिर्विशुद्ध्यति ॥
<>दश द्वादश वर्णानां तथा पञ्चदशैव च ।
<>त्रिंशद्दिनानि च तथा भवति प्रेतसूतकम् ॥
<>अहस्त्वदत्तकन्यासु बालेषु च विशोधनम् ।
<>गुर्व्वन्ते वास्यानूचानमातुलश्रोत्रियेषु च ॥
<>अनौरसेषु पुत्त्रेषु भार्य्यास्वन्यगतासु च ।
<>निवासराजनि तथा तदहः शुद्धिकारणम् ॥
<>हतानां नृपगोविप्रैरन्वक्षं चात्मघातिनाम् ।
<>विषाद्यैश्च हतानाञ्च नाशौचं पृथिवीपते ॥
<>सत्रिव्रतिब्रह्मचारिदातृब्रह्मविदां तथा ।
<>दाने विवाहे यज्ञे च संग्रामे देशविप्लवे ।
<>आपद्यपि हि कष्टायां सद्यःशौचं विधीयते ॥
<>कालोऽग्निः कर्म्ममृद्बायुर्म्मनो ज्ञानं तपो जलम् ।
<>पश्चात्तपो निराहारः सर्व्वेषां शुद्धिहेतवः ॥”
<>इति गारुडे १०६ अध्यायः ॥
<LEND>
