<L>9804<pc>2-262<k1>क्षेमः<k2>क्षेमः
क्षेमः¦, पुं, (क्षेमं मङ्गलमस्मिन्नस्तीति । अर्श आद्यच् ।)
<>चोरनामगन्धद्रव्यम् । चण्डानामौषधम् । इति
<>शब्दरत्नावली मेदिनी च ॥ धर्म्मेण शान्त्यामुत्-
<>पादितः पुत्त्रः । यथा, विष्णुपुराणे । १ । ७ । २८ ।
<>“व्यवसायं प्रजज्ञे वै क्षेमं शान्तिरसूयत ।
<>सुखमृद्धिर्यशःकीर्त्तिरित्येते धर्म्मसूनवः ॥”
<>कलिङ्गदेशस्य राजा । यथा, --
<>“क्षेमोऽग्रतीर्थः कुहरः कलिङ्गेषु नराधिपः ।
<>मतिमांश्च मनुष्येन्द्र ! ईश्वरश्चेति विश्रुतः ॥”
<>इति महभारते । १ । ६७ । ६५ ॥ * ॥
<>चन्द्रवंशीयशुचिराजपुत्त्रः । यथा, --
<>“ततः सुतञ्जयाद्बिप्रः शुचिस्तस्य भविष्यति ।
<>क्षेमोऽथ सुव्रतस्तस्माद्धर्म्मसूत्रः सनस्ततः ॥”
<>इति श्रीभागवते । ९ । २२ । ४७ ॥ * ॥
<>लब्धपरिपालनम् । यथा, --
<>“उपेयादीश्वरञ्चैव योगक्षेमार्थसिद्धये ।
<>स्नात्वा देवान् पितॄं श्चैव तर्पयेदर्च्चयेत्तथा ॥”
<>इति याज्ञवल्क्यसंहितायामाचाराध्यायः ॥
<>“तदनन्तरमीश्वरमभिषेकादिगुणयुक्तमन्यं वा
<>श्रीमन्तमकुत्सितं योगक्षेमार्थम् । अलब्धलाभो
<>योगः । लब्धपरिपालनं क्षेमः तदर्थमुपेयात् ।
<>उपासीत उपेयादित्यनेन सेवां प्रतिषेधति ।
<>वेतनग्रहणेन आज्ञाकरणं सेवा तस्याः श्ववृत्ति-
<>त्वेन निषेधात् ।” इति तट्टीका मिताक्षरा ॥
<>(यथाच मनुः । ८ । २३० ।
<>“योगक्षेमेऽन्यथा चेत्तु पालो वक्तव्यतामियात् ॥”)
<LEND>
