<L>15679<pc>2-665<k1>त्रैविद्यः<k2>त्रैविद्यः
त्रैविद्यः¦, पुं, (ऋग्वेदयजुर्व्वेदसामवेदरूपास्त्रिस्रो
विद्या यस्येति त्रिविद्यस्ततः स्वार्थ अण् । यद्बा,
तिसो विद्या अधीते वेद वा । “तदधीते तद्वेद ।”
४ । २ । ५९ । इति अण् ।) त्रिवेदज्ञः । त्रिविद्या-
वेत्ता । यथा । मनुः । १२ । १११ ।
“त्रैविद्यो हेतुकस्तर्की नैरुक्तो धर्म्मपाठकः ।
त्रयश्चाश्रमिणः पूर्व्वे परिषत् स्याद्दशावरा ॥”
(व्रतविशेषे, क्ली । यथा, मनुः । २ । २८ ।
“स्वाध्यायेन व्रतैर्होमैस्त्रैविद्येनेज्यया सुतैः ।
महायज्ञैश्च यज्ञैश्च ब्राह्मीयं क्रियते तनुः ॥”
“त्रैविद्याख्येन च व्रतेन ।” इति तट्टीकायां
कुल्लूकभट्टः ॥ वेदत्रयप्रतिपाद्ये, त्रि । यथा,
भागवते । ६ । २ । २४ ।
“धर्म्मं भागवतं शुद्धं त्रैवेद्यञ्च गुणाश्रयम् ॥”
“त्रैवेद्यं वेदत्रयप्रतिपाद्यं गुणाश्रयं यमदूतानां
धर्म्मम् ।” इति तट्टीकायां स्वामी ॥)
<LEND>
