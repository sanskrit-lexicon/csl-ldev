<L>21245<pc>3-122<k1>पारमहंस्यं<k2>पारमहंस्यं
पारमहंस्यं¦, त्रि, (परमहंसैर्गन्तव्यं परमहंसस्य
भावः परमहंसेन ज्ञेयं यत् प्राप्यमिति वा ।
परमहंस + ष्यञ् ।) परमहंससम्बन्धि । यथा,
“श्रीमद्भागवतं पुराणममलं यद्वैष्णवानां प्रियं
यस्मिन् पारमहंस्यमेकममलं ज्ञानं परं गीयते ।
यत्र ज्ञानविरागभक्तिसहितं नैष्कर्म्म्यमाविष्कृतं
तच्छृण्वन् सुपठन् विचारणपरो भक्त्या विमु-
च्येन्नरः ॥”
इति श्रीमद्भागवते । १२ । १३ । १८ ॥
“पारमहंस्यं परमहंस्यैः प्राप्यम् ।” इति तट्टी-
कायां श्रीधरस्वामी ॥ (परब्रह्मधाम । यथा,
भागवते । १ । १८ । २२ ।
“यत्रानुरक्ताः सहसैव धीरा
व्यपोह्य देहादिषु सङ्गमूढम् ।
व्रजन्ति तत्पारमहंस्यमन्त्यं
यस्मिन्नहिंसोपशमः स्वधर्म्मः ॥”
प्रत्यङ्निष्ठारूपम् । यथा, तत्रैव । २ । ४ । १२ ।
“पुंसां पुनः पारमहंस्य आश्रमे ॥
व्यवस्थितानामनुमृग्यदाशुषे ॥”
ज्ञानस्वरूपम् । यथा तत्रैव । ४ । २१ । ४१ ।
“न वै तथा चेतनया बहिष्कृते
हुताशने पारमहंस्यपर्य्यगुः ॥”)
<LEND>
