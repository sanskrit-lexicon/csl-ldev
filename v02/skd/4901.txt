<L>4901<pc>1-252<k1>उपदंशः<k2>उपदंशः
उपदंशः¦, पुं, (उपदश्यते इति । उप + दंश + कर्म्मणि
<>घञ् ।) मद्यपानरोचकभक्ष्यद्रव्यम् । तत्पर्य्यायः ।
<>अवदंशः २ चक्षणम् ३ मद्यपासनम् ४ । इति
<>हेमचन्द्रः ॥ (यथा दशकुमारे विश्रुतचरिते --
<>“द्वित्रान् उपदंशान् उपपाद्य” ।
<>“ततस्तस्य शाल्योदनस्य दर्वीद्वयं दत्त्वा सपि-
<>र्मात्रां सूपम् उपदंशं च उपजहार” । इति च ।)
<>मेढ्ररोगविशेषः । वाओ इति भाषा । अथोपदं-
[Page1-252-c+ 52]
<>शाधिकारः । तत्रोपदंशस्य विप्रकृष्टं निदान-
<>माह ।
<>“हस्ताविघातान्नखदन्तघाता-
<>दधारणादत्युपसेवनाद्वा ।
<>योनिप्रदोषाच्च भवन्ति शिश्ने
<>पञ्चोपदंशा विविधापचारैः” ॥
<>हस्ताविघातात् हस्तेन मैथुनात् । नखदन्तघातात्
<>नखदन्तघातस्थानत्वेनानुक्तेऽपि मेहने नखदन्त-
<>घातो बलवदनुरागोदयात् । उक्तञ्च कामशास्त्रे ।
<>“शास्त्रस्य विषयस्तावद्यावन्मन्दतरो रसः ।
<>रतिचक्रे प्रवृत्ते तु न शास्त्रं नापि च क्रमः” ॥
<>कलहे दुष्टस्त्रीकृतो वा मेहने नखदन्तघातः ।
<>उत्कलादौ स्त्रियो मुखयोनयो भवन्ति । ताभिर्व्वा
<>मेहने नखदन्तघातः । योनिप्रदोषात् दीर्घकर्क्कश-
<>योनिलोमयोगात् । योनिच्छिद्रस्यातिसूक्ष्मत्वाद्वा ।
<>वातादिकृताद्वा योनिदोषात् । विविधापचारैः ।
<>दुष्टजलप्रक्षालनब्रह्मचारिणीगमनादिभिः पञ्चो-
<>पदंशाः । वातिकः पैत्तिकः श्लैष्मिकः सान्निपातिकः
<>आगन्तुजश्चेति ॥ * ॥ तत्र वातिकपैत्तिकस्य चोप-
<>दंशस्य लक्षणमाह ।
<>“सतोदभेदस्फुरणैस्तु कृष्णैः
<>स्फोटैर्व्यवस्येन्मरुतोपदंशम् ।
<>पीतैर्ब्बहुक्लेदयुतैः सदाहैः
<>पित्तेन रक्तैः पिशितावभासैः” ॥
<>व्यवस्येत् जानीयात् । पीतैः रक्तैर्व्वेति विकल्पः ॥ * ॥
<>श्लैष्मिकं सान्निपातिकञ्चाह ।
<>“सकण्डुरैः शोफयुतैर्म्महद्भिः
<>शुक्लैर्घनैः स्रावयुतैः कफेन ।
<>नानाविधस्रावरुजोपपन्न-
<>मसाध्यमाहुस्त्रिमलोपदंशम्” ॥ * ॥
<>असाध्यमाह ।
<>“विशीर्णमांसं कृमिभिः प्रजग्धं
<>मुष्कावशेषं परिवर्ज्जयेत्तम्” ।
<>विशीर्णमांसं गलितमांसम् । प्रजग्धं खादितम् ।
<>मुष्कावशेषं विशीर्णसमस्तमेहनमांसत्वेनावशिष्ट-
<>फलकोषमात्रम् ॥ * ॥ उत्पन्नमात्रचिकित्सायाः
<>अकरणे दोषमाह ।
<>“सञ्जातमात्रे न करोति मूढः
<>क्रियां नरो यो विषये प्रसक्तः ।
<>कालेन शोफक्रिमिदाहपाकैः
<>प्रशीर्णशिश्नो म्रियते स तेन” ॥
<>विषये प्रसक्तः अतिस्त्रीरतः ॥ * ॥ लिङ्गार्शमाह ।
<>“अङ्कुरैरिव संजातैरुपर्य्युपरि संस्थितैः ।
<>क्रमेण जायते वर्त्तिस्ताम्रचूडशिखोपमा ॥
<>कोषस्याभ्यन्तरे सन्धौ पर्ब्बसन्धिगतापि च ।
<>सवेदना पिच्छिला च दुश्चिकित्स्या त्रिदोषजा ॥
<>लिङ्गवर्त्तिरिति ख्याता लिङ्गार्श इति चापरे” ॥
<>लिङ्गवर्त्तेः स्थानमाह । कोषाभ्यन्तरे अण्डकोषा-
<>भ्यन्तरे । सन्धौ लिङ्गरन्ध्रसन्धौ । पर्ब्बसन्धिगता
<>मणिपर्ब्बणोः सन्धिगता ॥ * ॥ * ॥
<>अथोपदंशस्य चिकित्सा ।
<>“उपदंशेषु सर्व्वेषु स्निग्धं स्विन्नस्य देहिनः ।
[Page1-253-a+ 52]
<>मेढ्रमध्ये शिरां विध्येत् पातयेद्वा जलौकसः ॥
<>सद्यो निर्हृतदोषस्य रुक्शोथावुपशाम्यतः ।
<>पाको निवार्य्यो यत्नेन शिश्नक्षयकरः स यत् ॥
<>वटप्ररोहार्ज्जुनजम्बुलोध्र-
<>पथ्याहरिद्रारचितः प्रलेपः ।
<>व्यथां तथा शोथमपाकरोति
<>सर्व्वोपदंशेषु ततो हितोऽयम् ॥
<>उपदंशेषु पक्वेषु व्रणप्रक्षालनं हितम् ।
<>त्रिफलायाः कषायेण भृङ्गराजरसेन वा ॥
<>नीलोत्पलं सकुमुदं पद्मं सौगन्धिकं तथा ।
<>एषां चूर्णं धूलनार्थं प्रलेपश्चात्र शस्यते ॥
<>बन्धूकदलचूर्णेन रजसा दाडिमत्वचः ।
<>गुण्ठनं तद्व्रणे कुर्य्याल्लेपं पूगफलेन वा ॥
<>दहेत् कटाहे त्रिफलां तन्मसी मधुसंयुता ।
<>प्रलेपेनोपदंशस्य व्रणं सद्यः प्ररोहयेत् ॥
<>पटोलनिम्बत्रिफलाकिरात-
<>क्वाथं पिबेद्वा खदिरासनाभ्याम् ।
<>सगुग्गुलुं वा त्रिफलायुतं वा
<>सर्व्वोपदंशापहरः प्रयोगः” ॥ * ॥
<>“भूनिम्बनिम्बत्रिफलापटोल-
<>करञ्जधात्रीखदिरासनानाम् ।
<>कषायकल्कैः सृतमाशु चाज्यं
<>सर्व्वोपदंशापहरं प्रदिष्टम्” ॥
<>भूनिम्बादिघृतम् ॥ * ॥
<>“घृतानि यानि प्रोक्तानि कुष्ठे नाडीव्रणे व्रणे ।
<>उपदंशे प्रयोज्यानि सेकाभ्यञ्जनभोजने ॥
<>क्षारसूत्रेण संछिद्य लिङ्गवर्त्तिमशेषतः ।
<>दहेच्च तां ततस्ताभ्यां चिकित्सां व्रणवच्चरेत्” ॥
<>इत्युपदंशाधिकारः । इति भावप्रकाशः ॥ * ॥
<>अपि च ।
<>“पटोलनिम्बत्रिफलागुडूचीक्वाथमाविशेत् ।
<>सगुग्गुलुं सखदिरमुपदंशो विनश्यति” ॥
<>ग्रन्थान्तरे प्रथमार्द्धे “पटोलनिम्बगुडूचीमरिच-
<>क्वाथमापिबेत्” । इति च पाठः ॥
<>“दहेत् कटाहे त्रिफलां सा मसी मधुसंयुता ।
<>उपदंशे प्रलेपोऽयं सद्यो रोपयते व्रणम्” ॥ * ॥
<>“त्रिफलानिम्बभूनिम्बकरञ्जखदिरादिभिः ।
<>कल्कैः क्वाथैर्घृतं पक्वमुपदंशहरं परम्” ॥
<>इति गारुडे १७५ अध्यायः ॥
<>(अन्यच्चास्य सनिदानसम्प्राप्तिकं लक्षणमाह । यथा,
<>“स्त्रीव्यवायनिवृत्तस्य सहसा भजतोऽथवा ।
<>दोषाध्युषितसंकीर्णमलिनानुरजःपथाम् ॥
<>अन्ययोनिमनिच्छन्तीमगम्यां नवसूतिकाम् ।
<>दूषितं स्पृशतस्तोयं रतान्तेष्वपि नैव वा ॥
<>विवर्द्धयिषया तीक्ष्णान् प्रलेपादीन् प्रयच्छतः ।
<>मुष्टिदन्तनखोत्पीडाविषवच्छुक्रपातनैः ॥
<>वेगनिग्रहदीर्घातिखरस्पर्शविघट्टनैः ।
<>दोषा दुष्टा गता गुह्यं त्रयोविंशतिमामयान् ॥
<>जनयन्त्युपदंशादीन् उपदंशोऽत्र पञ्चधा ।
<>पृथक्दोषैः सरुधिरैः समस्तैश्चात्र मारुतात् ॥
<>मेढ्रशोके रुजश्चित्राः स्तम्भत्वक् परिपोटनम् ॥ १ ॥
<>पक्वोदुम्बरसंकाशः पित्तेन श्वयथुर्ज्वरः ॥ २ ॥
[Page1-253-b+ 52]
<>श्लेष्मणा कठिनः स्निग्धः कण्डूमान् शीतलोगुरुः ॥ ३ ॥
<>शोणितेनासितस्फोटसम्भवोऽस्रस्रुतिर्ज्वरः ॥ ४ ॥
<>सर्व्वजे सर्व्वलिङ्गत्वं श्वयथुर्मुष्कयोरपि” ॥ ५ ॥
<>असाध्यलक्षणं यथा ।
<>“तीव्रा रुगाशुपचनं दरणं क्रिमिसम्भवः ।
<>याप्यो रक्तोद्भवस्तेषां मृत्यवे सन्निपातजः” ॥
<>इति वाभटे उत्तरस्थाने ३३ अध्याये ।
<>अस्य चिकित्सा च यथा ॥
<>“मेढ्रमध्ये शिरां विध्येदुपदंशे नवोत्थिते ।
<>शीतां कुर्य्यात् क्रियां शुद्धिं विरेकेण विशेषतः ॥
<>तिलकल्कघृतक्षौद्रैर्लेपः पक्वे तु पाटिते ।
<>जम्ब्वाम्रसुमनोनीपश्वेतकाम्बोजिकाङ्कुरान् ॥
<>शल्लकीवदरीविल्वपलाशतिनिशोद्भवाः ।
<>त्वचः क्षीरिद्रुमाणाञ्च त्रिफलाञ्च जले पचेत् ॥
<>सक्वाथः क्षालनं तेन पक्वतैलञ्च रोपणम् ।
<>तुत्थगैरिकलोध्रैलामनोह्वालरसाञ्जनैः ॥
<>हरेणुपुष्पकाशीससौराष्ट्रीलवणोत्तमैः ।
<>लेपः क्षौद्रयुतैः सूक्ष्मैरुपदंशव्रणापहः ॥
<>कपाले त्रिफला दग्धा सघृता रोपणं परम् ।
<>सामान्यं साधनमिदं प्रतिदोषन्तु शोफवत् ॥
<>न च याति यथा पाकं प्रयतेत तथा भृशम् ।
<>पक्वैः स्नायुशिरामांसैः प्रायो नश्यति हि ध्वजः” ॥
<>इति वाभटे उत्तरस्थाने ३४ अध्यायः ॥
<>तत्रातिमैथुनादतिब्रह्मचर्य्याद्वा तथा ब्रह्मचा-
<>रिणीं चिरोत्सृष्टां रजस्वलां दीर्घरोमां कर्कशरो-
<>मां सङ्कीर्णरोमां निगूढरोमामल्पद्वारां महाद्वा-
<>रामप्रियामकामामचौक्ष्यसलिलप्रक्षालितयोनि-
<>मक्षालितयोनिं योनिरोगोपसृष्टां स्वभावतो वा
<>दुष्टयोनिं वियोनिं वा नारीमत्यर्थमुपसेवमानस्य
<>तथा करज-दशन-विष-शूकनिपातनादर्द्दनाद्धस्ता-
<>भिघाताच्चतुष्पदीगमनादचौक्ष्यसलिलप्रक्षालनाद-
<>वपीडनाच्छुक्रमूत्रवेगविधारणान्मैथुनान्ते वाऽप्र-
<>क्षालनादिभिर्मेढ्रमागम्य प्रकुपिता दोषाः क्षते-
<>ऽक्षते वा श्वयथुमुपजनयन्ति तमुपदंशमित्या-
<>चक्षते ॥
<P>स पञ्चविधस्त्रिभिर्दोषैः पृथक् समस्तैरसृजा
<>चैकः ॥
<P>तत्र वातिके पारुष्यं त्वक्परिपुटनं स्तध्वमेढ्र-
<>ता परुषशोफता विविधाश्च वातवेदनाः ॥ १ ॥
<>पैत्तिके ज्वरः श्वयथुः पक्वोडुम्बरसङ्काशस्तीव्र-
<>दाहः क्षिप्रपाकः पित्तवेदनाश्च ॥ २ ॥
<>श्लैष्मिके श्वयथुः कण्डूमान् कठिनः स्निग्धः श्लेष्म-
<>वेदनाश्च ॥ ३ ॥
<>रक्तजे कृष्णस्फोटप्रादुर्भावोऽत्यर्थमसृक्प्रवृत्तिः
<>पित्तलिङ्गान्यत्यर्थं ज्वरदाहो शोषश्च याप्यश्चैव
<>कदाचित् ॥ ४ ॥
<P>सर्व्वजे सर्व्वलिङ्गदर्शनमवदरणं शेफसः कृमि-
<>प्रादुर्भावो मरणञ्चेति ॥ ५ ॥
<>इति सुश्रुते निदानस्थाने १२ अध्यायः ॥
<>चिकित्साविशेषो यथा ।
<>“यदि वा दुर्ब्बलो जन्तुर्न वा प्राप्तं विरेचनम् ॥
<>निरूहेण हरेत् तस्य दोषानत्यर्थमुच्छ्रितान् ।
[Page1-253-c+ 52]
<>प्रपौण्डरीकयष्ट्याह्ववर्षाभू-कुष्ठदारुभिः ॥
<>सरलागुरुरास्नाभिर्वातजं संप्रलेपयेत् ।
<>निचुलैरण्डवीजानि यवगोधूमशक्तवः ॥
<>एतैश्च वातजं स्निग्धैः सुखोष्णैः संप्रलेपयेत् ।
<>प्रपौण्डरीकपूर्व्वैश्च द्रव्यैः सेकः प्रशस्यते ॥
<>गैरिकाञ्जनयष्ट्याह्वसारिवोशीरपद्मकैः ।
<>सचन्दनोत्पलैः स्निग्धैः पैत्तिकं संप्रलेपयेत् ॥
<>पद्मोत्पलमृणालैश्च ससर्ज्जार्ज्जुनवेतसैः ।
<>सर्पिःस्निग्धैः समधुकैः पैत्तिकं सम्प्रलेपयेत् ॥
<>सेचयेच्च घृतक्षीरशर्करेक्षुमधूदकैः ।
<>अथ वापि सुशीतेन कषायेण वटादिना ॥
<>शालाश्वकर्णाजकर्णधवत्वग्भिः कफोत्थितम् ।
<>सुरापिष्टाभिरुष्णाभिः सतलाभिः प्रलेपयेत् ॥
<>रजन्यतिविषामुस्तसरलासुरदारुभिः ।
<>सपत्रपाठापत्तूरैरथ वा सम्प्रलेपयेत् ॥
<>करवीरस्य पत्राणि जात्यारग्बधयोस्तथा ।
<>प्रक्षालने प्रयोज्यानि वैजयन्त्यर्कयोरपि ॥
<>गोजिविडङ्गयष्टीभिः सर्व्वगन्धैश्च संयुतम् ।
<>एतत् सर्व्वोपदंशेषु श्रेष्ठं रोपणमिष्यते ॥
<>सर्ज्जिकातुत्थकाशीसं शैलेयञ्च रसाञ्जनम् ।
<>मनःशिलासमैश्चूर्णं व्रणवीसर्पनाशनम् ॥
<>गुन्द्रान्दग्ध्वा कृतं भस्म हरितालं मनःशिला ।
<>उपदंशविसर्पाणामेतच्छान्तिकरं परम् ॥
<>मार्कवस्त्रिफलादन्तीताम्रचूर्णमयो रजः ।
<>उपदंशं निहन्त्येष वृक्षमिन्द्राशनिर्यथा ॥
<>उपदंशद्वयेऽप्येतां प्रत्याख्यायाचरेत् क्रियाम् ।
<>तयोरेव च या योग्या वीक्ष्य दोषबलाबलम् ॥
<>उपदंशे विशेषेण श्टणु भूयस्त्रिदोषजे ।
<>दुवृव्रणविधिं कुर्य्यात् कुथितं मेहनं त्यजेत् ॥
<>जाम्बौष्ठेनाग्निवर्णेन पश्चाच्छेषं दहेद्भिषक् ।
<>सम्यग्दग्धञ्च विज्ञाय मधुसर्पिः प्रयोजयेत् ॥
<>शुद्धे च रोपणं दद्यात् कल्कं तैलं हितञ्च यत्” ।
<>इति च सुश्रुते चिकित्सितस्थाने १९ अध्याये ॥
<>“लवङ्गं मरिचं शुण्ठी विडङ्गञ्च वचान्तथा ।
<>गन्धकं श्वेतखदिरं जातीकोषफले तथा ।
<>समभागकृतं सर्व्वं मधुना कारयेद्वटीम् ॥
<>शाणमात्रान्तु मतिमान् योजयेदविकल्पितः ।
<>अनुपानं दुग्धसारं ततस्ताम्बूलभक्षणम्” ॥
<>इति उपदंशारी रसः ॥
<>इति वैद्यकरसेन्द्रसारसंग्रहे उपदंशाधिकारः ॥ * ॥
<>अत्र पथ्यानि यथा ॥
<>छिर्द्दिर्विरेको ध्वजमध्यनाडी-
<>वेधो जलौकःपरिपातनञ्च ।
<>सेकः प्रलेपो यवशालयश्च
<>धन्वामिषं मुद्गरसो घृतानि ॥ १ ॥
<>कठिल्लकं शिग्रुफलं पटोलं
<>शालिञ्चशाकं नवमूलकञ्च ।
<>तिक्तं कषायं मधुकूपवारि
<>तैलञ्च हन्यादुपदंशरोगम् ॥ २ ॥
<>अपथ्यानि यथा ॥
<>“दिवानिद्रां मूत्रवेगं गुर्व्वन्नं मैथुनं गुडम् ।
<>आयासमम्लं तक्रञ्च वर्ज्ज येदुपदंशवान् ॥ ३ ॥
[Page1-254-a+ 52]
<>इति वैद्यकपथ्यापथ्यविधिः ॥) समष्ठिलवृक्षः ।
<>शिग्रुवृक्षः । इति राजनिर्घण्टः । (भवे घञ् ।)
<>दंशनम् ॥
<LEND>
