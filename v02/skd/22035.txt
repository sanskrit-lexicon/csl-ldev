<L>22035<pc>3-203<k1>पुष्कलं<k2>पुष्कलं
पुष्कलं¦, क्ली, (पुष्यति पुष्टिं गच्छत्यनेनेति । पुष +
“कलंश्च ।” उणा ० ४ । ५ । इति कलन् स च
कित् ।) ग्रासचतुष्टयात्मकभिक्षा । यथा, --
“भिक्षामाहुर्ग्रासमात्रमन्नं तस्माच्चतुर्गुणम् ।
पुष्कलं हन्तकारन्तु तच्चतुर्गुणमुच्यते ॥”
इति कौर्म्मे उपविभागे १७ अध्यायः ॥
अष्टकुञ्चिपरिमाणम् । यथा, प्रायश्चित्ततत्त्वे ।
“अष्टमुष्टिर्भवेत् कुञ्चिः कुञ्चयोऽष्टौ च पुष्कलम् ।
पुष्कलानि च चत्वारि आढकः परिकीर्त्तितः ॥”
(नगरविशेषः । यथा, रामायणे । ७ । ११४ । ११ ।
“हतेषु तेषु सर्व्वेषु भरतः केकयीसुतः ।
निवेशयामास तदा समृद्धे द्वे पुरोत्तमे ॥
तक्षं तक्षशिलायान्तु पुष्कलं पुष्कलावते ।
गन्धर्व्वदेशे रुचिदे गान्धारविषये च सः ॥”)
<LEND>
