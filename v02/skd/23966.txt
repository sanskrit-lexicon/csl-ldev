<L>23966<pc>3-392<k1>बन्धः<k2>बन्धः
बन्धः¦, पुं, (बन्ध + हलश्चेति घञ् ।) आधिः ।
बन्धनम् । इति मेदिनी । धे, ९ ॥ शरीरम् ।
इति हेमचन्द्रः ॥ (कर्म्मजनितादृष्टवशात् देहा
द्देहान्तरोत्पत्तेः शरीरस्य तथात्वम् ।) गृहादि
वेष्टनम् । इति शब्दरत्नावली ॥ तद्विवरणं यथा
“रूपाष्टकैर्विनिहतो भवनस्य बन्धः
कर्त्तुः स्वमृक्षमिह युग्मशरैकनिघ्नम् ।
एकीकृतं रसनिशाकरयुग्मभुक्त-
शेषं ततो भवति पिण्डपदं गृहस्य ॥
गृहभूमिसमाहृतपिण्डपदं
वसुलोचनरन्ध्रगजैर्गुणितम् ।
रविभूधरत्रिंशद्योगहृत-
मायव्ययस्थितिऋक्षपदम् ॥”
[Page3-393-a+ 52]
<फ्>रूपाष्टकैरेकाशीत्या विनिहतः पूरितो भव-
नस्य बन्धः दीर्घप्रस्तारमिलितहस्ताः स्वमृक्षं
तत्संख्यानं युग्मशरैकनिघ्नं द्बिपञ्चाशदुत्तर-
शतपूरितम् एकीकृतं पूर्व्वाङ्केन मिलितं रस-
निशाकरयुग्मभुक्तशेषं षोडशाधिकद्विशतहृता-
षशिष्टं तत्संख्यानं पिण्डपदसंज्ञं गृहस्य भवति
तद्गृहभूमिसमाहृतपिण्डपदं वसुलोचनरन्ध्र-
गजैः । अष्टद्विनवाष्टभिर्यथाक्रमं गुणितं पूरितं
यथाक्रमं रविभूधरत्रिंशद्योगहृतं द्वादशसप्त-
त्रिंशत्सप्तविंशतिभिर्हृतं गृहस्य यथाक्रममाय-
व्ययस्थितिऋक्षपदं भवतीत्यर्थः ।
“रुद्रहस्तमिते बन्धे भरण्या योगतो यथा ।
आयादयो भवन्त्यत्र वसुषट्तिथियुङ्मिताः ॥
अत्र नक्षत्रं दीयते पश्चात्तदेवायाति ।
प्रत्यक्दक्षिणयोर्भं द्रविणाद्यं विदिक्षु दहनादि ।
पूर्व्वोत्तरयोर्गृहयोरश्विन्यादिभानि स्युः ।
यत्र तु शेषो नास्ति तत्र हारकाङ्कः शेषः ॥
शेषाङ्केन फले बोध्ये शेषाभावे तु हारकात् ।
अङ्कादेव फलं बोध्यमिति तन्त्रविदाम्मतम् ॥
इत्युक्तत्वात् ॥
व्ययाधिकं न कर्त्तव्यं गृहमायाधिकं शुभम् ॥”
इति ज्योतिस्तत्त्वम् ॥ * ॥
षोडशप्रकारा रतिबन्धा यथा, रतिमञ्जर्य्याम् ।
४० -- ४१ ।
“पद्मासनो नागपदो लतावेष्टोऽर्द्धसम्पुटः ।
कुलिशं सुन्दरश्चैव तथा केशर एव च ॥
हिल्लोलो नरसिंहोऽपि विपरीतस्तथापरः ।
क्षुब्धो वै धेनुकश्चैव समुत्कण्ठस्ततः परः ।
सिंहासनो रतिनागो विद्याधरस्तु षोडश ॥”
(एतेषां लक्षणानि तत्रैव । ४२-५७ । उक्तानि ।
यथा, --
“हस्ताभ्याञ्च समालिङ्ग्य नारीं पद्मासनोपरि ।
रमेद्गाढं समाकृष्य बन्धोऽयं पद्मसंज्ञकः ॥
पादौ स्कन्धयुगे हस्तौ क्षिपेल्लिङ्गं भगे लघु ।
प्ररमेत् कामुको नारीं बन्धो नागपदो मतः ॥
बाहुभ्यां पादयुग्माभ्यां वेष्टयित्वा रमेत् स्त्रियम् ।
लघु लिङ्गं ताडयेद् योनौ लतावेष्टोऽयमुच्यते ॥
स्त्रीपादावन्तरीक्षे तु किञ्चिद्भूमौ च जानुनि ।
स्तनयोर्मर्द्दनं पीडा बन्धोऽयं मर्द्दसंपुटः ॥
स्त्रीपादद्बयमास्फाल्य हठाल्लिङ्गस्य ताडनम् ।
योनिमापीडयेत् कामी बन्धः कुलिशसंज्ञकः ॥
नारीपादद्वयं कामी धारयेदूर्द्ध्वदेशतः ।
कुचौ धृत्वा पीबेद्बक्त्रं बन्धोऽयं रतिसुन्दरः ॥
स्त्रियो जङ्घे समापीड्य दोर्भ्यां गात्रस्य मर्द्दनम् ।
पुनः प्रपीडयेद् योनिं बन्धः केशरसंज्ञकः ॥
हृदि कृत्वा स्त्रियः पादौ कराभ्यां धारयेत् करौ ।
यथेष्टं ताडयेत् योनिं बन्धो हिल्लोलसंज्ञकः ॥
पादौ संपीड्य योनौ च हठाल्लिङ्गप्रवेशनम् ।
हस्तयोर्वेष्टनं गाढं बन्धो नृसिंहसंज्ञकः ॥
पादमेकमुरौ कृत्वा द्बितीयं कटिसंस्थितम् ।
नारीञ्च सुरमेत् कामी विपरीतस्तु बन्धकः ॥
पार्श्वोपरि पदौ कृत्वा योनौ लिङ्गेन ताडयेत् ।
[Page3-393-b+ 52]
बाहुभ्यां ताडयेद्गाढं क्षुब्धको बन्ध एव सः ॥
सुप्तां स्त्रियं समालिङ्ग्य स्वयं सुप्तो रमेत् पुनः ।
यल्लिङ्गं चालयेत् योनौ बन्धोऽयं धेनुकः स्मृतः ॥
नारीपादौ च हस्तेन धारयेत् गलके पुनः ।
स्तनार्पितकरो कामी बन्धश्चोत्कण्ठसंज्ञकः ॥
स्वयं जङ्घाद्वयं बाहौ कृत्वा योषित्पदद्बयम् ॥
स्तनौ धृत्वा रमेत् कामी बन्धः सिंहासनो मतः ॥
पीडयेदुरुयुग्मेन कामुकः कामिनीं यदि ।
रतिर्नागः समाख्यातः कामिनीनां मनोहरः ॥
नार्य्याश्चोरुयुगं धृत्वा कराभ्यां ताडयेत् पुनः ।
रमयेन्निर्भरं कामी बन्धो विद्याधरो मतः ॥”
इति ॥)
संज्ञाप्रभेदेन अन्योऽपि बन्धोऽस्ति । यथा, --
“कामप्रदी विपरीतो नागरो रतिपाशकः ।
केयूरः प्रियतोषश्च ततः समपदस्तथा ॥
ततश्चैकपदो ज्ञेयः सम्पुटश्चोर्द्ध्वसम्पुटः ।
ततः स्तनभवश्चैव ततो नु रतिसुन्दरः ॥
ऊरुपीडस्मरचक्रौ ततश्चोरुक्रमः स्मृतः ।
वेष्टको हंसकीलस्तु ततो लीलासनस्तथा ॥
अष्टादशक्रमाद्बन्धाः स्त्रीणां बहुसुखप्रदाः ।
पुंसां सुखकराश्चैव कथितास्तु क्रमात्ततः ॥”
इति स्मरदीपिका ॥ * ॥
अनभिसन्धितकर्म्मकर्त्तुर्बन्धाभावो यथा, --
“पञ्चर्णदानैरशुभं नुद्यतेऽनभिसन्धितैः ।
फलैस्तथोपभोगैश्च पूर्व्वकर्म्मशुभाशुभैः ॥
एवं न बन्धो भवति कुर्व्वतः कारणं विना ।
न च बन्धाय तत् कर्म्म भवत्यनभिसन्धितम् ॥”
इति मार्कण्डेयपुराणम् ॥
(हठयोगप्रदीपोक्ता योगसाधकबन्धा यथा,
तत्रैव । ३ । ५५ -- ५७ ।
अथोड्डीयानबन्धः ।
“बद्धो येन सुषुम्नायां प्राणस्तूड्डीयते यतः ।
तस्मादुड्डीयनाख्योऽपं योगिभिः समुदाहृतः ॥
उड्डीनं कुरुते यस्मादविश्रान्तं महाखगः ।
उड्डीयानं तदेव स्यात् तत्र बन्धोऽभिधीयते ॥
उदरे पश्चिमं तानं नाभेरूर्द्ध्वञ्च कारयेत् ।
उड्डीयानो ह्यसौ बन्धो मृत्युमातङ्गकेशरी ॥”
अथ मूलबन्धः । तल्लक्षणादिकमुक्तं तत्रैव
३ । ६१ -- ६२ ।
“पार्ष्णिभागेन सम्पीड्य योनिमाकुञ्चयेद्गुदम् ।
अपानमूर्द्ध्वमाकृष्य मूलबन्धोऽभिधीयते ॥
अधोगतिमपानं वा ऊर्द्ध्वगं कुरुते बलात् ।
आकुञ्चनेन तं प्राहुर्मूलबन्धं हि योगिनः ॥”
अथ जालन्धरबन्धः । अस्य लक्षणादिकमुक्तं
तत्रैव । ३ । ७० -- ७१ ।
“कण्ठमाकुञ्च्य हृदये स्थापयेच्चियुकं दृढम् ।
बन्धो जालन्धराख्योऽयं जरामृत्युविनाशकः ॥
बध्नाति हि शिराजालमधोगामि नभोजलम् ।
ततो जालन्धरो बन्धः कण्ठदुःखौघनाशनः ॥”)
<LEND>
