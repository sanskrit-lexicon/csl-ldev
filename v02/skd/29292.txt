<L>29292<pc>4-105<k1>रसशोधनं<k2>रसशोधनं
रसशोधनं¦, क्ली, (रसः शोध्यतेऽनेनेति । शुध् +
<>णिच् + ल्युट् । रसं पारदं शोधयत्यनेनेति वा ।)
<>टङ्कणः । इति हेमचन्द्रः ॥ (रसस्य शोधनम् ।)
<>पारदशुद्धिः । यथा, --
<>“कुमारिकाचित्रकरक्तसर्षपैः
<>कृतैः कषायैर्वृहतीविमिश्रितैः ।
<>फलत्रिकेणापि विमर्द्दितो रसो
<>दिनत्रयं सर्व्वमलैर्व्विमुच्यते ॥
<>एवं कदर्थितः सूतः षण्ढो भवति निश्चितम् ।
<>बह्वौषधीकषायेण स्वेदितः स बली भवेत् ॥
<>सर्पाक्षीचिञ्चिकावन्द्याभृङ्गारैः स्वेदितो बली ।
<>ततः सपावकद्रावैः स्विन्नः स्यादतिदीप्तिमान् ॥”
<>इति भावप्रकाशः ॥
<>(मतान्तरम् ।
<>“जयन्त्या वर्द्धमानस्य चार्द्रकस्य रसेन च ।
<>वायस्याश्चानुपूर्व्व्यैवं मर्द्दनं रसशोधनम् ॥
<>एषां प्रत्येकशस्तावन्मर्द्दयेत् स्वरसेन च ।
<>यावच्च शुष्कतां याति सप्तवारं विचक्षणः ॥
<>उद्धृत्योष्णारनालेन मृद्भाण्डे क्षालयेत् सुधीः ।
<>सर्व्वदोषविनिर्म्मुक्तः सप्तकञ्चुकवर्ज्जितः ॥
<>जायते शुद्धसूतोऽयं युज्यते सर्व्वकर्म्मसु ॥”
<>इति वैद्यकरसेन्द्रसारसंग्रहे जारणमारणाधि-
<>कारे ॥)
<LEND>
