<L>27164<pc>3-703<k1>मायातिः<k2>मायातिः
मायातिः¦, पुं, (मायया सह अतति । यद्बा, मा
<>अततीति । अत + “अज्यतिभ्यां च ।” उणा०
<>४ । १३० । इति इण् ।) नरबलिः । यथा, --
<>“मायातीनाञ्च निर्णीतं श्रूयतां मुनिसत्तम ! ।
<>वक्ष्याम्यथर्व्ववेदोक्तं फलहानिर्व्यतिक्रमे ॥
<>पितृमातृविहीनञ्च युवकं व्याधिवर्जितम् ।
<>विवाहितं दीक्षितञ्च परदारविहीनकम् ॥
<>अजारिकं विशुद्धञ्च सच्छूद्रं मूलकं वरम् ।
<>तद्बन्धुभ्यो धनं दत्त्वा क्रीतं मूल्यातिरेकतः ॥
<>स्नापयित्वा च तं धर्म्मी संपूज्य वस्त्रचन्दनैः ।
<>माल्यैर्धूपैश्च सिन्दूरैर्दधिगोरोचनादिभिः ॥
<>तञ्च वर्षं भ्रामयित्वा चरद्वारेण यत्नतः ।
<>वर्षान्ते च समुत्सृज्य दुर्गायै तं निवेदयेत् ॥
<>अष्टमीनवमीसन्धौ दद्यान्मायातिमेव च ।
<>इत्येवं कथितं सर्व्वं बलिदानप्रसङ्गतः ॥
<>बलिं दत्त्वा च स्तुत्वा च धृत्वा च कवचं बुधः ।
<>प्रणम्य दण्डवद्भूमौ दद्याद्बिप्राय दक्षिणाम् ॥”
<>इति ब्रह्मवैवर्त्ते प्रकृतिखण्डे १६ अध्यायः ॥
<LEND>
