<L>26481<pc>3-646<k1>मल्लयुद्धं<k2>मल्लयुद्धं
मल्लयुद्धं¦, क्ली, (मल्लानां युद्धम् ।) मल्लानां संग्रामः ।
<>तत्पर्य्यायः । नियुद्धम् २ बाहुयुद्धम् ३ । इति
<>शब्दरत्नावली ॥ तत्प्रकारा यथा, --
<>“अथ सूदेन तं मल्लं योधयामास मत्स्यराट् ।
<>चोद्यमानस्ततो भीमो दुःखेनैवाकरोम्मतिम् ॥
<>नहि शक्नोति विवृतं प्रत्याख्यातुं नराधिपम् ।
<>ततः स पुरुषव्याघ्रः शार्दूलशिथिलश्चरन् ॥
<>प्रविवेश महारङ्गं विराटमभिपूजयन् ।
<>बबन्ध कक्षां कौन्तेयस्ततः संहर्षयन् जनान् ।
<>ततस्तं वृत्रसङ्काशं भीमो मल्लं समाह्वयत् ॥
<>जीमूतं नाम तं मल्लं तत्र प्रख्यातविक्रमम् ।
<>तावुभौ सुमहोत्साहावुभौ तीव्रपराक्रमौ ॥
<>मत्ताविव महाकायौ वारणौ षष्टिहायनौ ।
<>ततस्तौ नरशार्दूलौ बाहुयुद्धे समीयतुः ॥
<>वीरौ परमसं हृष्टावन्योन्यजयकाङ्क्षिणौ ।
<>आसीत् सुभीमः सम्पातो वज्रपर्व्वतयोरिव ॥ १० ॥
<>उभौ परमसंहृष्टौ बलेनातिबलावुभौ ।
<>अन्योन्यमन्तरप्रेप्सू परस्परजयैषिणौ ॥
<>उभौ परमसंहृष्टौ मत्ताविव महागजौ ।
<>कृतप्रतिकृतैश्चित्रैर्बाहुभिश्च सकङ्कटैः ॥ ११ ॥
<>सन्निपातावधूतैश्च प्रमाथोन्मथनैस्तथा ।
<>क्षेपणैर्मुष्टिभिश्चैव वराहोद्धूतनिस्वनैः ॥
<>तलैर्वज्रनिपातैश्च प्रसृष्टाभिस्तथैव च ।
<>शलाकानखपातैश्च पादोद्धूतैश्च दारुणैः ॥
[Page3-647-a+ 52]
<>जानुभिश्चाश्मनिर्घोषैः शिरोभिश्चावघट्टितैः ।
<>तद्युद्धमभवद्घोरमशस्त्रं बाहुतेजसा ॥
<>बलप्राणेन शूराणां समाजोत्सवसन्निधौ ।
<>अरज्यत जनः सर्व्वः सोत्क्रुष्टनिनदोत्थितः ।
<>बलिनो संयुगे राजन् ! वृत्रवासवयोरिव ।
<>प्रकर्षणाकर्षणयोरभ्याकर्षविकर्षणैः ॥
<>आकर्षेतामथान्योन्यं जानुभिश्चाभिजघ्नतुः ॥ १२ ॥
<>ततः शब्देन महता भर्त्सयन्तौ परस्परम् ।
<>व्यूढोरस्कौ दीर्घभुजौ नियुद्धकुशलावुभौ ॥
<>बाहुभिः समसज्जेतामायसैः परिघैरिव ।
<>चकर्ष दोर्भ्यामुत्पाट्य भीमो मल्लममित्रहा ॥
<>विनदन्तमभिक्रोशन् शार्दूल इव वारणम् ।
<>तमुद्यम्य महाबाहुर्भ्रामयामास वीर्य्यवान् ॥
<>ततो मल्लाश्च मत्स्याश्च विस्मयं चक्रिरे परम् ।
<>भ्रामयित्वा शतगुणं गतसत्त्वमचेतनम् ।
<>प्रत्यपिंषन्महाबाहुर्म्मल्लं भुवि वृकोदरः ॥ १३ ॥
<>तस्मिन् विनिहते मल्ले जीमूते लोकविश्रुते ।
<>विराटः परमं हर्षमगच्छद्बान्धवैः सह ॥
<>स हर्षात् प्रददौ वित्तं बहु राजा महामनाः ॥”
<>इति विराटपर्व्वणि १२ अध्यायः ॥
<>एषां टीका यथा । “दुखेन स्वप्रकटनराजाज्ञा-
<>लङ्घनद्वन्द्वजेन । विवृतं लोकसमक्षम् । शार्दूल-
<>शिथिलः सिंह इव व्याघ्र इव वा शिथिलः
<>सावज्ञः । स्यात् सिंहेऽपि च शार्दूल इति
<>दर्शनात् । कक्षां कच्छम् । सम्पातः संघर्षः ॥
<>१० ॥ सकङ्कटैः कङ्कटः करघर्षणजः किणः कडा
<>इति प्रसिद्धः । कृतप्रतिकृतैः परप्रयुक्तिप्रति-
<>कृतैः । चित्रैर्विचित्रैर्ब्बन्धैरिति शेषः ॥ ११ ॥
<>सन्निपातेत्यादि । एते मल्लानां शिक्षाविशेषाः ।
<>सन्निपातैः परस्परसंघातैरवधूतैर्बद्धमुष्टिभुजा-
<>घातैः प्रमाथैः पातयित्वा पेषणैः । उन्मथनैः
<>अन्तरीक्षे भुजाभ्यां मथनैः । क्षेपणैः स्थानात्
<>प्रच्यावनैः । बद्धाङ्गुलिकरो मुष्टिः ।
<>‘अवाङ्मुखं स्कन्धगतं भ्रामयित्वा तथैव यः ।
<>क्षिप्तस्य शब्दः स भवेद्वराहोद्धूतनिस्वनः ॥
<>तर्जन्यङ्गुष्ठमध्येन प्रसारितकरो हि यः ।
<>संप्रहारस्तलाख्यस्तु संग्रहो वज्रमिष्यते ॥’
<>अर्द्धचन्द्रतुल्यमल्लमुष्टिर्वज्रमित्यर्थः ।
<>‘प्रसृताङ्गुलिहस्तेन प्रसृष्टिः प्रहृतिः स्मृता ।
<>द्विगुणीकृतबाहुर्यस्तदीयार्थं यथाबलम् ॥
<>प्रहारः सशलाका स्यात् पादोद्धूतः पदा-
<>हतम् ॥’
<>जानुभिश्चाश्मनिर्घोषैःपाषाणघोषसदृशध्वनिभिः
<>करणैर्यान्यवघट्टनानि तैः । बलप्राणेन बलो-
<>त्कर्षेण । सोत्क्रुष्टनिनदोत्थितः उत्क्रोशन-
<>निनदोत्थानसहितः । प्रकर्षणं बाहुसंमुखा-
<>नयनं प्रकृष्टाकर्षणं तदेवाकर्षणमीषत्सम्मुखा-
<>नयनम् । अभ्याकर्षः समन्ततः कर्षणम् ।
<>विकर्षणं पश्चात् नयनं तदेव विपरीतकर्षण-
<>मुच्यते उपसर्गभेदादर्थभेदोऽपीति ॥ १२ ॥ शत-
<>गुणं शतवारम् ॥ १३ ॥” इत्यर्ज्जुनमिश्रकृत-
<>भारतार्थदीपिका ॥
<LEND>
