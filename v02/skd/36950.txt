<L>36950<pc>5-188<k1>षडशीतिचक्रं<k2>षडशीतिचक्रं
षडशीतिचक्रं¦, क्ली, (षडशीतेश्चक्रम् ।) मिथुन
कन्याधनुर्म्मीनराशिस्थरवेः शुभाशुभफलज्ञानार्थं
नक्षत्राङ्गनराकारचक्रम् । यथा, --
“मुखे चैकं करे वेदाः पादयुग्मे द्वयं द्वयम् ।
क्रोडे वाणस्तथा वेदाः करे सव्येतरेऽपि च ॥
द्वयं द्वयं तथा नेत्रे मस्तके त्रितयं तथा ।
द्वयञ्चैय तथा गुह्ये षडशीत्यां स्वभे स्थिते ॥
मुखे दुःखं करे लाभः पादयोर्भ्रमणं हृदि ।
कान्ता स्याद्बन्धनं वामे हस्ते स्यात् स्वीयभे
नृणाम् ॥
सम्मानं नेत्रयोश्चैव अपमानञ्च मस्तके ।
गुह्ये चैव भवेन्मृत्युः षडशीतिफलश्रुतिः ॥”
इति ज्योतिस्तत्त्वम् ॥
<LEND>
