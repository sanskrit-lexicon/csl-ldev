<L>18313<pc>2-826<k1>नन्दीश्वरः<k2>नन्दीश्वरः
नन्दीश्वरः¦, पुं, (नन्दिनो गणविशेषस्य ईश्वरः ।)
<>शिवः । इति शब्दरत्नावली ॥ नन्दीशतालः ।
<>इति सङ्गीतदामोदरः ॥ (नन्दी ईश्वरश्च ।)
<>शिवद्वारपालः । तस्य शिवपार्श्वदत्वकारणं
<>यथा, --
<>“ततस्त्रेतायुगे काले नन्दी नाम महामुनिः ।
<>आरिराधयिषुः शर्व्वं तपस्तेपे सुदारुणम् ॥
<>ततस्तु भगवान् प्रीतस्तस्मै विप्राय शङ्करः ।
<>उवाच च वचः साक्षात्तमृषिं वरदः प्रभुः ॥
<>वरान् वृणीष्व विप्रेन्द्र ! यानिच्छसि महामुने ! ।
<>तांस्ते सर्व्वान् प्रयच्छामि दुर्लभानपि मारिष ॥
<>इत्युक्तोऽसौ भगवता शर्व्वेण सुनिपुङ्गव ।
<>प्रोवाच वरदं देवं प्रहृष्टेनान्तरात्मना ॥
<>यदि प्रीतोऽसि भगवन् ! अनुक्रोशतया मम ।
<>अनुग्राह्यो ह्यहं देव त्वयावश्यं सुराधिपं ! ॥
<>यथा नान्ये भवेद्भक्तिस्त्वयि नित्यं महेश्वर ! ।
<>तथाहं भक्तिमिच्छामि सर्व्वभूताशये त्वयि ॥
<>एतत्तु वचनं श्रुत्वा नन्दिनः स महेश्वरः ।
<>प्रहस्योवाच तं प्रीत्या ततो मधुरया गिरा ॥
<>मद्रूपधारी मत्तेजास्त्र्यक्षः सर्व्वगुणोत्तमः ।
<>भविष्यसि न सन्देहो देवदानवपूजितः ॥
<>अनेनैव शरीरेण जरामरणवर्ज्जितः ।
<>दुष्प्राप्येयमवाप्या ते देवैर्गाणेश्वरी गतिः ॥
<>पार्श्वदानां वरिष्ठश्च मामकानां द्विजोत्तम ! ।
<>नन्दीश्वर इति ख्यातो भविष्यसि न संशयः ॥
<>अद्यप्रभृति देवाग्र्य ! देवकार्य्येषु सर्व्वतः ।
<>त्वं प्रभुर्भविता लोके मत्प्रसादान्मुनीश्वर ! ॥
<>त्वामेवाभ्यर्च्चयिष्यन्ति सर्व्वभूतानि सर्व्वतः ।
<>मत्तः समभिवाञ्छन्तः प्रसादं पार्श्वदाधिप ! ॥
<>यस्त्वां द्वेष्टि स मां द्बेष्टि यस्त्वामनु स मामनु ।
<>नावयोरन्तरं किञ्चिदम्बरानिलयोरिव ॥
<>द्बारे तु दक्षिणे नित्यं त्वया स्थेयं गणाधिप ! ।
<>वामेन विभुना वापि महाकालेन सर्व्वदा ॥”
<>इति वराहपुराणम् ॥
<LEND>
