<L>29782<pc>4-172<k1>रुधिरं<k2>रुधिरं
रुधिरं¦, क्ली, (रुणद्धि रुध्यते इति वा । रुध +
<>“इषिमदिमुदीति ।” उणा० १ । ५२ । इति
<>किरच् ।) शरीरस्थरसभवधातुः । तत्पर्य्यायः ।
<>रक्तम् २ अस्रम् ३ त्वग्जम् ४ कीलालम् ५
<>क्षतजम् ६ शोणितम् ७ लोहितम् ८ असृक् ९
<>शोणम् १० लोहम् ११ चर्म्मजम् १२ । इति
<>राजनिर्घण्टः ॥ (यथा, --
<>“तद्विशुद्धं हि रुधिरं बलवर्णसुखायुषा ।
<>युनक्ति प्राणिनं प्राणः शोणितं ह्यनुवर्त्तते ॥”
<>“वलदोषप्रमाणाद्वा विशुद्ध्या रुधिरस्य वा ।
<>रुधिरं स्रावयेज्जन्तोराशयं प्रसमीक्ष्य वा ॥”
<>इति चरके सूत्रस्थाने चतुर्व्विंशेऽध्याये ॥
<>“चतुर्व्विधं यदेतद्धि रुधिरस्य निवारणम् ।
<>सन्धानं स्कन्दनञ्चैव पाचनं दहनन्तथा ॥
<>वणं कषायः सन्धत्ते रक्तं स्कन्दयते हिमम् ।
<>तथा सम्पाचयेद्भस्म दाहः सङ्कोचयेत् शिराः ॥
<>अस्कन्दमाने रुधिरे सन्धानानि प्रयोजयेत् ।
<>सन्धाने स्रस्यमाने तु पाचनैः समुपाचरेत् ॥
<>कल्पैरेतैस्त्रिभिर्वैद्यः प्रयतेत यथाविधि ।
<>असिद्धिमत्सु चैतेषु दाहः परम इष्यते ॥
<>सशेयदोषे रुधिरे न व्याधिरतिवर्त्तते ।
<>सावशेवे ततः स्थेयं न तु कुर्य्यादतिक्रमम् ॥
<>देहस्य रुधिरं मूलं रुधिरेणैव धार्य्यते ।
[Page4-172-b+ 52]
<>तस्माद्यत्नेन संरक्ष्यं रक्तं जीव इति स्थितिः ॥”
<>इति सुश्रुते सूत्रस्थाने चतुर्द्दशेऽध्याये ॥
<>रुधिरस्रावेऽनध्ययनमुक्तं यथा, मनौ । ४ । १२२ ।
<>“रुधिरे च स्रुते गात्राच्छस्त्रेण च परिक्षते ।
<>सामध्वनावृग्यजुषी नाधीयीत कदाचन ॥”)
<>कुङ्कुमम् । इत्यमरः ॥ (यथा, रघुः । ११ । २० ।
<>“राममन्मथशरेण ताडिता
<>दुःसहेन हृदये निशाचरी ।
<>गन्धवद्रुधिरचन्दनोक्षिता
<>जीवितेशवसतिं जगाम सा ॥”)
<LEND>
