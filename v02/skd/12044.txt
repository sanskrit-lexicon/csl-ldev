<L>12044<pc>2-418<k1>चण्डालः<k2>चण्डालः
चण्डालः¦, पुं, (चण्डते कुप्यतीति । चडि कोपे +
<>“पतिचण्डिभ्यामालञ् ।” उणां । १ । ११६ । इत्या-
<>लञ् । यद्वा, चण्डं विकटं अलं अलङ्कारो यस्य
<>इत्युज्ज्वलदत्तः ।) वर्णसङ्करजातिविशेषः । चाँडाल
<>इति भाषा । स तु ब्राह्मणीगर्भे शूद्रौरसाज्जातः ।
<>इति पराशरपद्धतिः ॥ तत्पर्य्यायः । प्लवः २
<>मातङ्गः ३ दिवाकीर्त्तिः ४ जनङ्गमः ५ निषादः ६
<>श्वपचः ७ अन्तेवासी ८ चाण्डालः ९ पुक्कसः १० ।
<>इत्यमरः । २ । १० । १९ ॥ जलङ्गमः ११
<>निशादः १२ श्वपक् १३ पुक्कशः १४ पुक्कषः १५ ।
<>इति तट्टीका ॥ निष्कः १६ । इति त्रिकाण्ड-
<>शेषः ॥ तस्याकृतिर्यथा, रामायणे ।
<>“अथ रात्र्यां व्यतीतायां तस्यां राजा बभूव ह ।
<>चण्डालदर्शनो राम ! सद्य एव दुराकृतिः ॥
<>नीलपीताम्बरधरो रक्ताम्बरकृतोत्तरः ।
<>संरब्धताम्रधोराक्षः करालो हरिपिङ्गलः ॥
<>ऋक्षचर्म्मनिवासी च लौहाभरणभूषितः ॥”
<>श्मशानचण्डालस्य निवासकर्म्मादि यथा, --
<>“चण्डालश्वपचानान्तु वहिर्ग्रामात् प्रतिश्रयः ।
<>अपपात्राश्च कर्त्तव्या धनमेषां श्वगर्द्दभम् ॥
<>वासांसि मृतचेलानि भिन्नभाण्डेषु भोजनम् ।
<>कार्ष्णायसमलङ्कारः परिव्रज्या च नित्यशः ॥
<>न तैः समयमन्विच्छेत् पुरुषो धर्म्ममाचरन् ।
<>व्यवहारो मिथस्तेषां विवाहः सदृशैः सह ॥
<>अन्नमेषां पराधीनं देयं स्याद्भिन्नभाजने ।
<>रात्रौ न विचरेयुस्ते ग्रामेषु नगरेषु च ॥
<>दिवा चरेयुः कार्य्यार्थं चिह्निता राजशासनैः ।
<>अबान्धवं शवञ्चैव निर्हरेयुरिति स्थितिः ॥
<>वध्यांश्च हन्युः सततं यथाशास्त्रं नृपाज्ञया ।
<>वध्यवासांसि गृह्णीयुः शय्याश्चाभरणानि च ॥”
<>(एतैर्हतस्य पशोर्मांसशुद्धिमाह मनुः । ५ । १३१ ।
<>“श्वभिर्हतस्य यन्मांसं शुचि तन्मनुरबवीत् ।
<>क्रव्याद्भिश्च हतस्यान्यैश्चाण्डालाद्यैश्च दस्युभिः ॥”)
<>क्रूरकर्म्मा । इति संक्षिप्तसारे उणादिवृत्तिः ॥
<>(स्त्रियां ङीष् । तन्त्रोक्तशक्तिविशेषः ॥)
<LEND>
