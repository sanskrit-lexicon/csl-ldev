<L>5502<pc>1-294<k1>एकाक्षः<k2>एकाक्षः
एकाक्षः¦, पुं, (एकमक्षि यस्य । सक्थ्यक्ष्णोः साङ्गात्
<>षच् ।) काकः । इति शब्दचन्द्रिका ॥ (काकस्य यथा
<>एकनेत्रत्वं जातम् । तत् पाद्मे भरतस्यायोध्यां
<>प्रतिनिवृत्त्यनन्तरमुक्तम् । तद्यथा, --
<>“राघवश्चित्रकूटाद्रौ सानुजोऽरमत स्त्रिया ।
<>कदाचिदङ्के वैदेह्या निद्राणे रघुनन्दने ॥
<>ऐन्द्रः काकः समागम्य जानकीं वीक्ष्य कामुकः ।
<>विददार नखैस्तीक्ष्णैः पीनोन्नतपयोधरम् ॥
<>तत् दृष्ट्वा राघवः क्रुद्धः कुशं जग्राह पाणिना ।
<>ब्राह्मेणास्त्रेण संयोज्य चिक्षेप धाङ्क्षमारणे ॥
<>तत् दृष्ट्वा घोरसङ्काशं ज्वलत्कालानलोपमम् ।
<>दृष्ट्वा काकः प्रदुद्राव निनदन् दारुणस्वनम् ॥
<>वायसस्त्रिषु लोकेषु बभ्राम भयपीडितः ।
<>यत्र यत्र ययौ काकः शरणार्थी च वायसः ॥
<>तत्र तत्र तदस्त्रं तु प्रविवेश भयावहम् ।
<>ब्रह्माणमिन्द्रं रुद्रं मां शरणार्थी जगाम सः ॥
<>तत् दृष्ट्वा वायसं भीतं देवता न ररक्षिम ।
<>न शक्ताः स्म वयं त्रातुं राघवास्त्राद्भयङ्करात् ॥
<>इत्यब्रूम महादेवा अन्यथास्त्रं दहेच्च नः ।
<>पुनश्चागात् विधिं काको दयया विधिराह तम् ॥
<>भो भो बलिभुजां श्रेष्ठ तमेव शरणं व्रज ।
<>स एव रक्षकः श्रीशः शरणागतवत्सलः ॥
<>इत्युक्तः सोऽथ बलिभुक् ब्रह्मणा रघुनन्दनम् ।
<>उपेत्य सहसा भूमौ निपपात भयातुरः ॥
<>प्राणसंशयमापन्नं दृष्ट्वा सीता तु वायसम् ।
<>त्राहि त्राहीति भर्त्तारमुवाच दयिता विभुम् ॥
<>तच्छिरः पादयोस्तस्य युयुजे चाथ जानकी ।
<>तमुत्थाप्य करेणाथ कृपापीयूषसागरः ।
<>ररक्षामौ निजास्त्राय तदेकाक्षि ददौ तदा ॥
<>वावसोऽपि मुहुर्नत्वा सीतायै राघवाय च ।
<>स्वर्लोकं प्रययौ हृष्टो राघवेणाभिपालितः” ॥)
<>एकनेत्रविशिष्टे काणे त्रि ॥
<LEND>
