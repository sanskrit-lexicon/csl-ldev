<L>40380<pc>5-428<k1>स्कन्दः<k2>स्कन्दः
स्कन्दः¦, पुं, (स्कन्दते उत्प्लुत्य गच्छति स्कन्दति
<>शोषयति दैत्यान् वा । स्कन्द + अच् ।) कार्त्ति-
<>केयः । इत्यमरः । १ । १ । ४२ ॥ तस्य उत्पत्तिषडा-
<>ननपञ्चनामचतुर्म्मर्त्त्यभिषेकगणवाहनास्त्रादि
<>यथा, --
[Page5-428-b+ 52]
<>नारद उवाच ।
<>“किमर्थमेषकः क्रौञ्चो भिन्नः स्कन्देन सुव्रत ।
<>एतन्मे विस्तराद्व्रह्मन् कथयस्वामितद्युते ॥
<>पुलस्त्र्य उवाच ।
<>एतां ते कथयिष्यामि कथां पुण्यां पुरातनीम् ।
<>यशोवृद्धिं कुमारस्य कार्त्तिकेयस्य नारद ॥
<>यत् पीतं वीतिहोत्रेण वीर्य्यं त्यक्तं पिनाकिनः ।
<>तेनाक्रान्तोऽभवद्व्रह्मन् मन्दतेजा हुताशनः ॥
<>ततो जगाम देवानां सकाशममितद्युतिः ।
<>दैवतैः प्रहितस्तूर्णं ब्रह्मलोकं जगाम ह ॥
<>स गच्छन् कुटिलां देवीं ददर्श पथि पावकः ।
<>तां दृष्ट्वा प्राह चाधत्स्व तेजो यन्मम दुर्द्धरम् ॥
<>महेश्वरेण सन्त्यक्तं निर्दहेत् भुवनान्यपि ।
<>तद्धारणाच्च कुटिले पुत्त्रो धन्यो भविष्यति ॥
<>इत्यग्निना सा कुटिला श्रुत्वा सुतमनुत्तमम् ।
<>प्रक्षिप्तमात्रं जग्राह तेज ऐशं महापगा ॥
<>ततस्त्वधारयद्देवी शार्व्वं तेजः स्वपूपुषत् ।
<>हुताशनोऽपि च भयात् यत्र तत्र परिभ्रमन् ॥
<>पञ्चवर्षसहस्राणि ह्यध्यास्ते हव्यभुक् ततः ।
<>मांसमस्थीनि रक्तानि मेदोमज्जस्त्वचस्तथा ॥
<>रोमाणि चाक्षिकेशाद्याः सर्व्वे जाता हिर-
<>ण्मयाः ।
<>हिरण्यरेता लोकेऽस्मिन् विख्यातः पावकस्तदा
<>पञ्चवर्षसहस्राणि कुटिला ज्वलनोपमम् ।
<>धारयन्ती तदा गर्भं ब्रह्मणः स्थानमागता ॥
<>पितामहस्तां क्षीणाङ्गीं सन्तप्यन्तीं महापगाम्
<>दृष्ट्वा पप्रच्छ केनायं तव गर्भः समाहितः ॥
<>सा चाह शाङ्करं तेजः पावकेन समर्पितम् ।
<>अप्यशक्तेन तेनाद्य निक्षिप्तं मयि सत्तम ॥
<>पञ्चवर्षसहस्राणि धारयन्त्याः पितामह ।
<>अन्नपानादिकमपि न मेऽपच्यत कर्हिचित् ॥
<>तच्छ्रुत्वा भगवानाह गच्छ त्वमुदयं गिरिम् ।
<>तत्रास्ति योजनशतं विस्तीर्णं सुरसेवितम् ॥
<>तमनुप्राप्य सुश्रोणि विस्तीर्णे गिरिसानुनि ।
<>दशवर्षसहस्रान्ते ततो बालो भविष्यति ॥
<>ब्रह्मणो वचनं श्रुत्वा कुटिला गिरिमागता ।
<>आगत्य गर्भं तत्याज मुखेनैवाद्रिनन्दिनी ॥
<>सा तु संत्यज्य तं बालं ब्रह्माणं सहसागमत् ।
<>आपोमयी मन्त्रवशात् संयता कुटिला सती ॥
<>तेजसा चापि शार्व्वेण रौक्मः शरवणोऽभवत् ।
<>तन्निवासवतश्चाग्रे पादपा मृगपक्षिणः ॥
<>ततो दशसु पूर्णेषु शरद्दशशतेष्वथ ।
<>बालार्कदीप्तिः संजातो बालः कमललोचनः ॥
<>उत्तानशायी भगवान् दिव्ये शरवणे स्थितः ।
<>मुखेऽङ्गुष्ठं समाक्षिप्य रुरोद घनराडिव ॥
<>एतस्मिन्नन्तरे देव्यः कृत्तिकाः षट् सुतेजसः ।
<>ददृशुः स्वेच्छया यान्त्यो बालं शरवणे स्थितम् ॥
<>कृपायुक्ताः समाजग्मुर्यत्र स्कन्दः स्थितोऽभवत्
<>अहं पूर्व्वमहं पूर्व्वं तस्मै स्तन्ये हि चुक्रुशुः ॥
<>विवदन्तीः स ता दृष्ट्वा षण्मुखः समजायत ।
<>अवीभरन्तस्ताः सर्व्वाः शिशुं स्नेहाच्च
<>कृत्तिकाः ॥
[Page5-428-c+ 52]
<>भ्रियमाणः सतीभिस्तु बालो वृद्विमगान्मुने ।
<>कार्त्तिकेय इति ख्यातो जातः स बलिनांवरः ॥
<>एतस्मिन्नन्तरे ब्रह्मन् पावकं प्राह पद्मभूः ।
<>कियत्प्रमाणः पुत्त्रस्ते वर्त्तते साम्प्रतं गुहः ॥
<>स तद्वचनमाकर्ण्य अजानन् तं हरात्मजम् ।
<>प्रोवाच पुत्त्रं देवेश न वेद्मि कतमो गुहः ॥
<>तं प्राह भगवान् युक्तं तेजः पीतं पुरा त्वया ।
<>त्रैयम्बकं त्रिलोकेशं जातः शरवणे शिशुः ॥
<>श्रुत्वा पितामहवचः पावकस्त्वरितोऽभ्यगात् ।
<>उदयाद्रिञ्च कुटिला तं ददर्श हिते रता ॥
<>पप्रच्छ कुटिला देवी क्व शीघ्रं व्रजसे कवे ।
<>सोऽब्रवीत् पुत्त्रदृष्ट्यर्थं जातं शरवणे शिशुम् ॥
<>साब्रवीत्तनयो मह्यं ममेत्याह च पावकः ।
<>विवदन्तो ददर्शाथ स्वे च्छाचारी जनार्द्दनः ॥
<>ती पप्रच्छ किमर्थं वा विवादमिह चक्रतुः ।
<>तमूचतुः पुत्त्रहेतो रुद्रशुक्रोद्भवादिति ॥
<>तावुवाच हरिर्देवो गच्छतं त्रिपुरान्तकम् ।
<>स यद्वक्ष्यति देवेशः कुरुतं तदसंशयम् ॥
<>इत्युक्तौ वासुदेवेन कुटिलाग्नी हरान्तिकम् ।
<>समभ्येत्योचतुस्तथ्यं कस्य पुत्त्रो भवेद्गुहः ॥
<>रुद्रस्तद्वाक्यमाकर्ण्य हर्षनिर्भरमानसः ।
<>दिष्ट्या दिष्ट्येति गिरिजां प्रोद्भूतपुलकोऽब्रवीत्
<>ततोऽम्बिका प्राह हरं देव गच्छाव तं शिशुम् ।
<>दृष्ट्वा समागमेद्यां स तस्याः पुत्त्रो भविष्यति ॥
<>वाढमित्येव भगवान् समुत्तस्थौ वृषध्वजः ।
<>सहोमया कुटिलया पावकेन च धीमता ॥
<>सम्प्राप्तास्ते शरवणं हरोमाकुटिलाग्नयः ।
<>ददृशुः शिशुकं तञ्च कृत्तिकोत्सङ्गशायिनम् ॥
<>ततः स बालकस्तेषां मत्वा चिन्तितमादरात्
<>योगी चतुर्म्मूर्त्तिरमूत् षण्मुखः स शिशुः पितुः ॥
<>कुमारः शङ्करमगात् विशाखो गिरिजामगात्
<>कुटिलामगमच्छाखो नैगमेयोऽग्निमभ्यगात ॥
<>ततः प्रीतियुतो रुद्रः उवाच कुटिला तथा ।
<>पावकश्चापि देवेशः परां मुदमवाप च ॥
<>ततोऽब्रुवन् कृत्तिकास्ताः षण्मुखः किं हरा
<>त्मजः ।
<>ता अब्रवीत् हरः प्रीत्या विवेश वचनं मुने ॥
<>नाम्ना तु कार्त्तिकेयेति पुष्माकञ्च भवत्वसौ ।
<>कुटिलायाः कुमारेति पुत्त्रोऽयं भविताव्ययः ॥
<>स्कन्द इत्येव विख्यातो गौरीपुत्त्रो भवत्वसौ ।
<>गुह इत्येव नाम्ना च ममासौ तनयः स्मृतः ॥
<>महासेन इति ख्यातो हुताशस्यास्तु पुत्त्रकः ।
<>सारस्वत इति ख्यातः सुतः शरवणस्य च ॥
<>एवमेष महायोगी पृथिव्यां ख्यातिमेष्यति ।
<>षडास्यत्वान्महाबाहुः षण्मुखो नाम गीयते ॥
<>इत्येवमुक्ता भगवान् शूलपाणिः पितामहम् ।
<>सस्मार दैवतैः सार्द्धं तेऽप्याजग्मुस्त्वरान्विताः ॥
<>प्रणिपत्य च कामारिं उमाञ्च गिरिनन्दिनीम् ।
<>दृष्ट्वा हुताशनं प्रीत्या कुटिलां कृक्षिकास्तथा ॥
<>ददृशुर्बालमत्युग्रं षण्मुखं सूर्य्यसन्निभम् ।
<>मुष्णन्तमिव चक्षूंषि देवानां स्वेन तेजसा ॥
<>कौतुकाभिवृताः सर्व्वे एवमूचः सुरोत्तमाः ।
[Page5-429-a+ 52]
<>देवकार्य्यं त्वया देव कृतं देव्याग्निना तथा ॥
<>तदुत्तिष्ठ व्रजामोऽद्य तीर्थमौजसमव्ययम् ।
<>कुरुक्षेत्रे सरस्वत्यामभिषिञ्चाम षण्मुखम् ॥
<>सेनायाः पतिरस्त्वेष देवगन्धर्व्वकिन्नराः ।
<>महिसं घातयत्वे ष तारकञ्च सुदारुणम् ॥
<>वाढमिप्यब्रवीच्छर्व्वः समुत्तस्थुः सुरास्ततः ।
<>कुमारसहिता जग्मुः कुरुक्षेत्रं महाफलम् ॥
<>तत्रैव देवताः सेन्द्रा रुद्रब्रह्मजनार्द्दनाः ।
<>यत्नमस्याभिषेकार्थं चक्रुर्म्मुनिगणैः सह ॥
<>ततोऽम्बुना सप्तसमुद्रवाहिनी-
<>नदीजलेनापि महाफलेन ।
<>वनौषधीभिश्च सहस्रमूर्त्तिभि-
<>स्तदाभ्यषिञ्चन्त हराच्युताद्याः ॥
<>अभिषिञ्चति सेनान्यां कुमारे दिव्यरूपिणि ।
<>जगुर्गन्धर्व्वपतयो ननृतुश्चाप्सरोगणाः ॥
<>अभिषिक्तं कुमारञ्च गिरिपुत्री निरीक्ष्य हि ।
<>स्नेहात्तत्सङ्गमं स्कन्दं मूर्द्ध्यजिघ्रन्मुहुर्म्मुहुः ॥
<>जिघ्रती कार्त्तिकेयस्य अभिषेकार्द्रमाननम् ।
<>भात्यद्रिजा यथेन्द्रस्य देवमातादितिः पुरा ॥
<>तदाभिषिक्तं तनयं दृष्ट्वा शर्व्वो मुदं ययौ ।
<>पावकः कृर्त्तिकाश्चैव कुटिला च यशस्विनी ॥
<>ततोऽभिषिक्तस्य हरः सैनापत्ये गुहस्य तु ।
<>प्रथमांश्चतुरः प्रादाच्छक्रतुल्यपराक्रमान् ॥
<>घण्टाकर्णं लोहिताक्षं नन्दिषेणं शुदारुणम् ।
<>चतुर्थं बलिनां मुख्यं ख्यातं कुमुदमालिनम् ॥
<>हरदत्तान् गणान् दृष्ट्वा देवाः स्कन्दस्य नारद ।
<>प्रददुः प्रमथानन्यान् सर्व्वे ब्रह्मपुरोगमाः ॥
<>स्याणुर्ब्रह्मा गणं प्रादाद्विष्णुः प्रादात् गणत्रयम्
<>संक्रमं विक्रमञ्चैव तृतीयञ्च पराक्रमम् ॥
<>उक्षेशं पंङ्कजं शक्रो रविर्दण्डकपिङ्गलौ ।
<>चन्द्रो मणिं वसुमणिं अश्विनौ नन्दिनन्दिनौ ॥
<>ज्योतिर्हुताशनः प्रादात् ज्वालाजिह्वं तथा-
<>परम् ।
<>कुन्दनिष्कुन्दकुमुदान् धाता चानुचरान् ददौ ॥
<>चक्रानुचक्रौ त्वष्टा च वेधातिस्थिरदुस्थिरौ ।
<>पाणित्यजं कालकञ्च प्रादात् पूषा महाबलौ ॥
<>स्वर्णमालं धनार्कञ्च हिमवान् प्रमथोत्तमौ ।
<>प्रादाद्दे वोच्छ्रितो बिन्ध्यस्तुतिशृङ्गञ्च पार्षदम् ॥
<>सुवर्च्चसञ्च वरुणः प्रददौ चातिवर्च्चसम् ।
<>सग्रहं विग्रहञ्चैव नागाभिजयसंजयौ ॥
<>उन्मादं शङ्कुकर्णञ्च पुष्पदन्तं तथाम्बिका ।
<>दुर्गञ्चातिबलञ्चैव श्रेष्ठौ चानुचरावुभौ ॥
<>परिघं चटकं भीमं दाहाभिदहनौ तथा ।
<>प्रददावंशुमाल्यञ्च प्रमथान् षण्मुखाय हि ॥
<>यमः प्रमाथमुन्माथं कालसेनमजामुखम् ।
<>तालशक्रं नाडिजञ्च षडेवानुचरान् ददौ ॥
<>सुप्रभं शुभकर्म्माणं विधृतो दानवेश्वरौ ।
<>सुप्रसुत्यं सन्नमित्र सुप्रजञ्च द्विजोत्तम ॥
<>अनन्तः शङ्कुपीठञ्च निकुम्भकुमुदावजः ।
<>एकाक्षं कुलटीचक्रः किचीटः कलसोदरः ॥”
<>किचीटस्थाने किरीटः इति च पाठः ।
<>“सूचीवक्त्रः कोकनदः प्रदासः सिद्धकोऽव्ययः ।
[Page5-429-b+ 52]
<>गणाः पञ्चदशैते वै यक्षैर्दत्त्वा गुहस्य च ।
<>कालिन्द्याः कलकन्दश्च नर्म्मदाया रणोत्कटः ।
<>गोदावर्य्याः सिद्धपात्रस्तमसायास्तु पङ्कजः ॥
<>सहस्रबाहुः सीताया वञ्जुलायाः स्मितोदरः ।
<>मन्दाकिन्याः सुबाहुश्च विपद्यायाः प्रियङ्करः ॥
<>ऐरावत्याश्चतुर्दंष्ट्रः षोडशाक्षोऽपरस्तथा ।
<>मार्जारं कौशिकी प्रादात् क्रथक्रौञ्चौ च
<>गोतमी ॥
<>बाहुदा शतशीर्षञ्च बाहा गोनन्दनन्दिनौ ।
<>भीमं भीमरथी प्रादात् दुर्गारिं सरयूर्ददौ ॥
<>अष्टबाहुं ददौ काशी सुबाहुमपि गण्डकी ।
<>महानन्दी चित्रदेवं चित्रा चित्ररथं ददौ ॥
<>कुहुः कुवलयं प्रादात् मधुवर्णं मधूदका ।
<>जम्बूकं धूतपापा च वेण्वा पेटाननं ददौ ॥
<>स्तुता प्रथमपर्णञ्च रेवा सागरवेगिनम् ।
<>प्रभावा पाशजं प्रादात् काञ्चना कनकप्रभम् ॥
<>धृतपत्रञ्च विमला चारुवक्त्रं मनोहरा ॥
<>अपापा च महारामं वेण्वा विद्रुमसुप्रभम् ॥
<>सुप्रसादं सुवेण्वा च जिष्णु मोघवती ददौ ।
<>यज्ञबाहु विशाला च सरस्वत्या ददुर्गणान् ॥
<>कुटिलातनयस्यादात् दशशक्रबलाद्गणान् ।
<>करालं शितकेशञ्चं कृष्णकेशं जटाधरम् ॥
<>मेघनादं चतुर्दंष्ट्रं विद्युजिह्वं दशाननम् ।
<>सोमाप्यायनमेवोग्रं देवयाजिनमेव च ॥
<>हंसास्यं कुण्डजठरं बहुग्रीवं हयाननम् ।
<>कूर्म्मग्रीवञ्च पञ्चैतान् ददुः पुत्त्राय कृत्तिकाः ॥
<>स्थूलजङ्घं कुण्डवक्त्रं लोहजङ्घं महाननम् ।
<>पिण्डारकञ्च पञ्चैतान् ददुः स्कन्दाय चर्षयः ॥
<>नागजिह्वं चन्द्रभासं पाणिकूर्म्मं शशिष्करम् ।
<>वासवक्त्रं सजम्बूकं ददौ तीर्थः पृथूदकः ॥
<>चक्रतीर्थं सुचक्राख्यं मकराक्षं गयाशिरः ।
<>गणं पञ्चशिखं नाम ददौ कनखलः स्वयम् ॥
<>बन्धुदत्तं वालिशिरो वालुसारञ्च पुष्करम् ।
<>सर्व्वौजसं माहिषकं मानसं पिङ्गलं तथा ॥
<>रुद्रमौशनसः प्रादात् ततोऽन्या मातरो ददुः ।
<>वसुदामां शोणतीर्थः प्रभासो नन्दिनीमपि ॥
<>इन्द्रतीर्थं विशोकाञ्च उदपानं घनस्वनाम् ।
<>सप्तसारस्वतः प्रादात् मातरश्चतुरोऽद्भुताः ॥
<>जितप्रियां माधवीञ्च तीर्थनेमिं मिताननाम् ।
<>एकलूतां नागतीर्थः कुरुक्षेत्रं पलाशदाम् ॥
<>ब्रह्मात्मनिः खण्डशिलां भद्रकालीं त्रिपिष्टपः ।
<>पैण्डी भैण्डी योषभैण्डी प्रादादुरदरपावनः ॥
<>सोपानीयां महान्प्रादाच्छालिकां मानसोह्रदः
<>शतपुण्ड्रां शतानन्दां तथोलूखलमेखलाम् ॥
<>पद्मावतीं माधवीञ्च ददौ बदरिकाश्रमः ।
<>सुखसामेकचूलाञ्च देव्ॐ धर्म्मधरां तथा ॥
<>उकाथनीं वेदमित्रां केदारो मातरो ददौ ।
<>सुनक्षत्राञ्च करणां सुप्रभावां सुमङ्गलीम् ॥
<>वेदमित्रां चित्रसेनां ददौ रुद्रो महाबलः ।
<>कोटराक्षी संयताक्षामसतीं बहुपुत्त्रिकाम् ।
<>पलितां कमलाक्षीञ्च प्रयासां मानसो ददौ ॥
<>सुपलीं मधुकुम्भाञ्च ख्यातिं दहदहां पराम् ।
[Page5-429-c+ 52]
<>प्रादाद्वै कार्त्तिकेयाय सर्व्वपापविमोचनः ॥
<>सान्तानिकां विकलिकां क्रमुकां खरवासिनी
<>जलेश्वरी कुक्कुटिका सुदामा लोहमेखला ॥
<>वपुष्मत्युन्मुकाक्षी च केकनामा महाशनी ।
<>रौद्रा भूभुविका तुण्डा श्वेततीर्थो ददौ त्विमाः ॥
<>एतानि भूतानि गणाश्च मातरो
<>दृष्ट्वा महात्मा विनतातनूजः ।
<>ददौ मयूरं स्वसुतं महाजवं
<>तथारुणश्चाद्भुतरत्नमुत्तमम् ॥
<>शक्तिं हुताशोऽद्रिसुता तु वस्त्रं
<>दण्डं गुरुः सा कुटिला कमण्डलुम् ।
<>मालां हरिः शूलधरः पताकां
<>कण्ठे च हारं मघनानुरस्तः ॥
<>गणैर्वृतो मातृभिरन्वितश्च
<>मयूरसंस्थो वरशक्तिपाणिः ।
<>सैन्याधिपत्ये स वृतो भवेन
<>रराज सूर्य्येव महावपुष्मान् ॥”
<>इति वामनपुराणे कार्त्तिकेयोत्पत्तौ ५४ अध्यायः ॥
<>देव्या द्वारपालविशेषः । तस्य बलिर्यथा --
<>“महानवम्यां शरदि रात्रौ स्कन्दविशाखयोः ।
<>यवचूर्णमयं कृत्वा रिपुं मृण्मयमेव वा ॥
<>शिरश्छित्त्वा बलिं दद्यात् कृत्वा तस्य तु मन्त्रतः
<>अनेनैव तु मन्त्रेण खङ्गमामन्त्र्य यत्रतः ॥
<>रक्तं किलकिली घोरघोरा धारविहिंसकः ।
<>ब्रह्मशिख्याम्बिकाशिख्यममुकं चारिसत्तमम् ॥
<>तान्तो विसर्गसहितः स च बिन्दुयुतोऽपरः ।
<>ब्रह्माग्नियोगश्चन्द्रेण बिन्दुना च समन्वितः ॥
<>शिरश्छित्त्वा बलिं दद्यात् कृत्वा तस्य तु
<>मन्त्रतः ।
<>अनेनैव तु मन्त्रेण बिन्दुना च समन्वितः ॥
<>फडन्ते बलिषु प्रोक्तः खङ्गे स्कन्दविशाखयोः ॥
<>रक्तद्रव्यैः सेचयित्वा कृत्तिमं तं रिपुं बलिम् ॥
<>कुचन्दनस्य तिलकं ललाटेऽभिनिवेशयेत् ।
<>रक्तमाल्यधरं कृत्वा रक्तवस्त्रधरं तथा ॥
<>कण्ठे बद्ध्वा रक्तसूत्रैर्नाभौ माल्यञ्च कृत्रिमम् ।
<>दत्त्वोत्तरशिरःस्कन्धं कृत्वा खङ्गेन च्छेदयेत् ॥
<>शिरस्तस्य ततो दद्यात् स्कन्दाय तेन मन्त्रतः ।
<>चतुर्द्दशस्वराग्निभ्यां संयुक्तः स परः समम् ॥
<>परतः परतः पूर्व्वं चन्द्रबिन्दुसमन्वितः ।
<>स्कन्दस्य मूलमन्त्रोऽयं तेन तस्मै बलिं सृजेत् ॥
<>चतुर्द्द शस्वराग्निभ्यां पतृतीयन्तु पूर्व्ववत् ।
<>प्रोक्तो विशाखमन्त्रोऽयं तेन तस्मै बलिं सृजेत् ॥
<>कुटिलाक्षौ कृष्णपिङ्गवर्णौ रक्तांशुधारिणौ ।
<>त्रिशूलं करबालञ्च पाणिभ्यां दक्षिणे तथा ॥
<>बिभ्रतौ नृकपालञ्च कर्त्तृकञ्चापि वामतः ।
<>त्रिनेत्रौ नरमुण्डानां मालामुरसि बिभ्रतौ ॥
<>विकटौ दशनैर्भीमैर्गणेशौ द्वारपालकौ ।
<>ध्यानेन चिन्तयेद्देव्याः पुरतः संस्थितौ सदा ॥”
<>इति कालिकापुराणे ६६ अध्यायः ॥ * ॥
<>(महादेवः । इति महाभारतम् । १३ । १७ । १०३ ॥
<>नृपतिः । इति जटाधरः ॥ शरीरम् । इति
<>त्रिकाण्डशेषः ॥ पारदः । इति राजनिर्घण्टः ॥
[Page5-430-a+ 52]
<>नदीतटम् । पण्डितः । इति केचित् ॥ बालकस्य
<>ग्रहविशेषः । (यथा, --
<>“स्कन्दो विशाखो मेषाख्यः श्वग्रहः पितृ-
<>संज्ञितः ।
<>शकुनिः पूतना शीतपूतना दृष्टिपूतना ॥
<>मुखमण्डलिका तद्वद्रेवती शुष्करेवती ।
<>तेषां ग्रहीष्यतां रूपं प्रततं रोदनं ज्वरः ॥
<>सामान्यं रूपमुत्त्रासजृम्भाभ्रूक्षेपदीनताः ।
<>फेनस्रावोर्द्ध्वदृष्टोष्ठदन्तदंशप्रजागराः ॥
<>रोदनं कूजनं स्तन्यविद्वे षस्वरवैकृतम् ।
<>नखैरकस्मात् परितः स्वधात्र्यङ्गविलेखनम् ॥
<>तत्रैकनयनस्रावी शिरो विक्षिपते मुहुः ।
<>हतैकपक्षः स्तब्धाङ्गः सस्वेदो नतकन्धरः ॥
<>दन्तखादी स्तनद्वेषी त्रस्यन् रोदिति विस्वरः ।
<>वक्रवक्त्रे वमेल्लालां भृशमूर्द्धं निरीक्षते ॥
<>वसासृग्गन्धिरुद्विग्नो बद्धमुष्टिशकृच्छिशुः ।
<>चलितैकाक्षिगण्डभ्रूः संरक्तो भयलोचनः ॥
<>स्कन्दार्त्तस्तेन वैकल्यं मरणं वा भवेद्ध्रुवम् ॥”
<>इत्युत्तरस्थाने तृतीयेऽध्याये वाभटेनोक्तम् ॥)
<>तस्य चिकित्सा बालग्रहशब्दे द्रष्टव्या ॥
<LEND>
