<L>35130<pc>5-035<k1>शल्यः<k2>शल्यः
शल्यः¦, पुं, (शल गतौ + यः ।) मदनवृक्षः ।
<>श्वावित् । इत्यमरः ॥ (यथा, भागवते । ८ । २ । २२ ।
<>“वृका वराहा महिषर्क्षशल्या
<>गोपुच्छशालावृकमर्कटाश्च ॥”)
<>नृपभेदः । स तु युधिष्ठिरमातुलः । (अयं हि
<>दुर्य्योधनेन कापट्यात् वशीकृतः कुरुपाण्डवयुद्धे
<>दुर्य्योधनपक्षं समाश्रयत् । यथा, महाभारते ।
<>१ । २ । २१६ ।
<>“मद्रराजञ्च राजानमायान्तं पाण्डवान् प्रति ।
<>उपहारैर्वञ्चयित्वा वर्त्मन्येव सुयोधनः ॥
<>वरदं तं वरं वव्रे साहाय्यं क्रियतां मम ।
<>शल्यस्तस्मै प्रतिश्रुत्य जगामोद्दिश्यं पाण्डवान् ॥”
<>कर्णार्ज्जुनयोर्द्बैरथयुद्धे शल्यस्य कर्णतेजो भङ्ग-
<>करणे प्रतिज्ञा । यथा, तत्रैव । ५ । ८ । ३७-४५ ।
<>युधिष्ठिर उवाच ।
<>“सुकृतं ते कृतं राजन् ! प्रहृष्टेनान्तरात्मना ।
<>दुर्य्योधनस्य यद्बीर त्वया वाचा प्रतिश्रुतम् ॥
<>एकं त्विच्छामि भद्रन्ते क्रियमाणं महीपते ।
<>राजन्नकर्त्तव्यमपि कर्त्तुमर्हसि मातुल ॥
<>मम त्ववेक्षया वीर शृणु विज्ञापयामि ते ।
<>भवानिह महाराज वासुदेवसमो युधि ॥
<>कर्णार्ज्जुनाभ्यां संप्राप्ते द्बैरथे राजसत्तम ।
<>कर्णस्य भवता कार्य्यं सारथ्यं नात्र संशयः ॥
<>तत्र पाल्योऽर्जुनो राजन् यदि मत्प्रियमिच्छसि ।
<>तेजोवधश्च ते कार्य्यः सौतेरस्मज्जयावहः ।
<>अकर्त्तव्यमपि ह्येतत् कर्त्तुमर्हसि मातुल ॥
<>शल्य उवाच ।
<>शृणु पाण्डव भद्रं ते यद्ब्रवीति दुरात्मनः ।
<>तेजोवधनिमित्तं मां सूतपुत्त्रस्य रुंयुगे ॥
<>अहं तस्य भविष्यामि संग्रामे सारथिर्ध्रुवम् ।
<>वासुदेवेन हि समं नित्यं मां स हि मन्यते ॥
<>तस्याहं कुरुशार्दूल प्रतीपमहितं वचः ।
<>ध्रुवं सङ्कथयिष्यामि योद्धुकामस्य संयुगे ॥
<>यथा च हृतदर्पश्च हृततेजाश्च पाण्डव ।
<>भविष्यति सुखं हन्तुं सत्यमेतद्ब्रवीमि ते ॥”
<>युधिष्ठिरस्तु एनं हतवान् । एतद्वृत्तान्तस्तु
<>महाभारते शल्यपर्व्वणि १७ अध्याये द्रष्टव्यः ॥)
<>सीमा । शलाका । इति हेमचन्द्रः ॥ विल्व-
<>वृक्षः । मत्स्यभेदः । इति राजनिर्घण्टः ॥ * ॥
<>शल्यनिःसरणौषधं यथा, --
<>“रुद्र लाङ्गलिकामूलं हिज्जलस्य तथैव च ।
<>तेन व्रणमुखं लिप्तं शल्यो निःसरति व्रणात् ।
<>चिरकालप्रविष्टोऽपि तेन मार्गेण शङ्कर ॥”
<>इति गारुडे १९३ अध्यायः ॥
<LEND>
