<L>30289<pc>4-212<k1>लवणधेनुः<k2>लवणधेनुः
लवणधेनुः¦, स्त्री, (लवणनिर्म्मिता धेनुः ।) दानार्थ-
<>लवणादिनिर्म्मितधेनुः । तद्विवरणं यथा, --
<>होतोवाच ।
<>“लवणधेनुं वक्ष्यामि तां निबोध महीपते ।
<>अनुलिप्ते महीपृष्ठे कृष्णाजिनकुशोत्तरे ॥
<>धेनुं लवणमयीं कृत्वा षोडशप्रस्थसंयुताम् ।
<>वत्सं चतुर्भी राजेन्द्र इक्षुपादांश्च कारयेत् ॥
<>सौवर्णमुखशृङ्गाणि खुरा रौप्यमयास्तथा ।
<>मुखं गुडमयं तस्या दन्ताः फलमया नृप ! ॥
<>जिह्वां शर्करया राजन् घ्राणं गन्धमयन्तथा ।
<>नेत्रे रत्नमये कुर्य्यात् कर्णौ पत्रमयौ तथा ॥
<>श्रीखण्डं शृङ्गकोटौ च नवनीतमयाः स्तनाः ।
<>सूत्रपुच्छां ताम्रपृष्ठां दर्भरोम्णीं पयस्विनीम् ॥
<>कांस्योपदोहां राजेन्द्र घण्टाभरणभूषिताम् ।
<>सुगन्धपुष्पधूपैश्च पूजयित्वा विधानतः ।
<>आच्छाद्य वस्त्रयुग्मेन ब्राह्मणाय निवेदयेत् ॥
<>ग्रहणे वाथ संक्रान्तौ व्यतीपाते तथायने ।
<>नक्षत्रग्रहपीडासु सर्व्वकालं प्रदापयेत् ॥
<>द्विजाय साधुवृत्ताय कुलीनाय च धीमते ।
<>वेदवेदाङ्गविदुषे श्रोत्रियायाहिताग्नये ॥
<>ईदृशाय प्रदातव्या तथामत्मरिणे नृप ! ।
<>जमव्यमेव मन्त्रन्तु पुच्छदेशोपरिस्थितः ॥
<>छत्रकोपानहौ देयौ मुद्रिकापर्णपत्रके ।
<>आच्छाद्य वस्त्रयुग्मेन दक्षिणां कनकं ददेत् ॥
<>पूर्व्वोक्तेन विधार्नन स्वशक्त्या कनकेन तु ।
<>इमां गृहाण भो विप्र रुद्ररूपे नमोऽस्तु ते ॥
<>रसज्ञा सर्व्वभूतानां सर्व्वदेवनमस्कृता ।
<>कामं कामदुघे कामा क्षारधेनो नमोऽस्तु ते ॥
<>दत्त्वा धेनुं लवणेन एकाहश्चैव तिष्ठति ।
<>स्वयं त्रिरात्रं विप्रेण तथैव लवणाशिना ॥
[Page4-212-b+ 52]
<>सहस्रेण शतेनाथ स्वशक्त्या कनकेन तु ।
<>दत्त्वेमां स्वर्गमाप्नोति यत्र देवो वृषध्वजः ॥
<>य इदं शृणुयाद्भक्त्या श्रावयेद्वापि मानवः ।
<>मुच्यते सर्व्वपापेभ्यो रुद्रलोकञ्च गच्छति ॥”
<>इत्यादि वाराहपुराणे श्वेतोपाख्याने लवणधेनु-
<>माहात्म्यम् ॥
<LEND>
