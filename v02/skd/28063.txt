<L>28063<pc>3-780<k1>मेधातिथिः<k2>मेधातिथिः
मेधातिथिः¦, पुं, (मेधायाः धारणावद्वुद्धेरतिथि-
<>रिव ।) मनुसंहिताटीकाकृत् । मुनिविशेषः ।
<>यथा, श्रीभागवते । १ । १९ । १० ।
<>“मेधातिथिर्देवल आर्ष्टषेणो
<>भरद्वाजो गौतमः पिप्पलादः ॥”
<>(प्रियव्रतपुत्त्रः स च शाकद्बीपाधिपतिः । यथा,
<>श्रीमद्भागवते । ५ । २० । २४ -- २५ ।
<>“यस्मिन् हि शाको नाम महीरुहः स्वक्षेत्र-
<>व्यपदेशकः । यस्य ह महासुरभिगन्धस्तद्द्वीप-
<>मनुवासयति । तस्यापि प्रैयव्रत एवाधिपति-
<>र्नाम्ना मेधातिथिः ॥” * ॥ सप्तदश द्वापरयुगस्य
<>व्यासः । यथा, देवीभागवते । १ । ३ । ३० ।
<>“मेधातिथिः सप्तदशे व्रती ह्यष्टादशे तथा ॥”
<>प्रजापतेः कर्द्दमस्य पुत्त्रः । यथा, मार्कण्डेये ।
<>५३ । १५ ।
<>“अग्निध्रो मेधातिथिश्च वपुष्मांश्च तथापरः ॥”
<>दक्षसावर्णिमन्वन्तरे सप्तर्षीणामेकतमः । यथा,
<>मार्कण्डेये । ९४ । ८ ।
<>“मेधातिथिर्वसुः सत्यो ज्योतिष्मान् द्युतिमां-
<>स्तथा ।
<>सप्तर्षयोऽन्यः सबलस्तथान्वो हव्यवाहनः ॥”
<>नदीविशेषे, स्त्री । यथा, महाभारते । ३ ।
<>२२१ । २३ ।
<>“चर्म्मण्वती मही चैव मेध्या मेधातिथिस्तथा ।
<>ताम्रावती वेत्रवती नद्यस्तिस्रोऽथ कौशिकी ॥”)
<LEND>
