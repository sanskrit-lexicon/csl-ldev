<L>30372<pc>4-216<k1>लालायितः<k2>लालायितः
लालायितः¦, त्रि, लालाविशिष्टः । कातर इति
<>यावत् । लालाशब्दात् नमस्तपोवरिवः कण्ड्वा-
<>दिभ्यः क्यः कृतौ इति मुग्धबोधव्याकरणसूत्रेण
<>क्यप्रत्यये कृते क्तप्रत्ययान्निष्पन्नः । यथा । अत्र
<>लालायितः फणी । इति अनन्तदेवोक्तगणेश-
<>लिखितपाणिनिव्याकरणीयमहाभाष्यम् ॥
<>अपि च ।
<>“परिखावलयच्छलेन या
<>न परेषां ग्रहणस्य गोचरः ।
<>फणिभाषितभाष्यफक्किका
<>विषमा कुण्डलनामवापिता ॥”
<>इति पूर्व्वनैषधे २ सर्गः ॥
<>परिखेति । शत्रूणां ग्रहणगोचरो नेयमिति
<>कृत्वा परिखावलयव्याजेन या पुरी कुण्डलनां
<>प्रापिता विधात्रेति शेषः । फणिना भाषिता
<>या महाभाष्यफक्किका तद्बद्बिषमा सापि परेषां
<>ज्ञानगोचरो नेयमिति कृत्वा अत्र लालायितः
<>फणीत्येवं कुण्डलनां प्रापिता पण्डितैरिति
<>शेषः । इति भवदत्तकृततट्टीका ॥
<LEND>
