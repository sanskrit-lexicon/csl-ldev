<L>6632<pc>2-038<k1>कर्णरोगः<k2>कर्णरोगः
कर्णरोगः¦, पुं, (कर्णस्य कर्णेगतः कर्णे जातो वा रोगः ।)
<>श्रवणव्याधिः । यथा । अथ कर्णरोगाधिकारः ।
<>तत्र कर्णरोगाणां नामानि सङ्ख्याञ्चाह ।
<>“कर्णशूलं प्रणादश्च बाधिर्य्यं क्ष्वेड एव च ।
<>कर्नस्रावः कर्णकण्डूः कर्णगूथस्तथैव च ॥
<>प्रतिनाहो जन्तुकर्णो विद्रधिर्विविधस्तथा ।
<>कर्णपाकः पूतिकर्णस्तथैवार्शश्चतुर्व्विधम् ॥
<>तथार्व्वुदं सप्तविधं शोफश्चापि चतुर्व्विधः ।
<>एते कर्णगता रोगा अष्टाविंशतिरीरिताः” ॥ * ॥
<>तेषु कर्णशूलस्य संप्राप्तिपूर्व्वकं लक्षणमाह ।
<>“समीरणः श्रोत्रगतोऽन्यथा चरन्
<>समन्ततः शूलमतीव कर्णयोः ।
<>करोति दोषैश्च यथास्वमावृतः
<>स कर्णशूलः कथितो दुराचरः” ॥
<P>अन्यथाचरन् प्रतिलोमं चरन् । दोषैः पित्तकफ-
<>रक्तैः । रक्तस्यापि रुजादिकर्त्तृत्वेन दोषसाम्यात्
<>दोषत्वमेव । यथास्वं यथात्मीयनिदानं कुपितैः
<>अथवा यथास्वमिति शूलविशेषणम् । दुराचरः
<>दुरुपचरः मूर्च्छाद्युपद्रवयोगात् ॥ * ॥
<>कर्णशूलस्यासाध्यतां चाह ।
<>“मूर्च्छा दाहो ज्वरः काशः क्लमोऽथ वमथुस्तथा ।
<>उपद्रवाः कर्णशूले भवन्त्येते मरिष्यतः” ॥ * ॥
<>कर्णनादस्य लक्षणमाह ॥
<>“कर्णस्रोतःस्थिते वाते शृणोति विविधान् स्वनान् ।
<>भेरीमृदङ्गशङ्खानां कर्णनादः स उच्यते” ॥ * ॥
<>बाधिर्य्यलक्षणमाह ।
<>“यदा शब्दवहो वायुः स्रोतसावृत्य तिष्ठति ।
<>शुद्धश्लेष्मान्वितो वापि बाधिर्य्यं तेन जायते” ॥ * ॥
<>असाध्यबाधिर्य्यमाह ।
<>“बाधिर्य्यं बालवृद्धोत्थं चिरोत्थञ्च विवर्ज्जयेत्” ॥ * ॥
<>क्ष्वेडमाह ।
<>“वायुःपित्तादिभिर्युक्तो वेणुघोषसमस्वनम् ।
<>करोति कर्णयोः क्ष्वेडं कर्णक्ष्वेडः स उच्यते” ॥
<>क्ष्वेडशब्दार्थं व्यनक्ति । वेणुघोषसमस्वनमिति ।
<>यत उक्तम् । क्ष्वेडनं वेणुघोषवदिति । ननु कर्ण-
<>नादकर्णक्ष्वेडयोः को भेदः । उच्यते । कर्णनादः
<>केवलेन वातेन जन्यते तत्र नानाशब्दांश्च शृणोति ।
[Page2-039-a+ 52]
<>कर्णक्ष्वेडस्तु पित्तादियुक्तेन वातेन जन्यते तत्र
<>नियमेन वेणुघोषमिव शृणोतीति भेदः ॥ * ॥
<>कर्णस्रावमाह ।
<>“शिरोऽभिघातादथवा निमज्जतो
<>जलप्रपाकादथवापि विद्रधेः ।
<>स्रवेद्विपूयं श्रवणोऽनिलादितः
<>स कर्णसंस्राव इति प्रकीर्त्तितः” ॥
<>पूयमित्युपलक्षणं जलं रसञ्च स्रावयेत् ॥
<>श्रवणशब्दः पुंलिङ्गोऽप्यस्ति ॥ * ॥ कर्णकण्डूमाह ।
<>“मारुतः कफसंयुक्तः कर्णे कण्डूं करोति हि” ॥ * ॥
<>कर्णगूथमाह ।
<>“पित्तोष्मशोषितः श्लेष्मा कुरुते कर्णगूथकम्” ॥
<>कर्णे गूथं यस्मात् स कर्णगूथव्याधिः ॥ * ॥
<>प्रतिनाहमाह ।
<>“स कर्णगूथो द्रवतां यदा गतो
<>विलापितो घ्राणमुखं प्रपद्यते ।
<>तदा स कर्णप्रतिनाहसंज्ञितो
<>भवेद्विकारः शिरसोऽर्द्धभेदकृत्” ॥
<>घ्राणञ्च मुखञ्च एकत्वं द्वन्दे । शिरसोऽर्द्धभेदकृत्
<>अर्द्धावभेदकाख्यशिरोरोगकृत् ॥ * ॥
<>कृमिकर्णमाह ।
<>“यदा तु मूर्च्छत्यथवात्र जन्तवः
<>सृजत्यपत्यान्यथवापि मक्षिकाः ।
<>तदञ्जनत्वात् श्रवणो निरुध्यते
<>भिषग्भिराद्यैः कृमिकर्णको गदः” ॥
<>तदञ्जणत्वात् कृमिलक्षणत्वात् ॥ श्रवणे कृमि-
<>कर्णको गदो निरुध्यत इत्यन्वयः ॥ * ॥
<>पतङ्गादिषु कर्णप्रविष्टेषु लक्षणमाह ।
<>“पतङ्गाः शतपद्यश्च कर्णश्रोत्रं प्रविश्य हि ।
<>अरतिं व्याकुलत्वञ्च भृशं कुर्व्वन्ति वेदनाम् ॥
<>कर्णो निस्तुद्यते तस्य तथा फरफरायते ।
<>कोटे चरति रुक् तीव्रा निस्यन्दे मन्दवेदना” ॥
<>निस्यन्दे निश्चले ॥ * ॥ द्विविधकर्णविद्रधिमाह ।
<>“क्षताभिघातप्रभवस्तु विद्रधि-
<>र्भवेत्तथा दोषकृतोऽकरः पुनः ।
<>सरक्तपीतारुणमस्रमास्रवेत्
<>प्रतोदधूमायनदाहचोषवान्” ॥
<>क्षतप्रभवोघातप्रभवश्च तयोरथागन्तुजत्वादैक्यम् ॥
<>अस्रं आस्रावमित्यर्थः ॥ * ॥ कर्णपाकमाह ।
<>“कर्णपाकस्तु पित्तेन कोथविक्लेदकृद्भवेत्” ।
<>कोथः पूतिभावः । क्लेद आर्द्रता ॥ * ॥
<>पूतिकर्णमाह ।
<>“कर्णविद्रधिपाकाद्वा सकर्णो वारिपूरणात् ।
<>पूयं स्रवति यत् पूतिं स ज्ञेयः पूतिकर्णकः” ॥ * ॥
<>कर्णस्रावाद्भेदार्थमाह ।
<>पूतन्ति नियमेन पूति यथा स्यादेवं स्रवति ॥ * ॥
<>कर्णगतानां शोथार्व्वुदार्शसां लक्षणान्याह ।
<>“कर्णशोथार्व्वुदार्शांसि जानीयादुक्तलक्षणैः” ॥
<>कणशोथाश्च चत्वारो वातपित्तकफरक्तजाः ।
<>एवमर्शोऽपि चतुर्व्विधम् । अन्येषां शोथानामर्श-
<>साञ्चात्रासम्भव आधारप्रभावात् ॥ अर्व्वुदं सप्त-
<>विधम् । वातपित्तकफरक्तमांसमेदःसिराजम् ॥
[Page2-039-b+ 52]
<>एते कर्णरोगा अष्टाविंशतिः सुश्रुतोक्ता उक्ताः ॥ * ॥
<>इदानीं चरकोक्तकर्णरोगचतुष्टयं वातपित्तकफ-
<>सन्निपातकृतमाह । तत्र वातजमाह ।
<>“नादोऽतिरुक् कर्णतले तु शोथः
<>स्रावस्तनुश्चास्रवणञ्च वातात्” ॥ * ॥
<>पित्तजमाह ।
<>“शोथः सरागो दरणं विदाहः
<>सपूतिपीतस्रवणञ्च पित्तात्” ॥ * ॥
<>कफजमाह ।
<>“वैस्रुत्य कण्डूस्थिरशोथशुक्ल-
<>स्निग्धस्त्वतिस्वल्परुजः कफाच्च” ॥
<>वैस्रुत्यं अन्यथा स्रावणम् ॥ * ॥
<>त्रिदोषजमाह ।
<>“सर्व्वाणि रूपाणि च सन्निपातात्
<>स्रावश्च तत्राधिकदोषवर्णः” ॥ * ॥
<>कर्णपाल्याः सकर्णावयवत्वात् तद्विकारमप्यत्रैवाह ।
<>तत्र सनिदानं परिपोटकलक्षणमाह ॥
<>“सौकुमार्य्यात् चिरोत्सृष्टे सहसैवातिवर्द्धिते ।
<>कर्णशोथो भवेत् पाल्यां सरुजः परिपोटवान् ॥
<>कृष्णारुणानिभः स्तब्धः सवातात् परिपोटकः” ॥ * ॥
<>उत्पातमाह ।
<>“गुर्व्वाभरणसंयोगात् ताडनात् घर्षणादपि ।
<>शोथः पाल्यां भवेत् स्रावो दाहपाकरुजान्वितः ॥
<>रक्ते वा रक्तपित्ताभ्यामुत्पातः स गदः स्मृतः” ॥ * ॥
<>उन्मन्थकमाह ।
<>“कर्णं बलाद्वर्द्धयतः पाल्यां वायुः प्रकुप्यति ।
<>कफं संगृह्य कुरुते शोथस्तब्धमवेदनम् ॥
<>उन्मन्थकः सकण्डूको विकारः कफवातजः” ।
<>अवेदनं ईषद्वेदनम् ॥ * ॥ दुःखवर्द्धनमाह ।
<>“संवर्द्ध्यमाने दुर्व्विद्धे कण्डूदाहरुजान्वितः ।
<>शोथो भवति पाकश्च त्रिदोषो दुःखवर्द्धनः” ॥
<>संवर्द्ध्यमाने दुर्व्विद्धे कर्ण इति शेषः ॥ * ॥
<>परिलेहिनमाह ।
<>“कफासृक् कृमयः क्रुद्धाः सर्षपाभा विसारिणः ।
<>कुर्व्वन्ति पिडकां पाल्यां कण्डूदाहसमन्विताम् ॥
<>कफासृक्कृमिसम्भूतः स विसर्पान्वितस्ततः ।
<>लिह्यात् सशस्कुलीं पालीं परिलेही स च स्मृतः” ॥
<>स पीडकात्मकः परिलेहिसंज्ञो गदः । लिह्यात्
<>निर्मांसीकुर्य्यात् ॥ * ॥
<>अथ कर्णरोगाणां चिकित्सा ।
<>“कर्णशूले कर्णनादे बाधिर्य्ये क्ष्वेड एव च ॥
<>चतुर्ष्वपि च रोगेषु सामान्यं मेषजं स्मृतम् ।
<>शृड्गवेरञ्च मधु च सैन्धवं तैलमेव च ।
<>कदुष्णं कर्णयोर्धार्य्यमेतत् स्याद्वेदनापहम्” ॥ १ ॥
<>“लशुनार्द्रकशिग्रूणां वारुण्या मूलकस्य च ।
<>कदल्याः स्वरसः श्रेष्ठः कदुष्णः कर्णपूरणे” ॥
<>वारुणी वरुणः ॥ २ ॥
<>“अर्काङ्कुरानम्लपिष्टान् सतैलान् लवणान्वितान् ।
<>सन्निदध्यात् सुधाकाण्डे कोरिते मृतयावृते ॥
<>पुटपाकक्रमस्विन्नं पीडयेदारसागमात् ।
<>सुखोष्णं तद्रसं कर्णेप्रक्षिपेच्छूलशान्तये” ॥ ३ ॥
<>“अर्कस्य पत्रं परिणामपीत-
[Page2-039-c+ 52]
<>माज्येन लिप्तं शिखियोगतप्तम् ।
<>आपीड्य तस्याम्बुसुखोष्णमेव
<>कर्णे निषिक्तं हरतेऽतिशूलम्” ॥ ४ ॥
<>“तीव्रशूलातुरे कर्णे सशब्दे क्लेदवाहिनि ।
<>छागमूत्रं प्रशंसन्ति कोष्णं सैन्धवसंयुतम् ॥ ५ ॥
<>तैलं श्योणाकमूलेन मन्देऽग्नौ विधिना शृतम् ।
<>हरेदाशु त्रिदोषोत्थं कर्णशूलं प्रपूरणात् ॥ ६ ॥
<>हिङ्गुसैन्धवशुण्ठीभिस्तैलं सर्षपसम्भवम् ।
<>विपक्वं हरतेऽवश्यं कर्णशूलं प्रपूरणात् ॥ ७ ॥
<>कर्णशूले कर्णनादे बाधिर्य्ये क्ष्वेड एव च ।
<>पूरणं कटुतैलेन हितं वातघ्नमौषधम् ॥ ८ ॥
<>शिखरीक्षारजवारा तत्कृतकल्केन साधितं तैलम् ।
<>अपहरति कर्णनादं बाधिर्य्यञ्चापि पूरणतः” ॥
<>शिखरी अपामार्गः ॥ ९ ॥
<>“गवां मूत्रेण विल्वानि पिष्ट्वा तैलं विपाचयेत् ।
<>सजलञ्च सदुग्धञ्च तद्बाधिर्य्यहरं परम्” ॥
<>क्षीरमात्रं ग्राह्यम् । विल्वतैलम् ॥ १० ॥
<>“कर्णस्रावे पूतिकर्णे तथैव कृमिकर्णके ।
<>सामान्यं कर्म्म कुर्व्वीत योगान् वैशेषिकानपि ॥ ११ ॥
<>स्वर्जिकाचूर्णसंयुक्तवीजपूररसं क्षिपेत् ।
<>कर्णस्रावरुजा दाहास्तेन नश्यन्त्यसंशयम् ॥ १२ ॥
<>आम्रजम्बूप्रबालानां मधुकस्य वटस्य च ।
<>एमिस्तु साधितं तैलं पूतिकर्णगदं हरेत् ॥ १३ ॥
<>जातीपत्ररसे तैलं विपक्वं पूतिकर्णजित् ॥ १४ ॥
<>सृष्टं रसाञ्जनं नार्य्याः क्षीरंक्षौद्रेण संयुतम् ।
<>प्रशस्यते चिरोत्थे तत् सस्रावे पूतिकर्णके ॥ १५ ॥
<>कुष्ठहिङ्गुवचादारुशताह्वाविश्वसैन्धवैः ।
<>पूतिकर्णापहं तैलं वस्तमूत्रेण साधितम्” ॥
<>कुष्ठादितैलम् ॥ १६ ॥
<>“शम्बूकस्य तु मांसेन कटुतैलं विपाचयेत् ।
<>तस्य पूरणमात्रेण कर्णनाडी प्रशाम्यति” ॥
<>शम्बूकाद्यं तैलम् ॥ १७ ॥
<>“चूर्णेन गन्धकशिलारजनीभवेन
<>मुष्ट्यंशकेन कटुतैलपलाष्टके तु ।
<>धत्तूरपत्ररसतुल्यमिदं विपक्वं
<>नाडीं जयेच्चिरभवामपि कर्णजाताम्” ॥
<>मुष्टिः पलम् । निशा तैलम् ॥ १८ ॥
<>“कृमिकर्णविनाशाय कृमिघ्नीं कारयेत् क्रियाम् ।
<>वार्त्ताकुधूमश्च हितः सार्षपस्नेह एव च ॥ १९ ॥
<>पूरणं हरितालेन गव्यमूत्रयुतेन च ।
<>धूपने कर्णदौर्गन्धे गुग्गुलुः श्रेष्ठ उच्यते ॥ २० ॥
<>चिकित्सा कर्णशोथानां तथा कर्णार्शसामपि ।
<>कर्णार्व्वुदानां कुर्व्वीत शोथार्शोऽर्व्वुदवद्भिषक्” ॥ * ॥
<>अथ कर्णपालीविकाराणां चिकित्सा ।
<>“पालीसंशोषणे कुर्य्यात् वातकर्णरुजक्रियाम् ।
<>स्वेदयेत्यत्नतस्ताञ्च स्विन्नां संवर्द्धयेत्तिलैः ॥ १ ॥
<>शतावरीवाजिगन्धापयस्यैरण्डवीजकैः ।
<>तैलं विपक्वं सक्षीरं पालीं संवर्द्धयेत् सुखम्” ॥
<>पयस्यत्र क्षीरकाकोली । शतावरीतैलम् ॥ २ ॥
<>“जीवनीयस्य कल्केन तैलं दुग्धेन पाचयेत् ।
<>चिकित्सेत्तेन तैलेन हतास्रं परिपोटकम् ॥ ३ ॥
<>शीतलेपैर्जलौकाभिरुत्पातं समुपाचरेत् ॥ ४ ॥
[Page2-040-a+ 52]
<>हलिनीसुरसाभ्याञ्च गोधाकङ्कवसान्वितम् ।
<>तैलं विपक्वमभ्यङ्गादुन्मन्थं नाशयेद्ध्रुवम् ॥ ५ ॥
<>दुःखवर्द्धनकं सिक्त्वा जम्व्वाम्रविल्वपत्रजैः ।
<>क्वाथैस्तैलेन सुस्निग्धं तच्चूर्णैश्चावधूनयेत् ॥
<>बहुशो गोमयैस्तप्तैः स्वेदितं परिलेपितम् ।
<>घनसारैः समालिम्पेदजामूत्रेण कल्कितैः” ॥ ६ ॥
<>इति कर्णरोगाधिकारः । इति भावप्रकाशः ॥ * ॥
<>(“प्रतिश्यायजलक्रीडाकर्णकण्डूयनैर्मरुत् ।
<>मिथ्यायोगेन शब्दस्य कुपितोऽन्यैश्च कोपनैः ॥
<>प्राप्य श्रोत्रशिराः कुर्य्याच्छूलं स्रोतसि वेगवत् ।
<>अर्द्धावभेदकं स्तम्भं शिशिरानभिनन्दनम् ॥
<>चिराच्च पाकं पक्वन्तु लसिकामल्पशः स्रवेत् ।
<>श्रोत्रं शून्यमकस्माच्च स्यात् सञ्चारविचारवत् ॥
<>शूलं पित्तात् सदाहोषा शीतेच्छाश्वयथुं ज्वरम् ।
<>आशुपाकं प्रपक्वञ्च स पीतलसिकास्रुतिः ॥
<>सा लसीकास्पृशेद्यद्यत्तत्तत्पाकमुपैति च ।
<>कफाच्छिरोहनुग्रीवा गौरवं मन्दतारुजः ॥
<>कण्डूः श्वयथुरुष्णेच्छा पाकात् श्वेतधनास्रुतिः ।
<>करोति श्रवणे शूलमभिघातादिदूषितम् ॥
<>रक्तं पित्तसमानार्त्ति किञ्चिद्वाधिकलक्षणम् ।
<>शूलं समुदितैर्दोषैः सशोफज्वरतीव्ररुक् ॥
<>पर्य्यायादुष्णशीतेच्छं जायते श्रुतिजाड्यवत् ।
<>पक्वं सितासितारक्तघनपूय प्रवाहि च ॥
<>शब्दवाहिशिरासंस्थे शृणोति पवने मुहुः ।
<>नादानकस्माद्विविधान् कर्णनादं वदन्ति तम् ॥
<>श्लेष्मणानुगतो वायुर्नादो वा समुपेक्षेतः ।
<>उच्चैः कृच्छ्राच्छ्रुतिं कुर्य्याद्वधिरत्वं क्रमेण च ॥
<>वातेन शोषितः श्लेष्मा स्रोतो लिम्पेत्ततो भवेत् ।
<>रुम्गौरवं पिधानञ्च सप्रतीनाह संज्ञितः ॥
<>कण्डूशोफौ कफात् श्रोत्रे स्थिरौ तत्संज्ञया स्मृतौ ।
<>कफो विदग्धः पित्तेन सरुजं नीरुजन्त्वपि ।
<>घनपूति बहुक्लेदं कुरुते पूतिकर्णकम् ।
<>वातादिदूषितं श्रोत्रं मांसासृक्क्लेदजां रुजम् ॥
<>खादन्तो जन्तवः कुर्य्युस्तीव्रां सक्रिमिकर्णकः ।
<>श्रोत्रकण्डूयनाज्जाते क्षते स्यात् पूर्व्वलक्षणः ॥
<>विद्रधिः पूर्व्ववच्चान्यः शोफोऽर्शोऽर्व्वुदमीरितम् ।
<>तेषुरुक् पूतिकर्णत्वं बधिरत्वञ्च बाधते ॥
<>गर्भेऽनिलात्सङ्कुचिता शस्कुलीकुचिकर्णकः ।
<>एको नीरुगनेको वा गर्भे मांसाङ्कुरः स्थिरः ॥
<>पिप्पली पिप्पलीमानः सन्निपाताद्विदारिका ।
<>सवर्णः सरुजस्तब्धः श्वयथुः स उपेक्षितः ॥
<>कटुतैलनिभं पक्वः स्रवेत् कृच्छ्रेण रोहति ।
<>सङ्कोचयति रूढा च सा ध्रुवं कर्णशस्कुली ॥
<>शिरास्थः कुरुते वायुः पालीशोषं तदाह्वयम् ।
<>कृशा दृढा च तन्त्रीवत् पालीवातेन तन्त्रिका ॥
<>सुकुमारे चिरोत्सर्गात् सहसैव प्रवर्द्धिते ।
<>कर्ण शोफः सरुक्पाल्यामरुणः परिपोटवान् ॥
<>परिपोटः सपवनादुत्पातः पित्तशोणितात् ।
<>गुर्व्वाभरणभाराद्यैः श्यावो रुग्दाह पाकवान् ॥
<>श्वयथुः स्फोटपिटका रागोषाक्लेदसंयुतः ।
<>पाल्यां शोफोऽनिलकफात् सर्व्वतो निर्व्यथःस्थिरः ॥
<>स्तब्धः सवर्णः कण्डूमान् उन्मन्थो गल्लिरश्च सः ।
[Page2-040-b+ 52]
<>दुर्व्विद्धे वर्द्धिते कर्णेसकण्डूदाहपाकरुक् ॥
<>श्वयथुः सन्निपातोत्थः स नाम्ना दुःखवर्द्धनः ।
<>कफासृक् क्रिमिजाः सूक्ष्माः सकण्डूक्लेदवेदनाः ॥
<>लेह्याख्याः पिटिकास्ताहि लिह्युः पालीमुपेक्षिताः ।
<>पिप्पली सर्व्वजं शूलं विदारीकुचिकर्णकः ॥
<>एषामसाध्या याप्यैका तन्त्रिकान्यास्तु साधयेत् ।
<>पञ्चविंशतिरित्युक्ताः कर्णरोगविभागतः” ॥
<>इत्युत्तरस्थाने सप्तदशेऽध्याये वाभटेनोक्तम् ॥ * ॥
<>अस्य चिकित्सा तेनोक्ताष्टादशेऽध्याये, यथा, --
<>“कर्णशूले पवनजे पिबेद्रात्रौ रसाशितः ।
<>वातघ्नसाधितं सर्पिः कर्णं स्विन्नञ्च पूरयेत् ॥
<>पत्राणां पृथगश्वत्थविल्वार्कैरण्डजन्मनाम् ।
<>तैलसिन्धूत्थदिग्धानां स्विन्नानां पुटपाकतः ॥
<>रसैः कवोष्णैस्तद्वच्च मूलकस्यारलोरपि ।
<>गणे वातहरेऽम्लेषु मूत्रेषु च विपाचितः ॥
<>महास्नेहो द्रुतं हन्ति सुतीव्रामपि वेदनाम् ।
<>महतः पञ्चमूलस्य काष्ठात् क्षौमेण वेष्टितात् ॥
<>तैलसिक्तात् प्रदीप्ताग्रात् स्नेहः सद्यो रुजापहः ।
<>योज्यश्चैवं भद्रकाष्ठात् कुष्ठात् काष्ठाच्च सारलात् ॥
<>वातब्याधि प्रतिश्याय विहितं हितमत्र च ।
<>वर्ज्जयेच्छिरसा स्नानं शीताम्भःपानमह्न्यपि ॥
<>पित्तशूले सितायुक्तं घृतस्निग्धं विरेचयेत् ।
<>द्राक्षायष्टिशृतं स्तन्यं शस्यते कर्णपूरणम् ॥
<>यष्ट्यनन्ता हिमोशीरकाकोलीरोध्रजीवकैः ।
<>मृणालविषमञ्जिष्ठासारिवाभिश्च साधयेत् ॥
<>यष्टीमधुरसप्रस्थं क्षीरद्विप्रस्थसंयुतम् ।
<>तैलस्य कुडवं नस्यपूरणाभ्यञ्जनैरिदम् ॥
<>निहन्ति शूलदाहोषाः केवलं क्षौद्रमेव वा ।
<>यष्ट्यादिभिश्च सघृतैः कर्णौ दिह्यात् समन्ततः ॥
<>वामयेत् पिप्पलीसिद्धसर्पिः स्निग्धं कफोद्भवे ।
<>धूमनावनगण्डूषस्वेदान् कुर्य्यात् कफापहान् ॥
<>लशुनार्द्रकशिग्रूणां सुरुल्या मूलकस्य च ।
<>कदल्याः स्वरसः श्रेष्ठः कदुष्णः कर्णपूरणे ॥
<>अर्काङ्कुरानम्लपिष्टांस्तैलाक्ताँल्लवणान्वितान् ।
<>सन्निधाय स्नुहीकाण्डे कोरिते तच्छदावृतान् ॥
<>स्वेदयेत् पुटपाकेन स रसः शूलजित्परम् ।
<>रसेन वीजपूरस्य कपित्थस्य च पूरयेत् ॥
<>सूक्तेन पूरयित्वा वा फेनेनान्ववचूर्णयेत् ।
<>अजाऽविमूत्रवंशत्वक् सिद्धं तैलञ्च पूरणम् ॥
<>सिद्धं वा सार्षपं तैलं हिङ्गुतुम्बरुनागरैः ।
<>रक्तजेपित्तवत् कार्य्यं शिराञ्चाशु विमोक्षयेत् ॥
<>पक्वे पूयवहे कर्णे धूमगण्डूषनावनम् ।
<>युञ्ज्यान्नाडी विधानञ्च दुष्टव्रणहरञ्च यत् ॥
<>स्रोतः प्रमृज्य दिग्धन्तु द्वौ कालौ पिचुवर्त्तिभिः ।
<>पूरयेद्धूपयित्वा तु माक्षिकेण प्रपूरयेत् ॥
<>सुरसादिगणक्वाथफाणिताक्ताञ्च योजयेत् ।
<>पिचुवर्त्तिसुसूक्ष्मैश्च तच्चूर्णैरवचूर्णयेत् ॥
<>शूलक्लेदगुरुत्वानां विधिरेषनिवर्त्तकः ।
<>प्रियङ्ग मधुकाम्बष्ठा धातक्युत्पलपर्णिभिः ॥
<>मञ्जिष्ठलोध्रलाक्षाभिः कपित्थस्य रसेन च ।
<>पचेत्तैलं तदास्रावं निगृह्णात्याशु पूरणात् ॥
<>नादबाधिर्य्ययोः कुर्य्याद्वातशूलोक्तमौषधम् ।
[Page2-040-c+ 52]
<>श्लेष्मानुबन्धे श्लेष्माणं प्राग्जयेद्वमनादिभिः ॥
<>एरण्डशिग्रुवरुणमूलकात् पत्रजे रसे ।
<>चतुर्गुणे पचेत्तैलं क्षीरे चाष्टगुणोन्मिते ॥
<>यष्ट्याह्वाक्षीरकाकोलीकल्कयुक्तं निहन्ति तत् ।
<>नादबाधिर्य्यशूलानि नावनाभ्यङ्गपूरणैः ॥
<>पक्वं प्रतिविधाहिङ्गुमिषित्वक् स्वर्ज्जिकोषणैः ।
<>ससूक्तैः पूरणात्तैलं रुक्स्रावश्रुतिनादनुत् ॥
<>कर्णनादे हितं तलं सर्षपोत्थञ्च पूरणे ।
<>शुष्कमूलकखण्डानां क्षारो हिङ्गुमहौषधम् ॥
<>शतपुष्पावचाकुष्ठदारुशिग्रुरसाञ्जनम् ।
<>सौवर्च्चलयवक्षारस्वर्ज्जिकौद्भिदसैन्धवम् ॥
<>भूर्ज्जग्रन्थिविडं मुस्ता मधुसूक्तं चतुर्गुणम् ।
<>मातुलुङ्गरसस्तद्वत् कदलीस्वरसश्चतैः ॥
<>पक्वं तैलं जयत्याशु सुकृच्छ्रानपि पूरणात् ।
<>कण्डूं क्लेदञ्च बाधिर्य्यं पूतिकर्णञ्च रुक्क्रिमीन् ॥
<>क्षारतैलमिदं श्रेष्ठं मुखदन्तामयेषु च ।
<>अथ सुप्ताविवस्यातां कर्णौ रक्तं हरेत्ततः ॥
<>सशोफक्लेदयोर्मन्दस्रुतेर्वमनमाचरेत् ।
<>बाधिर्य्यं वर्ज्जयेद्बालवृद्धयोश्चिरजञ्च यत् ॥
<>प्रतिनाहे परिक्लेद्य स्नेहस्वेदैर्विशोधयेत् ।
<>कर्णशोधनकेनानु कर्णौ तैलस्य पूरयेत् ॥
<>ससूक्तसैन्धवमधोर्मातुलुङ्गरसस्य वा ।
<>शोधनाद्रूक्षतोत्पत्तौघृतमण्डस्य पूरणम् ॥
<>क्रमोऽयं मलपूर्णेऽपि कर्णे कण्ड्वां कफापहम् ।
<>नस्यादितद्वच्छोफेऽपि कटूष्णैश्चात्र लेपनम् ॥
<>कर्णस्रावोदितं कुर्य्यात् पूतिकृमिणकर्णयोः ।
<>पूरणं कटुतैलेन विशेषात् कृमिकर्णके ॥
<>वमिपूर्व्वाहिताकर्ण विद्रधौविद्रधिक्रिया ।
<>पित्तोत्थकर्णशूलोक्तं कर्त्तव्यं क्षतविद्रधौ ॥
<>अर्शोऽर्ब्बुदेषु नासावदामाकर्णविदारिका ।
<>कर्णविद्रधिवत्साध्या यथा दोषोदयेन च ॥
<>पालीशोषेऽनिलश्रोत्रशूलवन्नस्य लेपनम् ।
<>स्वेदञ्च कुर्य्यात् स्विन्नाञ्च पालीमुद्वर्त्तयेत्तिलैः ॥
<>प्रियालवीजयष्ट्याह्वहयगन्धा यवान्वितैः ।
<>ततः पुष्टिकरैः स्नेहैरभ्यङ्गं नित्यमाचरेत् ॥
<>शतावरी वाजिगन्धा पयस्यैरण्डजीवकैः ।
<>तैलं विपक्वं सक्षीरं पालीनां पुष्टिकृत्परम् ॥
<>कल्केन जीवनीयेन तैलं पयसि पाचितम् ।
<>आनूपमांसक्वाथे च पालीपोषण वर्द्धनम् ॥
<>पालीं छित्त्वातिसंक्षीणां शेषां सन्धाय पोषयेत् ।
<>याप्यैवं तन्त्रिकाख्यापि परिपाटेऽप्ययं विधिः ॥
<>उत्पाते शीतलैर्लेपो जलौको हृतशोणिते ।
<>जम्व्वाम्रपल्लवबलायष्टीरोध्रतिलोत्पलैः ॥
<>सधान्याम्लैः समञ्जिष्ठैः सकदम्बैः ससारिवैः ।
<>सिद्धमभ्यञ्जनं तैलं विसर्पोक्तघृतानि च ॥
<>उन्मन्थेऽभ्यञ्जनं तैलं गोधाकर्क्कवसान्वितम् ।
<>तालपत्राश्वगन्धार्कवाकूचीतिलसैन्धवैः ॥
<>सुरसालाङ्गलीभ्याञ्च सिद्धं तीक्ष्णञ्च नावनम्
<>दुर्व्विद्धेऽश्मन्तजम्व्वाम्रपत्रक्वाथेन सेचितम् ॥
<>तैलेन पालीं स्वभ्यक्तां सुश्लक्ष्णैरपि चूर्णयेत् ।
<>चूर्णैर्मधुकमञ्जिष्ठा प्रपुण्ड्राह्वनिशोद्भवैः ॥
<>लाक्षाबिडङ्गसिद्धञ्च तैलमभ्यञ्जने हितम् ।
[Page2-041-a+ 52]
<>स्विन्नां गोमयजैः पिण्डैर्बहुशः परिलेहिकाम् ॥
<>विडङ्गसारैरालिम्पेदुरभ्रीमूत्रकल्कितैः ।
<>कौटजेङ्गुदकारञ्जवीजशम्याकवल्कलैः ॥
<>अथवाम्यञ्जने तैर्वा कटुतैलं विपाचयेत् ।
<>सनिम्बपत्रमरिचमदनैर्लेहिकाव्रणे ॥
<>च्छिन्नन्तु कर्णं शुद्धस्य बन्धमालोच्य यौगिकम् ।
<>शुद्धास्रं लागयेल्लग्ने सद्यश्छिन्ने विशोधनम् ॥
<>अथ ग्रथित्वा केशान्तं कृत्वा छेदनलेखनम् ।
<>निवेश्य सन्धिं सुषमं न निम्नं न समुन्नतम् ॥
<>अभ्यज्य मधुसर्पिर्भ्यां पिचुप्लोतावगुण्ठितम् ।
<>सूत्रेणागाढशिथिलं बद्ध्वा चूर्णैरवाकिरन् ॥
<>शोणितस्थापनैर्ब्रण्यमाचारञ्चादिशेत्ततः ।
<>सप्ताहादामतैलाक्तं शनैरपनयेत् पिचुम् ॥
<>सुरूढं जातरोमाणं श्लिष्टसन्धिसमस्थिरम् ।
<>सुवर्ष्माणं सुरागञ्च शनैः कर्णं विवर्द्धयेत् ॥
<>जलशूकः स्वयं गुप्ता रजन्यौ वृहतीद्वयम् ।
<>अश्वगन्धा बला हस्तिपिप्पली गौरसर्षपाः ॥
<>मूलं कोशातकाश्वघ्नरूपिका सप्तपर्णजम् ।
<>छुच्छुन्दरी कालमृता गृहं मधुकरीकृतम् ॥
<>जन्तुका जलजन्मा च तथा शावरकन्दकम् ।
<>एभिः कल्कैः खरं पक्वं सतैलं माहिषं घृतम् ॥
<>हस्त्यश्वमूत्रेण परभभ्यङ्गात् कर्णवर्द्धनम् ।
<>अथ कुर्य्याद्वयस्थस्य छिन्नां शुद्धस्य नासिकाम् ॥
<>छिन्द्यान्नासासमं पत्रं तत्तुल्यञ्च कपोलतः ।
<>त्वङ्मांसं नासिकासन्ने रक्षंस्तत्तनुतां नयेत् ॥
<>सीव्येद्गण्डं ततः सूच्या सेविन्या पिचुयुक्तया ।
<>नासाच्छेदे च लिखिते परिवर्त्त्योपरित्वचम् ॥
<>कपोलबन्धं सन्दध्यात् सीव्येन्नासाञ्च यत्नतः ।
<>नाडीभ्यामुत्क्षिपेदन्तः सुखोच्छ्वासप्रवृत्तये ॥
<>आमतैलेन सिक्त्वा तु पतङ्गमधुकाञ्जनैः ।
<>शोणितस्थापनैश्चान्यैः सुश्लक्ष्णैरवचूर्णयेत् ॥
<>ततो मधुघृताभ्यक्तं बद्ध्वाचारिकमादिशेत् ।
<>ज्ञात्वावस्थान्तरं कुर्य्यात् सद्यो व्रणविधिन्ततः ॥
<>छिन्द्याद्रूढेऽधिकं मांसं नासोपान्ते च चर्म्मवत् ।
<>सीव्येत्ततश्च सुश्लक्ष्णं हीनं संवर्द्धयेत् पुनः ॥
<>निवेशिते यथान्यासं सद्यश्छेदेऽप्ययं विधिः ।
<>नाडीयोगाद्विनौष्ठस्य नासासन्धानवद्विधिः” ॥
<>इति वाभटे उत्तरस्थाने १८ अध्यायः ॥ * ॥
<>“सामान्यं कर्णरोगेषु घृतपानं रसायनम् ।
<>अव्यायामो ऽशिरःस्नानं ब्रह्मचर्य्यमकत्थनम् ॥
<>कर्णशूले प्रणादे च बाधिर्य्यक्ष्वेडयोरपि ।
<>चतुर्णामपि रोगाणां सामान्यं भेषजं विदुः ॥
<>स्निग्धं वातहरैः स्वेदैर्नरं स्नेहविरेचितम् ।
<>नार्डीस्वेदैरुपचरेत् पिण्डस्वेदैस्तथैव च ॥
<>विल्वैरण्डार्कवर्षाभूदधित्थोन्मत्तशिग्रुभिः ।
<>वस्तगन्धाश्वगन्धाभ्यां तर्कारीयववेणुभिः ॥
<>आरनालः शृतैरेभिर्नाडीस्वेदः प्रयोजितः ।
<>कफवातसमुत्थानं कर्णशूलं निरस्यति ॥
<>मीनकुक्कुटलावानां मांसजैः पयसापि वा ।
<>पिण्डैः स्वेदञ्च कुर्व्वीत कर्णशूलनिवारणम् ।
<>अश्वत्थपत्रखल्लं वा विधाय बहुपत्रकम् ।
<>तलाक्तमस्तसम्पूर्णं निदध्याच्छ्रवणोपरि ॥
[Page2-041-b+ 52]
<>यत्तैलं च्यवते तस्मात् खल्लादङ्गारसाधितात् ।
<>तत्प्राप्तं श्रवणस्नोतः सद्यो गृह्णाति वेदनाम् ॥
<>क्षौमगुग्गुल्वगुरुभिः सघृतैर्धूपयेच्च तम् ।
<>भक्तोपरि हितं सर्पिर्वस्तिकर्म्म च पूजितम् ॥
<>निरन्नो निशि तत्मर्पिः पीत्वोपरि पयः पिबेत् ।
<>मूर्द्धवस्तिषु नस्ये च मस्तिष्के परिषेचने ॥
<>शतपाकं बलातैलं प्रशस्तञ्चापि भोजने ।
<>कण्टकारीमजाक्षीरे पक्त्वा क्षीरेण तेन च ॥
<>विपचेत् कुक्कुटवसां कर्णयोस्तत्प्रपूरणम् ।
<>तण्डुलीयकमूलानि फलमङ्गोठजन्तथा ॥
<>अहिंस्राकेन्द्रकामूलं सरलं देवदारु च ।
<>लसुनं शृङ्गवेरञ्च तथा वंशावलेखनम् ॥
<>कल्कैरेषां तथाम्लैश्च पचेत् स्नेहं चतुर्विधम् ।
<>वेदनायाः प्रशान्त्यर्थं हितं तत्कर्णपूरणम् ॥
<>लसुनार्द्रकशिग्रूनां मुरुङ्ग्या मूलकस्य च ।
<>कदल्याः स्वरसः श्रेष्ठः कदुष्णः कर्णपूरणे ॥
<>शृङ्गवेररसः क्षौद्रं सैन्धवं तैलमेव च ।
<>कदुष्णं कर्णयोर्द्देयमेतद्वा वेदनापहम् ॥
<>वंशावलेखसंयुक्ते मूत्रे चाजाविके भिषक् ।
<>सर्पिः पचेत्तेन कर्णं पूरयेत् कर्णशूलिनः ॥
<>महतः पञ्चमूलस्य काण्डमष्टादशाङ्गुलम् ।
<>क्षौमेणावेष्ट्य संसिच्य तैलेनादीपयेत्ततः ॥
<>यत्तैलं च्यवते तेभ्यो घृतेभ्यो भाजनोपरि ।
<>ज्ञेयं तद्दीपिकातैलं सद्यो गृह्नाति वेदनाम् ॥
<>कुर्य्यादेवं भद्रकाष्ठे कुष्ठे काष्ठे च सारले ।
<>मतिमान्दीपिकातैलं कर्णशूलनिवर्हणम् ॥
<>अर्काङ्कुरानम्लपिष्टांस्तैलाक्तान् लवणान्वितान् ।
<>सन्निदध्यात् स्नुहीकाण्डे कोरिते तच्छदावृते ॥
<>पुटपाकक्रमस्विन्नान् पीडयेदारसागमात् ।
<>सुखोष्णं तद्रसं कर्णे दापयेच्छूलशान्तये ॥
<>कपित्थमातुलुङ्गाम्लशृङ्गवेररसैः शुभैः ।
<>सुखोष्णैः पूरयेत् कर्णं तच्छूलविनिवृत्तये ॥
<>कर्णं कोष्णेन चुक्रेण पूरयेत् कर्णशूलिनः ।
<>समुद्रफेनचूर्णेन युक्त्वा वाप्यवचूर्णयेत् ॥
<>अष्टानामिह मूत्राणां मूत्रेणान्यतमेन वा ।
<>कोष्णेन पूरयेत् कर्णं कर्णशूलोपशान्तये ॥
<>मूत्रेष्वम्लेषु वातघ्ने गणे च क्वथिते भिषक् ।
<>पचेच्चतुर्व्विधं स्नेहं पूरणं तच्चकर्णयोः ॥
<>एता एव क्रियाः कुर्य्यात् पित्तघ्नैः पित्तसंयुते ।
<>काकोल्यादौ दशक्षीरं तिक्तञ्चात्र हितं हविः ॥
<>क्षीरवृक्षप्रबालेषु मधुके चन्दने तथा ।
<>कल्कक्वाथे परं पक्वं शर्करामधुकैः सरैः ॥
<>इङ्गुदीसर्षपस्नेहौ सकफे पूरणे हितौ ।
<>तिक्तौषधानां यूषाश्च स्वेदाश्च कफनाशनाः ॥
<>सुरसादौ कृतं तैलं पञ्चमूले महत्यपि ।
<>मातुलूङ्गरसः शुक्तं लसुनार्द्रकयो रसः ॥
<>एकैकः पूरणे पथ्यस्तैलं तेष्वथवा कृतम् ।
<>तीक्ष्णा मूर्द्धविरेकाश्च कवलाश्चात्र पूजिताः ॥
<>कर्णशूलविधिः कृत्स्नः पित्तघ्नः शोणितावृते ।
<>शूलप्रणादबाधिर्य्यक्ष्वेडानान्तु प्रकीर्त्तितम् ॥
<>सामान्यतो विशेषेण बाधिर्य्ये पूरणं शृणु ।
<>गवां मूत्रेण विल्वानि पिष्ट्वा तैलं विपाचयेत् ॥
[Page2-041-c+ 52]
<>सजलञ्च सदुग्धञ्च बाधिर्य्ये कर्णपूरणम् ।
<>सितामधुकविम्वीभिः सिद्धं वाजे पयस्यथ ॥
<>सिद्धं वा विल्वनिःक्वाथे शीतीभूतं तदुद्धृतम् ।
<>पुनः पचेद्दशक्षीरं सितामधुकचन्दनैः ॥
<>विल्वाम्बुगाढं यत्तैलं बाधिर्य्ये कर्णपूरणम् ।
<>वक्ष्यते यः प्रतिश्याये विधिः सोऽप्यत्र पूजितः ॥
<>वातव्याधिषु यश्चोक्तो विधिः स च हितो भवेत् ।
<>कर्णस्रावे पूतिकर्णे तथैव क्रिमिकर्णके ॥
<>समानं कर्म्म कुर्व्वीत योगान् वैशेषिकानपि ।
<>शिरोविरेचनञ्चैव धूपनं पूरणन्तथा ॥
<>प्रमार्जनं धावनञ्च वीक्ष्य वीक्ष्यावचारयेत् ।
<>राजवृक्षादितो येन सुरसादिगणेन वा ॥
<>कर्णप्रक्षालनं कार्य्यं चूर्णैरेषाञ्च पूरणम् ।
<>चूर्णं पञ्चकषायोत्थं कपित्थरसयोजितम् ॥
<>कर्णस्रावे प्रशंसन्ति पूरणं मधुना सह ।
<>सर्ज्जत्वक्चूर्णसंयुक्तः कार्पासीफलजो रसः ॥
<>योजितो मधुना वापि कर्णस्रावे प्रशस्यते ।
<>लाक्षासर्ज्जरसौ वापि चूर्णितौ कर्णपूरणम् ॥
<>सशैवलमहावृक्षजम्ब्वम्रप्रसवायुतम् ।
<>कुलीरक्षौद्रमण्डूकी सिद्धं तैलञ्च पूजितम् ॥
<>तिन्दुकान्यभयारोध्रं समङ्गामलकं मधु ।
<>पूरणञ्चात्र पथ्यं स्यात् कपित्थरसयोजितम् ॥
<>रसमाम्रकपित्थानां मधूकधवशालजम् ।
<>पूरणार्थं प्रशंसन्ति तैलं वा तैर्विपाचितम् ॥
<>प्रियङ्गुमधुकाम्बष्ठा धातकी शीतपर्णिभिः ।
<>मजिष्ठालोध्रलाक्षाभिः कपित्थस्य रसेन वा ।
<>पचेत्तैलं तदास्रावमवगृह्णाति पूरणात् ।
<>घृष्टं रसाञ्जनं नार्य्याः क्षीरेण क्षौद्रसंयुतम् ॥
<>प्रशस्यते चिरोत्थेऽपि सास्रावे पूतिकर्णके ।
<>निर्गुण्डीस्वरसे तैलं सिन्धुर्धूमरजोगुडः ।
<>पूरणः पूतिकर्णस्य शमनो मधुसंयुतः ।
<>कृमिकर्णकनाशार्थं क्रिमिघ्नं योजयेद्विधिम् ॥
<>वार्त्ताकुधूमश्च हितः सार्षपस्नेह एव च ।
<>क्रिमिघ्नं हरितालेन गवां मूत्रयुतेन च ॥
<>गुग्गुलुः कर्णदौर्गन्ध्ये धूपनं श्रेष्ठमुच्यते ॥
<>छर्द्दनं धूमपानञ्च कवडस्य च धारणम् ।
<>कर्णक्ष्वेड हितं तैलं सार्षपञ्चैव पूरणम् ॥
<>विद्रधौ वापि कुर्व्वीत विद्रध्युक्तं चिकित्सितम् ॥
<>प्रक्लेद्यधीमांस्तैलेन स्वेदेन प्रविलाप्य च ।
<>शोधयेत् कर्णविट्कन्तु भिषक् सम्यक् शलाकया ॥
<>नाडीस्वेदोऽथ वमनं धूमो मूर्द्धविरेचनम् ।
<>विधिश्च कर्णहृत्सर्व्वः कर्णकण्डूमपोहति ॥
<>अथ कर्णप्रतीनाहे स्रेहस्वेदौ प्रयोजयेत् ।
<>ततोऽतिरिक्तशिरसः क्रियां प्राप्तां समाचरेत् ॥
<>कर्णपाकस्य भैषज्यं कुर्य्यात् पित्तविसर्पवत् ।
<>कर्णच्छिद्रे वर्त्तमानं कीटं क्लेदमलादि वा ॥
<>शृङ्गेणापहरेद्ध्वीमानथवापि शलाकया ।
<>शेषाणान्तुविकाराणां प्राक्चिकित्सितमीरितम्” ॥
<>इति सुश्रुते उत्तरतन्त्रे एकविंशतितमोऽध्यायः ॥ * ॥
<>चिकित्सितस्थाने ४३ अध्याये सनिदानलक्षण-
<>चिकित्सितान्युक्तानि हारीतेन यथा, --
<>“सिक्थेन वा तोयविपूरणेन
[Page2-042-a+ 52]
<>मलेन वा चाति भवेद्रुजा च ।
<>उच्छासरोधाद्भवते तथापि
<>वातादिकैर्वा कुपितैरथापि ॥
<>संसर्गदोषैरपि सर्व्वदोषैः
<>क्रिमिव्रणे नापि तथैव चान्या ।
<>सञ्जायते कर्णरुजा नरस्य
<>शृणोति तेनापि बहुखनांश्च ॥
<>निःस्वानमेघघ्वनिदन्तशब्दान्
<>शूलं सदाहञ्च शिरोव्यथा च ।
<>वेणुस्वनं वत्स ! शृणोति सर्व्वं
<>पित्तेन तं विद्धि भिषग्वरिष्ठ ! ॥
<>तथा च मूर्च्छां प्रतनोति शब्दं
<>मेघस्वनं वा कफजे शृणोति ॥
<>क्रिमिदोषे स्रवेत् पूयं सरक्तं वाति सत्तम ! ।
<>तथा चैवाभिघातेन जायते तीव्रवेदना ॥
<>क्षतेन पूयं स्रवते बाल्याद्भवति चापरः ।
<>तञ्चापिलूतिदोषेण जायते कर्णजा रुजा ॥
<>न कर्णरोगे जलपूरणञ्च
<>न चूर्णमेतत् कथितं विधिज्ञैः ।
<>तैलं हितं स्वेदनमेव कर्णे
<>स वाष्पविन्दुश्च हितो मतश्च ॥
<>समुद्रफेनं सिन्धूत्थं सूक्ष्मचूर्णञ्च कारयेत् ।
<>सौवीरकरसेनापि वातिके कर्णपूरणम् ॥
<>आर्द्रसौवीरकरसं शुण्ठीसैन्धवगुग्गुलुम् ।
<>माषकुल्माषतोयेन तैलं पक्त्वातिचोष्णकम् ।
<>तुम्बीरसञ्च धार्य्येत कर्णरोगे प्रशस्यते ॥
<>यष्टीमधुः कुष्ठमरिष्टपत्रं
<>निशाविशाला सुमनः प्रबालाः ।
<>विपाठितं कर्णभवे च शूले
<>स पैत्तिके वा घृतमेव शस्तम् ॥
<>ब्राह्मीरसं सैन्धवकं विडङ्गं
<>सभृङ्गराजस्य घृतेन युक्तम् ।
<>तथैव सौवीररसञ्च पथ्या
<>स्रुतञ्च वस्त्रं परिपूर्णमेतत् ॥
<>हितम्भवेत्तत् श्रुतिपूरणाय
<>पूयं सरक्तं क्रिमिजं निहन्ति ॥
<>सर्व्वे प्रोक्ताः शिरोरोगास्तैलानि च घृतानि च ।
<>जात्याविकान् वा युञ्जीत शिरोरोगविदाम्बरः ।
<>वातहारीणि पथ्यानि विदाहीनि गुरूणि च” ॥ * ॥)
<LEND>
