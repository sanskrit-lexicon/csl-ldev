<L>15021<pc>2-631<k1>तुङ्गः<k2>तुङ्गः
तुङ्गः¦, पुं, (तुजि हिंसायाम् + घञ् ।) पुन्नागवृक्षः ।
<>(यथा, वैद्यकरत्नमालायाम् ।
<>“कुम्भीकः पुरुषस्तुङ्गः पुन्नागो रक्तकेशरः ॥”)
<>पर्व्वतः । बुधग्रहः । इति हेमचन्द्रः । ६ । ६४ ॥
<>नारिकेलः । गण्डकः । इति राजनिर्घण्टः ॥
<>योगभेदः । इति शब्दरत्नावली ॥ स तु ग्रहाणां
<>उच्चराशिः । यथा, --
<>“सूर्य्याद्युच्चान् क्रियवृषमृगस्त्रीकुलीरान्त्ययूके
<>दिग्वह्नीन्द्रद्बयतिथिशरान् सप्तविंशांश्च विंशान् ।
<>अंशानेतान् वदति जवनश्चान्त्यतुङ्गान् सुतुङ्गां-
<>स्तानेवांशान् मदनभवनेष्वाह नीचान् सुनी-
<>चान् ॥”
<>इति दीपिका ॥
<>“आदित्यमेषे वृषभे शशाङ्के
<>कन्यागते ज्ञे च गुरौ कुलीरे
<>मीने च शुक्रे मकरे महीजे
<>शनौ तुलायामिति तुङ्गगेहाः ॥”
<>इति समयामृतम् ॥ * ॥
<>अथ तुङ्गस्थग्रहफलम् ।
<>“तुङ्गेऽर्कः शुभसंयुतः शुभकरैर्मित्रैश्च दृष्टो यदा
<>दैवात् पश्यति सोऽपि वा शुभकरानेकं द्विकं वा
<>त्रिकम् ।
<>वित्तेशः प्रथितो विमर्द्दितरिपुः क्षौणीशमान्यो
<>यदा
<>क्ष्मापालार्च्चितपादपद्मयुगलो राजा त्रिकोणे
<>यदा ॥
<>तुङ्गे चन्द्रमसि प्रसन्नवपुषि ब्रध्नादनष्टद्युतौ
<>प्रख्यातोऽरिविमर्द्दकोऽगदतनू राजेश्वरो रूप-
<>वान् ।
<>क्ष्मापालार्च्चितपादपद्मयुगलो वा धर्म्मशीलो
<>महान्
<>सौ म्यैरेव युतोऽथवा प्रियतमैर्दृष्टे त्रिकोणेऽपि
<>च ॥
<>यदि भवति मृगस्थो भूमिपुत्त्रस्तदा वै
<>न दिनकरमयूखाद्भ्रष्टरश्मिर्नरेन्द्रः ।
<>अगदतनुरभीतः शत्रुदर्पापहारी
<>प्रणतरिपुनरेन्द्रः स्यात्त्रिकोणेऽपि जातः ।
<>कन्यास्थः शशलाञ्छनस्य तनयस्तिथ्यंशकैः
<>संयुतो
<>दृष्टो वा यदि संयुतः शुभकरैर्ज्जातस्तदा
<>भूपतिः ।
<>यात्रायां तुरगोष्ट्रमत्तकरिणां यातैर्मही कम्पते
<>सक्ष्माभृद्धरणीरुहा विगलिता यान्ति त्रिकोणे-
<>ऽपि च ॥
<>तुङ्गे गुरौ मित्रखगेन दृष्टो
<>राजा भवेदिन्द्रसमानमूर्त्तिः ।
<>गजाश्वनौकानरपूर्णलक्ष्मीः
<>पृथ्वीपतिः स्वस्य त्रिकोणगेऽपि ॥
<>तुङ्गे भृगो शुभसुहृत्प्रयुते च दृष्टे
<>दैवात् पुनः स यदि पश्यति मित्रसंघान् ।
<>भूपाधिपो भवति कीर्त्तिकरप्रधानो
<>दीर्घायुरुग्रसुखभुग्भृगुजे त्रिकोणे ॥
[Page2-631-b+ 52]
<>तुङ्गे शनौ मित्रखगेन दृष्टे
<>प्रचण्डदण्डो नृपतिप्रधानः ।
<>न दृश्यते दिग्गमने च धुर्व्वी
<>त्रिकोणगे चापि नरेन्द्रमूर्त्तिः ॥
<>भवति धरणिपालो नीचबुद्धिः प्रतापी
<>हयगजधनपूर्णो जातिवर्गे विरक्तः ।
<>कुटिलमतिरनीतो भूरिभाण्डारयुक्त-
<>स्तमसि मिथुनसंस्थे जायते मानवेन्द्रः ॥
<>मृगपतिवृषकन्याकर्कटस्थे च राहौ
<>भवति विपुललक्ष्णी राजराजाधिपो वा ।
<>हयगजनरनौकामण्डितः सार्व्वभौमो
<>नृपतिरमरपूज्यो राहुतुङ्गी चिरायुः ॥
<>अरिनिधनव्ययतुङ्गे कीर्त्तितमेतत् फलं व्यर्थम् ।
<>केन्द्रत्रिकोणे लाभे वा तुङ्गफलं यथोद्दिष्टम् ॥”
<>इति कोष्ठीप्रदीपः ॥
<LEND>
