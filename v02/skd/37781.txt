<L>37781<pc>5-255<k1>सपिण्डः<k2>सपिण्डः
सपिण्डः¦, पुं, (समानः पिण्डो मूलपुरुषो निवापो
<>वा यस्य । समानस्य सः ।) सप्तपुरुषान्त-
<>र्गतज्ञातिः । तत्पर्य्यायः । सनाभिः २ । इत्य-
<>मरः ॥ स च अशौचविवाहदायभेदात् त्रिविधः ।
<>तत्राशौचसपिण्डस्य लक्षणं यथा । सप्तपुरु-
<>षान्तर्गतत्वे सति गोत्रैक्ये सति दातृत्वभोक्तृ-
<>त्वान्यतरसम्बन्धेन पिण्डलेपान्यतरवत्त्वम् । दत्त-
<>कन्यानान्तु भर्त्तृसापिण्ड्येन सापिण्ड्यम् । अद-
<>त्तानां पित्रवधित्रिपुरुषसापिण्डम् । विवाह-
<>सपिण्डास्तु । पितृपितृबन्ध्वपेक्षया सप्तमपुरुषा-
<>वधयः मातामहमातृबन्ध्वपेक्षया पञ्चमपु-
<>रुषावधयश्च । यथा, --
<>“पञ्चमात् सप्तमादूर्द्ध्वं मातृतः पितृतः क्रमात् ।
<>सपिण्डता निवर्त्तेत सर्व्ववर्णेष्वयं विधिः ॥”
<>इत्युद्वाहतत्त्वधृतनारदवचनम् ॥
<>दायसपिण्डास्तु । त्रिपुरुषावधयः । ते च पितृ-
<>पितामहप्रपितामहाः तेषां पुत्त्रपौत्त्रप्रपौत्त्र-
<>दौहित्राः । मातामहप्रमातामहवृद्धप्रमाता-
<>महाः । तत्पुत्त्रपौत्त्रप्रपौत्त्राश्च । इति दाय-
<>भागः ॥ * ॥ अथ सपिण्डादिविचारः । मत्स्य-
<>पुराणम् ।
<>“लेपभाजश्चतुर्थाद्याः पित्राद्याः पिण्डभागिनः
<>पिण्डदः सप्तमस्तेषां सापिण्ड्ये साप्तपौरुषम् ॥”
<>नन्वेवं भ्रात्रादिभिः सह पिण्डतल्लेपमोक्तृत्वा-
<>सम्भवात् कथं सपिण्डत्वमिति चेदुच्यते । तेषा-
<>मपि पिण्डलेपयोः सम्बन्धोऽस्ति । तथा च
<>बौधायनः । प्रपितामहः यितामहः पितः स्वयं
<>सोदर्य्यभ्रातरः । सवर्णायाः पुत्त्रः पौत्त्रः प्रपौत्त्रो
[Page5-256-a+ 52]
<>वा एतानविभक्तदायादान् सपिण्डानाचक्षते
<>विभक्तदायादान् सकुल्यानाचक्षते सत्स्वङ्गजेषु
<>तद्गामी ह्यर्थो भवति इति । अस्यार्थः । पित्रा-
<>दिपिण्डबयेषु सपिण्डनेन भोक्तृत्वात् । पुत्त्रा-
<>दिभिस्त्रिभिस्तत्पिण्डदानात् । यश्च जीवन् यस्य
<>पिण्डदाता स मृतः सन् सपिण्डनेन तत्पिण्ड-
<>भोक्ता एवं सति मध्यस्थितः पुरुषः पूर्व्वेषां
<>जीवन् पिण्डदाता मृतः सन् तत्पिण्डभोक्ता-
<>परेषां जीवतांपिण्डसम्प्रदानमूत आसीत् मृतैश्च
<>तैः सह दौहित्रादिदेयपिण्डभोक्ता । अतो
<>येषामयं पिण्डदाता ये चास्य पिण्डभोक्तारस्ते-
<>ऽविभक्तं पिण्डरूपं दायं अश्नन्तीति अविभक्त-
<>दायादाः सपिण्डा इति । इदञ्च सपिण्डत्वं
<>सकुल्यत्वञ्च दायग्रहणार्थम् । अशौचाद्यर्थन्तु
<>पिण्डलेपभुजामपि । लेपभाजश्चतुर्थाद्याः पि-
<>त्राद्याः पिण्डभागिनः ॥ इति प्रागुक्तमत्स्यपुरा-
<>णात् वक्ष्यमाणकूर्मपुराणशङ्खलिखितवचनाच्च
<>पिण्डे यथा परस्परं भोक्तृत्वं तथा लेपे तुल्य-
<>न्यायात् । हारलतायां कूर्म्मपुराणम् ।
<>“सपिण्डता तु पुरुषे सप्तमे विनिवर्त्तते ।
<>समानोदकभावस्तु जन्मनाम्नोरवेदने ॥
<>पिता पितामहश्चैव तथैव प्रपितामहः ।
<>लेपभाजश्चतुर्थाद्याः सापिण्ड्यं साप्तपौरुषम् ॥”
<>लेपभागिभ्यस्तूर्द्ध्वं यावज्जन्मनाम्नोरवेदनं याव-
<>दमुकनाम्नोऽस्मात् पूर्व्वपुरुषादयं जातः इति
<>विशेषः । अयमस्मत्कुले जात इति सामा-
<>न्यतो वा स्मर्य्यते तावत् समानोदकत्वमिति
<>हारलता ॥ अत्र परवचनेनैव सापिण्ड्यसिद्धौ
<>पूर्व्ववचनपूर्व्वार्द्धं जीवत्पितृकत्वादिना अधिक-
<>पुरुषेषु पिण्डलेपसम्बन्धेऽपि सपिण्डतानिवृत्ति-
<>ज्ञापनाय । सर्व्वदेशीयाचारोऽपि तथा । यथा
<>श्राद्धविवेकेऽपि पार्व्वणश्राद्धानन्तरं तित्यश्राद्धे
<>विकल्प उक्तः । मार्कण्डेयपुराणम् ।
<>“नित्यक्रियां पितॄणान्तु केचिदिच्छन्ति सत्तमाः
<>न पितॄणां तथैवान्ये शेषं पूर्व्ववदाचरेत् ॥”
<>अत्र पूर्व्वार्द्धात् पितॄणां प्राप्तौ न पितॄनामित्यत्र
<>पुनः पितॄणां ग्रहणं सनकादीनामन्नोत्सर्गा-
<>भ्यनुज्ञानाथ इति फलान्तरमुक्तम् । हरिशर्म्म-
<>णापि अन्यार्थं पुनर्व्वचनमिति लिखितम् । अथ
<>यः खलु पिण्डान् दत्त्वैव मृतः परतश्चाप्राप्त-
<>पितृभावः स कथं सपिण्डः एकपिण्डदातृत्व-
<>भोक्तृत्वलक्षणसम्बन्धाभावादिति चेत् तद्योग्य-
<>तयेति ब्रूमः । योग्यताप्रयोजकञ्च सामान्य-
<>शास्त्रविषयत्वम् । ततश्च अत्यतिवृद्धप्रपिता-
<>महावधिकाधस्तनानां षण्णां पुंसां प्रत्येकापेक्षया
<>सप्तानामेकगोत्राणां स्वावधिपरतनानां सप्ता-
<>नाञ्च सापिण्ड्यं पिण्डलेपयोर्दातृत्वभोक्तृत्वसम्ब-
<>न्धादिति । स्त्रीणान्तु भर्त्तृसापिण्ड्येन सापि-
<>ण्ड्यम् । प्रत्तानां भर्त्तृसापिण्ड्यमिति वचनात् ।
<>नन्वेवं कन्यायाः कथंसपिण्डतेति चेत् आदि-
<>पुराणवचनात् त्रैपुरुषं सापिण्डम् । यथा, --
<>“सपिण्डता तु कन्यानां सवर्णानां त्रिपौरुषी ।”
[Page5-256-b+ 52]
<>अत्र कन्यानामनूढानाम् । अप्रत्तानां त्रिपौ-
<>रुषमिति वशिष्ठवचनात् । तेन आत्मपञ्चमे
<>वृद्धप्रपितामहे सापिण्ड्यं निवर्त्तत इति प्रति-
<>पादितम् । अतएव कन्यायाः प्रपितामहभ्रात्रा
<>तत्सन्ततिभिश्च सह सापिण्ड्याभावात् कन्या-
<>मरणजननयोस्तेषां सपिण्डाशौचं नास्ति किन्तु
<>समानोदकनिमित्तमेवाशौचमिति । एवं तेषा-
<>मपि जननमरणयोः कन्यानामिति शूलपाणि-
<>महामहोपाध्यायाः ॥ यत्तु कूर्म्मपुराणम् ।
<>“अप्रत्तानां तथा स्त्रीणां सापिण्ड्यं साप्त-
<>पौरुषम् ।
<>प्रत्तानां भर्त्तृसापिण्ड्यं प्राह देवः पितामहः ॥”
<>इति रत्नाकरधृतं तद्विवाहे पितृपक्षविषयम् ।
<>यथा, विष्णुपुराणम् ।
<>“सप्तमीं पितृपक्षाच्च मातृपक्षाच्च पञ्चमीम् ।
<>उद्वहेत द्विजो भार्य्यां न्यायेन विधिना नृप ॥”
<>सप्तमीं पञ्चमीं हित्वा इति शेषः । भर्त्तृसापिण्ड्य-
<>मित्यत्र साप्तपौरुषमित्यनुषज्यते । तेन भर्त्तृ-
<>समानसापिण्ड्यमित्यर्थः । शङ्खलिखितौ ।
<>“सपिण्डता तु सर्व्वेषां गोत्रतः साप्तपौरुषी ।
<>पिण्डञ्चोदकदानञ्च शौचाशौचं तदानुगम् ॥”
<>गोत्रतः गौत्रैक्ये तेन मातामहकुले कदाचित्
<>षट्पुरुषपर्य्यन्तं पिण्डसम्बन्धेऽपि न सपिण्डता
<>तान् सप्तपुरुषान् आ समन्तात्कारेण पिण्डा-
<>दिकमनुगच्छतीति तदानुगम् । एतेन सपि-
<>ण्डता एकशरीरावयवान्वयेन भवति । तथा,
<>हि । पितुः शरीरावयवान्वयेन पित्रा
<>सह एव पितामहादिभिरपि पितृद्वारेण
<>तच्छरीरावयवान्वयात् । एवं मातृशरीरा-
<>वयवान्वयेन मात्रादिभिरपि । एवं पत्या सह
<>पत्न्या एकशरीरारम्भकतया सापिण्ड्यम् ।
<>तथा च गर्भोपनिषदि । एतत् षाट्कोषिकं
<>शरीरं त्रीणि पितृतः त्रीणि मातृतः अस्थि-
<>स्नायुमज्जानः पितृतः त्वङ्मांसरुधिराणि
<>मातृतश्चेति । तत्र तत्रावयवान्वयप्रतिपादनात्
<>निर्व्वाप्य पिण्डान्वये तु सापिण्ड्ये भ्रातृपितृ-
<>व्यादिसापिण्ड्यं न स्यात् । अतिप्रसङ्गस्तु सप्तान्य-
<>तमत्वेन प्रयोगोपाधिना निरसनीयः । यद्येवं
<>मातामहादीनामपि मरणे सपिण्डत्वेन दशा-
<>हाशौचं प्राप्नोति स्यादेतत् यदि मातामहानां
<>मरणे त्रिरात्रं स्यादशौचकं इत्यादिविशेष-
<>वचनं न स्यात् । यत्र तु विशेषवचनं नास्ति
<>तत्र दशाहमिति मिताक्षरारत्नाकरादिमतम-
<>पास्तम् । लेपभाज इत्यादिवाचनिकेऽर्थे सापिण्डे
<>एकशरीरावयवान्वयरूपस्वकपोलरचितार्थान-
<>वकाशात् । निर्व्वाप्यपिण्डसम्बन्धेनभ्रात्रादीनां
<>सापिण्ड्यस्य मत्स्यपुराणबौधायनाभ्यां पूर्वमुक्त-
<>त्वात् । कामधेनुहारलताकल्पतरुपारिजात-
<>कारादिभिस्तथैवव्याख्यातत्वाच्च । रेतःशोणित-
<>परिणामरूपत्वादपत्यशरीरस्य भवतु वा तथा ।
<>पत्या सह पत्न्या एकशरीरारम्भकतायाः प्रत्य-
<>क्षवाधितत्वात् कथं सापिण्ड्यं प्रमातामहा-
[Page5-256-c+ 52]
<>दीनां विशेषवचनाभावात् सपिण्डत्वेन दशा-
<>हाद्यशौचप्रसङ्गात् मातामहादौ सापिण्ड्यस्य
<>लोकविरुद्धत्वाच्च । भवतु वा तथा शरीरद्वारा
<>सापिण्ड्यं तथापि वचनात् यथा सप्तान्तर्गतत्वं
<>तन्त्रं तथा गोत्रतः साप्तपौरुषीति वचनात्
<>गोत्रैक्यमपि प्रागुक्तवचनात् । कन्यास्त्रियौ-
<>रुषं सापिण्ड्यं ऊढायाश्च भर्त्तृसापिण्ड्येन
<>सापिण्ड्यमिति चेत् तदेतन्मतेऽपि व्यवस्थायां न
<>क्षतिरिति । अतएव सुमन्तुवचनाभिहितं यद्द-
<>शमपुरुषपर्य्यन्तमशौचंतत्सप्तमपुरुषाभ्यन्तरा-
<>शौचान्न्यूनं त्रिरात्रम् । यथा ब्राह्मणानामेक-
<>पिण्डस्वधानामादशमात् धर्म्मविच्छित्तिर्भवति
<>आसप्तमात् ऋक्थविच्छित्तिर्भवति आतृतीयात्
<>स्वधाविच्छित्तिर्भवति अन्यथा पिण्डाशौचक्रि-
<>याद्युच्छेदात् ब्रह्मतुल्यो भवतीति । अस्यार्थः ।
<>एका समाना पिण्डस्वधा येषां ते तथा । यथा
<>एकोद्दिष्टस्य पिण्डे तु अनुशब्दो न युज्यते इत्य-
<>त्रानुशब्देनानुशब्दयुक्तो मन्त्रो लक्ष्यते अनुयुक्त-
<>मन्त्रस्तु ये चात्र त्वामनु यांश्च त्वमनु तस्मै ते
<>स्वधा इति तथापिण्डस्वधाशब्देन पिण्डसम्बन्धि-
<>स्वधाशब्दयुक्तमन्त्रकरणकदेयजलं लक्षितम् ।
<>तथा च । ऊर्ज्यं वहन्तीरमृतं घृतं पयः कीलालं
<>परिश्रुतं स्वधास्तर्पयत मे पितॄन् इत्यनेन
<>पिण्डान् सिञ्चेदित्युक्तम् । ततश्च एकपिण्डस्वधानां
<>समानोदकानामित्यर्थः । अतएत मनुः ।
<>“जन्मन्येकोदकानान्तु त्रिरात्रात् शुद्धिरिष्यते ।”
<>विष्णुपुराणम् ।
<>“मातृपक्षस्य पिण्डेन सम्बद्धा ये जलेन वा ।”
<>मातृपक्षस्य मातामहपक्षस्य पिण्डेन सम्बद्धाः
<>सपिण्डाः जलेन सम्बद्धाः समानोदका इति
<>श्राद्धविवेकेऽपि व्याख्यातम् ।
<>“असम्बन्धा भवेद्यातु पिण्डेनैवोदकेन वा ॥”
<>इति विवाहेऽप्युक्तम् । अत्र पुत्त्रिकायाः पार्व्वणे
<>पिण्डोदकयोः सम्बन्धात्कन्यामात्रेऽपि तद्योग्य-
<>तायाः सत्त्वात् कन्या पिण्डोदकसम्बन्धोच्यते ।
<>एतदनुसारादपि तस्याः सपिण्डता बोद्धव्या त-
<>स्मादेकपिण्डस्वधानामित्यनेन समानोदकभावः
<>समाख्यातः । न तु दशमपुरुषपर्य्यन्तं पित्रादि-
<>जीवनादिना पिण्डसम्बन्धेऽपि सापिण्ड्यं विहितं
<>प्रागुक्तयुक्तेः स्वधेत्यस्य तदनुपयुक्तत्वेन वैयर्य्या-
<>पत्तेः । अपुत्त्रधनाधिकारस्तु सन्निहिततराभावे
<>सप्तमपुरुषपर्य्यन्तम् । मृतपितृकस्य स्वधोप-
<>लक्षितश्राद्धाधिकारः पुरुषत्रयपर्य्यन्तमिति ।
<>अत्र स्वधाशब्दो मन्त्रपरः पितृभक्षपरोऽपि ।
<>तथा च गुणविष्णुधृता श्रुतिः । स्वधा वै पितॄ-
<>णामन्नमिति । दशमपुरुषानन्तरं समानोदक-
<>त्वेऽपि न त्रिरात्रं किन्तु पक्षिण्यादि । तथा
<>हि । उदकक्रियामघिकृत्य पारस्करः । सर्व्वे
<>ज्ञातयो भावयन्ति । आसप्तमाद्दशमाद्वा
<>समानग्रामवासेन यावत् सम्बन्धमनुस्मरेयुर्व्वा
<>इति । भावयन्ति निष्पादयन्ति । अत्र यावत्
<>सम्बन्धमनुस्मरेयुरेककुलजाता वयमिति स्मरणं
[Page5-257-a+ 52]
<>भवतीत्यननैव सर्व्वेषामुदकदाने प्राप्ते यदासप्त-
<>माद्दशमाद्वेत्युक्तं तत् सन्निकर्षतारतम्येना-
<>शौचभेदेऽप्युदककर्म्मसमानार्थमिति । अशौच-
<>मेदस्तु सप्तमपुरुषपर्य्यन्तं सपिण्डत्वाद्दशाहः ।
<>ततश्च दशमपुरुषपर्य्यन्तं त्र्यहः । तथा च विष्णु-
<>बृहस्पती ।
<>“दशाहेन सपिण्डास्तु शुध्यन्ति मृतसूतके ।
<>त्रिरात्रेण सकुल्यास्तु स्नात्वा शुध्यन्ति
<>गोत्रजाः ॥”
<>ततश्चतुर्द्दशपुरुषपर्य्यन्तं पक्षिणी । ततश्च जन्म-
<>नामस्मृतिपर्य्यन्तमेकाहः । तथा च मिताक्षरा-
<>विवादचिन्तामण्योर्बृहन्मनुः ।
<>“सपिण्डता तु पुरुषे सप्तमे विनिवर्त्तते ।
<>समानोदकभावस्तु निवर्त्तेताचतुर्द्दशात् ॥
<>जन्मनामस्मृतेरेके तत्परं गोत्रमुच्यते ॥”
<>अत्र समानोदकत्वे द्विविधे । पूर्व्वत्र गोतमः
<>पक्षिणीमसपिण्डे इति । परत्र हारीतः ।
<>“मातामहे त्रिरात्रं स्यादेकाहस्त्वसपिण्डके ॥”
<>अत्रैव गोत्रजानामहः स्मृतमिति जावाल-
<>वचनम् । ततः परं सर्व्वथा समानोदकतानि-
<>वृत्तेः स्नानमात्रमिति । स्नात्वा शुध्यन्ति गोत्रजा
<>इति बृहस्पत्युक्तत्वादिति । इति शुद्धितत्त्वम् ॥
<LEND>
