<L>26665<pc>3-660<k1>महानन्दिः<k2>महानन्दिः
महानन्दिः¦, पुं, (आ सम्यक् नन्दतीति । आ +
नन्द + “सर्व्वधातुभ्य इन् ।” उणा० ४ । ११७ ।
इति इन् । ततः । महानानन्दिरिति ।)
नन्दिवर्द्धनराजपुत्त्रः । यथा, --
“चत्वारिंशत्तथा भाव्यो राजा वै नन्दिवर्द्धनः ।
चत्वारिंशत्त्रयश्चैव महानन्दिर्भविष्यति ॥
महानन्दिसुतश्चापि शूद्रायां कलिकांशजः ।
उत्पत्स्यते महापद्मः सर्व्वक्षत्त्रान्तको नृपः ॥
ततः प्रभृति राजानो भविष्याः शूद्रयोनयः ।
एकराट् स महापद्म एकच्छत्रो भविष्यति ॥”
इति मत्स्यपुराणे २४६ अध्यायः ॥
अपि च ।
“महानन्दिसुतः शूद्रागर्भोद्भवोऽतिलुब्धो महा-
पद्मानन्दः परशुराम इवापरोऽखिलक्षत्त्रि-
यान्तकारी भविता ततः प्रभृति शूद्रा भूपाला
भविष्यन्ति । तेन महानन्दिपर्य्यन्तं क्षत्त्रिय
आसीत् ।” इति शुद्धितत्त्वधृतविष्णुपुराणम् ॥
<LEND>
