<L>40598<pc>5-446<k1>स्थायिभावः<k2>स्थायिभावः
स्थायिभावः¦, पुं, (स्थायी भावः !) रसस्य त्रिधा-
<>भावान्तर्गतभावविशेषः । यथा, --
<>“सञ्चारिणः प्रधानानि देवादिविषया रतिः ।
<>उद्बुद्धमात्रः स्थायी च भाव इत्यभिधीयते ॥
<>न भावहीनोऽस्ति रसो न भावो रसवर्ज्जितः ।
<>परस्परकृता सिद्धिरनयो रसभावयोः ॥”
<>इत्युक्तदिशा परमालोचनया परमविश्रान्ति-
<>स्थानेन रसेन सहैव वर्त्तमाना अपि राजा-
<>नुगतविहारप्रवृत्तभृत्यवत् आपाततो यत्र
<>प्राधान्येनाभिव्यक्ता व्यभिचारिणः देवमुनिगुरु-
<>नृपादिविषया रतिः उद्बुद्धमात्राविभवादिभि-
<>रपरिपुष्टतया रसतामनापाद्यमानाश्च स्थायिनो
<>भावा भावशब्दवाच्याः । उद्बुद्धमात्रस्थायीभावो
<>यथा, --
<>“हरस्तु किञ्चित् परिहृत्य धैर्य्यं
<>चन्द्रोदयारम्भ इवाम्बुराशिः ।
<>उमामुखे विम्बफलाधरोष्ठे
<>व्यापारयामास विलोचनानि ॥”
<>अत्र पार्व्वतीविषया भगवतो रतिः । इति
<>साहित्यदर्पणे रसभावादिनिरूपणो नाम ३
<>परिच्छेदः ॥
<LEND>
