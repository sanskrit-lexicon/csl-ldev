<L>18657<pc>2-857<k1>नाडीव्रणः<k2>नाडीव्रणः
नाडीव्रणः¦, पुं, (नाडीसंलग्नो व्रणः ।) सर्व्वदा-
<>गलद्व्रणः । नाली घा इति भाषा । इत्यमरः ।
<>२ । ६ । ५४ ॥ तस्य निदानं यथा, --
<>“यः शोथमामभिति पक्वमुपेक्षतेऽज्ञो
<>यो वा व्रणं प्रचुरपूयमसाधुवृत्तः ।
<>अभ्यन्तरं प्रविशति प्रविदार्य्य तस्य
<>स्थानानि पूर्व्वविहितानि ततः सपूयः ॥
<>तस्यातिमात्रगमनाद्गतिरिष्यते तु
<>नाडीव यद्वहति तेन मता तु नाडी ॥” * ॥
<>वातादिदोषभेदेन तस्य रूपाणि यथा, --
<>“दोषैस्त्रिभिर्भवति सा पृथगेकशश्च
<>संमूर्च्छितैरपि च शल्यनिमित्ततोऽन्या ।
<>तत्रानिलात् परुषसूक्ष्ममुखी सशूला
<>फेनानुविद्धमधिकं स्रवति क्षपासु ॥
<>पित्तात्तृषाज्वरकरी परिदाहयुक्ता
<>पीतं स्रवत्यधिकमुष्णमहःसु चापि ।
<>ज्ञेया कफाद्बहुघनार्ज्जुनपिच्छिलास्रा
<>स्तब्धा सकण्डुररुजा रजनीप्रवृद्धा ॥
<>दाहज्वरश्वसनमूर्च्छनवक्त्रशोषा
<>यस्यां भवन्त्यभिहितानि च लक्षणानि ।
<>तामादिशेत् पवनपित्तकफप्रकोपात्
<>घोरामसुक्षयकरीमिव कालरात्रिम् ॥
<>दोषद्बयाभिहतलक्षणदर्शनेन
<>तिस्रो गतीर्व्यतिकरप्रभवास्तु विद्यात् ॥”
<>शल्यनिमित्तलक्षणं यथा, --
<>“नष्टं कथञ्चिदनुमार्गमुदीरितेषु
<>स्थानेषु शल्यमचिरेण गतिं करोति ।
<>सा फेनिलं मथितमच्छमसृग्विमिश्र-
<>मुष्णं करोति सहसा सरुजञ्च नित्यम् ॥”
<>असाध्यकृच्छ्रसाध्ययोर्लक्षणं यथा, --
<>“नाडी त्रिदोषप्रभवा न सिध्येत्
<>शेषाश्चतस्रः खलु यत्नसाध्याः ॥”
<>इति माधवकरः ॥ * ॥
<>“विडङ्गत्रिफला कृष्णाचूर्णं लीढं समाक्षिकम् ।
<>हन्ति कुष्ठं कृमीन्मेहनाडीव्रणभगन्दरान् ॥”
<>इति गरुडपुराणम् ॥
<>(अस्य चिकित्सान्तरं यथा, --
<>“नाडीनां गतिमन्विष्य शस्त्रेणापाट्य कर्म्मवित् ।
<>सर्व्वव्रणक्रमं कुर्य्यात् शोघनं रोपणादिकम् ॥
<>नाडीं वातकृतां साधु पाटितां लेपयेद्भिषक् ।
<>प्रत्यक् पुष्पीफलयुतैस्तिलैः पिष्टैः प्रलेपयेत् ॥
<>पैत्तिकीं तिलमञ्जिष्ठानागदन्तीनिशायुगैः ।
<>श्लैष्मिकीं तिलयष्ट्याह्वनिकुम्भारिष्टसैन्धवैः ॥
<>शल्यजां तिलमध्वाज्यैर्लेपयेच्छिन्नशोधिताम् ।
<>आरग्वधनिशाकालाच्चूर्णाज्यक्षौद्रसंयुता ।
<>सृत्रवर्त्तिर्व्रणे योज्या शोधनी गतिनाशनी ॥
<>घोण्टाफलत्वङ्मदनात् फलानि
<>पूगस्य च त्वक् लवणञ्च मुख्यम् ।
<>स्नुह्यर्कदुग्धेन सहैष कल्को
<>वर्त्तीकृतो हन्त्यचिरेण नाडीम् ॥
<>वर्त्तीकृतं माक्षिकसंप्रयुक्तं
<>नाडीघ्नमुक्तं लवणोत्तमं वा ।
[Page2-858-a+ 52]
<>दुष्टव्रणे यद्बिहितञ्च तैलं
<>तत् सेच्यमानं गतिमाशु हन्ति ॥
<>जात्यर्कसम्पाककरञ्जदन्ती-
<>सिन्धूत्थसौवर्च्चलयावशूकैः ।
<>वर्त्तिः कृता हन्त्यचिरेण नाडीं
<>स्नुक्क्षीरपिष्टा सह चित्रकेण ॥
<>महिषदधिकोद्रवान्नमिश्रं हरति चिरविरूढाञ्च ।
<>भुक्तं कङ्कुनिकामूलचूर्णमतिदारुणां हन्ति ॥
<>कृशदुर्ब्बलभीरूणां गतिर्म्मर्म्माश्रिता च या ।
<>क्षारसूत्रेण तां भिन्द्यान्न शस्त्रेण कदाचन ॥
<>एषण्या गतिमन्विष्य क्षारसूत्रानुसारिणीम् ।
<>सूचीं विदध्याद्गत्यन्ते चोन्नम्याशु च निर्हरेत् ॥
<>सूत्रस्यान्तं समानीय गाढबन्धनमाचरेत् ।
<>ततः क्षारबलं वीक्ष्य सूत्रमन्यत् प्रवेशयेत् ॥
<>क्षाराक्तं मतिमान् वैद्यो यावन्न च्छिद्यते गतिः ।
<>भगन्दरेऽप्येष विधिः कार्य्यो वैद्येन जानता ॥
<>गुग्गुलुस्त्रिफलाव्योषैः समांशैराज्ययोजितः ।
<>नाडीदुष्टव्रणं शूल-भगन्दरविनाशनः ॥
<>इति सप्ताङ्गगुग्गुलुः ॥
<>स्वर्ज्जिका सिन्धुदन्त्यग्निरूपिकानलनीलिका ।
<>खरमञ्जरीबीजेषु तैलं गोमूत्रपाचितम् ॥
<>दुष्टव्रणप्रशमनं कफनाडीव्रणापहम् ॥
<>इति स्वर्ज्जिकाद्यं तैलम् ॥
<>समूलपत्रां निर्गुण्डीं पीडयित्वा रसेन तु ।
<>तेन सिद्धं समं तैलं नाडीदुष्टव्रणापहम् ॥
<>हितं पामापचीनान्तु पानाभ्यञ्जननावनैः ।
<>विविधेषु च स्फोटेषु तथा सर्व्वव्रणेषु च ॥
<>इति निर्गुण्डीतैलम् ।
<>हंसपाद्यरिष्टपत्रं जातीपत्रं ततो रसैः ।
<>तत्कल्कैश्च पचेत्तैलं नाडीव्रणविशोधनम् ॥
<>इति हंसपादादितैलम् ॥”
<>इति वैद्यकचक्रपाणिसंग्रहे नाडीव्रणाधि-
<>कारः ॥)
<LEND>
