<L>21336<pc>3-128<k1>पार्श्वः<k2>पार्श्वः
पार्श्वः¦, पुं, जिनः । (अयमेव जैनागमोक्तत्रयो-
<>विंशतीर्थङ्करः । अस्य पिता विश्वसेनः माता च
<>ब्रह्मी । यदुक्तं पार्श्वनाथचरित्रे । १० । ७१ ।
<>“श्रीलश्रीपार्श्वतीर्थेशो विश्वसेननृपालये ।
<>ब्रह्मीगर्भे जगन्नाथोऽवतरिष्यति मुक्तये ॥”
<>तथा च तत्रैव । ११ । ३९ ।
<>“विश्वसेनपतेर्ब्रह्म्याः सद्गर्भेऽवतरिष्यति ।
<>श्रीपार्श्वनाथ एवाद्यतीर्थकर्त्ता जगद्गुरुः ॥”
<>हेमचन्द्राचार्य्यादिमते तु अस्य पितृनाम अश्व-
<>सेनः मातृनाम वामा ॥ * ॥
<>अस्य जन्मकालादिर्यथा तत्रैव । ११ । ४५ -- ४६,
<>९६ -- ९७ ।
<>“वैशाखकृष्णपक्षस्य द्वितीयायां निशात्यये ।
<>विशाखर्क्षे सुलग्नादौ सुमुहूर्त्ते सुरेश्वरः ॥
<>अवतीर्णो दिवश्च्युत्त्वा भुक्त्वा भोगान् सुनिर्म्मले ।
<>राज्ञ्या गर्भे निरौपम्ये शुद्धस्फाटिकसन्निभे ॥”
<>“नवमे मासि संपूर्णे पौषे मासि वृषोदयात् ।
<>कृष्णपक्षेनिले योगे शुभे एकादशीतिथौ ॥
<>शुभलग्नमुहूर्त्तादौ सुषुवेऽतिसुखेन सा ।
<>सती देवकुमारीभिः सेव्या तीर्थङ्करं सुतम् ॥”
<>बाल्यकाले एवास्य वैराग्योत्पत्तिर्जाता ।
<>ततोऽसौ संसारासक्तिं तुच्छीकृत्य गृहादिकं
<>विहाय वनं प्रस्थितवान् । एतत्प्रचलितमतं
<>यथा, तत्रैव । १४ । ७८ -- ९० ।
<>“मिथ्यात्वेनाविरत्या च प्रमादेन कषायतः ।
<>दुष्टयोगेन मूढानां महापापं प्रजायते ॥
<>पञ्चाग्निसाधनेनैव पृथिव्याद्यंगिराशयः ।
<>म्रियते षडविधः सर्व्वदिक्षु तत्तापसो भृशम् ।
<>जीवघातेन घोराघं तस्य पाकेन दुर्गतिः ।
<>जायते च महद्दुःखं तापसानां जडात्मनाम् ॥
[Page3-128-b+ 52]
<>ज्ञानहीनो वपुःक्लेशो व्यर्थः पापाश्रवान्नॄणाम् ।
<>दयां विना तपो धर्म्मः सर्व्वमस्ति निरर्थकम् ॥
<>तुषखण्डनयोगेन लभ्यन्ते तण्डुला यथा ।
<>न तथा ज्ञानकष्टेन मोक्षमार्गादयः क्वचित् ॥
<>यथाम्बुमथनान्नैवोत्पद्यते जातुचिद्घृतम् ।
<>तथा हिंसाकरेणैव तपसात्र सुखादि च ॥
<>अत्रान्धाश्माद्यथा स्वर्णं गोशृङ्गाच्च पयो न हि ।
<>जायते जातु धर्म्मो वा सुखं पञ्चाग्निसाधनात् ॥
<>दावभीत्या यथान्धो धावन्नपि म्रियते यथा ।
<>कुर्व्वन्नपि तपो ज्ञानी मज्जत्येव भवार्णवे ॥
<>हेयाहेयविचारञ्च पुण्यपापं हिताहितम् ।
<>देवादेवं भवं मोक्षं स्वाश्रवं सम्बरं शुभम् ॥
<>निर्ज्जरा तत्त्वविज्ञानं गुरुं चक्रुर्गुरुं शुभम् ।
<>कुशास्त्रं वेत्ति नज्ञानी जात्यन्ध इव दन्तिनम् ॥
<>अतो जैनमतं तथ्यं धर्म्मजीवदयावहम् ।
<>तपोनाथं गृहाणत्वं त्यक्त्रेमञ्च दुराग्रहम् ॥
<>नैग्रन्थतपसा मोक्षः सुखं वाचामगोचरम् ।
<>अज्ञानं तपसा दुःखं भ्रमणञ्च भवाटवौ ॥
<>भवत्स्नेहेन तथ्यंते हितञ्च धर्म्मसाधनम् ।
<>वचः प्रोक्तं मयेति त्वां हीच्छता शुभमञ्जसा ॥”
<>तत्प्रचलितानुप्रेक्षादिमतं तत्रैव १५ अध्याये
<>विशेषंतो द्रष्टव्यम् ॥ * ॥
<>जैनशास्त्रोक्ततत्त्वादीनि यथा, तत्रैव २०
<>अध्याये ।
<>“शृणु तत्त्वं गणाधीश ! सार्द्धं द्बादशभिर्गणैः ।
<>तत्त्वादीनि प्रवक्ष्येऽहं स्वैकचित्तेन संप्रति ॥
<>जीवादिसत्पदार्थानां याथार्थ्यं तत्त्वमिष्यति ।
<>सम्यग् जैनागमे तत्त्वं विद्धि नान्यत् कुशासने ॥
<>जीवाजीवाश्रवबन्धः स्वम्बरो निर्ज्जरा शिवः ।
<>इत्युक्तानि जिनाधीशैः सप्त तत्त्वानि चागमे ॥
<>संसारिमुक्तभेदेन द्विधा जीवा रुवन्त्यहो ।
<>मुक्ता भेदविनिष्क्रान्ता अनन्तगुणभाजनाः ॥
<>भव्याभव्यप्रभेदेन द्विधा संसारिणोऽङ्गिनः ।
<>त्रसस्थावरभेदेन वा मुक्ति भवे गामिनः ॥
<>एकाक्षा विकलाक्षाः पञ्चाक्षास्त्रेधेति ते मताः ।
<>देवनारकतिर्य्यग्नृभेदा इति चतुर्व्विधाः ॥
<>एकद्वित्रिचतुःपञ्चेन्द्रियगेहोच्चपञ्चधा ।
<>पृथ्वप्तेजोमरुद्वृक्षत्रसभेदात् षडङ्गिनः ॥
<>संज्ञिनोऽसंज्ञिनोद्व्यक्षास्त्र्यक्षा हि चतु-
<>रिन्द्रियाः ।
<>एकाक्षा वादराः सूक्ष्माः सप्तधेत्यङ्गिराशयः ॥
<>पर्य्याप्तेतरभेदेन ताः सप्त जीवयोनयः ।
<>गुणिता अखिला जीवसमासाः स्युश्चतुर्द्दश ॥
<>अष्टधा धातवो वादरसूक्ष्मेण चतुर्व्विधा ।
<>नित्येतरनिकोता हि विकलत्रयदेहिनः ॥
<>संज्ञिनोऽसंज्ञिनः सुप्रतिष्ठिताः अप्रतिष्ठिताः ।
<>इति संसारिणो जीवभेदा एकोनविंशतिः ॥
<>ते पर्य्याप्तेरालब्धिपर्य्याप्तैर्वर्गिता भुवि ।
<>सर्व्वे जीवसमासाः सप्तपञ्चाशत्प्रमा मता ॥
<>स्थावराश्च द्बिचत्वारिंशद्भेदाः सुरनारकाः ।
<>द्विधापञ्चाक्षतिर्य्यञ्चश्चतुस्त्रिंशत्प्रमाः स्मृताः ॥
<>नवधा मानवाश्चैव नवधा विकलाङ्गिनः ।
[Page3-128-c+ 52]
<>इति जीवसमासाः स्युरष्टानवतिसंख्यकाः ॥
<>पृथवप्तेजःसमीरा अष्टधा वादरसूक्ष्मता ।
<>नित्येतरनिकोताश्चतुर्द्धा वादरसूक्ष्मतः ॥
<>निकोतसहितास्तद्रहिताः प्रत्येककायिनः ।
<>एकत्र मेलिता एते सर्व्वे भेदाश्चतुर्द्दश ॥
<>एकाक्षा गुणितास्ते द्विचत्वारिंशत्प्रमाः स्फुटम् ।
<>पर्य्याप्तकेतरालब्धिपर्य्याप्तैः स्युर्ज्जिनागमे ॥
<>द्विप्रकाराः सुराः स्युः पर्य्याप्तापर्य्याप्तभेदतः ।
<>तथा च नारको ज्ञेयो द्विधा दुःखाब्धिमध्यगः ॥
<>जलस्थलनभश्चारिणं संज्ञासंज्ञिभेदतः ।
<>षड्विधा गर्भजा जीवाः पञ्चेन्द्रियसमाह्वयाः ॥
<>भोगभूमिभवा जीवा द्विधा स्थलखगामिनः ।
<>ते सर्व्वे मेलिता अष्टभेदाश्च गुणिताः पुनः ॥
<>पर्य्याप्तेतरभेदाभ्यां षोडशैव भवत्यपि ।
<>संज्ञ्यसंज्ञित्वभेदाभ्यां जलस्थलखचारिणः ॥
<>षड्वासन्मूर्च्छितास्ते पर्य्याप्तियुक्तास्तथेतराः ।
<>भवन्त्यलब्धिपर्य्याप्तकाः प्रत्येकं किलाङ्गिनः ॥
<>कृता एकत्र ते सर्व्वे भेदा अष्टादशप्रमाः ।
<>गर्भसन्मूर्च्छिताः सर्व्वे स्युश्चतुस्त्रिंशदङ्गिनः ॥
<>आर्य्यम्लेच्छभवा भोगकुभोगभूमिजा नराः ।
<>अष्टभेदा मता वै पर्य्याप्तापर्य्याप्तभेदतः ॥
<>सन्मूर्च्छिनो मनुष्या अलब्धिपर्य्याप्तसंज्ञकाः ।
<>इति विश्वे भवन्त्यत्र नव भेदा नृयोनिजाः ॥
<>पर्य्याप्तादित्रिभेदेन गुणिता विकलाङ्गिनः ।
<>नवधा श्रीजिनैः प्रोक्ता ज्ञाननेत्रैर्व्वरागमे ॥
<>अष्टानवतिरेते जीवसमासा विचक्षणैः ।
<>विज्ञेया यत्नतस्तेषां दया कार्य्या मुमुक्षुभिः ॥
<>भूरोदकाग्निवाताख्या नित्येतरनिकोतकाः ।
<>सप्तसप्तपृथग्लक्षाश्च वनस्पतयो दश ॥
<>द्वित्रितुर्य्येन्द्रिया द्वौ द्वौ लक्षौ देवाश्च नारकाः ।
<>पशवो हि चतुर्लक्षाश्चतुर्द्दशनृजातयः ॥
<>चतुरशीतिलक्षा इमा जीवजातयोऽखिलाः ।
<>रक्षणीया प्रयत्नेन ज्ञात्वा दक्षैः स्वमुक्तये ॥
<>कोटीकोटैकानवनवतिलक्षाश्च कोटयः ।
<>सत्पञ्चाशत्सहस्रा इत्यखिलाङ्गिकुलान्यपि ॥
<>जीवितः प्रागनादौ हि जीविष्यति पुनः सदा ।
<>जीवत्ययं ततस्तज्ज्ञो जीवद्रव्यं किलोच्यते ॥
<>अक्षजाः पञ्च च प्राणा मनोवाक्कायतस्त्रयः ।
<>आयुरुच्छ्वासनिश्वासो दशेति संज्ञिनां मता ॥
<>असंज्ञिनां नवस्युस्ते विनात्र मनसाखिलाः ।
<>चतुरेन्द्रियजीवानां ह्यष्टौ कर्णैर्व्विना स्मृताः ॥
<>त्रीन्द्रियाणां विना चक्षुः सप्त प्राणाः प्रकीर्त्तिताः ।
<>द्वीन्द्रियाणां हि षट्प्राणाः कथिता नासिकां
<>विना ॥
<>मुखवाग्भ्यां विनैकाक्षाणां प्राणाः स्युश्चतुः-
<>प्रमाः ।
<>यथायोग्यमपर्य्याप्तानां ज्ञेयास्ते जिनागमे ॥
<>आहाराङ्गेन्द्रियोच्छ्वासनिश्वासवाक्यचेतसः ।
<>षड्वा पर्य्याप्तयश्चेति विज्ञेया संज्ञिदेहिनाम् ॥
<>विकला संज्ञिनां पञ्चपर्य्याप्तयो मनो विना ।
<>चतुःपर्य्याप्तयो ज्ञेया एकाक्षाणां वचो विना ॥
<>निश्चयेन भवेत् केवलज्ञानदृग्मयोऽसुमान् ।
[Page3-129-a+ 52]
<>अनन्तसुखवीर्य्याढ्यसिद्धसादृश्य एव हि ॥
<>व्यवहारेण मित्यादिविभावगुणसंयुतः ।
<>नेत्रादिदर्शनैर्युक्तः प्राणी कर्म्मकृतैः कलौ ॥
<>मूर्त्तपुद्गलसंयोगान्मूर्त्तो गीर्व्यवहारतः ।
<>अमूर्त्तो निष्कलः शुद्धो ज्ञानमूर्त्तिश्च निश्चयात् ॥
<>व्यवहारे नयेनाङ्ग्यनुपचारमृषात्मना ।
<>कर्म्मणो कर्म्मणां कर्त्ता भोक्ता तत्फलमञ्जसा ॥
<>उपचारमृषानाम्ना नयेन प्राणभृद्भुवि ।
<>कटवस्त्रगृहादीनां कर्त्ता च शिल्पिकर्म्मणाम् ॥
<>अशुद्धनिश्चयेनाङ्गी कर्त्ता च भावकर्म्मणाम् ।
<>रागद्वेषमदोन्मादशोकादिविषयात्मनाम् ॥
<>प्राग्वपुस्त्यजनान्मृत्युः प्रादुर्भावाद्यसम्भवः ।
<>द्रव्यरूपेण नित्यत्वं चतुर्गतिषु देहिनाम् ॥
<>जायतेऽतो गणाधीशैरुत्पादव्यय एव च ।
<>ध्रौव्यभावोऽत्र संप्रोक्तः सर्व्वेषां व्यवहारतः ॥
<>कायप्रमाण आत्मायं पर्य्यायनयतः क्वचित् ।
<>युक्तः प्रदेशसंहारविसर्पाभ्यां प्रदीपवत् ॥
<>विना सप्तसमुद्घातैर्निश्चयेन भवेत् पुनः ।
<>कर्म्मोत्पन्नाङ्गहीनाङ्गी ह्यसंख्यातप्रदेशमः ॥
<>वेदनाख्यः कषायाख्यो विकुर्व्वणसमाह्वयः ।
<>मारणान्तिकसंज्ञस्तेजसाहारकसंज्ञकौ ॥
<>केवलाख्यः समुद्घाताः सप्तेति श्रीजिनैर्मताः ।
<>कैवल्यतैजसाहारायोगिनां स्युः परेऽङ्गिनाम् ॥
<>पुण्यपापफलानां हि विविधानां चतुर्गतौ ॥
<>शर्म्माशर्म्मकराणां प्राणी भोक्ता व्यवहारतः ॥
<>स्वस्वरूपस्य कर्त्ता शुद्धनिश्चयनयादसौ ।
<>जन्ममृत्युजरातीतो न कर्त्ता बन्धमोक्षयोः ॥
<>अतोऽत्रात्माप्यसौ ध्येयो निर्व्विकल्पपदाश्रितैः ।
<>गुणैः सिद्धेन सादृश्यो ज्ञानमूर्त्तिरमूर्त्तिमान् ॥
<>यथाग्निकणिकेनात्र दह्यन्ते काष्ठराशयः ।
<>अनन्तकर्म्मकाष्ठानि तथाध्यानलवाग्निना ॥
<>दन्तभग्नो यथा नागो दंष्ट्र्याभग्नोक्षमो हरिः ।
<>स्वकार्य्ये च तथा ध्यानहीनः कर्म्मारिघातने ॥
<>चिन्तामणिश्च रत्नानां कल्पवृक्षोऽत्र शाखिनाम् ।
<>त्रिदशानां यथा शक्रो नृणां मध्ये परो जिनः ॥
<>आत्मतत्त्वञ्च तत्त्वानां पदार्थानां तथा महान् ।
<>स्वकीयात्मपदार्थो द्रव्याणां स्वद्रव्य एव हि ॥
<>इति मत्वा स्वसंसिद्ध्यै मनः कृत्वातिनिश्चलम् ।
<>विषयेभ्यो विनिष्क्रान्तं संवेगादिगुणाङ्कितम् ॥
<>सर्व्वद्रव्यबहिर्भूतोऽप्यनन्तगुणसागरः ।
<>सर्व्वावस्थासु सर्व्वत्र स्वात्मा ध्येयो मुमुक्षुभिः ॥
<>इत्यात्मतत्त्वमाख्याय तीर्थनाथो गणान् प्रति ।
<>मार्गणादिकमाख्यातुं प्रारेभे मार्गसिद्धये ॥
<>गतिरिन्द्रियकायौ हि योगवेदकषायकः ।
<>ज्ञानसंयमदृग्लेश्याभव्यसम्पत्कसंज्ञिनः ॥
<>आहारे मार्गणञ्चेति चतुर्द्दश निरूपिताः ।
<>जिनैस्तासु बुधैर्मृग्यो जीवतत्त्वो महांश्चिदे ॥
<>मिथ्याशासादनौ मिश्रो विरताख्यश्चतुर्थकः ।
<>वैदेशविरताख्यः प्रमत्तोऽप्रमत्तसंज्ञकः ॥
<>अपूर्व्वकरणो नाम्ना निवृत्तिकरणाभिधः ।
<>द्विसूक्ष्मसाम्परायोपशान्तक्षीणकषायकाः ॥
<>सयोग्ययोगिनामानौ सद्गुणाश्रयणादिमे ।
[Page3-129-b+ 52]
<>चतुर्द्दश जिनैः प्रोक्ता गुणस्थानगुणाकराः ॥
<>मुक्तेः सोपानमाला एते भव्यानां जिनोदिताः ।
<>अभव्यानां किलैको मिथ्यागुणस्थानशाश्वतः ॥
<>हीनाधिकगुणैर्युक्ता अन्येष्यास्तेषु धीयुतैः ।
<>गुणानां स्थानकेष्वङ्गिनः परीक्ष्य गुणव्रजैः ॥
<>इत्यादिवाक्सुधापूरैराप्लाव्य निखिलां सभाम् ।
<>अजीवतत्त्वमाख्यातुं पुनरारब्धवान् प्रभुः ॥
<>पुद्गलो बहुधा धर्म्मोऽधर्म्म आकाश एव हि ।
<>कालश्चेति जिनैः प्रोक्तो जीवद्रव्योऽत्र पञ्चधा ॥
<>पूरणाद्गलनाद्दक्षैः पुद्गलोऽयं निरूपितः ।
<>मूर्त्तोऽनेकविधः सार्थनामकः कर्म्मदेहकृत् ॥
<>अष्टौ स्पर्शा रसाः पञ्च वर्णाः पञ्च गन्धौ द्बिधा ।
<>इति विंशतिरस्यैव गुणाः प्रोक्ता द्विधात्मकाः ॥
<>शुद्धाणोर्येगुणाः शुद्धा मताः स्वाभाविकाश्च ते ।
<>गुणाः स्कन्धेषु ये शुद्धा विभवाख्या हि ते बुधैः ॥
<>अणुस्कन्धविभेदेन पुद्गलस्य द्बिधा स्थितिः ।
<>स्निग्धरूक्षमयाणूनां सङ्घातः स्कन्ध उच्यते ॥
<>अणवः कार्य्यलिङ्गाः स्युरत्रैकैकतयाखिलाः ।
<>नित्या द्रव्यार्थिकेनानित्याः पर्य्यार्थिकेन च ॥
<>सूक्ष्मसूक्ष्मास्तथा सूक्ष्माः सूक्ष्मस्थूलाभिधाः परे ।
<>स्थूलसूक्ष्मात्मकाः स्थूलाः स्थूलस्थूलाश्च पुद्गलाः ॥
<>एकोऽणुः सूक्ष्मसूक्ष्मः स्याददृश्यो नयनैर्नृणाम् ।
<>सूक्ष्मास्तेऽपि मताः सद्भिर्ये कर्म्ममयपुद्गलाः ॥
<>रसनस्पर्शनघ्राणश्रोत्रैर्ये यान्ति पुद्गलाः ।
<>व्यक्ततान्ते समुद्दिष्टाः सूक्ष्मस्थूला जिनागमे ॥
<>स्थूलसूक्ष्मा जिनैर्ज्ञेयाश्छायाज्योत्स्नातपादयः ।
<>जलव्यालादयः स्थूला उच्यन्ते पुद्गला बुधैः ॥
<>भूकायाद्रिविमानादयः स्थूलस्थूलपुद्गलाः ।
<>षड्भेदा इति तीर्थेशैः पुद्गला हि निरूपिताः ॥
<>शब्दो बन्धस्तथा सूक्ष्मः स्थूलः संस्थानसंज्ञकः ।
<>भेदस्तमस्तथाच्छायाद्युद्योतआतपादयः ॥
<>एते पुद्गलपर्य्याया विभावाख्या मता जिनैः ।
<>स्वाभाविकाश्च पर्य्याया अणुरूपाः पृथक्
<>पृथक् ॥
<>शरीरवाङ्मनःप्राणापानदुःखसुखादिकान् ।
<>कुर्व्वन्ति पुद्गला जीवानां मृत्युजीवितादिकान् ॥
<>जीवपुद्वलयोः साद्यकर्त्ता जिनैर्म्मतो गतौ ।
<>अमूर्त्तो निष्क्रियो धर्म्मो मत्स्यानाञ्च यथा जलम् ।
<>सहकारी मतो धर्म्मः स्थितौ पुद्गलजीवयोः ।
<>अमूर्त्तो निष्क्रियो नित्यो यथा च्छायाध्वगामि-
<>नाम् ॥
<>लोकालोकावभदेन द्विधाकाशस्त्वमूर्त्तिमान् ।
<>अवकाशप्रदः सर्व्वद्रव्याणां निष्क्रियोऽव्ययः ॥
<>पदार्था यत्र लोक्यन्ते लोकाकाशो मतो हि सः ।
<>तस्माद्बहिरनन्तोऽप्यलोकाकाशोऽस्ति केवलः ॥
<>धर्म्माधर्म्मैकजीवानां लोकाकाशस्य सन्ति च ।
<>असंख्याताः प्रदेशा हि पुद्गलानामनेकधा ॥
<>निश्चयव्यवहारेण द्विधा कालोऽतिनिष्क्रियः ।
<>द्रव्याणां सहकारी परिणतौ मूर्त्तिवर्ज्जितः ॥
<>समयादिमयः कालो व्यवहारोऽत्र लक्ष्यते ।
<>गोदोहादिक्रियाद्यैः परत्वापरत्वयोगतः ॥
<>भिन्नाभिन्नाणवो येऽत्र लोकाकाशे सुसंस्थिताः ।
[Page3-129-c+ 52]
<>राशयश्चैव रत्नानां स कालो निश्चयाभिधः ॥
<>एकत्र सह जीवेन षड्द्रव्या मुनिभिः स्मृताः ।
<>ते कालेन विना ज्ञेयाः पञ्चास्तिकायसंज्ञकः ॥
<>पुद्गलौघो य आयाति कर्म्मरूपोऽत्र रागिणः ।
<>द्रव्यभावविभेदेन द्विधा स आश्रवो भवेत् ॥
<>रागद्बेषादियुक्तेन परिणामेन येन हि ।
<>आश्रवन्त्यत्र कर्म्माणि स स्याद्भावाश्रवोऽ-
<>ङ्गिनाम् ॥
<>मिथ्यात्वपञ्चकं द्वादशधा विरतयोशुऽभाः ।
<>प्रमादा हि त्रयश्चैव योगाः पञ्चदशात्मकाः ॥
<>सर्व्वदुःखाकरीभूताः कषायाः पञ्चविशतिः ।
<>एतेऽत्र प्रत्यया ज्ञेया भावाश्रवनिबन्धनाः ॥
<>आयाति कर्म्मरूपेण पुद्गलौघोऽत्र योगिनः ।
<>द्रव्याश्रवः स विज्ञेयोऽप्यनन्तभवकारकः ॥
<>ध्यानाद्यैराश्रवो रुद्वो यैस्ते स्युर्मुक्तिवल्लभाः ।
<>अन्यथा विफलक्लेशस्तपोवृत्तादितः सताम् ॥
<>संश्लेषो जीवकर्म्मणोर्यः सम्बन्धो द्विधा मतः ।
<>भावद्रव्यप्रभेदेन विश्वाशर्म्माकरोऽशुभः ॥
<>बध्यन्ते येन भावेन रागादिदूषितेन हि ।
<>कर्म्माणि भावबन्धोऽत्र सोऽनन्तसंसृतिप्रदः ॥
<>प्रकृतिस्थितिबन्धानुभागप्रदेशतोऽङ्गिनाम् ।
<>चतुर्धा बन्ध आम्रातोऽत्रानेकविक्रियाकरः ॥
<>प्रकृतिः स्वभावः स्याच्च स्थितिः कालावधारणम् ॥
<>रसतुल्योऽनुभागः प्रदेशो जीवप्रदेशयुक् ॥
<>सप्रकृतिप्रदेशाख्यौ बन्धौ च योगतो सताम् ।
<>स्थित्यनुभागबन्धौ कषायैर्भवनिबन्धनौ ॥
<>यथा बन्धनबन्धो लभते दुःखमनेकशः ।
<>कर्म्मशृङ्खलबद्धोऽङ्गी तथा श्वभ्रादिदुर्गतौ ॥
<>सर्व्वाश्रवनिरोधो यो ध्यानाद्यैर्द्रव्यभावतः ।
<>स द्विधा संवरः प्रोक्तः स्वर्गमुक्त्यादिकारकः ॥
<>चैतन्यपरिणामो य एकीभूतो निजात्मकः ।
<>निर्व्विकल्पमयो ज्ञेयो भावसंवर एव सः ।
<>त्रयोदशविधं वृत्तं परो धर्म्मो दशात्मकः ।
<>द्विषड्भेदा अनुप्रेक्षाः परीषदजयोखिलः ॥
<>पञ्चधा संयमो ध्यानश्रुतास्यासंयमादयः ।
<>भवन्त्यमी सतां सर्व्वे भावसंवरकारणम् ।
<>निरोधः क्रियते योऽत्र कर्म्मणां यत्नतो बुधैः ।
<>सद्रव्यसंवरः प्रोक्तोऽप्यनन्तगुणसागरः ॥
<>संवरेण स्वयं ह्येत्य दत्तेऽत्रालिङ्गनं मुदा ।
<>सतां स्वस्त्रीव मुक्तिश्रीर्नान्यथा क्लशकोटिभिः ॥
<>प्राक्तनः कर्म्मबन्धो यः कालेन तपसाथवा ।
<>क्षीयते निर्ज्जरासासविपाकेन रता द्विधा ॥
<>कर्म्मपाकेन या जाता सविपाकाखिलात्मनाम् ।
<>सायभाजनिता हेया परकर्म्मनिबन्धनाः ॥
<>संवरेण समयात्र निर्ज्जरा क्रियते बुधैः ।
<>तपोभिः साविपाका प्रादेयानेकसुखाकरा ॥
<>निर्ज्जराकर्म्मणामत्र जायतेऽपि यथा यथा ।
<>आयाति निकटं मुक्तिस्तत्कारिणां तथा तथा ॥
<>अत्यन्तं योऽत्र विश्लेषः कर्म्मात्मनो स्वयोगिनाम् ।
<>काललब्ध्या स मोक्षः स्यात् द्रव्यभावाद्द्विधा-
<>त्मकः ॥
<>क्षये हेतुर्व्वरो यः परिणामोऽखिलकर्म्मणाम् ।
[Page3-130-a+ 52]
<>भावमोक्षः स विज्ञेयः कर्म्ममोचनहेतुकृत् ॥
<>समस्तकर्म्मदेहाद्यदैवात्मा जायते पृथक् ।
<>तदैव द्रव्यमोक्षः स्यादनन्तगुणदायकः ॥
<>आपादमस्तकान्तं यथा बद्धो बन्धनैर्दृढैः ।
<>मोचनाल्लभते सौख्यं तथा मुक्तो विधेः क्षयात् ॥
<>तस्मात् कर्म्मातिगो जीव एरण्डादिकबीजवत् ।
<>समयेन व्रजेदूर्द्ध्वं यावल्लोकाग्रमस्तकम् ॥
<>तत्रैवास्थानिरावाधः सोग्रे गमनवर्ज्जितः ।
<>सिद्धो धर्म्मोऽस्ति कायाभावादनन्तसुखा-
<>ब्धिगः ॥
<>तत्र भुक्ते निरावाधं स्वात्मजं विषयातिगम् ।
<>वृद्धिह्रासव्यपेतं स सिद्धः शुद्धो महान् सुखम् ॥
<>दुःखातीतं निरौपम्यं शाश्वतं मुखसम्भवम् ।
<>अवन्तं परमं ह्यन्यद्द्रव्यानप्रेक्षमेव हि ॥
<>यद्देवमनुजैः सर्व्वैः सुखं त्रैलोक्यगोचरम् ।
<>भुक्तं तस्मादनन्तं तज्जायते परमेष्ठिनाम् ॥
<>एकेन समयेनैव भूषितानां गुणाष्टकैः ।
<>नित्यानामशरीराणां सर्व्वोत्कृष्टं व्ययच्युतम् ॥
<>इति विविधविभागैः सप्ततत्त्वानि मुक्त्यै
<>दृगवगमसुवीजानि प्ररूप्यात्मवान् यः ।
<>परमुदमपि भव्यानाञ्चकार स्वबीजै-
<>रमृतपरमतुल्यैर्मेऽत्र दद्यात् स्वशक्तिम् ॥
<>पार्श्वः सर्व्वसुखाकरोऽसुखहरः पार्श्वं श्रिता
<>धर्म्मिणः
<>पार्श्वेणाशु समाप्यतेऽमरपदं पार्श्वाय मूर्द्ध्व्ना नमः ।
<>पार्श्वान्नास्ति हितङ्करो भवभृतां पार्श्वस्य मुक्तिः
<>प्रिया
<>पार्श्वे चित्तमहं दधेऽखिलचिदे मां पार्श्व ! पार्श्वं
<>नय ॥”
<>इति श्रीपार्श्वनाथचरित्रे २० सर्गः ॥ * ॥)
<>सनिकृष्टे, त्रि । इति हेमचन्द्रः ॥
<LEND>
