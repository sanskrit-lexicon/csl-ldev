<L>23317<pc>3-306<k1>प्राकृतप्रलयः<k2>प्राकृतप्रलयः
प्राकृतप्रलयः¦, पुं, (प्राकृतः प्रकृतिसम्बन्धी प्रलयः ।)
<>प्रकृतेर्लयः । तस्य विवरणम् । यथा, --
<>“निर्गुणस्य च नित्यस्य चाद्यन्तरहितस्य च ।
<>निमेषाणां सहस्रेण प्रकृतेर्द्दण्ड उच्यते ॥
<>षष्टिदण्डात्मकस्तस्य वासरश्च प्रकीर्त्तितः ।
<>मासस्त्रिंशद्दिवारात्रैर्व्वर्षं द्वादशमासकैः ॥
<>एवं गते शताब्दे च श्रीकृष्णे प्रकृतेर्लयः ।
<>प्रकृत्याञ्च प्रलीनायां तदैवं प्राकृतो लयः ॥
<>सर्व्वाः संहृत्य सा चैका महाविष्णोः प्रसूश्च या ।
<>कृष्णवक्षसि लीना च मूलप्रकृतिरीश्वरी ॥
<>शाक्ता वदन्ति तां दुर्गां विष्णुमायां सनातनीम् ।
<>सर्व्वशक्तिस्वरूपाञ्च परां नारायणीं सतीम् ॥
<>बुद्ध्यधिष्ठातृदेवीञ्च कृष्णस्य त्रिगुणात्मिकाम् ।
<>यन्मायया मोहिताश्च ब्रह्मविष्णुशिवादयः ॥
<>वैष्णवास्तां महालक्ष्मीं परां राधां वदन्ति ते ।
<>यदर्द्धाङ्गा महालक्ष्मीः प्रिया नारायणस्य च ॥
<>प्राणाधिष्ठातृदेवीञ्च प्रेम्णा प्राणाधिकां वराम् ।
<>शश्वत् प्रेममयीं शक्तिं निर्गुणां निर्गुणस्य च ॥
<>नारायणश्च शम्भुश्च संहृत्य स्वगणान् बहून् ।
<>शुद्धसत्त्वस्वरूपी च कृष्णे लीनश्च निर्गुणे ॥
<>गोपा गोप्यश्च गावश्च सुरभ्यश्च नराधिप ! ।
<>सर्व्वे लीनाः प्रकृत्याञ्च प्रकृतिः प्रकृतीश्वरे ! ॥
<>महाविष्णौ विलीनाश्च सर्व्वे ते क्षुद्रविष्णवः ।
<>महाविष्णुः प्रकृत्याञ्च सा चैवं परमात्मनि ॥
<>प्रकृतिर्योगनिद्रा च श्रीकृष्णनेत्रपद्मयोः ।
<>अधिष्ठानं चकारैवं मायया चेश्वरेच्छया ॥
<>प्रकृतेर्व्वासरं यावन्मितं कालं प्रकीर्त्तितम् ।
<>तावद्वृन्दावने निद्रा कृष्णस्य परमात्मनः ॥
<>अमूल्यरत्नतल्पे च वह्निशुद्धांशुकार्च्चिते ।
<>गन्धचन्दनमाल्याढ्ये वायुना सुरभीकृते ॥
<>पुनः प्रजागरे तस्य सर्व्वसृष्टिर्भवेत् पुनः ।
<>एवं सर्व्वे प्राकृतिकाः श्रीकृष्णं निर्गुणं विना ॥”
<>इति ब्रह्मवैवर्त्ते प्रकृतिखण्डे ५१ अध्यायः ॥ * ॥
<>अपि च ।
<>“प्रकृतौ संस्थितो यस्मात् सर्व्वस्तन्मात्रसञ्चयः ।
<>अहङ्कारमहत्तत्त्वगतो यत् प्राकृतो लयः ॥
<>प्रकृतौ संस्थितो व्यक्तमतीतप्रलयस्तु यत् ।
<>तस्मात् प्राकृतसंज्ञोऽयमुच्यते प्रतिसञ्चरः ॥
<>अयं यः कथितो विप्राः प्राकृताख्यो महालयः ॥”
<>इति कालिकापुराणे २४ अध्यायः ॥
<LEND>
