<L>36952<pc>5-188<k1>षडाननः<k2>षडाननः
षडाननः¦, पुं, (कृत्तिकादीनां षण्णां स्तनपानार्थे
षट् आननानि यस्य ।) कार्त्तिकेयः । इत्यमरः ॥
(यथा, महाभारते । ३ । २३१ । २० ।
[Page5-188-c+ 52]
“स्तोष्यामि देवैरृषिभिश्च जुष्टं
भक्त्या गुहं नामभिरप्रमेयम् ।
षडाननं शक्तिधरं सुवीरं
निबोध चैतानि कुरुप्रवीर ! ॥”)
तस्य कार्त्तिकेयनामकारणं यथा, --
“अग्निपुत्त्रः कुमारस्तु शरस्तम्बे व्यजायत ।
तस्य साखो विशाखश्च नैगमेयश्च पृष्ठजः ॥
अपत्यं कृत्तिकानाञ्च कार्त्तिकेयस्ततः स्मृतः ॥”
इति मात्स्ये ५ अध्यायः ॥
(षट्सु वदनेषु, क्ली । यथा, रघः । १४ । २२ ।
“सर्व्वासु मातृष्वपि वत्सलत्वात्
स निर्व्विशेषप्रतिपत्तिरासीत् ।
षडाननापीतपयोधरासु
नेता चमूनामिव कृत्तिकासु ॥”)
<LEND>
