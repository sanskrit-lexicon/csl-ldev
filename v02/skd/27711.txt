<L>27711<pc>3-758<k1>मूर्च्छा<k2>मूर्च्छा
मूर्च्छा¦, स्त्री, (मूर्च्छ् + “गुरोश्च हलः ।” ३ । ३ ।
<>१०३ । इति अः टाप् ।) संमोहः । तत्पर्य्यायः ।
<>कश्मलम् २ मोहः ३ । इत्यमरः । २ । ८ । १०९ ।
<>मूर्च्छनम् ४ । इति शब्दरत्नावली ॥ मूर्च्छायः
<>५ । अथ मूर्च्छाधिकारः । तत्र मूर्च्छाया
<>निदानपूर्व्विकां संप्राप्तिमाह ।
<>“क्षीणस्य बहुदोषस्य विरुद्धाहारसेविनः ।
<>वेगाघातादभिघाताद्धीनसत्त्वस्य वा पुनः ॥
<>करणायतनेषूग्रा वाह्येष्वभ्यन्तरेषु च ।
<>निविशन्ते यदा दोषास्तदा मूर्च्छन्ति मानवाः ॥”
<>बहुदोषस्य अधिकदोषस्य । न त्वनेकदोषस्य
<>तदा मूर्च्छा त्रिदोषजैव स्यात् तथवास्तु को
[Page3-759-a+ 52]
<>दोषः तन्न । पृथग्दोषजानां मूर्च्छानां वक्ष्य-
<>माणत्वात् । वेगाघातात् मलादौ अभिघातात्
<>लगुडादिना हीनसत्त्वस्य स्वल्पसत्त्वगुणस्य
<>अर्थादधिकतमोगुणस्य यत उक्तं मूर्च्छा पित्त-
<>तमःप्रायेति करणायतनेषु करणं मनस्तस्या-
<>यतनेषु स्थानेषु वाह्येषु कर्म्मेन्द्रियेषु । अभ्यन्त-
<>रेषु बुद्धीन्द्रियेषु ॥ * ॥ सामान्यं लक्षणमाह ।
<>“संज्ञावहासु नाडीषु पिहितास्वनिलादिभिः ।
<>तमोऽभ्युपैति सहसा सुखदुःखव्यपोहकृत् ॥
<>सुखदुःखव्यपोहाच्च नरः पतति काष्ठवत् ।
<>मोहो मूर्च्छेति तां प्राहुः सड्विधा सा प्रकी-
<>र्त्तिता ॥”
<>तमोगुणः अज्ञानहेतुः । अभ्युपैति आगच्छति ।
<>सुखदुःखव्यपोहकृत् सुखदुःखज्ञाननाशकरम् ।
<>नष्टे सुखदुःखज्ञाने नरः काष्ठवत् पतति तां
<>मोहो मूर्च्छेति प्राहुरित्यन्वयः । मूर्च्छाया
<>मूर्च्छायोऽपि पर्य्यायः । यत उक्तम् ।
<>“संज्ञोपघातो मूर्च्छायो मूर्च्छा स्यान्मूर्च्छनं
<>तथा ।
<>कश्मलं प्रलयो मोहः संन्यासस्तु मृतोपमः ॥”
<>इति ॥
<>षडपि मूर्च्छा विवृणोति ।
<>“वातादिभिः शोणितेन मद्येन च विषेण च ।
<>षट्स्वप्येतासु पित्तन्तु प्रभुत्वेनावतिष्ठते ॥”
<>यत उक्तम् । मूर्च्छा पित्ततमःप्रायेति ॥ * ॥
<>पूर्व्वरूपमाह ।
<>“हृत्पीडा जृम्भणं ग्लानिः संज्ञादौर्ब्बल्यमेव च ।
<>सर्व्वासां पूर्व्वरूपाणि यथास्वं ता विभावयेत् ॥”
<>तत्र वातिकं मूर्च्छायमाह ।
<>“नीलं वा यदि वा कृष्णमाकाशमथवारुणम् ।
<>पश्यंस्तमः प्रविशति शीघ्रञ्च प्रतिबुध्यते ॥
<>वेपथुश्चाङ्गमर्द्दश्च प्रपीडा हृदयस्य च ।
<>कार्श्यं श्यावारुणा छाया मूर्च्छाये वातसम्भवे ॥”
<>नीलं नीलवर्णम् । कृष्णं कज्जलाभम् । अरुणं
<>अव्यक्तरागम् । तमः प्रविशति मूर्च्छति ।
<>श्यावारुणा च्छाया गात्रस्य ॥ * ॥ पैत्तिकमाह ।
<>“रक्तं हरितवर्णं वा वियत् पीतमथापि वा ।
<>पश्यंस्तमः प्रविशति सस्वेदः प्रतिबुध्यते ॥
<>सपिपासः ससन्तापो रक्तपीताकुलेक्षणः ।
<>सम्भिन्नवर्च्चाः पीताभो मूर्च्छाये पित्तसम्भवे ॥”
<>श्लैष्मिकमाह ।
<>“मेघसङ्काशमाकाशं तमोभिर्व्वा घनैर्वृतम् ।
<>पश्यंस्तमः प्रविशति चिराच्च प्रतिबुध्यते ॥
<>गुरुभिः प्रावृतैरङ्गैर्यथैवार्द्रेण चर्म्मणा ।
<>सप्रसेकः सहृल्लासो मूर्च्छाये कफसम्भवे ॥”
<>मेघसङ्काशं शुभ्रमेघसङ्काशमित्यर्थः । यत आह
<>सुश्रुतः ।
<>“कफेन पश्येद्रूपाणि श्वेताभ्रप्रतिमानि तु ।”
<>घनैर्निविडैस्तमोभिः । गुरुभिरङ्गैरुपलक्षितः ।
<>सुश्रुतेन मूर्च्छायः षड्विघ उक्तः ॥ * ॥ चरकस्तु
<>सान्निपातिकमपि मूर्च्छायमाह ।
<>“सर्व्वाकृतिः सन्निपातादपस्मार इवागतः ।
[Page3-759-b+ 52]
<>स जन्तुं पातयत्याशु विना बीभत्सचेष्टितैः ॥”
<>अपस्मार इव तेन महताभिघातेन पतात
<>चिरेण प्रतिबुध्यते । तर्हि तयोः को भेद इत्यत
<>आह । स सान्निपातिको मूर्च्छायः विना बीभत्स-
<>चेष्ठितैः फेनवमनदन्तघट्टनाक्षिविकृत्यादिभिः
<>विना पातयति ॥ * ॥ रक्तजाया मूर्च्छाया
<>निदानमाह ।
<>“पृथिव्यम्भस्तमोरूपं रक्तगन्धस्तदन्वयः ।
<>तस्माद्रक्तस्य गन्धेन मूर्च्छन्ति भुवि मानवाः ॥”
<>तमोरूपं तमोबहुलम् । मानवाश्च ये तामसाः
<>न तु सात्त्विका राजसाश्च । अत्रैके वदन्ति
<>नैषा युक्तिः समीचीना तर्हि चम्पकादिगन्धे-
<>नापि मूर्च्छा प्रसज्येत तत्रापि गन्धस्य पार्थिव-
<>त्वात् । अत आह ।
<>“द्रव्यस्वभाव इत्येके यद्दृष्ट्वापि विमुह्यति ।”
<>अत्राह भोजः ।
<>“दर्शनादसृजस्तज्जाद्गन्धाच्चैव प्रमुह्यति ॥”
<>रक्तेन मूर्च्छितस्य लक्षणमाह ।
<>“स्तब्धाङ्गदृष्टिस्त्वसृजा गूढोच्छ्वासस्तु
<>मूर्च्छितः ।”
<>मद्यजविषजयोर्निदानमाह ।
<>“गुणास्तीव्रतरत्वेन स्थितास्तु विषमद्ययोः ।
<>त एव तस्मात्ताभ्यान्तु मोहौ स्यातां यथेरितौ ॥”
<>ये गुणा लघुरूक्षासु विशदव्यवायितीक्ष्णा-
<>विकासिसूक्ष्मोष्णानिर्द्देश्यरसत्वादयः । तैलादौ
<>द्रव्ये व्यस्ताः तीव्राश्च सन्ति त एव गुणाः
<>विषमद्ययोस्तु तीव्रतरत्वेन स्थिताः । तत्रापि
<>भेदः । त एव मद्ये दृश्यन्ते विषे तु बलवत्तरा
<>इति ॥ * ॥ मद्यजाया मूर्च्छाया लक्षणमाह ।
<>“मद्येन प्रलपन् शेते नष्टविभ्रान्तमानसः ।
<>गात्राणि विक्षिपन् भूमौ जरां यावन्न याति
<>तत् ॥”
<>नष्टविभ्रान्तमानसः नष्टं सर्व्वथा स्मृतिहीनं
<>विभ्रान्तं रज्जौ सर्पज्ञानयुक्तं मानसं यस्य सः ।
<>जरां जीर्णताम् । तत् मद्यम् ॥ * ॥ विषजाया
<>लक्षणमाह ।
<>“वेपथुस्वप्नतृष्णाः स्युस्तमश्च विषमूर्च्छिते ।
<>वेदितव्यं तीव्रतरं यथास्वं विषलक्षणम् ॥”
<>विषस्य मूलकन्दफलपत्रक्षीरादिभेदभिन्नस्य यथा
<>स्वकं स्वकं लक्षणमुक्तं सौश्रुते कल्पस्थाने तल्ल-
<>क्षणं मद्यापेक्षया तीव्रतरं वेदितव्यम् । ननु
<>संज्ञानाशेन साधर्म्म्यान्मूर्च्छाभ्रमतन्द्रादीनां को
<>भेद इत्यत आह ।
<>“मूर्च्छा पित्ततमःप्रायारजःपित्तानिलाद्भ्रमः ।
<>तमोवातकफात्तन्द्रा निद्रा श्लेष्मतमोभवा ॥”
<>रजःपित्तानिलाद्भ्रम इति नात्र समुच्चयः ।
<>केवलपित्तज्वरे भ्रमस्योक्तत्वात् । भ्रमश्चक्रारूढ-
<>स्येव भ्रमद्वस्तुज्ञानं स्वदेहस्य भ्रमत इव ज्ञानं
<>वा ॥ * ॥ तन्द्राया लक्षणमाह ।
<>“इन्द्रियार्थेष्वसंवित्तिर्गौरवं जृम्भणं क्लमः ।
<>निद्रार्त्तस्येव यस्येहा तस्य तन्द्रां विनिर्द्दिशेत् ॥”
<>इन्द्रियाणामर्थः प्रयोजनं येषु तेषु अर्थाद्
[Page3-759-c+ 52]
<>विषयेषु असंवित्तिः असम्यक् ज्ञानम् । इति
<>इन्द्रियार्थासम्यग्ज्ञानादि । निद्रायां प्रबुद्धस्य
<>क्लमाभावस्तन्द्रायान्तु प्रबोधितस्यापि क्लम इत्य-
<>नयोर्भेदः ॥ * ॥ क्लमस्य लक्षणमाह ।
<>“योऽनायासः श्रमो देहे प्रवृद्धः श्वासवर्जितः ।
<>क्लमः स इति विज्ञेय इन्द्रियार्थप्रबाधकः ॥”
<>इन्द्रियार्थप्रबाधकः इन्द्रियाणां बुद्धीन्द्रियाणां
<>कर्म्मेन्द्रियाणाञ्च अर्थः प्रयोजनं विषयग्रहणं
<>तस्य प्रबाधकः आवल्येन ॥ * ॥ निद्रालक्षण-
<>माह ।
<>“यदा तु मनसि क्लान्ते कर्म्मात्मानः क्लमा-
<>न्विताः ।
<>विष्येभ्यो निवर्त्तन्ते तदा स्वपिति मानवः ॥”
<>क्लान्ते ग्लाने श्रान्त इति यावत् । कर्म्मात्मानः
<>कर्म्मेन्द्रियाणि ज्ञानेन्द्रियाणि च क्लमान्विताः
<>श्रान्ताः ॥ * ॥ संन्यासस्य संप्राप्तिपूर्व्वकं
<>लक्षणमाह ।
<>“वाग्देहमनसां चेष्टामाक्षिप्यातिबला मलाः ।
<>संन्यस्यन्त्यबलं जन्तुं प्राणायतनमाश्रिताः ॥
<>स ना संन्याससंन्यस्तः काष्ठीभूतो मृतोपमः ।
<>प्राणैर्विमुच्यते शीघ्रं मुक्त्वा सद्यःफलां क्रियाम् ॥”
<>आक्षिप्य विनाश्य संन्यस्यन्ति मूर्च्छयन्ति ।
<>प्राणायतनं हृदयम् । संन्यस्तः मूर्च्छितः ।
<>काष्ठीभूतः क्रियारहितः । अतएव मृतोपम
<>इति । सद्यःफलां क्रियां सूचीव्यधनजनावपीडन-
<>कपिकच्छुघर्षणवृश्चिकादिदंशनादिरूपाम् ॥ * ॥
<>संन्यासस्य मूर्च्छातो भेदमाह ।
<>“दोषेषु मदमूर्च्छाया गतवेगेषु देहिनः ।
<>स्वयमप्युपशाम्यन्ति संन्यासो नौषधैर्विना ॥”
<>मदमूर्च्छायाः मदः अप्रवृद्ध उन्मादः । मूर्च्छायाः
<>मूर्च्छाः ॥ * ॥ अथ मूर्च्छायाश्चिकित्सा ।
<>“सेकावगाहा मणयः सहाराः
<>शीताः प्रदेहा व्यजनानिलाश्च ।
<>शीतानि पानानि च गन्धवन्ति
<>सर्व्वासु मूर्च्छास्वनिवारितानि ॥”
<>मणयश्चन्द्रकान्तादयः । हाराः मुक्तादिहाराः ।
<>शीताः प्रदेहाः सकर्पूरचन्दनाद्यनुलेपनानि ।
<>शीतानि पानानि सितामलकादिपानकानि ।
<>गन्धवन्ति कर्पूरादिसुगन्धवन्ति । सर्व्वासु मूर्च्छा-
<>स्वनिवारितानि । अस्यायमभिप्रायः । सेकादी-
<>न्यासु मूर्च्छासु हितान्येव किन्तु वातश्लेष्मजा-
<>स्वपि मूर्च्छासु न निवारितानि । तत्रापि
<>पित्तस्य प्राधान्यात् ।
<>“सिद्धानि वर्गे मधुरे पयांसि
<>सदाडिमा जाङ्गलजा रसाश्च ।
<>तथा यवा लोहितशालयश्च
<>मूर्च्छासु पथ्याः ससतीनमुद्गाः ॥”
<>सतीनः कलायः ।
<>“कोलमज्जोषणोशीरं केशरं शीतवारिणा ।
<>पीतं मूर्च्छा जयेल्लीढा कृष्णा वा मधुसंयुता ॥
<>शीतेन तोयेन भृशं मृणालं
<>कृष्णाञ्च पथ्यां मधुनावलिह्यात् ।
[Page3-760-a+ 52]
<>कुर्य्याच्च नासावदनावरोधं
<>क्षीरं पिबेद्वाप्यथ मानुषीणाम् ॥
<>द्राक्षासितादाडिमलाजवन्ति
<>कह्वारनीलोत्पलपद्मवन्ति ।
<>पिबेत् कषायाणि च शीतलानि
<>पित्तज्वरं यानि च यापयन्ति ॥
<>शिरीषबीजगोमूत्रकृष्णामरिचसैन्धवैः ।
<>अञ्जनं स्यात् प्रबोधाय सरसोनशिलावचैः ॥”
<>अन्यच्च ।
<>“अञ्जनं सम्यगारब्धं मधुसिन्धुशिलोषणैः ।
<>प्रमोहद्रोहि भवति भाषितं भिषजांवरैः ॥”
<>शिला मनःशिला । उषणं मरीचम् ।
<>“मधूकसारसिन्धूत्थवचोषणकणाः समाः ।
<>श्लक्ष्णं पिष्ट्वाम्भसा नस्यं कुर्य्यात् संज्ञाप्रबो-
<>धनम् ॥”
<>अथ रक्तजादीनां मूर्च्छानां चिकित्सा ।
<>“रक्तजायान्तु मूर्च्छायां हितः शीतकृइया-
<>विधिः ।
<>मद्यजायां पिबेन्मद्यं निद्रां सेवेत वा सुखम् ।
<>विषजानां विषघ्नानि भेषजानि प्रयोजयेत् ॥”
<>अथ संन्यासस्य चिकित्सा ।
<>“प्रभूतदोषस्तमसोऽतिरेकात्
<>संमूर्च्छितो नैव विबुध्यते यः ।
<>संन्यस्तसंज्ञः स हि दुश्चिकित्स्यो
<>नरो भिषग्भिः परिकीर्त्तितोऽसौ ॥
<>अञ्जनान्यवपीडश्च धूमाः प्रधमनानि च ।
<>सूचीभिस्तोदनं शस्तं दाहः पीडा नखान्तरे ॥
<>लुञ्चनं केशलोम्नाञ्च दन्तैर्दशनमेव च ।
<>आत्मगुप्तावघर्षश्च हितस्तस्य प्रबोधने ॥”
<>अवपीडः कल्कीकृतौषधरसस्य नासापुटे
<>दानम् । तस्य संन्यस्तस्य ॥ * ॥ अथ मूर्च्छायां
<>रसः ।
<>“कणामधुयुतं सूतं मूर्च्छायां प्राशयेद् भिवक् ।
<>शीतसेकावगाहादि सर्व्वाङ्गे पीडनं हठात् ॥”
<>सूतं मारितम् ।
<>“ताम्रचूर्णं समोशीरं केशरं शीतवारिणा ।
<>पीतं मूर्च्छां द्रुतं हन्यात् वृक्षमिन्द्राशनिर्यथा ॥”
<>ताम्रचूर्णं मारितताम्रचूर्णम् ॥ * ॥ अथ भ्रमस्य
<>चिकित्सा ।
<>पिबेद्दुरालभाक्वाथं सघृतं भ्रमशान्तये ।
<>पथ्याक्वाथेन संसिद्धं घृतं धात्रीरसेन वा ॥
<>शुण्ठीकृष्णाशताह्वानां साभयानां पलं पलम् ।
<>गुडस्य षट् पलान्येषा गुटिका भ्रमनाशिनी ॥
<>ताम्रं दुरालभाक्वाथैः पीतन्तु घृतसंयुतम् ।
<>निवारवेद्भ्रमं शीघ्रं तं यथा शम्भुभाषितम् ॥”
<>अथ तन्द्राया अतिनिद्रायाश्चिकित्सा ।
<>“तुरङ्गलालालवणोत्तमेन्दु-
<>मनःशिलामागधिकामधूनि ।
<>नियोजितान्यक्ष्णि विनिश्चयेन
<>तन्द्रां सनिद्रां विनिवारयन्ति ॥”
<>इन्द्रः कर्पूरम् ।
<>“सैन्धवं श्वेतमरिचं सर्षपः कुष्ठमेव च ।
[Page3-760-b+ 52]
<>वस्तमूत्रेण संपिष्टं नस्यं तन्द्रानिवारणम् ॥”
<>श्वेतमरिचं सिग्रुबीजम् ।
<>“शुण्ठीकणागस्तिरसोषणानि
<>नस्येन तन्द्राधिजयोल्वणानि ।
<>क्षुद्रामृतापौष्करनागराणि
<>भार्गीशिवाभ्यां क्वथितानि पानात् ॥”
<>शिवा हरीतकी । इति मूर्च्छाभ्रमतन्द्राति-
<>निद्रासंन्यासाधिकारः । इति भावप्रकाशः ॥
<>(अथास्यां पथ्यविधिः ।
<>“सेकावगाहौ मणयः सहाराः
<>शीताः प्रदेहा व्यजनानिलश्च ।
<>शीतानि पानानि च गन्धवन्ति
<>धारागृहं शीतमरीचिरोचिः ॥
<>धूमोऽञ्जनं लावणमस्रमोक्षो
<>दाहश्च सूचीपरितोदनानि ।
<>रोम्नां कचानामपि कर्षणानि
<>नखान्तपीडा दशनोपदंशः ॥
<>नासामुखद्बारमरुन्निरोधो
<>विरेचनच्छर्द्दनलङ्घनानि ।
<>क्रोधो भयं दुःखकरी च शय्या
<>कथा विचित्रा च मनोहरा च ॥
<>छायानभोऽम्भःशतधौतसर्पि-
<>र्मृदूनि तिक्तानि च लाजमण्डः ।
<>जीर्णा यवा लोहितशालयश्च
<>कौम्भं हविर्मुद्गसतीनयूषाः ॥
<>धन्वोद्भवा मांसरसाश्च रागाः
<>सषाडवा गव्यपयः सिता च ।
<>पुराणकुष्माण्डपटोलमोच-
<>हरीतकीदाडिमनारिकेलम् ॥
<>मधूकपुष्पाणि च तण्डुलीय
<>उपोदिकान्नानि लघूनि चापि ।
<>प्रनीरनीरं सितचन्दनानि
<>कर्पूरनीरं हिमवालुका च ॥
<>अत्युच्चशब्दोऽद्भुतदर्शनानि
<>गीतानि वाद्यान्यपि चोत्कटानि ।
<>श्रमः स्मृतिश्चिन्तनमात्मबोधा-
<>धैर्य्यञ्च मूर्च्छावति पथ्यवर्गः ॥”
<>अथापथ्यविधिः ।
<>“ताम्बूलं पत्रशाकानि दन्तघर्षणमातपम् ।
<>विरुद्धान्यन्नपानानि व्यवायं स्वेदनं कटुम् ।
<>तृड्निद्रयोर्वेगरोधं तक्रं मूर्च्छामयी त्यजेत् ॥”
<>इति वैद्यकपथ्यापथ्यविधौ मूर्च्छाधिकारे ॥)
<LEND>
