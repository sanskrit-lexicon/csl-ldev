<L>25807<pc>3-579<k1>मण्डूरं<k2>मण्डूरं
मण्डूरं¦, क्ली, पुं, लौहमलम् । ततपर्य्यायः ।
शिङ्घाणम् २ । इत्यमरः । २ । ९ । ९८ ॥
सिंहानं ३ । सिंहाणं ४ । मण्डते लोहं वेष्टते
अग्निदाहे लोहाद्विभजते वा मण्डयति भूष-
यति औषधत्वाद्रोगिणमिति वा मण्डूरं कि
मडि भूषे मडि ङ विभागे वेष्टे नाम्नीति
ऊरः । इति तट्टीकायां भरतः ॥ अस्य गुणः ।
लौहगुणतुल्यः । शतवर्षोर्द्ध्वं मण्डूरमुत्तमम् ।
अशीतिवर्षीयं मध्यमम् । षष्टिवर्षीयमधमम् ।
अतो न्यूनं विषतुल्यम् । यथा, --
“यल्लोहं यद्गुणं प्रोक्तं तत्किट्टञ्चापि तद्गुणम् ।
शतोर्द्धमुत्तमं किट्टं मध्यञ्चाशीतिवार्षिकम् ॥
अधभं षष्टिवर्षीयं ततो हीनं विषोपमम् ॥”
इति रसेन्द्रचिन्तामणिः ॥
(तथा चास्य पर्य्यायान्तरम् । मण्डूरं लोहजं
किट्टम् । इति वैद्यकरत्नमालायाम् ॥ अस्य
उत्पतिर्गणाश्च यथा, --
[Page3-580-a+ 52]
“ध्मायमानस्य लोहस्य मलं मण्डूरमुच्यते ।
लोहसिंहानिका किट्टी सिंहाणञ्च निगद्यते ॥
यल्लोहं यद्गुणं प्रोक्तं तत्किट्टमपि तद्गुणम् ॥”
इति भावप्रकाशस्य पूर्व्वखण्डे प्रथमे भागे ॥
“ये गुणा मारिते मुण्डे ते गुणा मुण्डकिट्टके ।
तस्मात् सर्व्वत्र मण्डूरं रोगशान्त्यै प्रयोजयेत् ॥”
अथास्य मारणविधिर्यथा, --
“दग्ध्राक्षकाष्ठैर्मलमायसन्तु
गोमूत्रनिर्व्वापितमष्टवारान् ।
विचूर्ण्य लीढं मधुनाचिरेण
कुम्भाह्वयं पाण्डुगदं निहन्ति ॥”
इति वैद्यकरसेन्द्रसारसंग्रहे जारणमारणा-
धिकारे ॥)
<LEND>
