<L>29493<pc>4-126<k1>राजा<k2>राजा
राजा¦, [न्] पुं, (राजते शोभते इति । राज् +
<>“कणिन् युवृषितक्षिराजीति ।” उणा० १ ।
<>१५६ । इति कणिन् ।) प्रभुः । नृपतिः । (यथा-
<>रघुः । ४ । ११ ।
<>“यथा प्रह्लादनात् चन्द्रः प्रतापात् तपनो
<>यथा ।
<>तथैव सोऽभूदन्वर्थो राजा प्रकृतिरञ्जनात् ॥”)
<>क्षत्त्रियः । (यथा, मनुः । २ । ३२ ।
<>“शर्म्मवद्ब्राह्मणस्य स्यात् राज्ञो रक्षासम-
<>न्वितम् ।
<>वैश्यस्य पुष्टिसंयुक्तं शूद्रस्य प्रैष्यसंयुतम् ॥”)
<>चन्द्रः । यक्षः । इन्द्रः । इति मेदिनी ॥ उत्तर-
<>पदे चेत् श्रेष्ठार्थवाचकः ॥ अथ नृपतेः
<>पर्य्यायः । राट् २ पार्थिवः ३ क्ष्माभृत् ४ नृपः ५
[Page4-126-c+ 52]
<>भूषः ६ महीक्षित् ७ । इत्यमरः ॥ नरपतिः ८
<>पार्थः ९ नृपतिः १० भूपालः ११ भूभृत् १२
<>महीपतिः १३ नाभिः १४ नाराट् १५
<>भूमीन्द्रः १६ नरेन्द्रः १७ नायकाधिपः १८ ।
<>इति शब्दरत्नावली ॥ प्रजेश्वरः १९ भूमिपः २०
<>इनः २१ दण्डधरः २२ अवनीपतिः २३
<>स्कन्दः २४ स्कन्धः २५ भूभुक् २६ अर्थपतिः २७ ।
<>इति जटाधरः ॥ * ॥ अस्य व्युत्पत्तिर्यथा, --
<>“महता राजराज्येन पृथुर्वैण्यः प्रतापवान् ।
<>सोऽभिषिक्तो महातेजा विधिवद्धर्म्मकोविदैः ॥
<>पित्रापरञ्जितास्तस्य प्रजास्तनानुरञ्जिताः ।
<>अनुरागात्ततस्तस्य नाम राजेत्यभाषत ॥”
<>इति विष्णुपुराणे १ अंशे १३ अध्यायः ॥
<>अपि च ।
<>“रागी राजसिकं स्वर्ग्यं कुरुते कर्म्म रागतः ।
<>रागान्धाश्च राजसिकास्तेन राजा प्रकीर्त्तितः ॥”
<>इति ब्रह्मवैवर्त्ते गणपतिखण्डे ३५ अध्यायः ॥ * ॥
<>तस्य सर्व्वपितृत्वं यथा, --
<>शच्युवाच ।
<>“शृणु वत्स ! महाराज हे तात ! भयभञ्जन ।
<>भयत्राता च राजा च सर्व्वेषां पालकः पिता ॥
<>भ्रष्टश्रीश्च महेन्द्रोऽद्य त्वञ्च स्वर्गे नृपोऽधुना ।
<>यो राजा स पिता पाता प्रजानामेष निश्चयः ॥”
<>इति ब्रह्मवैवर्त्ते श्रीकृष्णजन्मखण्डे ५९ अध्यायः ॥
<>पृथोरेवादौ राजा इति संज्ञा आसीत् । यथा,
<>“देवैर्विप्रैस्तथा सर्वैरभिषिक्तो महामनाः ।
<>राज्ञाञ्चैवाधिकारे वै पृथुर्वैण्यः प्रतापवान् ॥
<>तदा पित्रा प्रजाः सर्व्वाः कदा नैवानुरञ्जिताः ।
<>तेनानुरञ्जिताः सर्व्वाः सुखैर्म्मुमुदिरे तदा ।
<>अनुरागात्तस्य वीरस्य नाम राजेत्यभाषत ॥”
<>इति पाद्मे भूखण्डे २९ अध्यायः ॥ * ॥
<>अथ राजलक्षणम् ।
<>“सोऽपि कृष्णपटे बालं दृष्ट्वाशीविषपीडितम् ।
<>नरेन्द्रलक्षणोपेतं चिन्तामाप नरेश्वरः ॥
<>तस्यास्यं चन्द्रविम्बाभं सुभ्रु रम्यं समुन्नसम् ।
<>नीलाः केशाः कुञ्चिताश्च समा दीर्घास्तर-
<>ङ्गिताः ॥
<>राजीवनेत्रयुगलो विम्बोष्ठपुटसंवृतः ।
<>चतुर्द्दंष्ट्रश्चतुष्किष्कुर्द्दीर्घास्यो दीर्घबाहुकः ॥
<>चतुर्लेखाकरो मास्ययववृद्धैकपर्व्वकः ।
<>शिरालपादो गम्भीरः सूक्ष्मत्वक् त्रिबलीधरः ॥”
<>इति मार्कण्डेयपुराणे हरिश्चन्द्रोपाख्याना-
<>ध्यायः ॥ * ॥ अन्यच्च ।
<>“अस्वेदिनौ मृदुतरौ कमलोदरसन्निभौ ।
<>श्लिष्टाङ्गुली ताम्रनखौ पादावुष्णौ शिरोज्-
<>झितौ ।
<>कूर्म्मोन्नतौ गूढगुल्फौ सुपार्ष्णी नृपतेः स्मृतौ ॥
<>मृदुलोमा समा जङ्घा तथा करिकरप्रभा ।
<>उरवो जानवस्तुल्या नृपस्योपचिताः स्मृताः ॥
<>कोषगूढे नृपो दीर्घैर्भुग्नैश्च धनवर्ज्जितः ।
<>समाभ्यां क्षितिपः प्रोक्तः प्रलम्बेन शताब्दवान् ॥
<>सशब्दनिःशब्दमूत्राः स्यर्द्दरिद्राश्च मानवाः ।
[Page4-127-a+ 52]
<>एकद्वित्रिचतुःपञ्चषड्धारादिभिरेव च ॥
<>दक्षिणावर्त्तचलितशुभ्राभिश्च नृपाः स्मृताः ।
<>नृपाः पुष्पगन्धिशुक्रा मधुगन्धे धनं बहु ॥
<>मांसलस्फिक् सुखी स्याच्च सिंहस्फिक् भूपतिः
<>स्मृतः ।
<>भवेत् सिंहकटी राजा निस्वः कपिकटिर्नरः ॥
<>नृपाश्चोन्नतकक्षाः स्युर्ज्जिह्मा विषमकक्षकाः ।
<>वलिमध्यगता नाभिः शूलधारां करोति हि ॥
<>अधो गवाढ्यं कुर्य्याच्च नृपत्वं पद्मकर्णिका ।
<>अनुद्धतैश्चुचुकैश्च भवन्ति सुभगा नराः ।
<>निर्द्धना विषमैर्दीर्घैः पीतोपचितकैर्नृपाः ॥
<>समोन्नतञ्च हृदयमकम्प्यं मांसलं पृथु ।
<>नृपाणामधमानाञ्च खरलोम शिरालकम् ॥
<>कम्बुग्रीवश्च नृपतिर्लम्बकर्णोऽतिभक्षणः ।
<>आजानुलम्बिनौ बाहू वृत्तौ पीनौ नृपेश्वरे ॥
<>मणिबन्धैर्निगूढैश्च सुश्निष्टशुभसन्धिभिः ।
<>नृपा हीनैः करच्छेदमशब्दैर्धनवर्ज्जिताः ॥
<>निस्वाश्चक्रनखैस्तद्वद्वर्णैश्च परतर्ककाः ।
<>ताम्रैर्भूपा धनाढ्याश्च अङ्गुष्ठैः सयवैस्तथा ॥
<>घनाङ्गुलिश्च सधनस्तिस्रो रेखाश्च यस्य वै ।
<>नृपतेः करतलगा मणिबन्धे समुत्थिताः ॥
<>शङ्खातपत्रशिविका गजपद्मोपमा नृपे ।
<>कुम्भाङ्कुशपताकाभा मृणालाभा निरीश्वरे ॥
<>दामाभाश्च गवाढ्यानां स्वस्तिकाभा नृपेश्वरे ।
<>चक्रासितोमरधनुःकुन्ताभा नृपतेः करे ॥
<>मांसलैश्च धनोपेता अवक्रैरधरैर्नृपाः ।
<>विम्बोपमैश्च स्फुटितैरोष्ठै रूक्षैश्च खण्डितैः ॥
<>विवर्णैर्धनहीनाश्च दन्ताः स्निग्धा घनाः शुभाः ।
<>तीक्ष्णा दंष्ट्राः समाः श्रेष्ठा जिह्वा रक्ता समा
<>शुभा ॥
<>श्लक्ष्णा दीर्घा च विज्ञेया तालु श्वेतं धनेश्वरे ।
<>कृष्णा च परुषा वक्त्रं समं सौम्यञ्च संवृतम् ॥
<>भूपानाममलं श्लक्ष्णं विपरीतञ्च दुःखिनाम् ।
<>शङ्कुकर्णाश्च राजानो रोमकर्णाः शतायुषः ॥
<>कराः स्निग्धावनद्धैश्च व्यालम्बैर्म्मांसलैर्नृपाः ।
<>स्त्रीमृत्युश्चिपिटनास ऋज्वी भाग्यवतां भवेत् ॥
<>अल्पच्छिद्रा सुपुटा च अवक्रा च नृपेश्वरे ।
<>संवृतैश्च ललाटैश्च कृपणा उन्ननैर्नृपाः ॥
<>ललाटोपसृतास्तिस्रो रेखाः स्युः शतवर्षिणाम् ।
<>नृपत्वं स्याच्चतसृभिरायुः पञ्चनवत्यथ ॥
<>छत्राकारैः शिरोभिस्तु नृपा निम्नशिरा धनी ।
<>षडुन्नतश्चतुर्ह्नस्वो रक्तः सप्तस्वसौ नृपः ॥”
<>इति गारुडे नरस्त्रीलक्षणं नाम ६६ अध्यायः ॥
<>अपि च ।
<>“पार्थिवस्य तु वक्ष्यामि भृत्यानाञ्चैव लक्षणम् ।
<>सर्व्वाणि यो महीपालः सम्यङ्नित्यं परीक्षयेत् ॥
<>राज्यं पालयते नित्यं सत्यधर्म्मपरायणः ।
<>निर्ज्जित्य परसैन्यानि क्षितिं धर्म्मेण पालयेत् ॥
<>पुष्पं पुष्पं विचिन्वीयान्मूलच्छेदं न कारयेत् ।
<>मालाकार इवारण्ये न यथाङ्गारकारकः ॥
<>दुग्धी क्षीरन्तु भुञ्जीत विक्रेतारो न भुञ्जते ।
<>परराष्ट्रं महीपालो कालव्यालांश्च दूषयेत् ॥
[Page4-127-b+ 52]
<>नोधश्छिन्द्यात्तु यो धेन्वाः क्षीरार्थी लभते पयः ।
<>एवं राष्ट्रमयोगेन पीड्यमानं न वर्द्धते ॥
<>तस्मात् सर्व्वप्रयत्नेन पृथिवीमनुपालयेत् ।
<>पालकस्य भवेद्भूमिः कीर्त्तिरायुर्यशो बलम् ॥
<>अभ्यर्च्य विष्णुं धर्म्मात्मा गोब्राह्मणहिते रतः ।
<>प्रजाः प्रालयितुं शक्तः पार्थिवो यो जितेन्द्रियः ॥
<>ऐश्वर्य्यमध्रुवं प्राप्य राजा धर्म्मे मतिञ्चरेत् ॥”
<>इति गारुडे १११ अध्यायः ॥ * ॥
<>ब्रह्माभिषिक्तराजानो यथा, --
<>श्रीपराशर उवाच ।
<>“यदाभिषिक्तः स पृथुः पूर्व्वं राज्ये महर्षिभिः ।
<>ततः क्रमेण राज्यानि ददौ लोकपितामहः ॥
<>नक्षत्रग्रहविप्राणां वीरुधां वाप्यशेषतः ।
<>सोमं राज्ये दधाद्ब्रह्मा यज्ञानां तपसामपि ॥
<>राज्ञां वैश्रवणं राज्ये जलानां वरुणं तथा ।
<>आदित्यानां पतिं विष्णुं वसूनामथ पावकम् ॥
<>प्रजापतीनां दक्षन्तु वासवं मरुतामपि ।
<>दैत्यानां दानवानाञ्च प्रह्लादमधिपं ददौ ॥
<>पितॄणां धर्म्मराजानं यमं राज्येऽभ्यसेचयत् ।
<>ऐरावतं गजेन्द्राणामशेषाणां पतिं ददौ ॥
<>पतत्रीणाञ्च गरुडं देवानामपि वासवम् ।
<>उच्चैःश्रवसमश्वानां वृषभन्तु गवामपि ॥
<>शेषन्तु नागराजानं मृगाणां सिंहमीश्वरम् ।
<>वनस्पतीतां राजानं प्लक्षमेवाभ्यषेचयत् ॥
<>एवं विभज्य राज्यानि दिशां पालाननन्तरम् ।
<>प्रजापतिपतिर्ब्रह्मा स्थापयामास सर्व्वतः ॥
<>पूर्व्वस्यां दिशि राजानं वैराजस्य प्रजापतेः ।
<>दिशःपालं सुधन्वानं पुत्त्रं वै सोऽभ्यषेचयत् ॥
<>दक्षिणस्यां दिशि तथा कर्द्दमस्य प्रजापतेः ।
<>पुत्त्रं शङ्खपदं नाम राजानं सोऽभ्यषेचयत् ॥
<>पश्चिमायां दिशि तथा रजसः पुत्त्रमच्युतम् ।
<>केतुमन्तं महात्मानं राजानमभिषिक्तवान् ॥
<>तथा हिरण्यरोमाणं पर्ज्जन्यस्य प्रजापतेः ।
<>उदीच्यां दिशि दुर्द्धर्षं राजानमभिषिक्तवान् ॥
<>तैरियं पृथिवी सर्व्वा सप्तद्वीपा सपत्तना ।
<>यथाप्रदेशमद्यापि धर्म्मतः प्रतिपाल्यते ॥
<>एते सर्व्वे प्रवृत्तस्य स्थितौ विष्णोर्म्महात्मनः ।
<>विभूतिभूता राजानो ये चान्ये मुनिसत्तम ॥
<>ये भविष्यन्ति येऽतीताः सर्व्वभूतेश्वरा द्विज ।
<>ते सर्व्वे सर्व्वभूतस्य विष्णोरंशा द्विजोत्तम ॥”
<>इति श्रीविष्णुपुराणे प्रथमेऽंशे २२ अध्यायः ॥ *
<>सूत उवाच ।
<>“एवं सृष्टासु सर्व्वासु स्थावरासु चरासु च ।
<>ब्रह्मा क्रमेण राज्यानि व्यादेशमुपचक्रमे ॥
<>द्विजानां वीरुधाञ्चैव नक्षत्राणां ग्रहैः सह ।
<>यज्ञानां तपसाञ्चैव सोमं राज्येऽभ्यषेचयत् ॥
<>बृहस्पतिञ्च सर्व्वेषां ददावङ्गिरसामपि ।
<>भृगूणामाधिपत्ये च काव्यं राज्येऽभ्यषेचयत् ॥
<>आदित्यानां पुनर्व्विष्णुं वसूनामथ पावकम् ।
<>प्रजापतीनां दक्षञ्च मरुतामथ वासवम् ॥
<>दैत्यानामथ राजानं प्रह्लादं दितिनन्दनम् ।
<>नारायणन्तु साध्यानां रुद्राणां वृषभध्वजम् ॥
[Page4-127-c+ 52]
<>मृगाणामथ शार्दूलं गरुडं पततां वरम् ।
<>गन्धर्व्वाणां चित्ररथं नागानामथ वासुकिम् ॥
<>गन्धानां मरुतञ्चैव भूतानाञ्च शरीरिणाम् ।
<>सर्व्वेषां दंष्ट्रिणां शेषं सर्पाणाञ्चैव तक्षकम् ॥
<>सागराणां नदीनाञ्च मेघानां वर्षितस्य च ।
<>आदित्यानामन्यतमं पर्ज्जन्यमभिषिक्तवान् ।
<>सर्व्वाप्सरोगणानाञ्च कामदेवं तथा प्रभुम् ॥
<>ऋतूनामधिमासानां दिवसानां तथैव च ।
<>पक्षाणाञ्च क्षपाणाञ्च मुहूर्त्ततिथिपर्व्वणाम् ॥
<>कलाकाष्ठाप्रमाणानां गतेरयनयोस्तथा ।
<>गणितस्याथ योगस्य चक्रे संवत्सरं प्रभुम् ॥
<>प्रजापतेर्व्विरजसः पूर्व्वस्यामभिषेचयन् ।
<>पुत्त्रं नाम्ना सुधामानं राजानञ्चाभ्यषेचयत् ॥
<>यथाप्रदेशं राजानं दक्षिणस्यां प्रजापतेः ।
<>कर्द्दमस्य शङ्खपदं पुत्त्रं राज्येऽभिषिक्तवान् ॥
<>पश्चिमस्यां दिशि तथा रजसः पुत्त्रमुत्तमम् ।
<>केतुमन्तं महात्मानं राजानं ह्यभ्यषेचयत् ॥
<>तथा हिरण्यरोमाणं पर्ज्यन्यस्य प्रजापतेः ।
<>दिगुत्तरायां पुत्त्रन्तु राजानमभ्यषेचयत् ॥
<>मानुषाणामधिपतिं चक्रे वैवस्वतं मनुम् ।
<>तैरेव पृथिवी सर्व्वा सप्तद्बीपा सपत्तना ।
<>यथाप्रदेशमद्यापि धर्म्मेण परिगृह्यते ॥
<>स्वायम्भुवेऽन्तरे पूर्व्वं ब्रह्मणा तेऽभिषेचिताः ।
<>इन्द्रादिलोकपालास्तु पुनर्व्वैवस्वतेऽन्तरे ॥
<>राजसूयेऽभिषिक्तस्तु पृथुः पूर्व्वं महर्षिभिः ।
<>मनुभिंर्व्विधिना तद्बत् सोऽधिराजः प्रताप-
<>वान् ॥”
<>इत्याद्ये वह्निपुराणे वराहप्रादुर्भावनामाध्यायः ॥
<>राजकर्त्तव्यकर्म्माणि यथा, --
<>मदालसोवाच ।
<>“वत्स ! राज्ञाभिषिक्तेन प्रजारञ्जनमादितः ।
<>कर्त्तव्यमविरोधेन स्वधर्म्मञ्च महीभृता ॥”
<>अविरोधेन धर्म्मशास्त्राविरोधेन ।
<>“व्यसनानि परित्यज्य सप्तमूलहराणि वै ।
<>आत्मा रिपुभ्यः संरक्ष्यो वहिर्मन्त्रविनिर्गमात् ॥
<>अष्टधा नाशमाप्नोति स्वचक्रस्पन्दनाद्यथा ।
<>तथा राजाप्यसन्दिग्धं वहिर्मन्त्रं विनिगमात् ॥
<>दुष्टादुष्टांश्च जानीयादमात्यानरिदोषतः ।
<>चरैश्चरास्तथा शत्रोरन्वेष्टव्याः प्रयत्नतः ॥
<>विश्वासो न तु कर्त्तव्यो राज्ञा मित्रात्मबन्धुषु ।
<>कार्य्ययोगादमित्रेषु विश्वसीत नराधिपः ॥
<>स्थानवृद्धिक्षयज्ञेन षाड्गुण्यविदितात्मना ।
<>भवितव्यं नरेन्द्रेण न कामवशवर्त्तिना ॥
<>प्रागात्मा मन्त्रिणश्चैव ततो भृत्यो महीभृता ।
<>जेयाश्चानन्तरं पौरा विरुध्येत ततोऽरिभिः ॥
<>यस्त्वेतानविजित्यैव वैरिणो विजिगीषते ।
<>सोऽजितात्मा जितामात्यः शत्रुवर्गेण बाध्यते ॥
<>तस्मात् कामादयः पूर्व्वं जेयाः पुत्त्र महीभृता ।
<>तज्जये हि जयो राज्ञो राजा नश्यति तैर्जितः ॥
<>कामः क्रोधश्च लोभश्च मदो मानस्तथैव च ।
<>हर्षश्च शत्रवो ह्येते नाशाय कुमहीभृताम् ॥
<>कामप्रसक्तमात्मानं स्मृत्वा दण्डं निपातितम् ।
[Page4-128-a+ 52]
<>निवर्त्तयेत्तथा क्रोधादनुह्नादं हतात्मजम् ॥
<>हतमैलं तथा लोभान्मदाद्वेणं द्विजैर्हतम् ।
<>मानादनायुषः पुत्त्रं हतं हर्षात् पुरञ्जयम् ॥
<>गभिर्जितैर्जितं सर्व्वं मरुत्तेन महात्मना ।
<>स्मृत्वा विवर्ज्जयेदेतान् षड्दोषांश्च महीपतिः ॥
<>काककोकिलभृङ्गाणां वकव्यालशिखण्डिनाम् ।
<>हंसानां लोहकुट्टानां शिक्षेत चरितं नृपः ॥”
<>काकात् सर्व्वशङ्किता । कोकिलात् माधुर्य्यम् ।
<>भृङ्गात् प्रपीडया अर्थादानम् । वकात् शत्रु-
<>ग्रहणे एकाग्रताम् । व्यालात् दुरुपसर्पित्वम् ।
<>शिखण्डिनश्चित्रतां सर्पग्रहणाय मूकतां रात्रा-
<>वात्मगोपनञ्च । हंसस्य सारग्राहित्वम् । लोह-
<>कुट्टात् सन्धानम् ॥
<>“कौशिकस्य क्रियां कुर्य्याद्विपक्षे मनुजेश्वरः ।
<>चेष्टां पिपीलिकानाञ्च काले भूपः प्रदर्शयेत् ॥”
<>कौशिकस्य उलूकस्य रात्रौ काकावस्कन्दनम् ।
<>पिपीलिकानां सेनाबहुत्वं सर्पभक्षणञ्च ।
<>“ज्ञेयाग्निविस्फुलिङ्गानां बीजचेष्टा च शाल्मलेः ।
<>चन्द्रसूर्य्यस्वरूपश्च नीत्यर्थे पृथिवीक्षिता ॥”
<>अग्निविस्फुलिङ्गात् दूरात् दाहः । बीजान्मह-
<>दर्थनिष्पादनम् । उष्णकाले चन्द्रः सुखदायी
<>शीतकाले न । एवं सूर्य्यः शीते सुखदायी
<>उष्णकाले न । एवं कालानुसारेण सुखदुःख-
<>दातृत्वम् ॥
<>“वधकात् पद्मशरभशूलिन्या गुर्व्विणीस्तनात् ।
<>प्रजा नृपेण चादेया तथा चण्डालयोषितः ॥”
<>वधकात् निर्घृणत्वम् । पद्मात् कण्टकगोपनं
<>स्मितमुखता च । शरभात् हत्वापि शत्रून्
<>नोद्रेकः । यथा शरभोऽष्टापदः परोन्नतिं न
<>सहते । शूलिन्या आर्त्तिज्ञापनम् । गुर्व्विण्या
<>स्तनात् कालेऽर्थादानम् । चण्डालयोषित्
<>शौनकी छागशिरो दर्शयित्वा अन्यद्विक्रीणाति ।
<>“शक्रार्कयमसोमानां तद्बद्वायोर्महीपतिः ।
<>रूपाणि पञ्च कुर्व्वीत महीपालनकर्म्मणि ॥
<>यथेन्द्रश्चतुरो मासान् वार्य्यौघेणैव भूतलम् ।
<>आप्याययेत्तथा लोकान् परिचारैर्महीपतिः ॥”
<>परिचारैरर्थदानादिभिः ।
<>“मासानष्टौ यथा सूर्य्यस्तोयं हरति रश्मिभिः ।
<>सूर्य्येणैवाभ्युपायेन तथा शुल्कादिना नृपः ॥
<>यथा यमः प्रियद्बेष्यौ प्राप्ते काले नियच्छति ।
<>तथा प्रियाप्रियौ राजा दुष्टादुष्टे समो भवेत् ॥
<>पूर्णेन्दुमालोक्य यथा प्रीतिमान् जायते नरः ।
<>एवं यत्र प्रजाः सर्व्वा निर्व्वृत्तास्तच्छशिव्रतम् ॥
<>मारुतः सर्व्वभूतेषु निगूढश्चरते यथा ।
<>एवं चरेन्नृपश्चारैः पौरामात्यारिबन्धुषु ॥
<>न लोभार्थैर्न कामार्थैर्नार्थार्थैर्यस्य मानसम् ।
<>पदार्थैः कृष्यते धर्म्मान् स राजा स्वर्गमृच्छति ॥”
<>लोभादिप्रयोजनैः ।
<>“उत्पथग्राहिणो मूढान् स्वधर्म्माच्चलितान्नरान् ।
<>यः करोति निजे धर्म्म स राजा स्वर्गमृच्छति ॥”
<>उत्पथग्राहिणः पापिनः ।
<>“वर्णधर्म्मा न सीदन्ति यस्य राष्ट्रे तथाश्रमाः ।
[Page4-128-b+ 52]
<>राज्ञस्तस्य सुखं तात परत्रेह च शाश्वतम् ॥
<>एतद्राज्ञः परं कृत्यं तथैतद्वृद्धिकारणम् ।
<>स्वधर्म्मे स्थापनं नॄणां चाल्यते न कुबुद्धिभिः ॥
<>पालनेनैव भृत्यानां कृतकृत्यो महीपतिः ।
<>सम्यक् पालयिता भागं धर्म्मस्याप्नोति वै यतः ॥
<>एवमाचरते राजा चातुर्व्वर्णस्य रक्षणैः ।
<>स सुखी विहरत्येष शक्रस्येति सलोकताम् ॥”
<>इति मार्कण्डेयपुराणे मदालसोपाख्यानाध्यायः
<>तट्टीका च ॥ * ॥ राजाभिषेकस्य विहित-
<>नक्षत्राणि यथा, --
<>“पुष्यानुराधा ज्येष्ठा च रोहिणी चोत्तरात्रयम् ।
<>हस्ताश्विनी रेवती च नृपाभिषेचनोत्तमाः ॥”
<>इति ज्योतिःसारसंग्रहः ॥
<>अस्य विवरणं अभिषेकशब्दे द्रष्टव्यम् ॥ * ॥
<>राज्ञि वर्णनीयानि यथा, --
<>“नृपे कीर्त्तिप्रतापाज्ञादुष्टशास्तिविवेकिताः ।
<>धर्म्मप्रयाणसंग्रामशस्त्राद्याः सनयक्षमाः ॥
<>प्रजारागोऽरिशैलादिवासोऽरिपुरशून्यता ।
<>औदार्य्यधैर्य्यगाम्भीर्य्यशौर्य्यैश्वर्य्योद्यमादयः ॥”
<>इति कविकल्पलतायाम् १ स्तवके ३ कुसुमम् ॥ * ॥
<>राजान्नभक्षणे दोषो यथा, --
<>वाराह उवाच ।
<>“शुद्धा भागवता भूत्वा मम कर्म्मपरायणाः ।
<>ये तु भुञ्जन्ति राजान्नं लोभेन च भयेन च ॥
<>आपद्गता हि भुञ्जीत राजान्नन्तु वसुन्धरे ।
<>दशवर्षसहस्राणि पच्यन्ते नरके नराः ॥
<>भगवद्वचनं श्रुत्वा सा मही शंसितव्रता ।
<>उवाच मधुरं वाक्यं सर्व्वलोकसुखावहम् ॥
<>धरण्युवाच ।
<>शृणु तत्त्वेन मे देव हृदये हि व्यवस्थितम् !
<>को नु दोषो हि राज्ञान्तु तन्मे त्वं वक्तुमर्हसि ॥
<>ततो भूम्या वचः श्रुत्वा सर्व्वधर्म्मविदां वरः ।
<>प्राह नारायणो वाक्यं धर्म्मकामां वसुन्धराम् ॥
<>वाराह उवाच ।
<>शृणु सुन्दरि ! तत्त्वेन गुह्यमेतदनिन्दिते ।
<>राजान्नन्तु न भोक्तव्यं शुभैर्भागवतैः सदा ॥
<>यद्यप्येष समत्वेन राजा लोके प्रवर्त्तते ।
<>राजसस्तामसो वापि कुर्व्वन् कर्म्म सुदारुणम् ॥
<>अपि वा गर्हितं तेन राजान्नन्तु वसुन्धरे ।
<>धर्म्मसन्धारणार्थाय न तु मे रोचते भुवि ॥
<>ततोऽन्यं संप्रवक्ष्यामि तच्छणुष्व वसुन्धरे ।
<>यथा राज्ञान्तु भोज्यं वै शुद्धैर्भागवतैः शुभैः ॥
<>स्थापयित्वा तु मां देवि विधिदृष्टेन कर्म्मणा ।
<>धनधान्यप्रवृद्धानि दत्त्वा भागवतैरपि ॥
<>सिद्धं भागवतैश्चान्नं मम प्रापणशेषकम् ।
<>भुञ्जानस्तु वरारोहे न स पापेन लिप्यते ॥
<>एवं विष्णुवचः श्रुत्वा धरणी शंसितव्रता ।
<>वाराहरूपिणं देवं पत्युवाच वरानना ॥” * ॥
<>तदन्नभोजनप्रायश्चित्तानि यथा, --
<>धरण्युवाच ।
<>“राजान्नन्तु ततो भुक्त्वा शुद्धो भागवतः शुचिः ।
<>कर्म्मणा केन शुद्ध्येत तन्मे ब्रूहि जनार्द्दन ॥
[Page4-128-c+ 52]
<>वाराह उवाच ।
<>शृणु तत्त्वेन मे देवि यन्मां त्वं भीरु भाषसे ।
<>तरन्ति मनुजा येन राजान्नस्योपभुञ्जकाः ॥
<>एकं चान्द्रायणं कृत्वा तप्तकृच्छ्रञ्च पुष्कलम् ।
<>कुर्य्यात् सान्तपनञ्चैकं शीघ्रं मुञ्चति किल्विषात् ॥
<>भुक्त्वा वै राज्ञोऽन्नानि इदं कर्म्म समारभेत् ।
<>न तस्यैवापराधोऽस्ति वसुधे वै वचो मम ॥
<>एवमेव न भोक्तव्यं राजान्नन्तु कदाचन ।
<>ममात्र प्रियकामाय यदीच्छेत् परमां गतिम् ॥”
<>इत्यादि वाराहे राजान्नभक्षणप्रायश्चित्तं नामा-
<>ध्यायः ॥ * ॥ अपि च ।
<>“राजान्नं तेज आदत्त शूद्रान्नं ब्रह्मवर्च्चसम् ।
<>इत्याद्यभिधाय, --
<>भुक्त्वा चान्यतमस्यान्नममत्या क्षपयेत्त्र्यहम् ।
<>मत्या भुक्त्वा चरेत् कृच्छ्रं रेतो विण्मूत्रमेव च ॥”
<>इति प्रायश्चित्ततत्त्वम् ॥
<>(राजनम् । यथा, ऋग्वेदे । १० । ४९ । ४ ।
<>“अहं भुवं यजमानस्य राजनि ।”
<>“अहं यजमानस्य राजनि राजनार्थं भुवं
<>अभवं समर्थ इति शेषः ।” इति तद्भाष्ये
<>सायणः ॥)
<LEND>
