<L>39459<pc>5-371<k1>सुनन्दः<k2>सुनन्दः
सुनन्दः¦, पुं, (सुष्ठु नन्दयतीति । नन्द + अच् ।)
श्रीकृष्णस्य पार्षदविशेषः । यथा, श्रीभागवते
१० । ८९ । ५६ ।
“सुनन्दनन्दप्रमुखैः स्वपार्षदैः
चक्रादिभिर्मूर्त्तिधरैर्निजायुधैः ।
पुष्ट्या श्रिया कीर्त्त्यजयाखिलर्द्धिभि-
र्निषेव्यमाणं परमेष्ठिनां पतिम् ॥”
द्वादशविध-राजगृहान्तर्गतगृहविशेषः । यथा,
“यद्यत्रवोच्यते मानं तस्य तेनैव कल्पना ।
राज्ञः स्वहस्तमेकन्तु दीर्घे सर्व्वत्र निःक्षिपेत् ॥
आयामेन सुनन्दः स्याद्राजहस्तैश्च पञ्चभिः ।
परिणाहे चतुर्भिश्च राजहस्तैः प्रतिष्ठितः ॥
[Page5-371-b+ 52]
अस्याधिदेवता भौमो रक्षतीदं वसुन्धरा ।
द्वाराणि विंशतिश्चास्य रक्तचित्रावृतानि च ॥
रक्तपट्टावृतो गेहः सकलार्थप्रसाधकः ।
अत्र स्थित्वा महीपालः सचिरं पाति मेदि-
नीम् ॥”
दीर्घः ५१ प्रस्थः ४० । इति सुनन्दः ॥ सुन्दरः
इति च पाठः । इति युक्तिकल्पतरुः ॥
<LEND>
