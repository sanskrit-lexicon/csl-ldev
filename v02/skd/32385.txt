<L>32385<pc>4-375<k1>विक्रेयं<k2>विक्रेयं
विक्रेयं¦, त्रि, (विक्रीयते इति । वि + क्री + “अचो
<>यत् ।” ३ । १ । ९७ । इति यत् ।) विक्रययोग्यद्रव्यम् ।
<>तत्पपर्य्यायः । पणितव्यम् २ पण्यम् ३ । इत्य-
<>मरः ॥ विक्रययोग्यायोग्यानि यथा, --
<>“इदन्तु वृत्तिवैकल्यात्त्यजतो धर्म्मनैपुणम् ।
<>विट्पण्यमुद्धृतोद्धारं विक्रेयं वित्तवर्द्धनम् ॥
<>सर्व्वान्रसानपोहेत कृतान्नञ्च तिलैः सह ।
<>अश्मनो लवणञ्चैव पशवो ये च मानुषाः ॥
<>सर्व्वञ्च तान्तवं रक्तं शाणक्षौमाविकानि च ।
<>अपि चेत् स्युररक्तानि फलमूले तथौषधीः ॥
<>अपः शस्त्रं विषं मांसं सोमं गन्धांश्च सर्व्वशः ।
[Page4-376-a+ 52]
<>क्षीरं क्षौद्रं दधि घृतं तैलं मधु गुडं कुशान् ॥
<>अरण्यांश्च पशून् सर्व्वान् दंष्ट्रिणश्च वयांसि च ।
<>मद्यं नीलीञ्च लाक्षांश्च सर्व्वांश्चैकशफांस्तथा ॥
<>काममुत्पाद्य कृष्यास्तु स्वयमेव कृषीवलः ।
<>विक्रीणीत तिलान् शुद्धान् धर्म्मार्थमचिर-
<>स्थितान् ॥”
<>इति मानवे १० अध्यायः ॥
<LEND>
