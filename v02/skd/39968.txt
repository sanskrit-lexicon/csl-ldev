<L>39968<pc>5-393<k1>सूतिकाषष्ठी<k2>सूतिकाषष्ठी
सूतिकाषष्ठी¦, स्त्री, (सूतिकायाः षष्ठी । सूतिका-
<>गृहपूज्या षष्ठीति मध्यपदलोपी कर्म्मधारयो
<>वा ।) सूतिकागारे जातबालकस्य षष्ठदिने
<>पूज्यदेवीविशेषः । अथ सूतिकाषष्ठी-पूजा ।
<>विष्णुधर्म्मोत्तरे ।
<>“सूतिकावासनिलया जन्मदा नाम देवताः ।
<>तासां यागनिमित्तार्थं शुद्धिर्जन्मनि-कीर्त्तिता ॥
<>षष्ठेऽह्नि रात्रियागन्तु जन्मदानाञ्च कारयेत् ।
<>रक्षणीया सदा षष्ठी निशां तत्र विशेषतः ॥
<>राम ! जागरणं कार्य्यं जन्मदानां तथा वलिः ॥”
<>रामेति सम्बोधनम् ॥ * ॥ तत्राशौचान्तरदोषो-
<>ऽपि नास्ति ।
<>“अशौचे तु समुत्पन्ने पुत्त्रजन्म यदा भवेत् ।
<>कर्त्तुस्तात्कालिकी शुद्धिः पूर्व्वाशौचाद्विशु-
<>ध्यति ॥”
<>इति प्रजापतिवचनात् । पुत्त्रजन्मेति श्रवणात्
<>पितुरेवाशौचाभावः न तु मातुः कर्त्तुरिति
<>पुंलिङ्गनिर्द्देशाच्च । कारयेदिति अन्यगोत्रजाभि-
<>प्रायेण ॥ * ॥ तत्रादौ विनयकादिसहितषोडश-
<>मातृकापूजनम । तथा च कृत्यचिन्तामणौ ।
[Page5-394-a+ 52]
<>“छागजागरणं कार्य्यं खङ्गो धार्य्यः समी-
<>पतः ।
<>आवाह्य पूजयेद्देवीं गणेशं मातरं गिरिम् ॥”
<>देवीं षष्ठीम् । गिरिं मन्थानदण्डम् ॥ * ॥ मातृ-
<>नामान्याह । बह्वृचगृह्यपरिशिष्टम् ।
<>“गौरी पद्मा शची मेधा सावित्री विजया जया
<>देवसेना स्वधा स्वाहा मातरो सोकमारतः ॥
<>शान्तिः पुष्टिर्धृतिस्तुष्टिरात्मदेवतया सह ।
<>आदौ विनायकः पूज्यो अन्ते च कुलदेवताः ॥”
<>ताश्चाभिधाय भविष्ये ।
<>“पूज्याश्चित्रेऽथवा कार्य्या वरदाभयपाणयः ।”
<>मातरः इति सर्व्वासां विशेषणम् । अतएव गौर्य्यै
<>मात्रे नमः । इत्यादिप्रयोगः । एता मातरो
<>लोकमातरो ज्ञेयाः अतएव तयोर्ब्बहुत्वेन
<>निर्द्देशः ॥ * ॥ गणेशपूजायां प्रार्थनामन्त्रो यथा,
<>“सर्व्वविघ्नहरो देव एकदन्तो गजाननः ।
<>षष्ठीगृहेऽर्च्चितः प्रीत्या शिशुं दीर्घायुषं कुरु ॥”
<>ततः ।
<>“आयाहि वरदे देवि महाषष्ठीति विश्रुता ।
<>शक्तिरूपेण मे पुत्रं रक्ष जागरवासरे ॥”
<>इति षष्ठ्या आवाहनम् । ततः षष्ठ्ॐ पूजयेत् ।
<>“गौर्य्याः पुत्त्रो यथा स्कन्दः सदा संरक्षितस्त्वया
<>तथा ममाप्ययं बालो रक्ष्यतां षष्ठि ते नमः ॥”
<>इति त्रिः पूजयेदिति । भोजराजः ।
<>“गणेशश्चैव नन्दा च पूतना मुखमण्डिका ।
<>विवानिका शकुनिका शुष्कनन्दा च जम्भिका ॥
<>आचार्य्यका रेवती च पिलिपिञ्जा ततः परम् ।
<>स्कन्दा च द्वादशैतेऽर्च्च्याः रक्षार्थं मातृका-
<>ग्रहाः ॥”
<>कृत्यचिन्तामणौ स्तुतिः ।
<>“जय देवि जगन्मातर्जगदानन्दकारिणि ।
<>प्रसीद मम कल्याणि नमोऽस्तु षष्ठि देवि ते ॥”
<>वरप्रार्थनम् ।
<>“रूपं देहि यशो देहि भाग्यं भगवति देहि मे ।
<>पुत्त्रान्देहि धनं देहि सर्व्वान् कामांश्च देहि मे ॥
<>धात्री त्वं कार्त्तिकेयस्य महाषष्ठीति विश्रुता ।
<>त्वत्प्रसादादविघ्नेन चिरं जीवतु बालकः ॥
<>देवतानामृषीणाञ्च सर्व्वेषां हितकारिणि ।
<>समर्पितं रक्ष पुत्त्रं महाषष्ठि नमोऽस्तु ते ॥
<>इत्यनेन बालं व्यजनस्थं कृत्वा समर्पयेत् ॥”
<>मन्थानदण्डं पूजयेत् ।
<>“मन्थानमन्दरोऽसि त्वं मथितः सागरस्त्वया ।
<>तथा ममापि पुत्त्रस्य मन्थ विघ्नं नमोऽस्तुते ॥”
<>ततः षट्कृत्तिकाः पूजयेत् । ताश्च ।
<>“शिवा सम्भूतिनाम्नी च कीर्त्तिः सन्ततिरेव च ।
<>अनसूया क्षमा चैव षडेताः कृत्तिकाः स्मृताः ॥”
<>मार्कण्डयपुराणम् ।
<>“अग्न्यम्बुपशुशून्ये च निर्यूपे सूतिकागृहे ।
<>अदीपशस्त्रमूषले भूतिसर्षपवर्ज्जिते ।
<>अनुप्रविश्य या जातमपहृत्यात्मसम्भवम् ।
<>क्षणप्रसविनी बालं तत्रैवोत्सृज्यते द्विज ॥
<>मा जातहारिणी नाम सुघोरा पिशिताशना ।
[Page5-394-b+ 52]
<>तस्मात् संरक्षणं कार्य्यं यत्नतः सूतिकागृहे ॥”
<>यूपो बद्धच्छागस्तम्भः । पशुः छागः । छाग-
<>जागरणं कार्य्यमित्येकवाक्यत्वात् ॥ * ॥ पाद्मे ।
<>“पायसं सर्पिषा मिश्रं द्विजेभ्यो यः प्रयच्छति ।
<>गृहं तस्य न रक्षांसि धर्षयन्ति कदाचन ॥”
<>इति ज्योतिस्तत्त्वम् ॥
<>अन्यत् षष्ठीशब्दे द्रष्टव्यम् ॥
<LEND>
