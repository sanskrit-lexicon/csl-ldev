<L>23967<pc>3-393<k1>बन्धकं<k2>बन्धकं
बन्धकं¦, क्ली, (बध्नातीति । बन्ध + ण्वुल् ।) ऋणाय
<>स्थापितं वस्तु । बाँधा इति भाषा । इति
<>आधिशब्दनानार्थे अमरः ॥ इदानीमाधि-
[Page3-393-c+ 52]
<>र्निरूप्यते । आधिर्नाम गृहीतस्य द्रव्यस्योपरि
<>विश्वासार्थमधमर्णेनोत्तमर्णेऽधिक्रियते आधी-
<>यत इत्याधिः । स च द्विधैव । कृतकालो-
<>ऽकृतकालश्च । पुनश्चैकैकशो द्बिविधः गोप्यो
<>भोग्यश्च । यथाह नारदः ।
<>“अधिक्रियत इत्याधिः स विज्ञेयो द्बिलक्षणः ।
<>कृतकालापनेयश्च यावद्देयोद्यतस्तथा ॥
<>स पुनर्द्विविधः प्रोक्तो गोप्यो भोग्यस्तथैव चेति ॥”
<>कृते काले आधानकाल एवामुस्मिन् काले
<>दीपोत्सवादौ मयायमाधिर्मोक्तव्योऽन्यथा तवै-
<>वाधिर्भविष्यतीत्येवं निरूपिते कालेऽपनेयः
<>आत्मसमीपे नेतव्यो मोचनीय इत्यर्थः देयं दानं
<>देयमनतिक्रम्य यावद्देयम् उद्यतो नियतः
<>स्थापित इत्यर्थः । यावद्देयम् उद्यतो यावद्देयो-
<>द्यतः गृहीतधनप्रत्यर्पणावधिरनिरूपितकाल
<>इत्यर्थः । गोप्यो रक्षणीयः । एवञ्चतुर्विधस्या-
<>धेर्विशेषमाह ।
<>“आधिः प्रणश्येत् द्बिगुणे धने यदि न मोच्यते ।
<>काले कालकृतो नश्येत् फलभोग्यो न नश्यति ॥”
<>प्रयुक्ते धने स्वकृतया वृद्ध्या कालक्रमेण द्बिगुणी-
<>भूते यद्याधिरधमर्णेन द्रव्यदानेन मोच्यते तदा
<>नश्यत्यधमर्णस्य धनं प्रयोक्तुः स्वम्भवति । काल-
<>कृतः कृतकालः आहिताग्न्यादिषु पाठात् काल-
<>शब्दस्य पूर्व्वनिपातः स तु काले निरूपिते प्राप्ते
<>नश्येत् द्वैगुण्यात् प्रागूर्द्ध्वं वा । फलभोग्यः फलं
<>भोग्यं यस्यासौ फलभोग्यः क्षेत्रारामादिः स न
<>कदाचिदपि नश्यति । कृतकालस्य गोप्यस्य
<>भोग्यस्य च तत्कालातिक्रमे नाश उक्तः । काले
<>कालकृतो नश्येदिति । अकृतकालस्य भोग्यस्य
<>नाशाभाव उक्तः फलभोग्यो न नश्यतीति
<>पारिशेष्यादाधिः प्रणश्येदित्येतदकृतकालगोप्या-
<>धिविषयमवतिष्ठते द्वैगुण्यातिक्रमेण निरूपित-
<>कालातिक्रमेण च विनाशे चतुर्द्दशदिवसप्रती-
<>क्षणं कर्त्तव्यं बृहस्पतिवचनात् ।
<>“हिरण्ये द्बिगुणीभूते पूर्णे काले कृतावधौ ।
<>बन्धकस्य धनी स्वामी द्बिसप्ताहं प्रतीक्ष्य च ।
<>तदन्तराधनं दत्त्वा ऋणी बन्धमवाप्नुयादिति ॥”
<>किञ्च ।
<>“गोप्याधिभोगे नो वृद्धिः सोपकारेऽथ हापिते ।
<>नष्टो देयो विनष्टश्च दैवराजकृतादृते ॥”
<>गोप्याधेस्ताम्रकटाहादेरुपभोगेन वृद्धिर्भवति ।
<>अल्पेऽप्युपभोगे महत्यपि वृद्धिर्हातव्या सम-
<>यातिक्रमात् तथा सोपकारे उपकारकारिणि
<>बलीवर्द्दताम्रकटाहादौ भोग्याधौ सवृद्धिके
<>हापिते हानिं व्यवहाराक्षमत्वं गमिते नो
<>वृद्धिरिति सम्बन्धः । नष्टो विकृतिं गतस्ताम्र-
<>कटाहादिश्छिद्रभेदादिना पूर्व्ववत्कृत्वा देयः तत्र
<>गोप्याधिर्नष्टश्चेत् पूर्व्ववत् कृत्वा देयः । उपभुक्तो-
<>ऽपि चेत् वृद्धिरपि हातव्या भोग्याधिर्यदि नष्ट-
<>स्तदा पूर्व्ववत् कृत्वा देयः । वृद्धिसद्भावे वृद्धिर्वा
<>हातव्या । विनष्ट आत्यन्तिकं नाशं प्राप्तः सोऽपि
<>देयो मूल्यादिद्वारेण तद्दाने सवृद्धिकं मूल्यं लभते
[Page3-394-a+ 52]
<>यदि न ददाति तदा मूलनाशः । ‘विनष्टे मूल-
<>नाशः स्याद्दैवराजकृतादृते ।’ इति नारदवच-
<>नात् । दैवराजकृतादृते । दैवमग्न्युदकदेशो-
<>पप्लवादि । दैवकृताद्बिनाशाद्विना । तथा स्वाप-
<>राधरहिताद्राजकृतात् । दैवराजकृते तु विनाशे
<>सवृद्धिकं मूल्यं दातव्यमधमर्णेनाध्यन्तरं वा
<>यथाह ।
<>“स्रोतसापहृते क्षेत्रे राज्ञा चैवापहारिते ।
<>आधिरन्योऽथ कर्त्तव्यो देयं वा धनिने धनमिति ॥”
<>तत्र स्रोतसापहृत इति दैवकृतोपलक्षणम् ।
<>अपि च ।
<>“आधेः स्वीकरणात् सिद्धी रक्ष्यमाणोऽप्यसार-
<>ताम् ।
<>यातश्चेदन्य आधेयो धनभाग्वा धनी भवेत् ॥
<>आधेर्गोप्यस्य भोग्यस्य च स्वीकरणादुपभोगा-
<>दाधिग्रहणसिद्धिर्न साक्षिलिखनमात्रेण नाप्यु-
<>द्देशमात्रेण यथाह नारदः ।
<>“आधिस्तु द्विविधः प्रोक्तो जङ्गमः स्थावरस्तथा ।
<>सिद्धिरस्योभयस्यापि भोगो यद्यस्ति नान्यथा ॥”
<>अस्य च फलम् ।
<>“आधौ प्रतिग्रहे क्रीते पूर्व्वा तु बलवत्तरेति ।”
<>या स्वीकारान्ता क्रिया सा पूर्व्वा बलवती
<>स्वीकाररहिता तु पूर्व्वापि न बलवतीति स
<>चाधिः प्रयत्नेन रक्ष्यमाणोऽपि कालवशेन यद्य-
<>सारतामविकृत एव सवृद्धिकमूल्यद्रव्यापर्य्याप्ततां
<>गतस्तदाधिरन्यः कर्त्तव्यः । धनिने वा धनं देयं
<>रक्ष्यमाणोऽप्यसारतामिति वदता आधिः प्रय-
<>त्नेन रक्षणीयो धनिनेति ज्ञापितम् । आधिः
<>प्रणश्येद्द्विगुण इत्यस्यापवादमाह ।
<>“चरित्रबन्धककृतं सवृद्ध्या दापयेद्धनम् ।
<>सत्यङ्कारकृतं द्रव्यं द्बिगुणं प्रतिदापयेत् ॥”
<>चरित्रं शोभनाचरितम् । चरित्रेण बन्धकं
<>चरित्रबन्धकम् । तेन यत् द्रव्यमात्मसात् कृतं
<>पराधीनं वा कृतम् । एतदुक्तं भवति धनिनः
<>स्वच्छाशयत्वेन बहुमूल्यमपि द्रव्यमाधीकृत्या-
<>धमर्णेनाल्पमेव द्रव्यमात्मसात् कृतम् । यदि वाध-
<>मर्णस्य स्वच्छाशयत्वेनाल्पमूल्यमाधिं गृहीत्वा
<>बहुद्रव्यमेव धनिनाधमर्णाधीनं कृतमिति तद्धनं
<>नृपो वृद्ब्या सह दापयेत् अयमाशयः एवंरूपं
<>बन्धकं द्बिगुणीभूतेऽपि द्रव्ये न नश्यति किन्तु
<>द्रव्यमेव द्बिगुणं दातत्वमिति । तथा सत्यङ्कार-
<>कृतं करणं कारः भावे घज् सत्यस्य कारः
<>सत्यङ्कारः कारे सत्यागदस्येति मुम् सत्यङ्कारेण
<>कृतं सत्यङ्कारकृतम् । अयमभिसन्धिः । यदा
<>बन्धकार्पणसमय एव इत्थं परिभाषितं द्विगुणी-
<>भूतेऽपि द्रव्ये मया द्विगुणं द्रव्यमेव दातव्यम् ।
<>नाधिनाश इति तदा तद्द्विगुणं दापयेदिति ।
<>अन्योऽर्थः । चरित्रशब्देन गङ्गास्नानाग्नि-
<>होत्रादिजनितमपूर्व्वमुच्यते यत्र तदेवाधी-
<>कृत्य यत् द्रव्यमात्मसात् कृतम् । तत्र तदेव
<>द्बिगुणीभूतं दातव्यं नाधिनाश इति । आधि-
<>प्रसङ्गादन्यदुच्यते । सत्यङ्कारकृतमिति क्रय-
[Page3-394-b+ 52]
<>विक्रयादिव्यवस्थानिर्व्वाहणाय यद्यङ्गुलीयकादि-
<>परहस्ते कृतं तद्ब्यवस्थातिक्रमे द्विगुणं दातव्यं
<>तत्रापि येनाङ्गुलीयकाद्यर्पितं स एव चेद्ब्यव-
<>स्थातिवर्त्ती तेन तदेव हातव्यम् । इतरश्चेद्व्यव-
<>स्थातिवर्त्ती तदा तदेवाङ्गुलीयकादिद्बिगुणं प्रति-
<>दापयेदिति । किञ्च ।
<>“उपस्थितस्य मोक्तव्य आधिः स्तेनोऽन्यथा
<>भवेत् ।
<>प्रयोजकेऽसति धनं कुलेऽन्यस्याधिमाप्नुयात् ॥”
<>धनदानेनाधिमोक्षणायोपस्थितस्याधिर्मोक्तव्यो
<>धनिना वृद्धिलोभेन न स्थापयितव्यः । अन्यथा
<>अमोक्षणे स्तेनश्चौरवद्दण्ड्यो भवेत् असन्निहिते
<>पुनःप्रयोक्तरि कुले तदाप्तहस्ते सवृद्धिकं धनं
<>निधायाधमर्णः स्वीयं बन्धकं गृह्णीयात् । अथ
<>प्रयोक्ताप्यसन्निहितस्तदाप्ताश्च धनस्य ग्रहीतारो
<>न सन्ति यदि वा असन्निहिते प्रयोक्तरि आधि-
<>विक्रयेण धनदित्साधमर्णस्य तत्र किं कर्त्तव्य-
<>मित्यपेक्षित आह ।
<>“तत्कालकृतमूल्यो वा तत्र तिष्ठेदवृद्धिकः ।”
<>तस्मिन् काले यत्तस्याधेर्मूल्यं तत् परिकल्प्य
<>तत्रैव धनिनि तमाधिं वृद्धिरहितं स्थापयेन्न तत
<>ऊर्द्ध्वं धनं वर्द्धते यावद्धनी धनं गृहीत्वा तमाधिं
<>मुञ्चति यावद्वा तन्मूल्यद्रव्यमृणिने प्रवेशयति ।
<>यदा तु द्बिगुणीभूतेऽपि धने द्बिगुणं घनमेव
<>ग्रहीतव्यं न त्वाधिनाश इति विचारितमृण-
<>ग्रहणकाल एव तदा द्विगुणीभूते द्रव्ये असन्नि-
<>हिते वाधमर्णे धनिना किं कर्त्तव्यमित्यत आह ।
<>“विनाधारणकाद्वापि विक्रीणीत ससाक्षिकम् ।”
<>धारणकादधमर्णाद्विना अधमर्णे असन्निहिते
<>साक्षिभिस्तदाप्तैश्च सह तमाधिं विक्रीय तद्धनं
<>गृह्णीयाद्धनी वाशब्दो व्यवस्थितविकल्पार्थः ।
<>यदर्णग्रहणकाले द्बिगुणीभूतेऽपि धने धनमेव
<>ग्रहीतव्यं न त्वाधिनाश इति न विचारितम् ।
<>तदा आधिः प्रणश्येद्द्विगुण इत्यस्याधिनाशः ।
<>विचारिते त्वयं पक्ष इति ॥ * ॥ भोग्याधौ
<>विशेषमाह ।
<>“यदा तु द्विगुणीभूतमृणमाधौ तदा खलु ।
<>मोच्य आधिस्तदुत्पन्ने प्रविष्टे द्विगुणे धने ॥”
<>यदा प्रयुक्तं धनं स्वकृतया वृद्ध्या द्बिगुणीभूतं
<>तदाधौ कृते तदुत्पन्ने आध्युत्पन्ने द्बिगुणे धनिनः
<>प्रविष्टे धनिनाधिर्मोक्तव्यः । यदि वादावेवाधा
<>दत्ते द्विगुणीभूते द्रव्ये त्वयाधिर्मोक्तव्य इति परि-
<>भाषया कारणान्तरेण वा भोगाभावेन तदा
<>द्विगुणीभूतमृणन्तदाधौ भोगार्थं धनिनि प्रविष्टे
<>तदुत्पन्ने द्रव्ये द्विगुणे सत्याधिर्मोक्तव्यः । अधि-
<>कोपभोगे तदपि देयम् । सर्व्वथा सवृद्धिकमूल्य-
<>र्णापाकरणार्थाध्युपभोगविषयमिदं वचनम् ।
<>तमेनं क्षयाधिमाचक्षते लौकिकाः यत्र तु
<>वृद्ध्यर्थ एवाध्युपभोग इति परिभाषा तत्र
<>द्वैगुण्यातिक्रमेऽपि यावन्मूल्यदानं तावदुप-
<>भुड्क्ते एवाधिम् एतदेव स्पष्टीकृतं बृहस्पतिना
<>“ -- ऋणी बन्धमवाप्नु यात् ।
[Page3-394-c+ 52]
<>फलभोग्यं पूर्णकालं दत्त्वा द्रव्यञ्च सामकम् ॥
<>यदि प्रकर्षितं तत् स्यात्तदा न धनभाग्धनी ।
<>ऋणी च न लभेद् बन्धं परस्परमतं विना ॥”
<>अस्यार्थः । फलं भोग्यं यस्यासौ फलभोग्यो बन्ध
<>आधिः स च द्बिविधः सवृद्विकमूल्यापाकरणार्थो
<>वृद्धिमात्रापाकरणार्थश्च तत्र च वृद्धिमूल्यापा-
<>करणार्थं बन्धं पूर्णकालं पूर्णः कालो यस्यासौ
<>पूर्णकालस्तमाप्नु यादृणी । यदा सवृद्धिकं मूल्यं
<>फलद्बारेण धनिनः प्रविष्टन्तदा बन्धमवाप्नुयादि-
<>त्यर्थः वृद्धिमात्रापाकरणार्थन्तु बन्धं सामकं
<>दत्त्वाप्नुयादृणी । समं मूल्यं सममेव सामकम् ।
<>अस्यापवादमाह । यदि प्रकर्षितं तत् स्यात्त-
<>द्बन्धकं प्रकर्षितमतिशयितं वृद्धेरभ्यधिकफलं
<>यदि स्यात्तदा न धनभाग्धनी । सामकं न
<>लभेद्बन्धं मूल्यमदत्त्वैवर्णी बन्धमवाप्नुयादिति
<>यावत् । अथाप्रकर्षितं तद्बन्धकं वृद्धयेऽप्य-
<>पर्य्याप्तन्तदा सामकं दत्त्वापि बन्धं लभेताधमर्णः
<>वृद्धिशेषमदत्त्वैव लभेतेत्यर्थः । पुनरुभयत्राप-
<>वादमाह । परस्परमतं विना उत्तमर्णाध-
<>मर्णयोः परस्परानुमत्यभावे यदि प्रकर्षितं
<>इत्याद्युक्तम् । परस्परानुमतौ तूत्कृष्टमपि
<>बन्धकं यावन्मूल्यदानन्तावदुपभुङ्क्ते धनी निकृ-
<>ष्टमपि मूलमात्रदाने नैवाधमर्णो लभते । इति-
<>मिताक्षरा ॥
<LEND>
