<L>14059<pc>2-572<k1>टिट्टिभः<k2>टिट्टिभः
टिट्टिभः¦, पुं, (टिट्टीत्यव्यक्तशब्दं भणतीति । भण
+ डः ।) पक्षिविशेषः । टीठि इति भाषा ।
तत्पर्य्यायः । टीठिभकः २ । इति शब्दरत्ना-
वली ॥ टिट्टिभकः ३ । इत्यमरः । २ । ५ । ३५ ॥
टिट्टिभकः ४ । इति तट्टीका ॥ (यथा, मनुः ।
५ । ११ ।
“अनिर्द्दिष्टांश्चैकशफांष्टिट्टिभञ्च विवर्ज्जयेत् ॥”)
त्रयोदशमन्वन्तरीयेन्द्रशत्रुदानवविशेषः । यथा,
“इन्द्रो दिवस्पतिः शत्रुष्टिट्टिभो नाम दानवः ।
मायूरेण च रूपेण घातयिष्यति माधवः ॥”
इति गारुडे ८७ अध्यायः ॥
(वरुणसभारक्षकदानवानामन्यतमः । असौ
हि मर्त्त्यघर्म्मविवर्ज्जितः । यथा, महाभारते ।
२ । ९ । १५ ।
“टिट्टिभो विटभूतश्च संह्नादश्चेन्द्रतापनः ॥”
इत्युपक्रम्याह ।
“सर्व्वे लब्धवराः शूराः सर्व्वे विगतमृत्यवः ॥”)
<LEND>
