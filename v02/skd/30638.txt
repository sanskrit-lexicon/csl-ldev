<L>30638<pc>4-235<k1>लोलार्कः<k2>लोलार्कः
लोलार्कः¦, पुं, (लोलनामा अर्कः ।) सूर्य्यः । यथा,
<>पुलस्त उवाच ।
<>“ततः सुकेशिवचनात् सर्व्व एव निशाचराः ।
<>तेनोदितन्तु ते धर्म्मं चक्रुर्मुदितमानसाः ॥
<>ततः प्रवृद्धिं सुतरामगच्छन्त निशाचराः ।
<>पुत्त्रपौत्त्रार्थसंयुक्ताः सदाचारसमन्विताः ॥
<>तज्ज्योतिस्तेजसा तेषां राक्षसानां महात्मनाम् ।
<>गन्तुं नाशक्नुवन् सूर्य्यो नक्षत्राणि च चन्द्रमाः ॥
<>ततस्त्रिभुवनं ब्रह्मन् निशाचरपुरोऽभवत् ।
<>दिवा सूर्य्यस्य सदृशः क्षणदायाञ्च चन्द्रवत् ॥
<>ततः क्रोधाभिभूतेन भानुना विप्रभेदिभिः ।
<>भानुभी राक्षसपुरं तद्दृष्टञ्च यथेच्छया ॥
<>तद्भानुना तदा दृष्टं क्राधाध्मातेन चक्षुषा ।
<>निपपाताम्बराद्दृष्टः क्षीणपुण्य इव ग्रहः ॥
<>पतमानं समालोक्य पुरं शालङ्कटङ्कटः ।
<>नमो भवाय सर्व्वाय इदमुच्चैरधीयत ॥
<>तेषां क्रन्दितमाकर्ण्य चारणा गगनेचराः ।
<>हाहेत्युच्चुक्रुशुः सर्व्वे हरभक्तः पतत्यसौ ॥
<>तच्चारणवचः शर्व्वः श्रुतवान् सर्व्वतोऽव्ययः ।
<>श्रुत्वा स चिन्तयामास केनासौ पात्यते भुवि ॥
<>ज्ञातवान् देवपतिना सहस्रकिरणेन तत् ।
<>पातितं राक्षसपुरं ततः क्रुद्धस्त्रिलोचनः ॥
<>क्रुद्धस्तु भगवान् दृग्भिर्भानुमन्तमपश्यत ।
<>दृष्टमात्रस्त्रिनेत्रेण निपपात ततोऽम्बरात् ॥
<>ततो ब्रह्मा सुरपतिः सुरैः सार्द्धं समभ्ययात् ।
[Page4-235-c+ 52]
<>रम्यं महेश्वरावासं मन्दरं रविकारणात् ॥
<>गत्वा दृष्ट्वा च देवेशं शङ्करं शूलपाणिनम् ।
<>प्रसाद्य भास्करार्थाय वाराणस्यामुपानयत् ॥
<>ततो दिवाकरं भूयः पाणिनादाय शङ्करः ।
<>कृत्वा नामास्य लोलेति रथमारोपयत् पुनः ॥
<>आरोपिते दिनकरे ब्रह्माभ्येत्य सुकेशिनम् ।
<>सबान्धवं सनगरं पुनरारोपयद्दिवि ॥”
<>इति श्रीवामनपुराणे सुकेशिचरिते लोलार्क-
<>जननं नाम १५ अध्यायः ॥
<LEND>
