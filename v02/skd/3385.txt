<L>3385<pc>1-172<k1>आत्मा<k2>आत्मा
आत्मा¦, [न्] पुं, (अतति सन्ततभावेन जाग्रदादि-
<>सर्व्वावस्थासु अनुवर्त्तते, अत सातत्यगमने +
<>मनिण् ।) यत्नः । धृतिः । बुद्धिः । स्वभावः ।
<>ब्रह्म । देहः । इत्यमरः ॥ मनः । इति मेदिनी ॥
<>परव्यावर्त्तनं । इति धरणी ॥ पुत्त्रः । इति
<>शब्दरत्नावली ॥ जीवः । अर्कः । हुताशनः ।
<>वायुः । इति हेमचन्द्रः ॥
<>(“आत्मज्ञः करणैर्योगात् ज्ञानं तस्य प्रवर्त्तते” ।
<>“अय्यक्तमात्मा क्षेत्रज्ञः शाश्वतो विभुरव्ययः” ।
<>“चेतवान् यतश्चात्मा ततः कर्त्ता निरुच्यते” ।
<>“देही सर्व्वगतोह्यात्मा स्वेस्वे संस्पर्शनेन्द्रिये ।
<>सर्व्वाः सर्व्वाश्रयस्थास्तु नात्मातो वेत्ति वेदनाः” ॥
<>“विभुत्वमतएवास्य यस्मात् सर्व्वगतो महान् ।
<>मनसश्च समाधानात् पश्यत्यात्मा तिरस्कृतं” ॥
<>“आदिर्नास्त्यात्मनः क्षेत्रपारम्पर्य्यमनादिकं” ।
[Page1-172-c+ 52]
<>“स सर्व्वगः सर्व्वशरीरभृच्च,
<>स विश्वकर्म्मा स च विश्वरूपः ।
<>स चेतनाधातुरतीन्द्रियश्च,
<>स नित्ययुक् सानुशयः सएव ॥
<>रसात्ममातापितृसम्भवानि,
<>भूतानि विद्याद्दश षट् च देहे ।
<>चत्वारि तत्रात्मनि संश्रितानि,
<>स्थितस्तथात्मा च चतुर्षु तेषु ॥
<>भूतानि मातापितृसम्भवानि,
<>रजश्च शुक्रञ्च वदन्ति गर्भे ।
<>आप्याय्यते शुक्रमसृक्सुभूतै-
<>र्यैस्तानि भूतानि रसोद्भवानि ॥
<>भूतानि चत्वारि तु कर्म्मजानि,
<>यान्यात्मलीनानि विशन्ति गर्भं ।
<>सवीजधर्म्माह्यपरापराणि,
<>देहान्तराण्यात्मनि याति याति ॥
<>रूपाद्विरूपप्रभवः प्रसिद्धः,
<>कर्म्मात्मकानां भनसो मनस्तः ।
<>भवन्ति येत्वाकृतिबुद्धिभेदाः
<>रजस्तमस्तत्र च कर्म्महेतुः ॥
<>अतीन्द्रियैस्तैरतिसूक्ष्मरूपै
<>रात्मा कदाचिन्न वियुक्तरूपः ।
<>न कर्म्मणा नैव मनोमतिभ्यां
<>न चाप्यहङ्कारविकारदोषैः” ॥
<>इति चरकः ॥
<>“यदा यदात्माकृतिमानयं भवे-
<>त्तदा मनस्तत्त्वधितिष्ठतीन्द्रियं ।
<>ततो मनोऽधिष्ठितमिन्द्रियं घटे-
<>प्रवर्त्तते संशयबुद्धिसम्भवे” ॥
<>इति वैद्यकवादार्थदर्पणं ॥)
<LEND>
