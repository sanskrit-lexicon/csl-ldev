<L>27872<pc>3-768<k1>मृणालं<k2>मृणालं
मृणालं¦, क्ली, पुं, मृण्यते हिंस्यते भक्षणाद्यर्थं
<>यत् । (मृण् + “तमिविशिविडिमृणिकुलिकपि-
<>पलिपञ्चिभ्यः कालन् ।” उणा० १ । ११७ ।
<>इति कालन् । पङ्कजादीनां नालम् ।) मोलाम
<>इति ख्यातम् । इति भरतः ॥ (यथा, नैषध-
<>चरिते । १ । १३७ ।
<>“मदर्थसन्देशमृणालमन्थरः
<>प्रियः कियद्दूर इति त्वयोदिते ।”)
<>तत्पर्य्यायः । विसम् २ । इत्यमरः । १ । १० । ४२ ॥
<>विशम् ३ । इति द्विरूपकोषः ॥ पद्मनालम् ४
<>मृणाली ५ मृणालिनी ६ पद्मतन्तुः ७ विसिनी
<>८ नलिनीरुहम् ९ । अस्य गुणाः । शिशिर-
<>त्वम् । तिक्तत्वम् । कषायत्वम् । पित्तदाहमूत्र-
<>कृच्छ्रविकाररक्तवान्तिहरत्वञ्च । इति राज-
<>निर्घण्टः ॥ (शालूकविशेषः । तत्पर्य्यायो यथा,
<>“पद्मादिकन्दः शालूकं करहाटश्च कथ्यते ।
<>मृणालं मूलं भिष्माण्डं लज्जाशूकञ्च कथ्यते ॥”
<>तथास्य गुणाः । विशार्थे शालूकार्थे च ॥
<>“मृणालं शीतलं वृष्यं पित्तदाहास्रजिद्गुरु ॥
<>दुर्ज्जरं स्वादुपाकञ्च स्तन्यानिलकफप्रदम् ।
<>संग्राहि मधुरं रूक्षं शालूकमपि तद्गुणम् ॥”
<>इति भावप्रकाशस्य पूर्व्वखण्डे प्रथमे भागे ॥)
<LEND>
