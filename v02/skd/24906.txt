<L>24906<pc>3-494<k1>भागवतः<k2>भागवतः
भागवतः¦, त्रि, (भगवान् हरिः भगवती दुर्गा वास्य
<>देवतेति । भगवत् + “सास्य देवता ।” ४ । २ । २४ ।
<>इति अण् ।) भगवद्भक्तः । तस्य लक्षणम् । यथा,
<>“सर्व्वदेवान् परित्यज्य नित्यं भगवदाश्रयः ।
<>रतस्तदीयसेवायां स भागवत उच्यते ॥”
<>इति पाद्मोत्तरखण्डे ९९ अध्यायः ॥ * ॥
<>स च यमदूतैस्त्याज्यः । यथा, --
<>“ये तु भागवता लोके तच्चित्तास्तत्परायणाः ।
<>पूजयन्ति सदा विष्णुं ते च त्याज्याः सुदूरतः ॥”
<>इति वह्निपुराणे दूतान् प्रति यमवचनम् ॥
<>स्कान्दे श्रीमार्कण्डेयभगीरथसंवादे ।
<>“दशमीशेषसंयुक्तं दिनं वैष्णववल्लभम् ।
<>ह्युपासते महीपाल ! ते वै भागवता नराः ॥
<>प्राणात्यये न चाश्नन्ति दिनं प्राप्य हरेर्नराः ।
<>कुर्व्वन्ति जागरं रात्रौ सदा भागवता हि ते ॥
<>उपोष्य द्बादशीं शुद्धां रात्रौ जागरणान्विताम् ।
[Page3-494-c+ 52]
<>अल्पां तु साधयेद्यस्तु स वै भागवतो वरः ॥
<>भक्तिर्न विच्युता येषां न च्युतानि व्रतानि च ॥
<>सुप्रियः श्रीपतिर्येषां ते स्युर्भागवता नराः ॥
<>सदाचाररताः शिष्टाः सर्व्वभूतानुकम्पकाः ।
<>शुचयस्त्यक्तरागा ये सदा भागवता हि ते ॥”
<>एकादशस्कन्धे ।
<>“सर्व्वभूतेषु यः पश्येद्गगवद्भावमात्मनः ।
<>भूतानि भगवत्यात्मन्येष भागवतोत्तमः ॥
<>न यस्य स्वपर इति वित्तेष्वात्मनि वा भिदा ।
<>सर्व्वभूतसमः शान्तः स वै भागवतोत्तमः ॥”
<>हरियोगेश्वरोत्तरे ।
<>“गृहीत्वापीन्द्रियैरर्थान् यो न द्बेष्टि न काङ्क्षति ।
<>विष्णोर्मायामिदं पश्यन् स वै भागवतोत्तमः ॥”
<>बृहन्नारदीये ।
<>“शिवे च परमेशाने विष्णौ च परमात्मनि ।
<>समबुद्ध्या प्रवर्त्तन्ते ते वै भागवतोत्तमाः ॥”
<>स्कान्दे ।
<>“येषां भागवतं शास्त्रं सदा तिष्ठति सन्निधौ ।
<>पूजयन्ति च ये नित्यं ते स्युर्भागवता नराः ॥
<>येषां भागवतं शास्त्रं जीवितादधिकं भवेत् ।
<>महाभागवताः श्रेष्ठा विष्णुना कथिता नराः ॥”
<>लैङ्गे ।
<>“भोजनाच्छादनं सर्व्वं यथाशक्त्या ददाति यः ।
<>विष्णुभक्तस्य सततं स वै भागवतः स्मृतः ॥”
<>गारुडे ।
<>“येन सर्व्वात्मना विष्णुभक्त्या भावो निवेशितः ।
<>वैष्णवेषु कृतात्मत्वान्महाभागवतो हि सः ॥”
<>बृहन्नारदीये ।
<>“तुलसीकाननं दृष्ट्वा ये नमस्कुर्व्वते नराः ।
<>तत्काष्ठाङ्कितकर्णा ये ते वै भागवतोत्तमाः ॥
<>तुलसीगन्धमाघ्राय सन्तोषं कुर्व्वते तु ये ।
<>तन्मूलमृद्धृता यैश्च ते वै भागवतोत्तमाः ॥
<>मत्कथाश्रवणे येषां वर्त्तते सात्त्विकी मतिः ।
<>तद्वक्तरि सुभक्ताश्च ते वै भागवतोत्तमाः ॥”
<>स्कान्दे ।
<>“मत्कथां कुरुते यस्तु मत्कथाञ्च शृणोति च ।
<>हृष्यते मत्कथायाञ्च स वै भागवतोत्तमः ॥”
<>बृहन्नारदीये ।
<>“मन्मानसाश्च मद्भक्ता मद्भक्तजनलोलुपाः ।
<>मन्नामश्रवणासक्तास्ते वै भागवतोत्तमाः ॥
<>येऽभिनन्दन्ति नामानि हरेः शृण्वन्ति हर्षिताः ।
<>रोमाञ्चितशरीराश्च ते वै भागवतोत्तमाः ॥
<>अन्येषामुदयं दृष्ट्वा येऽभिनन्दन्ति मानवाः ।
<>हरिनामपरा ये च ते वै भागवतोत्तमाः ॥”
<>स्कान्दे ।
<>“येऽर्च्चयन्ति सदा विष्णुं यज्ञेश वरदं हरिम् ।
<>देहिनः पुण्यकर्म्माणः सदा भागवता हि ते ॥”
<>लैङ्गे ।
<>“विष्णुक्षेत्रे शुभान्येव करोति स्नेहसंयुतः ।
<>प्रतिमाञ्च हरिर्नित्यं पूजयेत् प्रयतात्मवान् ॥
<>विष्णुभक्तः स विज्ञेयः कर्म्मणा मनसा गिरा ।
<>नारायणपरो नित्यं भूप ! भागवतो हि सः ॥”
[Page3-495-a+ 52]
<>पाद्मोत्तरखण्डे ।
<>“तापादिपञ्चसंस्कारी नवेज्याकर्म्मकारकः ।
<>अर्थपञ्चकविद्विप्रो महाभागवतो हि सः ॥
<>एकान्तेन सदा विष्णौ यस्माद्देवे परायणाः ।
<>तस्मादेकान्तिनः प्रोक्तास्तद्भागवतचेतसः ॥”
<>एकादशस्कन्धे ।
<>“ज्ञात्वाज्ञात्वाथ ये वै मां यावान् यश्चास्मि
<>यादृशः ।
<>भजन्त्यनन्यभावेन ते वै भागवता मताः ॥
<>न कामकर्म्मबीजानां यस्य चेतसि सम्भवः ।
<>वासुदेवैकनिलयः स वै भागवतोत्तमः ॥”
<>स्कान्दे ।
<>“यस्य कृच्छ्रगतस्यापि केशवे रमते मनः ।
<>न विच्युता च भक्तिर्वै स वै भागवतो नरः ॥
<>आपद्गतस्य यस्येह भक्तिरव्यभिचारिणी ।
<>नान्यत्र रमते चित्तं स वै भागवतो नरः ॥”
<>हरियोगेश्वरोत्तरे ।
<>“विसृजति हृदयं न यस्य साक्षा-
<>द्धरिरवशाभिहितोऽप्यघौघनाशः ।
<>प्रणयरसनया धृताङ्घ्रिपद्मः
<>स भवति भागवतप्रधान उक्तः ॥”
<>मध्यममाह तत्रैव ।
<>“ईश्वरे तदधीनेषु वालिशेषु द्विषत्सु च ।
<>प्रेममैत्रीकृपोपेक्षा यः करोति स मध्यमः ॥”
<>कनिष्ठस्तत्रैव ।
<>“अर्च्चायामेव हरये पूजां यः श्रद्धयेहते ।
<>न तद्भक्तेषु चान्येषु स भक्तः प्राकृतः स्मृतः ॥”
<>इति श्रीहरिभक्तिविलासे १० विलासः ॥
<LEND>
