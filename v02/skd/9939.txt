<L>9939<pc>2-271<k1>खञ्जनः<k2>खञ्जनः
खञ्जनः¦, पुं, (खजि + कर्त्तरि ल्युः ।) स्वनामख्यात-
<>पक्षी । तत्पर्य्यायः । खञ्जरीटः २ । इत्यमरः ।
<>२ । ५ । १५ ॥ कणाटीनः ३ काकच्छर्द्दिः ४ खञ्जखेलः ५
<>तातनः ६ मुनिपुत्त्रकः ७ भद्रनामा ८ रत्न-
<>निधिः ९ । इति त्रिकाण्डशेषः ॥ खञ्जखेटः १०
<>गूढनीडः ११ तण्डकः १२ चरः १३ । इति
<>शब्दमाला ॥ काकच्छदः १४ नीलकण्ठः १५
<>कणाटीरः १६ कणाटारकः १७ । इति शब्द-
<>रत्नावली ॥ (अस्य दर्शनेन यत् शुभाशुभं फलं
<>भवति तदुक्तं बृहत्संहितायां ४५ अध्याये ।
<>तद्यथा, --
<>“खञ्जनको नामायं यो विहगस्तस्य दर्शने प्रथमे ।
<>प्रोक्तानि यानि मुनिभिः फलानि तानि
<>प्रवक्ष्यामि ॥”
<>तत्र चत्वारः खञ्जना भवन्ति । तेषां नामान्याह ।
<>“स्थूलोऽभ्युन्नतकण्ठः कृष्णगलो भद्रकारको भद्रः ।
<>आकण्ठमुखात् कृष्णः सम्पूर्णः पूरयत्याशाम् ॥
<>कृष्णो गलेऽस्य विन्दुः सितकरटान्तः स रिक्त-
<>कृद्रिक्तः ।
<>पीतो गोपीत इति क्लेशकरः खञ्जनो दृष्टः ॥”
<>अथ कस्मिन् काले दृष्टः कीदृक्फलं करोति
<>इत्याह ।
<>“अथ मधुरसुरभिफलकुमुमतरुषु सलिलाशयेषु
<>पुण्येषु ।
<>करितुरगभुजगमूर्द्ध्नि प्रासादोद्यानहर्म्म्येषु ॥
<>गोगोष्ठसत्समागमयज्ञोत्सवपार्थिवद्विजसमीपे ।
<>हस्तितुरङ्गमशालाच्छत्रध्वजचामराद्येषु ॥
<>हेमसमीपसिताम्बरकमलोत्पलपूजितोपलिप्तेषु ।
<>दधिपात्रधान्यकूटेषु च श्रियं खञ्जनः कुरुते ॥
<>पङ्के स्वाद्वन्नाप्तिर्गोरससम्पच्च गोमयोपगते ।
<>शाद्वलगे वस्त्राप्तिः शकटस्थे देशविभ्रंशः ॥
<>गृहपटलेऽर्थभ्रंशो वध्रे बन्धोऽशुचौ भवति रोगः ।
<>पृष्ठे त्वजाविकानां प्रियसङ्गममावहत्याशु ॥
<>महिषोष्ट्रगर्द्दभास्थिश्मशानगृहकोणशर्करा-
<>द्रिस्थः ।
<>प्राकारभस्मकेशेषु चाशुभो मरणरुग्भयदः ॥
<>पक्षौ धुन्वन्नशुभः शुभः पिबन्वारि निम्नगासंस्थः ।
<>सूर्य्योदयेऽथ शस्तो नेष्टफलः खञ्जनोऽस्तमये ॥
<>नीराजने निवृत्ते यया दिशा खञ्जनं नृपो यान्तम् ।
<>पश्येत्तया गतस्य क्षिप्रमरातिर्वशमुपैति ॥
<>तस्मिन् निधिर्भवति मैथुनमेति यस्मिन्
<>यस्मिंस्तु छर्द्दयति तत्रतलेऽस्ति काचः ।
<>अङ्गारमप्युपदिशन्ति पुरीषणेऽस्य
<>तत्कौतुकापनयनाय खनेद्धरित्रीम् ॥
<>मृतविकलविभिन्नरोगितः
<>स्वतनुसमानफलप्रदः खगः ।
<>धनकृदभिनिलीयमानको
<>वियति च बन्धुसमागमप्रदः ॥
[Page2-271-c+ 52]
<>नृपतिरपि शुभं शुभप्रदेशे
<>खगमवलोक्य महीतले विदध्यात् ।
<>सुरभिकुमुमधूपयुक्तमर्घं
<>शुभमभिनन्दितमेवमेति वृद्धिम् ॥
<>अशुभमपि विलोक्य खञ्जनं
<>द्विजगुरुसाधुसुरार्च्चने रतः ।
<>न नृपतिरशुभं समाप्नुया-
<>न्न यदि दिनानि च सप्त मांसभुक् ॥”
<>ततः कालफलप्रदर्शनार्थमाह ।
<>“आ वर्षात् प्रथमे दर्शने फलं प्रतिदिनं तु दिनशेषे ।
<>दिक्स्थानमूर्त्तिलग्नर्क्षशान्तदीप्तादिभिश्चोह्यम् ॥”
<>शाकुने दिग्विशेषेऽस्य शब्दफलं यथा, --
<>“वित्तं ब्रह्मणि कार्य्यसिद्धिरतुला शक्रे हुताशे भयं
<>याम्यामग्निभयं सुरद्विषि कलिर्लाभः समुद्रालये ।
<>वायव्यां वरवस्त्रगन्धसलिलं दित्याङ्गना चोत्तरे-
<>ऐशान्यां मरणं ध्रुवं निगदितंदिग्लक्षणं खञ्जने ॥”)
<LEND>
