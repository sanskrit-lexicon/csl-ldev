<L>24332<pc>3-429<k1>बाहुकः<k2>बाहुकः
बाहुकः¦, पुं, नलराजा । तत्पर्य्यायः । पुण्यश्लोकः
<>२ अश्ववित् ३ नैषधः ४ । इति त्रिकाण्डशेषः ॥
<>(पुष्करेण हृतराज्यो हि नलः ग्रहवैगुण्यात्
<>विपिने दमयन्तीमपहाय प्रगच्छन् दावानल-
<>परीतमनलभयादाक्रोशन्तं कर्कोटकनामानं
<>नागमवलोक्य तत उद्धृतवान् । अथ प्रसन्न-
<>स्यास्य पन्नगस्योपदेशात् ऋतुपर्णस्य राज्ञो
<>नगरं गत्वा बाहुक इत्यभिहितस्तस्यैव राज्ञः
<>घोटकपरिचर्य्यायां नियुक्तोऽभवत् । यदुक्तं
<>महाभारते । ३ । ६७ । १-७ ।
<>“तस्मिन्नन्तर्हिते नागे प्रययौ नैषधो नलः ।
<>ऋतुपर्णस्य नगरं प्राविशद्दशमेऽहनि ॥
<>स राजानमुपातिष्ठत् बाहुकोऽहमितिब्रुवन् ।
<>अश्वानां वाहने युक्तः पृथिव्यां नास्ति मत्समः ॥
<>अर्थकृच्छ्रेषु चैवाहं प्रष्टव्यो नैपुणेषु च ।
<>अन्नसंस्कारमपि च जांनाम्बन्यैर्विशेषतः ॥
<>यानि शिल्पानि लोकेऽस्मिन् यच्चैवान्यत् सुदु-
<>ष्करम् ।
<>सर्व्वं यतिष्ये तत् कर्त्तुमृतुपर्ण ! भरस्व माम् ॥
<>ऋतुपर्ण उवाच ।
<>वस बाहुक ! भद्रन्ते सर्व्वमेतत् करिष्यसि ।
<>शीघ्रयाने सदा बुद्धिर्ध्रियते मे विशेषतः ॥
<>स त्वमातिष्ठ योगं तं येन शीघ्रा हया मम ।
<>भवेयुरश्वाध्यक्षोऽसि वेतनं ते शतं शताः ॥
<>त्वामुपस्थास्यतश्चव नित्यं वार्ष्णेयजीवलौ ।
<>एताभ्यां रंस्यसे सार्द्धं वस वै मयि बाहुक ! ॥”
<>कौरव्यकुलोद्भवो नागभेदः । यथा महा-
<>भारते । १ । ५७ । १३ ।
<>“बाहुकः शृङ्गवेरश्च धूर्त्तकः प्रातरातकौ ।
<>कौरव्यकुलजास्त्वेते प्रविष्टा हव्यबाहनम् ॥”)
<LEND>
