<L>19666<pc>2-925<k1>नैमिषारण्यं<k2>नैमिषारण्यं
नैमिषारण्यं¦, क्ली, (निमिषान्तरमात्रेण निहतं
<>आसुरं बलं यत्र ततस्तत् नैमिषं अरण्य-
<>मिति ।) अरण्यविशेषः । तस्योत्पत्तिर्यथा, --
<>“तेन चक्रेण तत्सैन्यमासुरं दौर्ज्जयं क्षणात् ।
<>निमिषान्तरमात्रेण भस्मवद्बहुधा कृतम् ॥
<>एवं कृत्वा ततो देवो मुनिं गौरमुखं तदा ।
<>उवाच निमिषेणेदं निहतं दानवं बलम् ॥
<>अरण्येऽस्मिंस्त्वतस्त्वेवन्नैमिषारण्यसंज्ञकम् ।
<>भविष्यति यथार्थं वै ब्राह्मणानां विणेषतः ॥”
<>इति वराहपुराणे गौरमुखं प्रति भगवद्
<>वाक्यम् ॥ अपि च ।
<>“देशं वः संप्रवक्ष्यामि यस्मिन्देशे चरिष्यथ ।
<>उक्त्वा मनोमयं चक्रं स सृष्ट्वा तानुवाच ह ॥
[Page2-925-b+ 52]
<>क्षिप्तमेतन्मया चक्रमनुव्रजत माचिरम् ।
<>यत्रास्य नेमिः शीर्य्येत स देशः पुरुषर्षभ ॥
<>ततो मुमोच तच्चक्रं ते च तत् समनुव्रजन् ।
<>तस्य वै व्रजतः क्षिप्रं यत्र नेमिरशीर्य्यत ॥
<>नैमिषं तत् स्मृतं नाम्ना पुण्यं सर्व्वत्र पूजितम् ।
<>सिद्धचारणसङ्कीर्णं यक्षगन्धर्व्वसेवितम् ॥
<>स्थानं भगवतः शम्भोरेतन्नैमिषमुत्तम् ।
<>अत्र देवाः सगन्धर्व्वाः सयक्षोरगराक्षसाः ।
<>तपस्तप्त्वा पुरा देवा लेभिरे प्रचुरान् भगान् ॥”
<>इति कौर्म्मे ४० अध्याये षट्कुलीयान् प्रति
<>ब्राह्मवाक्यम् ॥ (क्वचि त्तालव्यशान्तोऽपि पाठो
<>दृश्यते तत्र तु ब्रह्मणा विसृष्टस्य मनोमयचक्रस्य
<>नेमिः शीर्य्यते यत्रेति व्युत्पत्त्र्या नेमिशं नेमिश-
<>मेव नैमिशं तदाख्यमरण्यमिति बोध्यम् । तथा
<>च वायवीये ।
<>“एतन्मनोमयं चक्रं मया सृष्टं विसृज्यते ।
<>यत्रास्य शीर्य्यते नेमिः स देशः तपसः शुभः ॥
<>इत्युक्त्रा सूर्य्यसङ्काशं चक्रं सृष्ट्वा मनोमयम् ।
<>प्रणिपत्य महादेवं विससर्ज्ज पितामहः ॥
<>तेऽपि हृष्टतमा विप्राः प्रणम्य जगतां प्रभुम् ।
<>प्रययुस्तस्य चक्रस्य यत्र नेमिर्व्यशीर्य्यत ॥
<>तद्बनं तेन विख्यातं नैमिशं मुनिपूजितम् ॥”
<>तथा च देवीभागवते । १ । २ । २८-३२ ।
<>“कलिकालविभीताः स्मो नैमिशारण्यवासिनः ।
<>ब्रह्मणात्र समादिष्टाश्चक्रं दत्त्वा मनोमयम् ॥
<>कथितं तेन नः सर्व्वान् गच्छन्त्वेतस्य पृष्ठतः ।
<>नेमिः संशीर्य्यते यत्र स देशः पावनः स्मृतः ॥
<>कलेस्तत्र प्रवेशो न कदाचित् संभविष्यति ।
<>तावत् तिष्ठन्तु तत्रैव यावत् सत्ययुगं पुनः ॥
<>तच्छ्रुत्वा वचनं तस्य गृहीत्वा तत्कथानकम् ।
<>चालयन्निर्गतस्तूर्णं सर्व्वदेशदिदृक्षया ॥
<>प्रेत्यात्र चालयंश्चक्रं नेमिः शीर्णोऽत्र पश्यतः ।
<>तेनेदं नैमिशं प्रीक्तं क्षेत्रं परमपावनम् ॥”)
<LEND>
