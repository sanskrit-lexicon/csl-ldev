<L>10708<pc>2-315<k1>गर्भाधानं<k2>गर्भाधानं
गर्भाधानं¦, क्ली, (गर्भ आधीयतेऽनेनेति । आ +
<>धा + करणे ल्युट् ।) दशसंस्कारान्तर्गतप्रथम-
<>संस्कारः । यथा, --
<>“गर्भाधानमृतौ पुंसः सवनं स्पन्दनात् पुरा ।
<>ऋतौ ऋतुकाले । स च कालो याज्ञवल्क्येनोक्तः ।
<>षोडशत्तनिशाः स्त्रीणां तासु युग्मासु संविशेत् ।”
<>इति मलमासतत्त्वम् ॥ तत्र क्रमः । “ऋतुस्नानादूर्द्धं
<>निषेकदिवसे सायं सन्ध्यायामतीतायां पतिः शुचिः
<>सुगन्धिः सुवेशः मन्त्रेण सूर्य्यार्ध्यं दत्त्वा पूर्व्वाभि-
<>मुखोपविष्टायाश्च बध्वा दक्षिणहस्तेनोपस्थं
[Page2-315-b+ 52]
<>स्पृशन् मन्त्रं जपेत् ततः पुनरपि उपस्थं स्पृशन्
<>मन्त्रं जपेत् । ततो भार्य्यामुपेयात् ।” इति भव-
<>देवभट्टः ॥ तद्विहितनिषिद्धनक्षत्रादि यथा, --
<>“ज्येष्ठा मूला मघाश्लेषा रेवती कृत्तिकाश्विनी ।
<>उत्तरात्रितयं त्यक्त्वा पर्व्ववर्ज्जं व्रजेदृतौ ॥”
<>पर्व्वाण्याह विष्णुपुराणम् ।
<>“चतुर्द्दश्यष्टमी चैव अमावास्याथ पूर्णिमा ।
<>पर्व्वाण्येतानि राजेन्द्र ! रविसंक्रान्तिरेव च ॥”
<>शौनकः ।
<>“पुंनक्षत्राणि चैतानि तिष्यो हस्तः पुनर्व्वसुः ।
<>अभिजित् प्रौष्ठपच्चैवानुराघाषाढश्चाश्वयुक् ॥”
<>अन्यश्च ।
<>“हस्तो मूलं श्रवणः पुनर्व्वसुर्मृगशिरस्तथा पुष्यश्च ।
<>गर्भाघानादिकार्य्येषु पुंनामायं गणः शुभदः ॥
<>रोहिण्यन्तकचित्राहिविशाखशतवर्ज्जिते ।
<>भे पुंग्रहाहे स्त्रीशुद्ध्या फलबन्धनमिष्यते ॥
<>पुष्यार्कचन्द्रशिवमूलपुनर्व्वसुः स्या-
<>दाषाढयुग्महरिभाद्रपदद्बयञ्च ।
<>एतानि पुंसि कथितानि शुभानि भानि
<>चान्येषु गर्भपतनादिभयञ्च भेषु ॥
<>नन्दा भद्रा भवेत् पुंसि स्त्रीषु पूर्णा जया स्मृता ।
<>रिक्ता नपुंसके त्वाहुस्तस्मात्तां परिवर्ज्जयेत् ॥
<>स्त्रीणामृतुर्भवति षोडशवासराणि
<>तत्रादितः परिहरेच्च निशाश्चतस्रः ।
<>युग्मासु रात्रिषु नरा विषमासु नार्य्यः
<>कुर्य्यान्निषेकमथ तास्वपि पर्व्ववर्ज्जम् ॥
<>मूलर्क्षं स्मृतिदुष्टत्वाद्गर्भाधानेषु नेष्यते ।
<>तस्य पुंसवनादौ तु पुंसंज्ञत्वे प्रयोजनम् ॥
<>(मतान्तरे तु चतुर्थेऽहनि स्नानानन्तरं नार्य्यः
<>शुध्यन्ति । यथाह भरद्बाजः ।
<>“प्रथमेऽहनि चाण्डाली द्वितीये ब्रह्मघातिनी ।
<>तृतीये रजकी प्रोक्ता चतुर्थेऽहनि शुध्यति ॥”
<>एवं धर्म्मशास्त्रेऽपि । यथा, --
<>“भर्त्तुः स्पृस्या चतुर्थेऽह्नि स्नानेन स्त्री रजस्वला ।
<>पञ्चमेऽहनि योग्या स्याद्दैवे पित्र्ये च कर्म्मणि ॥”)
<>यथा, याज्ञवल्क्यः ।
<>“एवं गच्छन् स्त्रियं क्षामां मघां मूलाञ्च वर्ज्ज-
<>येत् ।
<>शस्त इन्दौ सकृत् पुत्त्रं लक्षण्यं जनयेत् पुमान् ॥”
<>क्षामां आहारलाचवादिना क्षीणाम् । फलञ्च ।
<>“युग्मासु पुत्त्रा जायन्ते स्त्रियोऽयुग्मासु रात्रिषु ।
<>तस्माद्युग्मासु पुत्त्रार्थी संविशेदार्त्तवे स्त्रियम् ॥
<>पुमान् पुंसोऽधिके शुक्रे स्त्री भवत्यधिके स्त्रियाः ।
<>(समेऽपुमान् पुंस्त्रियौ वा क्षीणेऽल्पे च विपर्य्ययः ॥”
<>इति मनुः । ३ । ४८--४९ ॥)
<>एवञ्च ।
<>“युग्मायामपि रात्रौ चेत् शोणितं प्रचुरं यदा ।
<>कन्या च पुंवद्भवति शुक्राधिक्ये पुमान् भवेत् ॥
<>कन्यैवायुग्मरात्रौ च प्राधान्यं समवायिनोः ।
<>निमित्तकारणात् कालात् शुक्रशोणितयोर्यतः ॥
<>पीडा राशौ भौमदृष्टे शशाङ्के
<>मासं मासं योषितामार्त्तवं स्यात् ।
[Page2-315-c+ 52]
<>त्र्यंशे शान्तं यच्च रक्तं जवाभं
<>तद्गर्भार्थं वेदनागन्धहीनम् ॥”
<>गर्भयोग्यर्त्तुनिरूपणम् ॥
<>“पापासंयुतमध्यगेषु दिनकृत्लग्नक्षपास्वामिषु
<>तद्द्यूनेषु शुभोज्झितेषु विकुजे छिद्रे विपापे सुखे ।
<>सद्युक्तेषु त्रिकोणकण्टकविधुष्वायत्रिषष्ठान्विते
<>पापे युग्मनिशास्वगण्डसमये पुंशुद्धितः सङ्गमः ॥
<>मूलमघाश्विनीनामाद्यं ज्येष्ठान्त्यसर्पाणामन्त्यम् ।
<>चतुर्थांशं गण्डपदं त्यक्त्वा षोडशाहे ऋतौ व्रजेत् ॥”
<>अशक्तौ तु भुजबलभीमे ।
<>“अन्त्यं पौष्णेन्द्रसर्पाणामाद्यं पित्रश्विमूलगम् ।
<>गण्डं दण्डत्रयं ख्यातं सर्व्वकार्य्येषु कल्पितम् ॥
<>पुमान् विंशतिवर्षश्चेत् पूर्णषोडशवर्षया ।
<>स्त्रिया सङ्गच्छते गर्भाशये शुद्धे रजस्यपि ॥
<>अपत्यं जायते भद्रं तयोर्न्यूनेऽधमं स्मृतम् ।
<>मासेशैःसितकुजगुरुरविशनिसौम्यलग्नपशशीनैः ।
<>कलुषैः पीडा गर्भस्य पीडितैः पंतनमन्यथा पुष्टिः ॥
<>कालुष्यं मासेशेन पापग्रहयोगशत्रुगृहस्थिति-
<>नीचगृहयोगोपग्रहयोगादि । मासेशजन्मनक्षत्रे
<>पापग्रहयोगः पीडा येषां जन्मर्क्षाणि । १६ ।
<>३ । २० । २२ । ११ । ८ । २७ । २ । ९ ।
<>मासेशशान्त्यादौ कृते न गर्भपीडा ॥
<>अथ प्रश्नात् पुत्त्रादिज्ञानम् ।
<>“विवाहलग्नं विषमर्क्षसंस्थः
<>सौरोऽपि पुंजन्मकरो विलग्नात् ।
<>स्त्र्यादिग्रहाणामवलोक्य वीर्य्यं
<>वाच्यः प्रसूतौ पुरुषोऽङ्गना वा ॥”
<>इति ज्योतिस्तत्त्वम् ॥ * ॥
<>अपि च । गोभिलः ।
<>“यदा ऋतुमती भवति उपरतशोणिता तदा
<>सम्भवकालः । ऋतुः प्रजाजननयोग्यकालः ।
<>तन्निमित्तेन नैमित्तिकं गमनं कार्य्यं अकुर्व्वतः
<>प्रत्यवायान्नियमः । यदुक्तं स्मृतेः ॥
<>“ऋतुमतीन्तु यो भार्य्यां सन्निधौ नोपसर्पति ।
<>अवाप्नोति स मन्दात्मा भ्रूणहत्यामृतावृतौ ॥”
<>ज्योतिषे ।
<>“ज्येष्ठा मूला मघाश्लेषा रेवती कृत्तिकाश्विनी ।
<>उत्तरात्रितयं त्यक्त्वा पर्व्ववर्ज्जं व्रजेदृतौ ॥”
<>विष्णुपुराणम् ।
<>“चतुर्द्दश्यष्टमी चैव अमावस्याथ पूर्णिमा ।
<>पर्व्वाण्येतानि राजेन्द्र ! रविसंक्रान्तिरेव च ॥”
<>याज्ञवल्क्यः ।
<>“षोडशर्त्तुनिशा स्त्रीणां तासु युग्मासु संविशेत् ।
<>अत्र षोडशाहो रात्रात्मककालस्य सावनत्वात्
<>पुंसवननामकरणयोरपि सावनगणनाया युक्त-
<>त्वाच्च संस्कारमात्रे सावनगणनया व्यवहारः ॥
<>तथा च याज्ञवल्क्यः ।
<>“गर्भाधानमृतौ पुंसः सवनं स्पन्दनात् पुरा ।
<>षष्ठेऽष्टमे वा सीमन्तः प्रसवे जातकर्म्म च ॥
<>अहन्येकादशे नाम चतुर्थे मासि निष्क्रमः ।
<>षष्ठेऽन्नप्राशनं मासि चूडा कार्य्या यथाकुलम् ॥
<>एवमेनः शमं याति बीजगर्भसमुद्भवम् ॥”
[Page2-316-a+ 52]
<>चतुर्थे स्पन्दते ततः इति वचनात् स्पन्दनात् पूर्व्वं
<>तृतीयमासः पुंसवनकालः । अत्र चतुर्थमासस्य
<>सौरत्वे चान्द्रत्वे वा निषेकमासस्यापि तथात्वे
<>तदाद्यन्तदिननिषेके सति अधिकन्यूनकालयोर्गर्भ-
<>स्पन्दनमनियतमापद्येत सावने तु नियतम् ।
<>तेनात्र सावनगणना युक्ता योषिद्व्यवहारसिद्धा
<>च । अहन्येकादशे नाम इत्यत्रापि अशौच-
<>व्यपगमे नामधेयमिति विष्णुसूत्रात् सूतकोत्तर-
<>दिनपरमेकादशपदम् ।
<>“सूतकादिपरिच्छेदो दिनमासाब्दपास्तथा ।
<>मध्यमग्रहभुक्तिश्च सावनेन प्रकीर्त्तिताः ॥”
<>इति सूर्य्यसिद्धान्तवचनेन सूतकस्य सावनदिन-
<>घटितत्वात् तदुत्तरदिनस्यापि तथात्वम् । अतो
<>दिनमासवर्षगणना सावनेनेति । शुभाशुभविवे-
<>चनन्तु सौरेण ज्योतिःशास्त्रात् । अतएव पिता-
<>महः ।
<>“विवाहादौ स्मृतः सौरो यज्ञादौ सावनो मतः ।”
<>अत्र द्वितीयादिशब्दात् संस्कारपरिग्रहः ।
<>“गर्भाधाने सदा ग्राह्या वारा भौमरवीज्यकाः ।”
<>गोभिलः । दक्षिणेन पाणिना उपस्थमभिस्पृशेत्
<>विष्णुर्योनिं कल्पयत्वेतया ऋचा । गर्भं धेहि सिनी
<>च समाप्य ऋचौ सम्भवतः ॥ कुत्सितदेशस्य
<>सव्येन पाणिना शौचदर्शनात् तद्वारणाय
<>दक्षिणेनेति । उपस्थं योनिं स्पृशेत् विष्णुरिति
<>मन्त्रेण प्रथमं ततो गर्भं धेहि सिनीवालीत्यादि-
<>मन्त्रेण च । मन्त्रान्ते कर्म्मादिसन्निपात इति
<>न्यायात् पाठानन्तरं स्पंर्शः । न तु भवदेव-
<>भट्टोक्तं स्पृशन् जपतीति । ऋचौ समाप्यैव
<>संयोगं कुरुतः न मध्ये वामदेव्यजपः । देवलः ।
<>‘सकृच्च संस्कृता नारी सर्व्वगर्भेषु संस्कृता ।’
<>तेन गर्भाधानपुंसवनसीमन्तोन्नयनानि सकृदेव
<>कर्त्तव्यानि । छन्दोगपरिशिष्टम् ।
<>“विवाहादिः कर्म्मगणो य उक्तो
<>गर्भाधानं शुश्रुम यस्य चान्ते ।
<>विवाहादावेकमेवात्र कुर्य्यात्
<>श्राद्धं नादौ कर्म्मणः कर्म्मणः स्यात् ॥”
<>विवाहादिगर्भाधानान्तकर्म्मसु एकमेव श्राद्धं
<>न तु प्रतिकर्म्मादौ एकेनैव श्राद्धेन कृतेन सर्व्वाणि
<>श्राद्धवन्तीति । अन्तशब्दोऽत्रावयवार्थः दशान्तः
<>पट इतिवत् । समीपार्थत्वे उपलक्षणं स्यात् ।
<>ततश्च विशेषणोपलक्षणसन्देहे विशेषणत्वेन
<>ग्रहणं कार्य्यान्वितत्वात् । यत्तु ।
<>“निषेककाले सोमे च सीमन्तोन्नयने तथा ।
<>ज्ञेयं पुंसवने चैव श्राद्धं कर्म्माङ्गमेव च ॥”
<>इत्यनेन भविष्यपुराणेन श्राद्धं कर्म्माङ्गत्वन
<>विहितं तच्छन्दोगेतरपरं अतएव भवदेवभट्टे-
<>नापि न लिखितम् । अत्र श्राद्धोत्तरगमनेऽपि
<>न दोषः । उक्तभविष्यपुराणात् । नित्ये नान्दी-
<>मुखश्राद्धे कृते दाराद्यवर्ज्जनम् । इति वचनान्त-
<>राच्च ।” इति संस्कारतत्त्वम् ॥ * ॥ (निषेकादनन्तरं
<>यदयन्मासि मिश्रितशुक्रशोणितस्य यद्यद्रूपं
<>भवति तदुर्क्त यथा, बृहज्जातके निषेकाध्याये ।
[Page2-316-b+ 52]
<>“कलनं कठिनं हस्ताद्यस्थित्वग्रोमचेतनाः ।
<>अशनोद्वेगसूतिश्च मासेष्वीशाः क्रमादमी ॥
<>भृग्वारेज्यार्कचन्द्रार्किज्ञाङ्गेशाब्जदिवाकराः ।
<>मासेशे पीडिते गर्भरोगः पुष्टिश्च सद्बले ॥”
<>अस्यार्थः । प्रथमे मासि कलनं शुक्रशोणित-
<>मिश्रणरूपं तत्र अधिपः शुक्रः । द्वितीये कठिनं
<>मिश्रितशुक्रशोणितयोः काठिन्यं तत्राधिपतिः
<>कुजः । तृतीये हस्ताद्युत्पत्तिस्तत्राधिपो गुरुः ।
<>चतुर्थे अस्थ्युत्पत्तिस्तत्राधिपः सूर्य्यः । पञ्चमे
<>त्वच उत्पत्तिस्तत्रेशश्चन्द्रः । षष्ठे रोमोत्पत्ति-
<>स्तत्राधिपः शनिः । सप्तमे चैतन्यं तत्राधिपो
<>बुधः । अष्टमे भोजनशक्तिस्तत्र गर्भाधानलग्न-
<>पतिः स्वामी । नवमे उद्वेगस्तत्राधीशश्चन्द्रः ।
<>दशमे प्रसवस्तत्राधीशो दिवाकरः । आधान-
<>काले उक्तग्रहे पीडिते तत्तुल्यमासे गर्भ-
<>पातादि । बलवति च तत्तन्मासे गर्भपुष्टिः ॥
<>“ऊनषोडशवर्षायामप्राप्तः पञ्चविंशतिम् ।
<>यद्याधत्ते पुमान् गर्भं कुक्षिस्थः स विपद्यते ॥
<>जातो वा न चिरं जीवेज्जीवेद्वा दुर्ब्बलेन्द्रियः ।
<>तस्मादत्यन्तबालायां गर्भाधानं न कारयेत् ॥
<>अतिवृद्धायां दीर्घरोगिण्यां अन्येन वा विका-
<>रेणोपसृष्टायां गर्भाधानं नैव कुर्व्वीत । पुरु-
<>षस्याप्येवंविधस्य त एव दोषाः सम्भवन्ति ॥”
<>इति सुश्रुते शारीरस्थाने दशमेऽध्याये ॥)
<LEND>
