<L>3183<pc>1-163<k1>आकाशदीपः<k2>आकाशदीपः
आकाशदीपः¦, पुं, (आकाशे दीयमानो दीपः ।)
<>कार्त्तिकमासे भगवदुद्देशेन नभसि दत्तप्रदीपः ।
<>यथा । कार्त्तिके आकाशदीप उक्तो निर्णयामृते
<>पुष्करपुराणे ।
<>“तुलायां तिलतैलेन सायंकाले समागते ।
<>आकाशदीपं यो दद्यात् मासमेकं हरिं प्रति ॥
<>महतीं श्रियमाप्नोति रूपसौभाग्यसम्पदम्” । इति
<>तद्विधिश्च हेमाद्रौ आदिपुराणे ।
<>“दिवाकरेऽस्ताचलमौलिभूते
<>गृहाददूरे पुरुषप्रमाणं ।
<>यूपाकृतिं यज्ञियवृक्षदारु-
<>मारोप्य भूमावथ तस्य मूर्द्ध्नि ॥
[Page1-163-c+ 52]
<>यवाङ्गुलच्छिद्रयुतास्तु मध्ये
<>द्विहस्तदीर्घा अथ पट्टिकास्तु ।
<>कृत्वा चतस्रोऽष्टदलाकृतीस्तु
<>यामिर्भवेदष्टदिशानुसारी ॥
<>तत्कर्णिकायान्तु महाप्रकाशो
<>दीपः प्रदेयो दलगास्तथाष्टौ ।
<>निवेद्य धर्म्माय हराय भूम्यै
<>दामोदरायाप्यथ धर्म्मराज्ञे ॥
<>प्रजापतिभ्यस्त्वथ सत्पृतृभ्यः
<>प्रेतेभ्य एवाथ तमःस्थितेभ्यः” । इति ।
<>अपरार्के त्वन्यो मन्त्रो यथा, --
<>“दामोदराय नभसि तुलायां लोलया सह ।
<>प्रदीपं ते प्रयच्छामि नमोऽनन्ताय वेधसे” ॥
<>इति निर्णयसिन्धौ २ परिच्छेदे कार्त्तिकमाहात्म्यं ॥
<LEND>
