<L>23398<pc>3-311<k1>प्राणायामः<k2>प्राणायामः
प्राणायामः¦, पुं, (प्राणस्य वायुविशेषस्य आयामो
<>रोधः । यद्वा, प्राण आयम्यतेऽनेनेति । आ +
<>यम् + करणे घञ् ।) योगाङ्गविशेषः । (यथा,
<>भागवते । ३ । २८ । ११ ।
<>“प्राणायामैर्दहेद्दोषान् धारणाभिश्च किल्वि-
<>षान् ।
<>प्रत्याहारेण संसर्गान् ध्यानेनानीश्वरान्
<>गुणान् ॥”)
<>तत्राङ्गुलिनियमो ज्ञानार्णवे ।
<>“कनिष्ठानामिकाङ्गुष्ठैर्यन्नासापुटधारणम् ।
<>प्राणायामः स विज्ञेयस्तर्जनीमध्यमे विना ॥”
<>स द्बिविधः । सगर्भो निर्गर्भश्च । तथा च ।
<>सगर्भो मन्त्रजापेन निर्गर्भो मात्रया भवेदिति ।
<>मात्रा च ।
<>“वामजानुनि तद्धस्तभ्रामणं यावता भवेत् ।
<>कालेन मात्रा सा ज्ञेया मुनिभिर्व्वेदपारगैः ॥”
<>अथ प्राणायामः । मूलमन्त्रस्य बीजस्य प्रणवस्य
<>वा षोडशवारजपेन वामनासापुटे वायुं पूरयेत् ।
<>तस्य चतुःषष्टिवारजपेन वायुं कुम्भयेत् । तस्य
<>द्बात्रिंशद्वारजपेन वायुं रेचयेत् । पुनर्द्दक्षिणे-
<>नापूर्य्य उभाभ्यां कुम्भयित्वा वामेन रेचयेत् ।
<>पुनर्वामेनापूर्य्य उभाभ्यां कुम्भयित्वा दक्षिणेन
<>रेचयेत् । तथा च कालीहृदये ।
<>“प्राणायामत्रयं कुर्य्यान्मूलेन प्रणवेन वा ।
<>अथवा मन्त्रबीजेन यथोक्तविधिना सुधीरिति ॥”
<>सारसमुच्चयेऽपि ।
<>“विपरीतमतो विदधीत बुधः
<>पुनरेव तु तद्बिपरीतकमिति ॥”
<>यौगिके पुनर्मात्रानियमः । तथा च गौतमीये ।
<>“मन्त्रः प्राणायामः प्रोक्तो यौगिकं कथयामि ते ।
<>पूरयेद्वामया विद्वान् मात्राषोडशसंख्ययेति ॥”
<>यद्बा, चतुःषोडशाष्टवारजपेन पूरकादिकं
<>कुर्य्यात् । अथवा एकचतुर्द्विवारेण । तथा च
<>तन्त्रान्तरे ।
<>“पूरयेत् षोडशभिर्व्वायुं धारयेत्तच्चतुर्गुणैः ।
<>रेचयेत् कुम्भकार्द्धेन अशक्त्या तत्तुरीयकैः ॥”
<>तदशक्तौ तच्चतुर्थमेव प्राणस्य संयमः । अस्य
<>नित्यत्वमाह तत्रैव ।
<>“प्राणायामं विना मन्त्रपूजने नहि योग्यता ॥”
<>गोपाले तु विशेषो यथा, --
<>कामबीजस्यैकवारजपेन दक्षिणनासया वायुं
<>रेचयेत् । पुनः सप्तवारजपेन वामनासया वायुं
<>पूरयेत् । नासापुटौ धृत्वा विंशतिवारजपेन
<>वायुं कुम्भयेत् । पुनर्वामेन रेचयेत् । दक्षि-
[Page3-311-b+ 52]
<>णेन पूरयेत् । उभाभ्यां कुम्भयेत् । पुनर्द्दक्षिणेन
<>रेचयेत् । वामेनापूर्य्य उभाभ्यां कुम्भयेत् ।
<>तथा च ।
<>“एकेन रेचयेत् कामबीजेनैव पृथक् पृथक् ।
<>पूरयेत् सप्तजप्तेन विंशत्या तेन धारयेत् ॥
<>सर्व्वेषु कृष्णमन्त्रेषु बीजेनानेन रेचयेत् ॥”
<>यद्वा मूलमन्त्रेणैव प्राणायामः । तथा च ।
<>“पवनसंयमनन्त्वमुनाचरेत्
<>यमिह जप्तुमसौ मनुमिच्छति ।”
<>यदि दशाक्षरं जपति तदा दशाक्षरेण चेत्तत्र
<>चाष्टाविंशतिवारं रेचयेत् ।
<>“पूरयेद्बामया तद्वद्धारयेत्तत्प्रमाणतः ।
<>प्राणायामो भवेदेको रेचपूरककुम्भकैः ॥
<>अष्टादशाक्षरेण चेत् द्वादशैवं समाचरेत् ॥”
<>अन्यमनुभिर्वर्णानुरूपमित्युक्तत्वात् ।
<>तत्तन्मन्त्रवर्णसंख्याकै रेचकादित्रयं कुर्य्यात् ।
<>क्रमदीपिकायाम् । रेचयेन्मारुतं दक्षया
<>दक्षिणः । पूरयेद्बामया मध्यनाड्या पुनर्धारये-
<>दित्यादि । एतत्तु श्रीकृष्णमन्त्रविषयं नान्यत्र ।
<>इति तन्त्रसारः ॥ * ॥ अपि च ।
<>“आसनं पद्मकाद्युक्तं प्राणायामो मरुज्जयः ।
<>मन्त्रध्यानयुतो गर्भो विपरीतो ह्यगर्भकः ॥
<>अगर्भात्तु सगर्भस्थः प्राणायामस्ततोऽधिकः ।
<>एवं द्विधा त्रिधाप्युक्तः पूरणात् पूरकः स च ॥
<>कुम्भको निश्चलत्वात् स रेचनाद्रेचकस्त्रिधा ।
<>लघुर्द्वादशमात्रः स्याच्चतुर्व्विंशतिकः परः ॥
<>षट्त्रिंशन्मात्रिकः श्रेष्ठः प्रत्याहारश्च रोधनम् ॥”
<>इति गारुडे ४९ अध्यायः ॥ * ॥
<>तस्य फलं यथा, --
<>“प्रथमे जनयेत् स्वप्नं मध्यमेन च वेपथुम् ।
<>विपाकं हि तृतीयेन जयेद्दोषाननुक्रमात् ॥”
<>इति तत्रैव २३० अध्यायः ॥ * ॥
<>अन्यच्च ।
<>“यथा पर्व्वतधातूनां ध्मातानां दह्यते मलम् ।
<>तथेन्द्रियकृता दोषा दह्यन्ते प्राणनिग्रहात् ॥
<>प्रथमं साधनं कुर्य्यात् प्राणायामस्य योगवित् ।
<>प्राणापाननिरोधस्तु प्राणायाम उदाहृतः ॥
<>लघुमध्योत्तरीयाख्यः प्राणायामस्त्रिधोदितः ।
<>तस्य प्रमाणं वक्ष्यामि तदलर्क ! शृणुष्व मे ॥
<>लघुर्द्वादशमात्रस्तु द्विगुणः स तु मध्यमः ।
<>त्रिगुणाभिश्च मात्राभिरुत्तरीय उदाहृतः ॥
<>निमेषोन्मेषणे मात्रा तालो लघ्वक्षरो मतः ।
<>प्राणायामस्य संख्यार्थं स्मृतो द्वादशमात्रकः ॥
<>प्रथमे जनयेत् स्वेदं मध्यमेन तु वेपथुम् ।
<>विषादं हि तृतीयेन जयेद्दोषाननुक्रमात् ॥
<>मृदुत्वं सेव्यमानास्तु सिंहशाद्र्दूलकुञ्जराः ।
<>यथा यान्ति तथा प्राणो वश्यो भवति योगिनः ॥
<>वश्यं सन्तं यथेच्छातो नागं नयति हस्तिपः ।
<>तथैव योगी छन्देन प्राणं नयति साधितम् ॥
<>यथा हि साधितः सिंहो मृगान् हन्ति न
<>मानुषान् ।
<>तद्वन्निषिद्धः पवनः किल्विषं न नृणां तनुम् ॥
[Page3-311-c+ 52]
<>तस्माद्युक्तः सदा योगी प्राणायामपरो भवेत् ।
<>श्रूयतां मुक्तिफलदं तस्यावस्थाचतुष्टयम् ॥
<>ध्वस्तिः प्राप्तिस्तथा सम्बित्प्रसादश्च महीपते ! ।
<>स्वरूपं शृणु चैतेषां कथ्यमानमनुक्रमात् ॥
<>कर्म्मणामिष्टदुष्टानां जायते फलसंक्षयः ।
<>चेतसो विकषायत्वं यत्र सा ध्वस्तिरुच्यते ॥”
<>इष्टदुष्टानां पुण्यपापानाम् ।
<>“ऐहिकामुष्मिकान् कामान् लोभमोहात्मकांश्च
<>यान् ।
<>निरुध्यास्ते सदा योगी प्राप्तिः सा सार्व्व-
<>कामिकी ॥
<>अतीतानागतानर्थान् विप्रकृष्टतिरोहितान् ।
<>विजानन्तीन्दुसूर्य्यर्क्षग्रहाणां ज्ञानसम्पदा ॥
<>तुल्यप्रभावस्तु यदा योगी प्राप्नोति सम्बिदम् ।
<>तदा सम्बिदिति ख्याता प्राणायामस्य सा
<>स्थितिः ॥
<>यान्ति प्रसादं येनास्य मनः पञ्च च वायवः ।
<>इन्द्रियाणीन्द्रियार्थाश्च स प्रसाद इति स्मृतः ॥
<>शृणुष्व च महीपाल ! प्राणायामस्य लक्षणम् ।
<>युञ्जतश्च यथायोगं यादृग्विहितमानसम् ॥”
<>इति मार्कण्डेयपुराणे योगिचिकित्सानामा-
<>ध्यायः ॥ * ॥ अन्यच्च ।
<>“प्राणाख्यमनिलं वश्यमभ्यासात् कुरुते तु यत् ।
<>प्राणायामः स विज्ञेयः सबीजोऽबीज एव च ॥
<>परस्परेणाभिभवं प्राणापानौ यदानिलौ ।
<>कुरुतः सद्विधानेन तृतीयः संयमात् तयोः ॥
<>तस्य चालम्बनवतः स्थूलरूपं द्बिजोत्तम ! ।
<>आलम्बनमनन्तस्य योगिनोऽभ्यसतः स्मृतम् ॥”
<>एतेषां टीका । प्राणायाममाह प्राणाख्यमिति ।
<>सबीजः सालम्बनो भगवन्मूर्त्तिध्यानमन्त्रजप-
<>सहितः । द्विविधस्यापि तस्य पुनस्त्रैविध्यमाह
<>परस्परेणेति । उच्छ्वासेन मुखनासिकाभ्यां
<>बहिर्निर्गच्छति वायुः स प्राणः । निश्वासेनान्तः
<>प्रविशति यः सोऽपानः । तत्र प्राणवृत्त्यापान-
<>वृत्तेरभिभवो निरोधो रेचकाख्यः प्राणायामः ।
<>एवमपानवृत्त्या प्राणवृत्तेरभिभवः पूरकाख्यः ।
<>एवमनेन परस्पराभिभवप्रकारद्वयेन स प्राणा-
<>यामो द्विधा । तयोर्युगपत्संयमात् कुम्भकाख्य-
<>स्तृतीयः प्राणायामः । यद्बा । सद्बिधानेनेत्येक-
<>मेव पदम् । तत्र चायमर्थः । सद्विधानेन सद्-
<>गुरूपदिष्टमार्गेण रेचकपूरकाभ्यां यत् पर-
<>स्पराभिभूतं द्बयं यश्च कुम्भकेनोभयोः सहाभि-
<>भवः । एवमभिभवत्रयेणैव प्राणायाम इति ।
<>सबीजस्यालम्बनमाह । तस्य चेति । स्थूलं
<>वक्ष्यमाणं हिरण्यगर्भादिरूपम् ।” इति विष्णु-
<>पुराणे ६ अंशे ७ अध्यायः ॥ * ॥ गायत्त्री-
<>प्राणायामो यथा, --
<>“सव्याहृतिं सप्रणवां गायत्त्रीं शिरसा सह ।
<>त्रिः पठेदायतप्राणः प्राणायामः स उच्यते ॥
<>प्राणायामत्रयं कृत्वा प्राणायामैस्त्रिभिस्त्रिभिः ।
<>अहोरात्रकृतात् पापान्मुच्यते नात्र संशयः ॥
<>सर्व्वपापहरं प्रोक्तं प्राणायामं द्विजन्मनाम् ।
[Page3-312-a+ 52]
<>ततस्त्वभ्यधिकं नास्ति तपः परमपावनम् ॥
<>प्राणसंधारणं मासं कुशाग्रच्युतबिन्दुना ।
<>यः कुर्य्यात् प्रयतो नित्यं प्राणायामस्तु तत्समः ॥
<>निरोधाज्जायते वायुस्तस्मादग्निस्ततो जलम् ।
<>त्रिभिः शरीरं सकलं प्राणायामेन शुद्ध्यति ॥
<>आकेशादानखाग्राच्च तपस्तप्येत् सुदारुणम् ।
<>आत्मानं शोधयेद्यस्तु प्राणायामैः पुनः पुनः ॥
<>श्रावण्यां पौर्णमास्याञ्च सोपवासो जितेन्द्रियः ।
<>प्राणायामशतं कृत्वा मुच्यते सर्व्वकिल्विषैः ॥”
<>इत्यग्निपुराणम् ॥
<LEND>
