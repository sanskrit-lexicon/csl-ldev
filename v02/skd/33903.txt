<L>33903<pc>4-489<k1>वृषोत्सर्गः<k2>वृषोत्सर्गः
वृषोत्सर्गः¦, पुं, (वृषस्योत्सर्गः ।) अशौचान्त-
<>द्वितीयदिनादिकर्त्तव्यत्रिशूलचक्राङ्कितवत्सतरी-
<>चतुष्टययुक्तवृषत्यागः । वृषाभावे तत्प्रतिनिधि-
<>र्यथा, --
<>“एकादशेऽह्नि सम्प्राप्ते वृषाभावो भवेद्यदि ।
<>दर्भैः पिष्टैस्तु संपाद्य तं वृषं मोचयेद्बुधः ॥
<>वृषोत्सर्ज्जनवेलायां वृषाभावः कथञ्चन ।
<>मृत्तिकाभिस्तु दर्भैर्व्वा वृषं कृत्वा विमोचयेत् ॥”
<>इति गारुडे प्रेतकल्पे ६ अध्यायः ॥
<>तस्य विधिर्यथा । कालविवेकेऽप्यग्निपुराणम् ।
<>“एकादशाहे प्रेतस्य यस्य चोत्सृज्यते वृषः ।
<>प्रेतलोकं परित्यज्य स्वर्गलोकं स गच्छति ॥
<>आद्यश्राद्धे त्रिपक्षे वा षष्ठे मासि च वत्सरे ।
<>वृषोत्सर्गश्च कर्त्तव्यो यावन्न स्यात् सपिण्डता ।
<>सपिण्डीकरणादूर्द्ध्वं कालोऽन्यः शास्त्रचोदितः ॥”
<>यस्य प्रेतस्येति सामान्यतः श्रुतेः पितृभिन्न-
<>स्यापि वृषोत्सर्गः प्रतीयते ॥ * ॥ अथ वृषोत्-
<>सर्गं व्याख्यास्यामः । कार्त्तिक्यां पौर्णमास्यां
<>रेवत्यामाश्वयुज्यां दशाहे गते संवत्सरेऽतीते
<>वेति । अत्र मृततिथिमादाय संवत्सरगणना
<>दशाहवदित्यविरोधः । एकादशाह इति आद्य-
<>श्राद्ध इति चाशौचान्ताद्द्वितीयदिनपरम् ।
<>“अशौचान्ताद्द्वितीयेऽह्नि शय्यां दद्याद्विलक्षणाम् ।
<>काञ्चनं पुरुषं तद्वत् फलवस्त्रसमन्वितम् ॥
<>संपूज्य द्बिजदाम्पत्यं नानाभरणभूषणैः ।
<>वृषोत्सर्गश्च कर्त्तव्यो देया च कपिला शुभा ॥”
<>इति मत्स्यपुराणेनैकवाक्यत्वात् ॥
<>प्रेतवृषोत्सर्गे वृद्धिश्राद्धं न कर्त्तव्यम् ।
[Page4-490-a+ 52]
<>“नार्व्वाक् संवत्सराद्वृद्धिर्वृषोत्सर्गे विधीयते ।
<>सपिण्डीकरणादूर्द्ध्वं वृद्धिश्राद्धं विधीयते ॥”
<>इत्युशनसो वचनात् ॥ * ॥
<>वृषलक्षणमाह कात्यायनः ।
<>“अव्यङ्गो जीववत्सायाः पयस्विन्याः सुतो बली ।
<>एकवर्णो द्बिवर्णो वा यो वा स्यादष्टकासुतः ॥
<>यूथादुच्चतरो यस्तु समो वा नीच एव वा ।
<>सप्तावरान् सप्त परानुत्सृष्टस्तारयेद्वृषः ॥”
<>अष्टकासुतः अष्टकासु जातः । कामधेनुप्रभृ-
<>तिषु मत्स्यपुराणम् ।
<>“चरणानि मुखं पुच्छं यस्य श्वेतानि गोपते ।
<>लाक्षारससवर्णश्च तं नीलमिति निर्दिशेत् ॥
<>वृष एव स मोक्तव्यो न सन्धार्य्यो गृहे वसन् ।
<>तदर्थमेषा चरति लोके गाथा पुरातनी ॥
<>एष्टव्या बहवः पुत्त्रा यद्येकोऽपि गयां व्रजेत् ।
<>गौरीं वाप्युद्वहेद्भार्य्यां नीलंवा वृषमुत्सृजेत् ॥”
<>वत्सतरीर्विशेषयति ।
<>“अग्रतो लोहिता पत्नी पार्श्वाभ्यां नीलपाण्डरे ।
<>पृष्ठतश्च भवेत् कृष्णा वृषभस्य च मोक्षणे ॥” * ॥
<>वैधकर्म्मार्थमण्डपान्तर्व्वितानमुक्तं हयशीर्षपञ्च-
<>रात्रम् । “नवेन चित्रवस्त्रेण वितानं कल्पयेद्-
<>बुधः ।” अत्र च ।
<>“शुक्तवासाः शुचिर्भूत्वा ब्राह्मणान् स्वस्तिवाच्य
<>च ।
<>कीर्त्तयेद्भारतञ्चैव तथा स्यादक्षयं हविः ॥”
<>इति दानधर्म्मस्थवृषोत्सर्गप्रकरणीयवचनात्
<>अक्षयहविष्ट्वकामेन स्वस्तिवाचनानन्तरं भार-
<>तनामोच्चारणं कार्य्यम् ।
<>“यदह्ना कुरुते पापं ब्राह्मणस्त्विन्द्रियैश्चरन् ।
<>महाभारतमाख्याय पूर्व्वां सन्ध्यां विमुञ्चति ॥”
<>इत्यादि-पुराणोक्त-प्रातर्महाभारतोच्चारणवत्
<>राढदेशीयास्तु विराटपर्व्व पाठयन्ति । भविष्ये ।
<>“वृषोत्सर्गश्च द्बिविधो जीवतो वा मृतस्य च ।”
<>इत्युपक्रम्य ।
<>“अनुज्ञां गृह्य च पुनर्गणेशं पूजयेद्घटे ।
<>ग्रहांश्चैव यजेत् पश्चात् विष्णुं संपूजयेत् ततः ॥”
<>छन्दोगपरिशिष्टम् ।
<>“गोशालायां प्रणीयाग्निं संस्कृत्य व्रीहितण्डु-
<>लान् ।
<>अग्निपूषेन्द्रेश्वरेभ्यो निर्व्वपेत् पायसं चरुम् ॥”
<>गोशालायामिति प्रधानकल्पः । वृषभ इत्युप-
<>क्रम्य ।
<>“उत्स्रष्टव्यो विधानेन श्रुतिस्मृतिनिदर्शनात् ।
<>प्रागुदक्प्लवने देशे मनोज्ञे निर्जने वने ॥”
<>सङ्कल्पानन्तरं यजमान एव प्रथमं ब्रह्मवरणा-
<>दिकं कुर्य्यात् तत्र ब्रह्मवरणं प्रथमतः । ज्योति-
<>ष्टोमे ब्रह्मोद्गातृहोत्रध्वर्य्यु इत्यादिदर्शनेन ।
<>गृह्यसंग्रहे ।
<>“द्यूते च व्यवहारे च प्रव्रते यज्ञकर्म्मणि ।
<>यानि पश्यन्त्युदासीनाः कर्त्ता तानि न पश्यति ।
<>एकः कर्म्मनियुक्तः स्यात् द्वितीयस्तन्त्रधारकः ॥
<>तृतीयः प्रब्रूयात् प्रश्नं ततः कर्म्म समाचरेत् ॥”
[Page4-490-b+ 52]
<>वरणानन्तरं कुशण्डिकां समाप्य यथाविधिना
<>चरुपाकञ्च कृत्वा चरुहोमं कुर्य्यात् । ततः
<>स्विष्टिकृद्धोममहाव्याहृतिहोमौ कार्य्यौ ॥ * ॥ ततः
<>“वृषस्य दक्षिणे पार्श्वे त्रिशूलाङ्कं समुल्लिखेत् ।
<>वृषा ह्यसीति सव्येऽस्य चक्राङ्कमपि दर्शयेत् ।
<>तप्तेन पश्चादयसा स्पष्टौ तावेव कारयेत् ॥
<>अथैनं कलसस्थाभिरद्भिरेको वृषेण वा ।
<>सर्व्वौषधिसुगन्धीभिः स्नापयेद्वत्सिका अपि ॥
<>परिधाप्याहते शुक्ले वाससी हेमपट्टकम् ।
<>सत्यमिथ्यावेषासोमसामभ्यां शिरसि न्यसेत् ॥”
<>ततो वृषवत्सतरीणामलङ्कारादिकं दत्त्वा विल्व-
<>वकुलनिर्म्मितयूपे उपयूपे च बद्ध्वा एनं युवानं इति
<>मन्त्रं पठित्वा वत्सतरीचतुष्टयसहितं वृषं तत्तत्-
<>फलकामी अद्येत्यादिवाक्येनोत्सृजेत् ॥ * ॥ ततो
<>यूपाद्विमुच्य वत्सतरीचतुष्टयसहितं वृषमैशान्यां
<>चालयित्वा प्रार्थयेत् । यथा, --
<>“न खादेत् परशस्यानि नाक्रामेद्गर्भिणीञ्च
<>गाम् ।
<>धर्म्मोऽसि त्वं चतुष्पादश्चतस्रस्ते प्रियास्त्विमाः ।
<>चतुर्णां पोषणार्थाय मयोत्सृष्टास्त्वया सह ॥
<>देवानाञ्च पितॄणाञ्च मनुष्याणाञ्च योषितः ।
<>भूतानां तृप्तिजननास्त्वया सार्द्धं व्रजन्त्विमाः ॥
<>नमो ब्रह्मण्यदेवेश पितृभूतर्षिपोषक ।
<>त्वयि मुक्तेऽक्षया लोका मम सन्तु निरामयाः ॥
<>मा मे ऋणोऽस्तु दैवोऽथ पैत्रो भौतोऽथ
<>मानुषः ।
<>धर्म्मस्त्वं त्वत्प्रपन्नस्य या गतिः सास्तु मे ध्रुवा ॥
<>यत्किञ्चित् दुष्कृतं कर्म्म लोभमोहात् कृतं
<>भवेत् ।
<>तस्मादुद्धृत्य देवेश पितुः स्वर्गं प्रयच्छ मे ॥
<>यावन्ति तव लोमानि शरीरे सम्भवन्ति च ।
<>तावद्वर्षसहस्राणि स्वर्गे वासोऽस्तु मे पितुः ॥”
<>इति मत्स्यपुराणोक्तं पठेत् । तत आचाराद्-
<>वृषपुच्छगलितोदकेन ब्रह्मपुराणोक्ततर्पणं कुर्य्यात्
<>ततः प्रकृतदक्षिणां कृत्वा कर्म्मकारयितृभ्यो
<>दक्षिणां दद्यात् । इति वृषोत्सर्गतत्त्वम् ॥ * ॥
<>अपि च ।
<>“कार्त्तिक्यां कारयेत् पूजां यागं देवीप्रियं
<>सदा ।
<>गोत्सर्गन्तु प्रकर्त्तव्यं नीलं वा वृषमुतसृजेत् ।
<>सर्व्वयज्ञफलं ब्रह्म प्राप्नुयादविचारवन् ॥
<>मनुरुवाच ।
<>अश्वमेधसमं पुण्यं वृषोत्सर्गादवाप्यते ॥
<>रेवत्याञ्चाश्विने मासि कार्त्तिक्यां कार्त्तिकस्य
<>वा ॥
<>गोविवाहोऽथवा कार्य्यो माघ्यां वै फाल्गुने-
<>ऽपि वा ॥
<>शिवोमामङ्गलञ्चैत्रे तृतीयायां महाफलम् ।
<>अश्वत्थोडुम्बरीयागं विवाहविधिना भवेत् ॥
<>सतोरणं भवेत्तीर्थे उत्सर्गो गोकुलेऽपि वा ।
<>चतस्रो वत्सिका भद्रा द्वौ वा संभवतोऽपि वा ॥
<>वत्सं सर्व्वाङ्गसंपूर्णं कन्या सा वत्सिका भवेत् ।
[Page4-490-c+ 52]
<>अलंकृत्य यथाशोभमुत्सर्गं कारयेन्मुने ॥
<>विवाहमेकवत्सीयनीलेन भवते सदा ।
<>वृषेण अश्वमेधस्य यागस्य फलदायकम् ॥
<>जायेरन् बहवः पुत्त्रा यद्येकोऽपि गयां व्रजेत् ।
<>यजेद्वा अश्वमेधेन नीलं वा वृषमुत्सृजेत् ॥
<>रोहितो यस्तु वर्णेन शङ्खवर्णखुरो वृषः ।
<>लाङ्गूलशिरसश्चैव स वै नीलवृषः स्मृतः ॥
<>अङ्कित्वोत्सृज्यते पूर्व्वं गाञ्चालंकृत्य सर्व्वतः ।
<>तप्तेन वामतश्चक्रं याम्ये शूलं समालिखेत् ॥
<>धातुना हेमतारेण आयसेनाथवाङ्कयेत् ।
<>एवं कृत्वा अवाप्नोति फलं वाजिमखोदितम् ॥
<>यमुद्दिश्योत्सृजेद्वत्सं स लभेताविचार-
<>णात् ।
<>यथा शिवोमजा अर्च्चा पूजिता सर्व्वकामदा ।
<>एवं देवत्रयं यष्ट्वा अनन्तं लभते फलम् ॥
<>मङ्गलाविहितं यच्च यच्च गोदानजं फलम् ।
<>सहस्रक्रतवस्तेन वृषोत्सर्गादवाप्नुयात् ॥”
<>इति देवीपुराणे पूजाविधि नामाध्यायः ॥
<LEND>
