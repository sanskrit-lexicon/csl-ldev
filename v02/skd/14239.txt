<L>14239<pc>2-580<k1>तण्डुलपरीक्षा<k2>तण्डुलपरीक्षा
तण्डुलपरीक्षा¦, स्त्री, (तण्डुलेन परीक्षा ।) नव-
<>विधदिव्यान्तर्गतदिव्यविशेषः । चालपडा इति
<>भाषा । तद्विधानं यथाह पितामहः ।
<>“चौर्य्ये तु तण्डुला देया नान्यत्रेति विनिश्चयः ।
<>तण्डुलान् कारयेच्छुक्लांच्छालेर्न्नान्यस्य कस्य चित् ॥
<>मृण्मये भाजने कृत्वा आदित्यस्याग्रतः शुचिः ।
<>स्नानोदकेन संमिश्रान् रात्रौ तत्रैव वासयेत् ॥
<>प्राङ्मुखोपोषितं स्नातं शिरोरोपितपत्रकम् ।
<>तण्डुलान् भक्षयित्वा तु पत्रे निष्ठीवयेत्त्रिधा ॥
<>भूर्ज्जस्यैव तु नान्यस्य अभावे पिप्पलस्य तु ।
<>शोणितं दृश्यते यस्य हनुस्तालु च शीर्य्यते ॥
<>गात्रञ्च कम्पते यस्य तमशुद्धं विनिर्द्दिशेत् ॥”
<>स्नानोदकेन देवतास्नानोदकेन । तथा च
<>कात्यायनः ।
<>“देवतास्नानपानीयस्निग्धतण्डुलभक्षणे ।
<>शुद्धनिष्ठीवनात् शुद्धो नियम्योऽशुचिरन्यथा ॥”
<>शिरोरोपितपत्रकं तण्डुलान् भक्षयित्वा निष्ठी-
<>वयेत् प्राड्विवाकः इति । निष्ठीवयेदिति ण्यन्तात्
<>सिद्धम् । तुलानिरूपितं सर्व्वदिव्यसाधारणञ्च
<>धर्म्मवाहनादिहवनान्तं पूर्व्ववदिहापि कर्त्तव्यम् ॥
<>शिरोरोपितपत्रलेख्यमन्त्रादि यथा, --
<>“तञ्चार्थमभियुक्तस्य लेखयित्वा तु पत्रके ।
<>मन्त्रेणानेन सहितं कुर्य्यात्तस्य शिरोगतम् ॥
<>आदित्यचन्द्रावनिलोऽनलश्च
<>द्यौर्भूमिरापो हृदयं यमश्च ।
<>अहश्च रात्रिश्च उभे च सन्ध्ये
<>धर्म्मो हि जानाति नरस्य वृत्तम् ॥”
<>इति दिव्यतत्त्वम् ॥
<LEND>
