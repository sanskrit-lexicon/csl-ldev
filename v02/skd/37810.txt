<L>37810<pc>5-262<k1>सप्तपातालं<k2>सप्तपातालं
सप्तपातालं¦, क्ली, (सप्तानां पातालानां समा-
<>हारः ।) सप्तसंख्यकाधोभुवनम् । यथा, --
<>“आदित्यरश्मितो देवो रुद्ररूपी जनार्द्दनः ।
<>निःसृत्य प्रथमं यातः पातालतलमन्ततः ॥
<>सप्तपातालसंस्थांस्तु नागगन्धर्व्वराक्षसान् ।
<>देवानृषींश्च शेषांश्च जघान वरशूलधृक् ॥”
<>इति कालिकापुराणे २४ अध्यायः ॥
<>तन्नामानि यथाह भरतः ।
<>“अतलं वितलञ्चैव नितलञ्च गभस्तिमत् ।
<>महाख्यं सुतलञ्चाग्रं पातालं सप्तमं विदुः ॥”
<LEND>
