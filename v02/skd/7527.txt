<L>7527<pc>2-112<k1>कालिकाव्रतं<k2>कालिकाव्रतं
कालिकाव्रतं¦, क्ली, (कालिकायाः प्रीतये यद्व्रतं वि-
<>हितनियमादिकम् ।) अमावास्यायां स्त्राकर्त्तव्य-
<>व्रतविशेषः । यथा, --
<>युधिंष्ठिर उवाच ।
<>“कालिकाव्रतमाहात्म्यं वद वेदविदाम्बर ! ।
<>किमेतस्य फलं देव को वा तद्विधिरेव च ॥
<>कस्माद्व्रतमिदं भूतं मर्त्ये केन प्रकाशितम् ।
<>त्वत्तस्तत् श्रोतुमिच्छामि तत्सर्व्वं ब्रूहि केशव !” ॥
<>श्रीकृष्ण उवाच ।
<>“पुरा मविष्यशास्त्रेषु यदुक्तं धर्म्मसंहितम् ।
<>तत्सर्व्वं शृणु राजेन्द्र ! कालिकाव्रतमुत्तमम् ॥
<>स्वर्गे पुरन्दरश्चासीत्तस्यैव राजसद्मनि ।
<>यद्वृत्तान्तमभूत्तत्र तच्छृणुष्व युधिष्ठिर ! ॥
<>सभायां संस्थितो राजा नृत्यासक्तो हि नित्यशः ।
<>दिनैकस्य च वृत्तान्तं श्रुत्वा हृष्टो बभूव सः ॥
<>अत्यामोदं समभ्येत्य पुष्पवृष्टिरमुत्तदा ।
<>पुरन्दरः स्वयं प्राप्य पारिजातं गृहीतवान् ॥
<>घ्रात्वा राज्ञा तदा पुष्पं प्रदत्तं तद्द्विजातये ।
<>लज्जितो ब्राह्मणः सोऽपि मानहीनोऽभवत्तदा ॥
<>क्रोधेन महताविष्टः शप्तुं कामसमन्वितः ।
<>क्षणं विमृष्य चेन्द्राय शापो दत्तः सुदारुणः ॥
<>व्याधालयेषु मार्ज्जारो द्वादशाब्दं भविष्यसि ।
<>तेन कर्म्मविपाकेन मदयुक्तो विचेतनः ॥
<>प्राप्तमार्ज्जारदेहोऽसौ राजा विपिनमास्थितः ।
<>पत्नी तस्य च तत्रासीत् पत्युः सर्व्वाधिकारिणी ॥
<>ततो व्याधगृहे राजा मार्ज्जारीभूय तिष्ठति ।
<>ततः पुरन्दरपुरं राजशून्यमभूत्तदा ॥
<>शची तु चिन्तायामास अन्नपानं विहाय सा ।
<>उपवासं समाचर्य्य मासमेकन्तु तिष्ठति ॥
<>ततो देवगणाः सर्व्वे चिन्तया व्याकुलेन्द्रियाः ।
<>गत्वा तु राजभवनं व्याकुलां तां विलोक्य च ॥
<>विमृष्य चामराः सर्व्वे शच्यै वाक्यमुदाहरन् ।
<>शचि ! त्वं राजजायासि कथमेतत् करोषि च ॥
<>मासमेकमनाहारं कृत्वा तिष्ठसि सुव्रते ! ।
<>किं वा त्वदीप्सितं देवि ! सत्येन वद पण्डिते ॥
<>तच्छ्रुत्वा तु तदा देवी कृताञ्जलिरभाषत ।
<>यूयमेव जगन्नाथाः सृष्टिस्थित्थन्तकारकाः ॥
<>क्व गतो मम भर्त्ता च तन्न जानामि कत्थताम् ।
<>परिचिन्त्यामराः सर्व्व ध्यानमास्थाय संस्थिताः ॥
<>मार्ज्जाररूपमास्थाय स्थीयते चान्त्यजाश्रमे ।
<>तच्छ्रुत्वा राजपत्नी च वेपमाना मुहुर्मुहुः ॥
<>उवाच कुशलं प्रश्नं राजार्थं किं करोम्यहम् ।
<>पत्युर्यथा विमोक्षः स्यात् तत् कुरुध्वं सुधाशनाः ॥
<>प्रत्यूचुश्चामराः सर्व्वे याहि त्वं दिजसन्निधिम् ।
<>संभाव्य मधुरं प्रश्नं द्विजसेवां समाचर ।
<>द्विजगेहं समागत्य द्विजसेवापराऽभवत् ॥
[Page2-113-a+ 52]
<>स तस्याः प्रियकार्य्येण सन्तुष्टो द्विजसत्तमः ।
<>हिंसाद्रोहविमुक्तश्च बलिहोमपरायणः ।
<>शान्तो दान्तः क्षमायुक्तः सदा मधुरभाषितः ॥
<>सर्व्वप्राणिहितार्थी च लोभमोहविवर्ज्जितः ।
<>जितेन्द्रियो जितक्रोधो वृद्धोऽसौ ब्राह्मणोत्तमः ॥
<>राजपत्न्याः सुसेवाभिः प्रीतोऽसौ द्विजसत्तमः ।
<>प्रत्युवाच स तां प्रीत्या शचि ! त्वं चातिदुर्ल्लभे ।
<>किं वा त्वदीप्सितं देवि ! सत्येन वद पण्डिते” ॥
<>शच्युवाच ।
<>“पापं यज्ज्ञानतो भर्त्रा समस्तं कर्म्मणा कृतम्
<>तत् क्षमस्व महाभाग ! रक्षस्व सुरपालकम् ॥
<>वासवस्तव शापेन मार्ज्जारत्वमुपागतः ।
<>इन्द्रो व्याधगृहे देव ! विद्यते हि न संशयः ।
<>पुरन्दरस्य शापान्तः केनोपायेन सिध्यति” ॥
<>ब्राह्मण उवाच ।
<>“शचि ! त्वं पतिभक्तासि मद्वाक्यमवधारय ।
<>पतिव्रते ! महाभागे ! कालिकाव्रतमाचर ॥
<>दारुणं यत् कृतं तेन व्रतेनैव विमुच्यते ।
<>कोपात् शापो मया दत्तो तन्मोक्षं कुरु सुव्रते !” ॥
<>शच्युवाच ।
<>“विधानं ब्रूहि मे ब्रह्मन् कालिकाया व्रतस्य च ।
<>तदा तव प्रसादेन करोमि तद्व्रतं द्विज !” ॥
<>ब्राह्मण उवाच ।
<>“अश्वत्थतरुमूलेऽस्ति वटको नाम हिंसकः ।
<>तस्यैव भवनं गच्छ शापान्मोक्षं च कारय ॥
<>पत्नी सुभद्रा तस्यास्ति पतिशुश्रूषणे रता ।
<>तस्याः कुलव्रतं कर्म्म तत्परा भव शोभने ।
<>ततश्च प्राङ्मखीभूय गता सा तस्य मन्दिरम् ॥
<>दृष्ट्वा व्याधः शचीं देवीं प्रत्युवाच सुभद्रिकाम् ।
<>आयान्तीयं शची देवी तस्याः सम्भाषणं कुरु ॥
<>इति तस्य वचः श्रुत्वा सुभद्रा हृष्टमानसा ।
<>तस्याः सम्भाषणर्थन्तु सुभद्रा चागता वहिः ।
<>ताञ्च दृष्ट्वा शचीं देव्ॐ सार्घ्यपाद्यादिकं ददौ ॥
<>शचि ! त्वं राजभार्य्यासि कस्मादागमनं तव ।
<>किं कार्य्यं कथय त्वं हि इत्युवाच शचीं प्रति ॥
<>प्रत्युवाच शची तान्तु भर्ता मे सुरपालकः ।
<>स च ब्राह्माणशापेन मार्ज्जारश्चाभवद्द्रुतम् ॥
<>क्व गतः प्राणआथोऽसाविति चिन्तापरानिशम् ।
<>ज्ञात्वा केनाप्युपायेन प्राप्ता च भवतीगृहम् ॥
<>इत्युक्ता राजपत्न्या च दृष्टो मार्ज्जारकस्तदा ।
<>सा ज्ञात्वा तं प्रियं शक्रं चिन्तां प्राप्ता दुरत्ययाम् ॥
<>दृष्ट्वा मार्ज्जारतां प्राप्तं विललापाकुलेन्द्रिया ।
<>विलपन्तीं शचीं दृष्ट्वा सुभद्रा प्रत्युवाच ताम् ॥
<>पतिव्रते महाभागे ! त्वमेव राजगेहिनी ।
<>त्वं दुःखेन विलिप्तासि सन्देहो नास्ति तत्र वै ॥
<>किल तस्याप्युपायोऽस्ति कालिकाव्रतमाचर ।
<>अतिप्रत्थक्षरूपा सा अस्माकं कुलदेवता ॥
<>कालिका सा महादेवी शुभसन्ततिदायिनी ।
<>व्रतस्यास्य प्रभावेण साकल्यमुपजायते” ॥
<>शच्युवाच ।
<>“विधानं चास्य मे ब्रूहि कालिकाया व्रतस्य च ।
<>ममोपदिश्यतामेव तद्व्रतञ्च करोभ्यहम् ॥
[Page2-113-b+ 52]
<>शुद्धकाले समारभ्य कृष्णपक्षे चतुर्द्दशीम् ॥
<>संकल्प्य विधिना पूर्व्वममावास्यां व्रतं चरेत् ।
<>समारभ्य गुणैकेन द्विगुणं परिशोधयेत् ॥
<>न रात्रौ भोजनं कार्य्यं वामहस्ते भुजिक्रिया ।
<>सिद्धमन्नं रात्रिकाले दग्धमीनञ्च सर्व्वदा ॥
<>वर्ज्जयेत् पिष्टकं किञ्चित् रक्तशाकस्य चाम्लकम् ।
<>द्विषट्कां विप्रजायाञ्च सधवां भोजयेत्ततः ॥
<>एवं क्रमेण कृत्वा तु कतिकालं नयेद्व्रतम् ।
<>ततः शुद्धदिने प्राप्ते भौमाहे मन्दवासरे ॥
<>यथाशक्त्युपचारैश्च पूजां कुर्य्याद्विधानतः ।
<>तथापराह्णकाले तु सन्ध्योपसमये तथा ॥
<>रात्रौ तु कदलीकाण्डे गृहं निर्म्माय प्राङ्गणे ।
<>तस्य मध्ये समारोप्य कालिकां पूजयेत् सदा ॥
<>पाद्यार्घ्याचमनीयैश्च गन्धपुष्पादिभिस्तथा ।
<>धूपैर्दिव्यप्रदीपैश्च नैवेद्यैर्विविधैस्तथा ॥
<>पिष्टकं चैव सिद्धान्नं व्यञ्जनं दग्धमीनकम् ।
<>निवेद्य सकलं देव्यै बलिं दत्त्वा प्रणम्य च ॥
<>तदन्नं व्यञ्जनं सर्व्वं नैवेद्यादिबलिं तथा ।
<>महारण्ये प्रदातव्यं कृत्वैतत् व्रतमुत्तमम् ॥
<>वैणवे कदलीमूले या कुर्य्यात् कालिकाव्रतम् ।
<>कार्य्यसिद्धिर्भवेत् तस्या भविता गतिरुत्तमा ॥
<>एतद्व्रतविधानन्तु कृत्वा सिद्धिर्भविष्यति ।
<>एतद्व्रतमिदं भद्रे कुरु गत्वा निजालयम् ॥
<>तस्यास्तद्वचनं श्रुत्वा सा शची हर्षमानसा ।
<>गृहमागत्य सा तस्या वार्षिकं व्रतमाचरत् ॥
<>गन्धपुष्पैर्धूपदीपैर्नैवेद्यैरुत्तमैस्तथा ।
<>कृत्वा चाश्ममयीं देवीं पूजयेत् भक्तिसंयुता ॥
<>नानासुगन्धिपुष्पाणि दिव्यरत्नाद्यलङ्कृतम् ।
<>सिद्धान्नं पायसञ्चैव शर्करान्वितपिष्टकम् ॥
<>अमृतायुतहावञ्च दीयते च प्रयत्नतः ।
<>लुलापच्छागमेषादिबलिं दत्त्वा प्रभूतकम् ॥
<>नानावाद्यो द्यमैर्गीतैः प्रणिपत्य पुनः पुनः ।
<>कृताञ्जलिपुटा स्तोत्रं भक्तिनम्रा चकार सा ॥
<>तुष्टा प्राह महाकाली वरं वृणु शुभानने ! ।
<>तत् श्रुत्वा राजपत्नी सा बभाषे च मुदान्विता ॥
<>मत्प्रभुराखुभुक् भूतस्तन्मोक्षं कुरु चेश्वरि ! ।
<>वरं दत्त्वा हैमवती बभूवान्तर्हिता नृप ! ॥
<>द्वादशाब्दाच्च तत्शापान्मोचितो वत्सरे तदा ।
<>मार्ज्जाररूपं सन्त्यज्य स गतोऽन्तेऽमरावतीम् ॥
<>पुष्पवृष्टिश्च दुन्दुभ्या वाद्यं देवगणैः कृतम् ।
<>कालिकायाः प्रसादेन गतः शक्रो निजालयम् ॥
<>अनेनैव विधानेन या कुर्य्यात् कालिकाव्रतम् ।
<>सत्वरं कार्य्यसिद्धिः स्यात्तस्या अत्र न संशयः” ॥
<>इति भविष्यपुराणे कालिकाव्रतकथा समाप्ता ॥
<LEND>
