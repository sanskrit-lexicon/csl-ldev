<L>28827<pc>4-071<k1>रक्तगुल्मः<k2>रक्तगुल्मः
रक्तगुल्मः¦, पुं, (रक्तजो गुल्मः इति मध्यपदलोपी
<>कर्म्मधारयः ।) स्त्रीणां रक्तजगुल्मरोगः । तस्यौ-
<>षधं यथा, --
<>“द्विजयष्टीत्रिकटुकं चूर्णं षीतं हरेच्छिव ! ।
<>तिलक्वाथेन संयुक्तं रक्तगुल्मं स्त्रिया हर ! ॥”
<>इति गारुडे १९६ अध्यायः ॥
<>(तथास्य निदानादिकं यथा, --
<>“शोणितगुल्मस्तु खलु स्त्रिया एव भवति न
<>पुरुषस्य गर्भकोष्ठार्त्तवागमनवैशेष्यात् । पार-
<>तन्त्र्यादवैशारद्यात् सततमपचारानुरोधा-
<>द्वेगानुदीर्णानुपरुन्धन्त्या आमगर्भे वाप्यचिरात्
<>पतिते तथाप्यचिरप्रजाताया ऋतौ वा वात-
<>प्रकोपनान्यासेवमानाया वातः प्रकोपमाप-
<>द्यते । स प्रकुपितो योन्या मुखमनुप्रविश्यार्त्तव-
<>मुपरुणद्धि मासि मासि तदार्त्तवमुपरुध्यमानं
<>कुक्षि वर्द्धयति । तस्याः शूलकासातीसार-
<>च्छर्द्यरोचकाविपाकाङ्गमर्द्दनिद्रालस्यकफप्रसेकाः
<>समुपजायन्ते स्तनयोश्च स्तन्यमोष्ठयोः स्तनमण्ड-
<>लयोश्च कार्ष्ण्यं म्लानिः चक्षुषोर्मूच्छा हृल्लासो
<>दोहदः श्वयथुः पादयोरीषच्चोद्गमो रोमराज्या
<>योन्याश्चाजालत्वमपिच योन्या दौर्गन्ध्यमास्राव-
<>श्चोपजायते । केवलश्चास्या गुल्मः स्यन्दते
<>तामगर्भाङ्गर्भिणीमित्याहुर्मूढाः ॥” इति चरके
<>निदानस्थाने तृतीयेऽध्याये ॥ यथा च ।
[Page4-071-c+ 52]
<>“न स्पन्दते नोदरमेति वृद्धिं
<>भवन्ति लिङ्गानि च गर्भिणीनाम् ।
<>तं गर्भकालातिगमे चिकित्म्य-
<>मसृग्भवं गुल्ममुशन्ति तज्ज्ञाः ॥”
<>इति सुश्रुते उत्तरतन्त्रे ४२ अध्यायः ॥
<>तथा च । रक्तगुल्मस्तु स्त्रिया एव प्रजायते ।
<>यथा, --
<>“ऋतौ वा नवसूता वा यदि वा योनिरोगिणी ।
<>सेवते वातलानिस्त्री क्रुद्धस्तस्याः समीरणः ॥
<>निरुणद्ध्यार्त्तवं योन्यां प्रतिमासमवस्थितम् ।
<>कुक्षिं करोति तद्गर्भलिङ्गमाविष्करोति च ॥
<>हृल्लासदौर्हृदस्तन्यदर्शनं क्षामतादिकम् ।
<>क्रमेण वायुसंसर्गात् पित्तयोनितया च तत् ॥
<>शोणितं कुरुते तस्या वातपित्तोत्यगुल्मजान् ।
<>रुक्स्तम्भदाहातीसारतृड्ज्वरादीनुपद्रवान् ॥
<>गर्भाशये च सुतरां शूल दुष्टासृगाश्रये ।
<>योन्याश्च स्रावदौर्गन्ध्यतोदस्यन्दनवेदनाः ॥
<>न चाङ्गैर्गर्भवद्गुल्मः स्फुरत्यपि तु शूलवान् ।
<>पिण्डीभूतः स एवस्याः कदाचित् स्पन्दते
<>चिरात् ॥
<>न चास्या वर्द्धते कुक्षिर्गुल्म एव तु वर्द्धते ।
<>स्वदोषसंश्रयो गुल्मः सर्व्वो भवति तेन सः ॥’
<>पाकं चिरेण भजते नैव वा -- ॥”
<>इति वाभटे निदानस्थाने एकादशेऽध्याये ॥ * ॥
<>तथास्य चिकित्सा ।
<>“सरक्तगुल्मे न च पाचनन्तु
<>न हिङ्गुपानं कटिचालनञ्च ।
<>न चैव संस्वेदनमर्द्दनञ्च
<>न वा क्रमेन्नोत्प्लवनं हितञ्च ॥
<>रोध्रार्ज्जुनं खदिरमागधिका समङ्गा
<>क्वाथोऽम्रवेतससमं घृतसंप्रयुक्तम् ।
<>गुल्मं सरक्तमपि चाथ निहन्ति शीघ्रं
<>हृत्क्लेदनञ्च विनिहन्ति च क्रुद्धरक्तम् ॥
<>क्षीरपानं प्रदातव्यं घृतसौवर्च्चलान्वितम् ।
<>रक्तगुल्मविनाशाय यकृद्बिक्षतजेऽपि वा ॥
<>न हिङ्गुसंयुतं पथ्यं न चोष्णं न विदाहि च ।
<>रक्तजे क्षतजे गुल्मे मांसानि जाङ्गलानि च ॥”
<>इति हारीते चिकित्सितस्थाने चतुर्थेऽध्याये ॥)
<>अन्यत् गुल्मशब्दे द्रष्टव्यम् ॥ * ॥
<LEND>
