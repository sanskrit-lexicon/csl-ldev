<L>4655<pc>1-233<k1>उदररोगः<k2>उदररोगः
उदररोगः¦, पुं, (उदरस्य रोगः ।) जठरव्याधि-
<>विशेषः । उदरी इति भाषा ॥
<>(“सिद्धविद्याधराकीर्णे कैलासे नन्दनोपमे ।
<>तप्यमानं तपस्तीव्रं साक्षाद्धर्म्ममिव स्थितम् ॥
<>श्रायुर्व्वेदविदां श्रेष्ठं भिषग्विद्याप्रवर्त्तकम् ।
[Page1-233-b+ 52]
<>पुनर्व्वसुं जितात्मानमग्निवेशोऽब्रवीद्वचः ॥
<>भगवन्नुदरैर्दुःखैर्दृश्यन्ते ह्यर्द्दिता नराः ।
<>शुष्कवक्त्राः कृशैर्गात्रैराध्मातोदरकुक्षयः ॥
<>प्रणष्टाग्निबलाहाराः सर्व्वचेष्टास्वनीश्वराः ।
<>दीनाः प्रतिक्रियाभावाज्जहतोऽसूननाथवत् ॥
<>तेषामायतनं सङ्ख्यां प्राग्रूपाकृतिभेषजान् ।
<>यथावज्ज्ञातुमिच्छामि गुरुणा सम्यगीरितम् ॥
<>सर्व्वभूतहितायर्षिः शिष्येणैवं प्रचोदितः ।
<>सर्व्वभूतहितं वाक्यं व्याहर्त्तुमुपचक्रमे” ॥
<>अस्य सनिदानं सम्प्राप्तिकलक्षणं यथा, --
<>“अग्निदोषान्मनुष्याणां रोगसङ्घाः पृथग्विधाः ।
<>मलवृद्ध्या प्रवर्त्तन्ते विशेषेणोदराणि तु ॥
<>मन्देऽग्नौ मलिनैर्भुक्तैरपाकाद्दोषसञ्चयः ।
<>प्राणाग्न्यपानान् सन्दूष्य मार्गान् बद्ध्वोत्तरोत्तरान् ॥
<>त्वङ्मांसान्तरमागम्य कुक्षिमाध्मापयन् भृशम् ।
<>जनयत्युदरं तस्य हेतुं शृणु सलक्षणम्” ॥
<>सामान्यहेतवो यथा, --
<>“अत्युष्णलवणक्षारविदाह्यम्लरसाशनात् ।
<>मिथ्यासंसर्ज्जनाद्रूक्षविरुद्धाशुचिभोजनात् ॥
<>प्लीहार्शोग्रहणीदोषकर्षणात् कर्म्मविभ्रमात् ।
<>क्लिष्टानामप्रतीकाराद्रौक्ष्याद्वेगविधारणात् ॥
<>स्रोतसां दूषणादामात् संक्षोभादतिपूरणात् ।
<>अर्शोवातशकृद्रोधादन्त्रस्फुटनभेदनात् ॥
<>अतिसञ्चितदोषाणां पापं कर्म्म च कुर्व्वताम् ।
<>उदराण्युपजायन्ते मन्दाग्नीनां विशेषतः” ॥
<>प्राग्रूपं यथा, --
<>“क्षुण्णाशः स्वाद्वतिस्निग्धगुर्व्वन्नं पच्यतेऽचिरात् ।
<>भुक्तं विदाह्यते सर्व्वं जीर्णाजीर्णं न वेत्ति च ॥
<>सहते नातिसौहित्यमीषच्छोफश्च पादयोः ।
<>शश्वद्बलक्षयोऽल्पेऽपि व्यायामे श्वासमृच्छति ॥
<>पुरीषनिचयो वृद्धिरुदावर्त्तकृता च रूक् ।
<>वस्तिसन्धौ रुगाध्मानं वर्द्धते पाट्यतेऽपि च ॥
<>आतन्यते च जठरमपि लघ्वल्पभोजनात् ।
<>राजीजन्म वलीनाश इति लिङ्गं भविष्यताम्” ॥
<>सम्प्राप्तिर्यथा, --
<>“रुद्ध्वा स्वेदाम्बुवाहानि दोषाः स्रोतांसि सञ्चिताः ।
<>प्राणापानान् हि सन्दूष्य जनयन्त्युदरं नृणाम्” ॥
<>सामान्यलक्षणं यथा, --
<>“कुक्षेराध्मानमाटोपः शोफः पादकरस्य च ।
<>मन्दोऽग्निः श्लक्ष्णगण्डत्वं कार्श्यञ्चोदरलक्षणम्” ॥
<>वातजस्य सनिदानसम्प्राप्तिकं लक्षणं यथा, --
<>“रूक्षाल्पभोजनायासवेगोदावर्त्तकर्षणैः ।
<>वायुः प्रकुपितः कुक्षिहृद्वस्तिगुदमार्गगः ॥
<>हत्वाग्निं कफमुद्धूय तेन रुद्धगतिस्तथा ।
<>आचिनोत्युदरं जन्तोस्त्वङ्मांसान्तरमाश्रितः” ॥
<>अस्य रूपाणि ।
<>“कुक्षि-पाणि-पाद-वृषण-श्वयथूदर-विपाटनम् अ-
<>नियतौ च वृद्धिह्रासौ कुक्षि-पार्श्वशूलोदावर्त्ताङ्ग-
<>मर्द्द-पर्ब्बभेद-शुष्ककास-कार्श्य-दौर्ब्बल्यारोचक-वि-
<>पाका अधोगुरुत्वं वातवर्च्चमूत्रसङ्गः श्यावारुणत्वं
<>नखनयनवदनत्वङ्मूत्रवर्च्चसामपि चोदरं तन्व-
<>सितराजीशिरासन्ततमाहतमाध्मातदृतिशब्दवद्भ-
[Page1-233-c+ 52]
<>वति । वायुश्चोर्द्ध्वमधस्तिर्य्यक् च सशूलशब्दश्चरत्ये-
<>तद्वातोदरं विद्यात्” ॥
<>पित्तजस्य सनिदानसम्प्राप्तिकं लक्षणं यथा, --
<>“कट्वम्ललवणात्युष्णतीक्ष्णाग्न्यातपसेवनैः ।
<>विदाह्यध्यशनाजीर्णैश्चाशु पित्तं समाचितम् ॥
<>प्राप्यानिलकफौ रुद्ध्वा मार्गमुन्मार्गमास्थितम् ।
<>निहत्यामाशये वह्निं जनयत्युदरं ततः” ॥
<>अस्य रूपाणि ।
<>“दाहज्वर-तृष्णा-मूर्च्छातिसार-भ्रमाः कटुकास्य-
<>त्वं हरितहारिद्रत्वं नख-नयन-वदन-त्वङ्-मूत्र-वर्च्च-
<>सामपि चोदरं नील-पीत-हारिद्र-हरित-ताम्र-
<>राजीशिरावनद्धं दह्यात् दूषयते धूप्यते रूपायते
<>स्विद्यते क्लिद्यते मृदुस्पर्शं क्षिप्रपाकञ्च भवत्येतत्
<>पित्तोदरं विद्यात्” ॥
<>श्लेष्मजनितस्य सनिदानसम्प्राप्तिकं लक्षणं यथा, --
<>“अव्यायामदिवास्वप्नस्वाद्वतिस्निग्धपिच्छिलैः ।
<>दधिदुग्धोदकानूपमांसैश्चात्युपसेवितैः ॥
<>क्रुद्धेन श्लेष्मणा स्रोतः स्वाहतेष्वावृतोऽनिलः ।
<>तमेव पीडयन् कुर्य्यादुदरं वहिरन्त्रगः” ॥
<>अस्य रूपाणि ।
<>“गौरवारोचकाविपाकाङ्गमर्द्द-सुप्ति-पाणि-पाद-
<>मुष्कोरुशोफोत्क्लेश-निद्रा-श्वास-कासाः शुक्लत्वञ्च
<>नख-नयन-वदन-त्वङ्मूत्रवर्च्चसामपि चोदरं शुक्ल-
<>राजीशिरासन्ततं गुरुस्तिमितस्थिरं कठिनञ्च
<>भवत्येतत् श्लेष्मोदरं विद्यात्” ॥
<>त्रिदोषजस्य सनिदानसम्प्राप्तिकं लक्षणं यथा,
<>“दुर्ब्बलाग्नेरपथ्यामविरोधिगुरुभोजनात् ।
<>स्त्रीदत्तैश्च रजोरोम-विण्मूत्रास्थिनखादिभिः ॥
<>विषैश्च मन्दैर्वाताद्याः कुपिताः सञ्चितास्त्रयः ।
<>शनैः कोष्ठे प्रकुर्व्वन्तो जनयन्त्युदरं नृणाम्” ॥
<>अस्य रूपाणि ।
<>“सर्व्वेषामेव दोषाणां समस्तानि लिङ्गान्युपलभ्यन्ते
<>वर्णाश्च नखादिषूदरमपि नानावर्णराजीशिरा-
<>सन्ततं भवत्येतत् सन्निपातोदरं विद्यात्” ॥
<>यकृत्प्लीहसमुद्भवस्य सनिदानसम्प्राप्तिकं
<>लक्षणं यथा, --
<>“असितस्यातिसङ्क्षोभाद्यानयानाभिचेष्टितैः ।
<>अतिव्यवायभाराध्ववमनव्याधिकर्षणैः ॥
<>वामपार्श्वास्थितः प्लीहाच्युतः स्थानात् प्रवर्द्धते ।
<>शोणितं वा रसादिभ्यो विवृद्धन्तं विवर्द्धयेत्” ॥
<>इति तस्य प्लीहाकठिनोऽष्ठिलेवादौ वर्द्धमान-
<>कच्छपसंस्थान उपलभ्यते सचोपेक्षितः क्रमेण
<>कुक्षिं जठरमग्न्यधिष्ठानञ्च परिक्षिपन्नुदरमभि-
<>निवर्त्तयति” ॥
<>अस्य रूपाणि यथा, --
<>“दौर्ब्बल्यारोचकाविपाकवर्च्चोमूत्रग्रहतमःपिपा-
<>साङ्गमर्द्द-च्छर्द्दि-मूर्च्छाङ्गसाद-कास-श्वास-मृदुज्व-
<>रानाहाग्निनाशकार्श्यास्यवैरस्य-पर्ब्बभेद-कोष्ठ-वा-
<>तशूलान्यपि चोदरमरुणवर्णं विवर्णं वा नील-
<>हरित-हारिद्र-राजिमद्भवत्येवमेव यकृदपि दक्षिण-
<>पार्श्वस्थं कुर्य्यात्तुल्यहेतुलिङ्गौषधत्वात्तस्य प्लीहजठ-
<>रएवावबोध इत्येतत् यकृत्प्लीहोदरं विद्यात्” ॥
[Page1-234-a+ 52]
<>बद्धगुदोदरस्य निदानपूर्व्विका सम्प्राप्तिर्यथा,
<>“पक्ष्मबालैः सहान्नेन भुक्तैर्बद्धायने गुदे ।
<>उदावर्त्तैस्तथार्शोभिरान्त्रसंमूर्च्छनेन वा ॥
<>अपानो मार्गसंरोधाद्धात्वग्निं कुपितोऽनिलः ।
<>वर्च्चःपित्तकफान् रुद्ध्वा जनयत्युदरं ततः” ॥
<>अस्य रूपाणि ।
<>“तृष्णा-दाह-ज्वर-मुख-तालु-शोषोरुसाद-कास-
<>श्वास-दौर्ब्बल्यारोचकाविपाक-वर्च्चोमूत्र-सङ्गा-
<>ध्मान-च्छर्द्दि-क्षवथु-शिरोहृन्नाभि-गुदशूलान्यपि
<>चोदरं मूढवातं स्थिरमरुणं नीलराजिशिरावनद्धं
<>सराजिकं वा प्रायो नाभ्युपरि गोपुच्छवदभिनि-
<>वर्त्तत इत्येतद् बद्धगुदोदरं विद्यात्” ॥
<>छिद्रोदरस्य निदानपूर्व्विका सम्प्राप्तिर्यथा,
<>“शर्करा-तृणकाष्ठास्थि-कण्टकैरन्नसंयुतैः ।
<>भिद्येतान्त्रं यदा भुक्तैर्ज्जृम्भयात्यशनेन वा ।
<>इयात् पाकरसस्तेभ्यश्छिद्रेभ्यः प्रस्ववद्वहिः ।
<>पूरयन् गुदमन्त्रञ्च जनयत्युदरं ततः” ॥
<>अस्य रूपाणि ।
<>“इति तदधोनाभ्याः प्रायोऽभिनिवर्त्तमानमुदको-
<>दरस्य च यथाबलञ्च दोषाणां रूपाणि दर्शयत्य-
<>पि चातुरः सलोहित-नील-पीत-पिच्छिल-कुणप-
<>गन्धामवर्च्च उपवेशते हिक्का-श्वास-कास-तृष्णा-
<>प्रमेहा-रोचकाविपाक-दौर्ब्बल्यपरीतश्च भवत्येतत्
<>छिद्रोदरं विद्यात्” ॥
<>जलोदरस्य निदानपूर्व्विका सम्प्राप्तिर्यथा, --
<>“स्नेहपीतस्य मन्दाग्नेः क्षीणस्यातिकृशस्य वा ।
<>अत्यम्बुपानान्नष्टेऽग्नौ मारुतः क्लोम्नि संस्थितः ॥
<>स्रोतःसु रुद्धमार्गेषु कफश्चोदकमूर्च्छितः ।
<>वर्द्धयेतां तदेवाम्बु स्वस्थानादुदराय तौ” ॥
<>अस्य रूपाणि ।
<>“तस्य रूपाण्यनन्नकाङ्क्षापिपासा-गुदस्राव-शूल-
<>श्वास-कास-दौर्ब्बल्याण्यपि चोदरं नानावर्णराजि-
<>भिरासन्ततमुदकपूर्णदृतिक्षोभसंस्पर्शं भवत्येत-
<>दुदकोदरं विद्यात्” ॥
<>एषां साध्यत्वासाध्यत्वादिलक्षणं यथा, --
<>“तत्राचिरोत्पन्नमनुपद्रवमनुदकप्राप्तमुदरं त्वर-
<>माणश्चिकित्सेदुपेक्षितानां ह्येषां दोषाः स्वस्थान-
<>दपवृत्ता अपरिपाकाद्द्रवीभूताः सन्धीन् स्रोतांसि
<>चोपक्लेदयन् स्वेदश्च वाह्येषु स्रोतःसु प्रतिहत-
<>गतिस्तिर्य्यगवतिष्ठमानस्तदेवोदकमाप्याययति” ।
<>तत्र पिच्छोत्पत्तौ मण्डलमुदरं गुरुस्तिमितमा-
<>कोचितमशब्दं मृदुस्पर्शमपगतराजीकमाक्रान्तं
<>नाभ्यां सर्पतीति । ततोऽनन्तरं उदकप्रादुर्भावः ॥
<>तस्य रूपाणि कुक्षेरतिमात्रवृद्धिः शिरान्तर्धा-
<>नगमनमुदकपूर्णदृतिसमक्षोभस्पर्शत्वञ्च ।
<>तदातुरमुपद्रवाः स्पृशन्ति छर्द्द्यतीसार-तमक-
<>तृष्णा-श्वास-कास-हिक्का-दौर्ब्बल्य-पार्श्वशूलारुचि-
<>स्वरभेद-मूत्रसङ्गादयस्तथाविधमचिकित्स्यं विद्या-
<>दिति ॥ भवति चात्र, --
<>“वातात्पित्तात् कफात् प्लीहः सन्निपातात्तथोदकात् ।
<>परस्परं कृच्छ्रतरमुदरं भिषगादिशेत् ॥
<>पक्षाद्बद्धगुदन्तूर्द्ध्वं सव्वं जातोदकन्तथा ।
[Page1-234-b+ 52]
<>प्रायो भवत्यभावाय छिद्रान्त्रञ्चोदरं नृणाम्” ॥
<>“श्वयथुः सर्व्वमर्म्मोत्थः श्वासो हिक्कारुचिः सतृट् ।
<>मूर्च्छाच्छर्द्द्यतिसारश्च निहन्त्युदरिणं नरम्” ॥
<>जललक्षणमाह ।
<>“अशोथमरुणाभासं सशब्दं नातिभारिकम् ।
<>सदा गुडगुडायान्तं शिराजालगवाक्षितम् ॥
<>नाभिं विष्टभ्य पायौ तु वेगं कृत्वा प्रणश्यति ॥
<>हृन्नाभिवंक्षणकटीगुदप्रत्येकशूलिनः ॥
<>कर्कशं सृजतो वातं नातिमन्दे च पावके ॥
<>मूत्रेऽल्पे संहते दोषे लालया विरसे मुखे ।
<>अजातोदकमित्येतैर्लिङ्गैर्विज्ञाय तत्त्वतः” ॥
<>अतःपरं वातजादिभेदेन चिकित्साविधानं यथा,
<>“उपक्रामेद्भिषग्दोषबलकालविशेषवित् ।
<>वातोदरे बलवतः पूर्व्वं स्नेहैरुपाचरेत् ॥
<>स्निग्धाय स्वेदिताङ्गाय दद्यात् स्नेहविरेचनम् ॥
<>हृते दोषे परिम्लानं वेष्टयेद्वाससोदरम् ॥
<>तथास्यानवकाशत्वाद्वायुर्नाध्मापयेत् पुनः ।
<>दोषातिमात्रोपचयात् स्रोतसां सन्निरोधनात् ॥
<>सम्भवन्त्युदराण्येवं अतो नित्यं विशोधयेत् ।
<>शुद्धं संसृज्य च क्षीरं बलार्थं पाययेत्तु तम् ॥
<>प्रागुत्केशान्निवर्त्त्यञ्च बले लब्धे क्रमात् पयः ।
<>यूषैरसर्व्वा मन्दाम्ललवणैः रोधितानलम् ॥
<>सोदावर्त्तिं पुनः स्निग्धं स्विन्नमास्थापयेन्नरम् ।
<>स्फुरणाक्षेपसन्ध्यस्थिपार्श्वपृष्ठत्रिकास्थिषु ।
<>दीप्ताग्निबद्धविड्वातं रूक्षमप्यनुवासयेत् ॥
<>तीक्ष्णाधोभागयुक्तः स्यान्निरूहो दाशमूलिकः ।
<>वातघ्नाम्लशृतैरण्डतिलतैलानुवासनः ॥
<>अविरेच्यन्तु यं विद्याद्दुर्ब्बलं स्थविरं शिशुम् ।
<>सुकुमारं प्रकृत्याल्पदोषं वाथोल्वणानिलम् ॥
<>तं भिषक् शमनैः सर्पिर्यूषमांसरसौदनैः ।
<>वस्त्यभ्यङ्गानुवासश्च क्षौरैश्चोपाचरेद्बुधः ॥ १ ॥
<>पित्तोदरे तु बलिनं पूर्व्वमेव विरेचयेत् ।
<>दुर्ब्बलन्त्वनुवास्यादौ शोधयेत् क्षीरवस्तिना ॥
<>सञ्जातबलकालाग्निं पुनः स्निग्धं विरेचयेत् ।
<>पयसा सत्रिवृत्कल्केनोरुवूकशृतेन वा ॥
<>शातलात्रायमाणाभ्यां शृतेनारम्बधेन वा ।
<>सकफे वा समूत्रेण सवाते तिक्तसर्पिषा ॥
<>पुनः क्षीरप्रयोगञ्च वस्तिकर्म्मविरेचनम् ।
<>क्रमेण ध्रुवमातिष्ठन् युक्तः पित्तोदरं जयेत् ॥
<>स्निग्धं स्विन्नं विशुद्धन्तु कफोदरिणमातुरम् ।
<>संसर्ज्जयेत् कटुक्षारयुक्तैरन्नैः कफापहैः ॥
<>गोमूत्रारिष्टपानैश्च चूर्णायस्कृतिभिस्तथा ।
<>सक्षारैस्तैलपानैश्च समयेत्तु कफोदरम् ॥
<>सन्निपातोदरे सर्व्वा यथोक्ताः कारयेत् क्रियाः ।
<>सोपद्रवन्तु निर्वृत्तं प्रत्याख्येयं विजानता ॥
<>उदावर्त्तरुगानाहैर्दाहमोहतृषाज्वरैः ।
<>गौरवारुचिकाठिन्यैश्चानिलादीन् यथाक्रमम् ॥
<>लिङ्गः प्लीहोदरान् दृष्ट्वा रक्तं वापि स्वलक्षणैः ।
<>चिकित्सां संप्रकुर्व्वीत यथादोषं यथाबलम् ॥
<>स्नेहं स्वेदं विरेकञ्च निरूहमनुवासनम् ।
<>समीक्ष्य कारयेद्बाहौ वामे वा व्यधयेत्सिराम् ॥
<>षट्पलं वा पिबेत्सर्पिः पिप्पलीर्व्वा प्रयोजयेत् ।
[Page1-234-c+ 52]
<>सगुडामभयां वापि क्षारारिष्टगणांस्तथा ॥
<>रोहितकलतानान्तु काण्डैका साभया जले ।
<>मूत्रे वा शृतमेतच्च सप्तरात्रस्थितं पिबेत् ॥
<>कामलागुल्ममेहार्शःप्लीहसर्व्वोदरक्रिमीन् ।
<>तद्धन्याज्जाङ्गलरसैर्जीर्णे स्याच्चात्र भोजनम् ॥
<>अग्निकर्म्म च कुर्व्वीत भिषग्वातकफोल्वणे ।
<>पैत्तिके जीवनीयानि सर्पींषि क्षीरवस्तयः ॥
<>रक्तावसेकः संशुद्धिः क्षीरपानञ्च शस्यते ।
<>यूषैर्मांसरसैश्चापि दीपनीयसमायुतैः ॥
<>लघून्यन्नानि संसृज्य भजेत् प्लीहोदरी नरः ॥
<>स्विन्नाय बद्धोदरिणे मूत्रतीक्ष्णौषधान्वितम् ।
<>सतैललवणं दद्यान्निरूहं सानुवासनम् ॥
<>परिस्रंसीनि चान्नानि तीक्ष्णञ्चैव विरेचनम् ।
<>उदावर्त्तहरं कर्म्म कार्य्यं वातघ्नमेव च ॥
<>छिद्रोदरमृते स्वेदात् श्लेष्मोदरवदाचरेत् ॥
<>जातं जातं जलं स्राव्यमेवं तत्पातयेद्भिषक्” ॥
<>अरिष्टलक्षणं यथा ।
<>“तृष्णाकासज्वरार्त्तन्तु क्षीणमांसाग्निभोजनम् ।
<>वर्ज्जयेत् श्वासिनं तद्वत् शूलिनं दुर्ब्बलेन्द्रियम्” ॥
<>“द्रवेभ्यश्चोदकादिभ्यो नियच्छेदनुपूर्व्वशः ।
<>सर्व्वमेवोदरं प्रायो दोषसंघातजं मतम् ।
<>तस्मात्त्रिदोषशमनीं क्रियां सव्वषु कारयेत्” ॥
<>पथ्यनियमो यथा ।
<>“दोषैः कुक्षौ हि संपूर्णे वह्निर्मन्दत्वमृच्छति ।
<>तस्माद्भोज्यानि योज्यानि दीपनानि लघूनि च ॥
<>रक्तशालीन् यवान् मुद्गान् जाङ्गलांश्च मृगद्विजान् ।
<>पयोमूत्रासवारिष्टान्मधुशीधूंस्तथा सुराम् ॥
<>यवागूमोदनं वापि यूषैरद्याद्रसैरपि ।
<>मन्दाम्लस्नेहकटुभिर्यच्च मूलोपसाधितैः” ॥
<>अपथ्यानि यथा ।
<>“औदूकानूपजं मांसं शाकं पिष्टकृतं तिलान् ।
<>व्यायामाध्वदिवास्वप्नं यानयानञ्च वर्ज्जयेत् ॥
<>तथोष्णलवणाम्लानि विदाहीनि गुरूणि च ।
<>नाद्यादन्नानि जठरी तोयपानञ्च वर्ज्जयेत्” ॥
<>वातजादिभेदेन तक्रपाननियमो यथा ।
<>“वातोदरी पिबेत्तक्रं पिप्पलीलवणान्वितम् ।
<>शर्करामधुकोपेतं स्वादु पित्तोदरी पिबेत् ॥
<>यमानीसैन्धवाजाजीव्योषयुक्तं कफोदरी ।
<>पिबेन्मधुयुतं तक्रं व्यक्ताम्लं नातिपेलवम् ॥
<>मधुतैलवचाशुण्ठीशताह्वाकुष्ठसैन्धवैः ।
<>युक्तं प्लीहोदराघातं सव्योषन्तु दकोदरी ॥
<>बद्धोदरी तु हपुषायवान्यजाजीसैन्धवैः ।
<>पिबेच्छिद्रोदरी तक्रं पिप्पलीक्षौद्रसंयुतम् ॥
<>“देवदारुपलाशार्कहस्तिपिप्पलीशिग्रुकैः ।
<>साश्वगन्धैः सगोमूत्रैः प्रदिह्यादुदरं समैः ॥
<>पलाशं कत्तृणं रास्ना तद्वत्पक्त्रावसेचयेत् ।
<>मूत्राण्यष्टावुदरिणां सेके पाने च योजयेत् ॥
<>रूक्षाणां बहुवातानां तथा संशोधनार्थिनाम् ।
<>दीपनीयानि सर्पींषि जठरघ्नानि वक्ष्यते ॥
<>पिप्पलीपिप्पलीमूलचव्यचित्रकनागरैः ।
<>सक्षारैरर्द्धपलिकैर्द्विःप्रस्थं सर्पिषः पचेत् ॥
<>कल्कैर्द्विपञ्चमूलस्य तुलार्द्धस्य रसेन च ॥
[Page1-235-a+ 52]
<>दधिमण्डातकोपेतं तत्सर्पिर्जठरापहम् ।
<>श्वयथुं वातविष्टम्भं गुल्मार्शांसि च नाशयेत्” ॥
<>इति पञ्चकोलघृतम् ॥ * ॥
<>“चतुर्गुणे जले मूत्रे द्विगुणे चित्रकात्पले ।
<>कल्के सिद्धं घृतप्रस्थं सक्षारं जठरी पिबेत्” ॥
<>इति चित्रकघृतम् ॥
<>“पटोलमूलरजनीविडङ्गत्रिफलात्वचम् ।
<>काम्पिल्यको नीलिनी च त्रिवृता चेति चूर्णयेत् ॥
<>षडाद्यान् कार्षिकानन्त्यांस्त्रीन् द्वित्रिचतुर्गुणान् ।
<>कृत्वा चूर्णमतोमुष्टिं गवां मूत्रेण वा पिबेत् ॥
<>विरिक्तो मृदु भुञ्जीत भोजनं जाङ्गलैः रसैः ।
<>मण्डं पेयाञ्च पीत्वा च सव्योषं षडहं पयः ॥
<>शृतं पिबेत्ततश्चूर्णं पिबेदेव पुनः पुनः ।
<>हन्ति सर्व्वोदराण्येतञ्चूर्णं जातोदकान्यपि ।
<>कामलां पाण्डुरोगञ्च श्वयथुञ्चापकर्षति” ॥
<>इति पटोलाद्यं चूर्णम् ॥ * ॥
<>“नीलिनीं निचुलं व्योषं द्वौ क्षारौ लवणानि च ।
<>चित्रकञ्च पिबेच्चूर्णं सर्पिषोदरगुल्मनुत्” ॥
<>इति नीलिन्याद्यं चूणम् ॥ * ॥
<>“भावितानां गवां मूत्रे षष्टिकानान्तु तण्डुलैः ।
<>यवागूं पयसा सिद्धां प्रकामं भोजयेन्नरम् ॥
<>पिबेदिक्षुरसञ्चानु जठराणां निवृत्तये ।
<>स्वं स्वं स्थानं व्रजन्त्येषां तथा पित्तकफानिलाः ॥
<>क्रियातीते त्रिदोषे च जठरे चाप्रशाम्यति ।
<>ज्ञातीन् ससुहृदो दारान् ब्राह्यणान् नृपतीन् गुरून् ॥
<>अनुज्ञाप्य भिषक् कर्म्म विदध्यात्संशयं ब्रुवन् ।
<>अक्रियायां ध्रुवो मृत्युः क्रियायां संशयो भवेत् ॥
<>एवमाख्याय तस्येदमनुज्ञातः प्रयोजयेत् ।
<>पानभोजनसंयुक्तं विषमस्मै प्रदापयेत् ॥
<>यस्मिन् वा कुपितः सर्पो विसृजेद्धि फले बिषम् ।
<>तेनास्य दोषसंघातः स्थिरो लीनो विमार्गगः ॥
<>विषेणाशु प्रमाथित्वादाशुभिन्नः प्रवर्त्तते ।
<>विषेण हृतदोषन्तं शीताम्बुपरिषेचितम् ॥
<>पाययेत भिषग्दुग्धं यवागूं वा यथाबलम् ।
<>त्रिवृन्मण्डूकपर्ण्याश्च शाकं सयववास्तुकम् ।
<>भक्षयेत्कालशाकं वा स्वरसोदकसाधितम् ॥
<>निरम्ललवणस्नेहं स्विन्नास्विन्नमनन्नभुक् ।
<>मासमेकं ततश्चैव तृषितः स्वरसं पिबेत्” ॥
<>“इदन्तु शल्यहर्त्तॄणां कर्म्म स्याद्दष्टकर्म्मणां ।
<>मात्रायुक्तेन शस्त्रेण पाटयेन्मतिमान् भिषक् ॥
<>विपाट्यान्त्रन्ततः पश्चाद्वीक्ष्य बद्धक्षतान्त्रयोः ।
<>सर्पिषाभ्यज्य केशादीनवमृज्य विमोक्षयेत् ॥
<>मूर्च्छनात् यच्च संमूढमन्त्रं यच्च विमोक्षयेत् ।
<>छिद्राण्यन्त्रस्य तु स्थूलैर्दंशयित्वा पिपीलिकैः ॥
<>बहुशः संगृहीतानि मत्वा छित्त्वा पिपीलिकान् ।
<>प्रतियोगैः प्रवेश्यान्त्रं वहिः सीव्येद्व्रणन्ततः ।
<>तथा जातोदकं सर्व्वमुदरं व्यधयेद्भिषक् ॥
<>वामपार्श्वे त्वधो नाभेर्नाडीं दत्त्वा च गालयेत् ।
<>निःस्नाव्य च विमृज्यैतद्वेष्टयेद्वाससोदरम् ॥
<>तथा वस्तिविरेकाद्यैर्म्लानं सर्व्वञ्च वेष्टयेत् ।
<>निःसृते लङ्घितः पेयामस्नेहलवणां पिबेत् ॥
<>अतः परञ्च षण्मासान् क्षीरवृत्तिर्भवेन्नरः ।
[Page1-235-b+ 52]
<>त्रीन् मासान् पयसा पेयां पिबेत्त्रींश्चापि भोजयेत् ॥
<>श्यामाकङ्कोरदूष्यं वा क्षीरेण लघुभोजनः ।
<>नरः संवत्सरेणैवं जयेत् प्राप्तं जलोदरम् ॥
<>प्रयोगाणाञ्च सर्व्वेषामनुक्षीरं प्रयोजयेत् ।
<>दोषानुबन्धरक्षार्थं बलस्थैर्य्यार्थमेव च ॥
<>प्रयोगापचिताङ्गानां हितं ह्युदरिणां पयः ।
<>सर्व्वधातुक्षयार्त्तानां देवानाममृतं यथा” ॥
<>इति चरके चिकित्सितस्थानेऽष्टादशोऽध्यायः ।
<>“धन्वन्तरिर्धर्म्मभृतां वरिष्ठी
<>राजर्षिरिन्द्रप्रतिमो बभूव ।
<>ब्रह्मर्षिपुत्त्रं विनयोपपन्नं
<>शिष्यं शुभं सुश्रुतमन्वशात्सः ॥
<>पृथक्समस्तैरपि चेह दोषैः
<>प्लीहोदरं बद्धगुदं तथैव ।
<>आगन्तुकं सप्तममष्टमञ्च
<>दकोदरञ्चेति वदन्ति तानि ॥
<>सुदुर्ब्बलाग्नेरहिताशनस्य
<>संशुष्कपूत्यन्ननिषेवणाद्वा ।
<>स्नेहादिमिथ्याचरणाच्च जन्तो-
<>र्वृद्धिं गताः कोष्ठमभिप्रपन्नाः ॥
<>गुल्माकृतिव्यञ्जितलक्षणानि
<>कुर्व्वन्ति घोराण्युदराणि दोषाः ।
<>कोष्ठादुपस्नेहवदन्नसारो
<>निःसृत्य दुष्टोऽनिलवेगनुन्नः ॥
<>त्वचः समुन्नम्य शनैः समन्ता-
<>द्विवर्द्धमानो जठरं करोति” ॥ * ॥
<>अस्य पूर्व्वरूपं यथा, --
<>“तत्पूर्व्वरूपं बलवर्णकाङ्क्षा-
<>बलीविनाशो जठरे हि राज्यः ।
<>जीर्णापरिज्ञानविदाहवत्यो
<>वस्तौ रुजः पादगतश्च शोफः” ॥
<>वातजादिभेदेन लक्षणानि यथा, --
<>“संगृह्य पार्श्वोदरपृष्ठनाभी-
<>र्यद्वर्द्धते कृष्णशिरावनद्धम् ।
<>सशूलमानाहवदुग्रशब्दम्
<>सतोदभेदं पवनात्मकन्तत् ॥ १ ॥
<>यच्चोषतृष्णाज्वरदाहयुक्तं
<>पीतं शिरा यत्र भवन्ति पीताः ।
<>पीताक्षिविण्मूत्रनखाननस्य
<>पित्तोत्तरं तत्त्वचिराभिवृद्धि ॥ २ ॥
<>यच्छीतलं शुक्लशिरावनद्धं
<>श्लक्ष्णं स्थिरं शुक्लनखाननस्य ।
<>स्निग्धं महच्छोफयुतं ससादं
<>कफोदरं तञ्च चिराभिवृद्धि ॥ ३ ॥
<>विदाह्यभिष्यन्दिरतस्य जन्तोः
<>प्रदुष्टमत्यर्थमसृक्कफश्च ।
<>प्लीहाभिवृद्धिं सततं करोति
<>प्लीहोदरन्तत् प्रवदन्ति तज्ज्ञाः ॥
<>वामे च पार्श्वेपरिवृद्धिमेति
<>विशेषतः सीदति चातुरोऽत्र ।
<>मन्दज्वराग्निः कफपित्तलिङ्गै-
<>रुपद्रुतः क्षीणबलोऽतिपाण्डुः ॥
[Page1-235-c+ 52]
<>सव्येतरस्मिन् यकृति प्रदुष्टे
<>ज्ञेयं यकृद्दाल्युदरं तदेव” ॥ ४ ॥
<>दूष्युदरं बद्धगुदोदरं परिस्राव्युदरं दकोदरञ्चेति
<>चतुर्णामुदराणां सुश्रुतीयं लक्षणादिकं यत् भाव-
<>प्रकाशे संगृहीतं तत्तावच्चान्यविधम् ॥
<>अस्य चिकित्सा यथा ।
<>“अष्टावुदराणि पूर्व्वमुद्दिष्टानि तेष्वसाध्यं बद्धगुदं
<>परिस्रावि चावशिष्टानि कृच्छ्रसाध्यानि सर्व्वाण्येव
<>च प्रत्याख्यायोपक्रमेत । तेष्वाद्यश्चतुर्व्वर्गो भेषज-
<>साध्यः । कालप्रकर्षात् सर्व्वाण्येव शस्त्रसाध्यानि
<>वर्ज्जयितव्यानि वा ॥
<>उदरी तु गुर्व्वभिष्यन्दिरूक्षविदाहिस्निग्धपिशित-
<>परिषेकावगाहान् परिहरेत् । शालियष्टिकयव-
<>गोधूमनीवारान्नित्यमश्नीयात् ॥
<>तत्र वातोदरिणं विदारिगन्धादिसिद्धेन सर्पिषा
<>स्नेहयित्वा तिल्वकविपक्वेनानुलोम्य चित्राफलतैल-
<>प्रगाढेन विदारिगन्धाकषायेणास्थापयेदनुवासयेच्च
<>शाल्वणेन चोपनाहयेदुदरम् । भोजयेच्चैनं विदा-
<>रिगन्धादिसिद्धेन क्षीरेण जाङ्गलरसेन चाभीक्ष्णं
<>स्वेदयेत् ॥ * ॥
<>पित्तोदरिणन्तु मधुरगणविपक्वेन सर्पिषा स्नेह-
<>यित्वा श्यामात्रिफलात्रिवृद्विपक्वेनानुलोम्य शर्क-
<>रामधुधृतप्रगाढेन न्यग्रोधादिकषायेणास्थापये-
<>दनुवासयेच्च पायसेनोपनाहयेटुदरं भोजयेच्चैनं
<>विदारिगन्धादिसिद्धेन पयसा ॥ * ॥ श्लेष्मोदरिणं
<>पिप्पल्यादिकषायसिद्धेन सर्पिषोपस्नेह्य स्नुहीक्षी-
<>रविपक्वेनानुलोम्य त्रिकटुकमूत्रक्षारतैलप्रगाढेन
<>मुष्कादिकषायेणास्थापयेदनुवासयेच्च शणातसी-
<>धातकीकिण्वसर्षपमूलकवीजकल्कैश्चोपनाहयेदु-
<>दरं भोजयेच्चैनं त्रिकटुकप्रगाढेन कुलत्थयूषेण
<>पायसेन वा स्वेदयेच्चाभीक्ष्णम् ॥ * ॥
<>दूष्योदरिणन्तु प्रत्याख्याय सप्तलाशङ्खिनीस्वरस-
<>सिद्धेन सर्पिषा विरेचयेन्मासमर्द्धं मासं वा
<>महावृक्षक्षीरसुरागोमूत्रसिद्धेन वा शुद्ध्वकोष्ठनु
<>मद्येनाश्वमारकगुञ्जाकाकादनीमूलकल्कं पाययेत् ।
<>इक्षुकाण्डानि वा कृष्णसर्पेण दंशयित्वा भक्षयेत् ।
<>वल्लीफलानि वा मूलजं कन्दजं वा विषमासेवयेत्
<>तेनागदो भवत्यन्यं वा भावमापद्यते ॥ * ॥
<>भवति चात्र, --
<>“कुपितानिलमूलत्वात् सञ्चयित्वान्मलस्य च ।
<>सर्व्वोदरेषु शंसन्ति बहुशस्त्वनुलोमनम्” ॥
<>ज्योतिष्कफलतैलं वा क्षीरेण स्वर्ज्जिकाहिङ्गुमिश्रं
<>पिबेत् ॥ गुडद्वितीयां वा हरीतकीं भक्षयेत् ॥
<>स्नुहीक्षीरभावितानां वा पिप्पलीनां सहस्रं का-
<>लेन पथ्याकृष्णाचूर्णं वा स्नुहीभावितामुत्कारिकां
<>पक्तां दापयेत्” ॥
<>“प्लीहोदरिणः स्निग्धस्विन्नस्य दध्ना भुक्तवतो वाम-
<>बाहौ कुर्प्पराभ्यन्तरतः शिरां विध्येद्विमर्दयेत्
<>पाणिना प्लीहानं रुधिरस्यन्दनार्थं ततः संशुद्धदेहं
<>समुद्रशुक्तिकाक्षारं पयसा पाययेत हिङ्गुसौतर्च्चि
<>काक्षारेण स्रुतेन पलाशक्षारेण वा यवक्षारम् ।
<>पारिजातकेक्षरकापामार्गक्षारं वा तैलसंसृष्टम् ।
[Page1-236-a+ 52]
<>शोभाञ्जनकषायं वा पिप्पलीसैन्धवचित्रकयुक्तम् ।
<>पूतिकरञ्जक्षारं वाम्लस्रुतं विडलवण-पिप्पली-
<>प्रगाढम् ॥ * ॥
<>पिप्पलीपिप्पलीमूलचित्रकशृङ्गवेरयवक्षारसैन्ध-
<>वानां पालिकाभागा घृतप्रस्थं तत्तुल्यं क्षीरं
<>तदैकध्यं विपाचयेदेतत् षट्पलकं नाम सर्पिः
<>प्लीहाग्निषङ्गगुल्मोदरोदावर्त्त-श्वयथु-पाण्डुरोग-
<>कास-श्वास-प्रतिश्यायोर्द्ध्ववातविषमज्वरानपहन्ति
<>मन्दाग्निर्वा हिङ्ग्वादिकं चूर्णमुपयुञ्जीत यकृद्दा-
<>ल्येऽप्येष एव क्रियाविभागः विशेषतस्तु दक्षिण-
<>बाहौ शिराव्यधः” ॥
<>“मणिबन्धं सकृन्नाम्य वामाङ्गष्ठसमीरिताम् ।
<>दहेत्सिरां शरेणाशु प्लीह्नो वैद्यः प्रशान्तये” ॥ * ॥
<>बद्धगुदे परिस्राविणि च स्निग्धस्विन्नस्याभ्यक्त-
<>स्याधो नाभेर्व्वामतश्चतुरङ्गुलमपहाय रोमराज्या
<>उदरं पाटयित्वा चतुरङ्गुलप्रमाणान्यन्त्राणि नि-
<>ष्कृष्य निरीक्ष्य बद्धगुदस्यान्त्रप्रतिरोधकरमश्मानं
<>बालं वा पोह्य मलजातं वा ततो मधुसर्पिर्म्या-
<>मभ्यज्यान्त्राणि यथास्थानं स्थापयित्वा वाह्यव्रण-
<>मुदरस्य सीव्येत् । परिस्राविण्यप्येवमेव शल्य-
<>मुद्धृत्यान्त्रस्रावान् संशोध्य तच्छ्रिद्रमन्त्रं समाधाय
<>कालपिपीलिकाभिर्दंशयेत् दष्टे च तासां काया-
<>नपहरेत् न शिरांसि ततः पूर्व्ववत् सीव्येत्
<>सन्धानञ्च यथोक्तं कारयेत् यष्टीमधुकमिश्रया
<>च कृष्णमृदावलिप्य बन्धेनोपचरेत्ततोनिवातमा-
<>गारं प्रवेश्याचारिकमुपदिशेद्वासयेच्चैनं तैलद्रोण्यां
<>सर्पिर्द्रोण्यां वा पयोवृत्तिमिति ॥ * ॥ उदकोदरि-
<>णस्तु वातहरतैलाभ्यक्तस्योष्णोदकस्विन्नस्य स्थित-
<>स्याप्तैः सुपरिगृहीतस्याकक्षात् परिवेष्टितस्याधो-
<>नाभेर्वामतश्चतुरङ्गुलमपहाय रोमराज्या व्रीहि-
<>मुखेनाङ्गुष्ठोदरप्रमाणमवगाढं विध्येत् । तत्र तप्वा-
<>दीनामन्यतमस्य नाडीद्विद्वारां पक्षनाडीं वा संयो-
<>ज्यादोषोदकमवसिञ्चेत्ततो नाडीमपहृत्य तैल-
<>लवणेनाभ्यज्य व्रणबन्धेनोपचरेन्नचैकस्मिन्नेव दिवसे
<>सर्व्वं दोषोदकमपहरेत् सहसा ह्यपहृते तृष्णा-
<>ज्वराङ्गमर्द्दातीसारश्वासपाददाहा उत्पद्येरन् आ-
<>पूर्य्यते वा भृशतरमुदरमसञ्जातप्राणस्य तस्मा-
<>त्तृतीयचतुर्थपञ्चमषष्ठाष्ठमदशमद्वादशषोडशरा-
<>त्राणामन्यतममन्तरीकृत्य दोषोदकमल्पाल्पमव-
<>सिञ्चेत् । निःस्रुते निःस्नुते च दोषे गाढतरमावि-
<>ककाशेयचर्म्मणामन्यतमेन परिवेष्टयेदुदुरं तथा
<>नाध्मायति वायुः षण्मासांश्च पयसा भोजये-
<>ज्जाङ्गलरसेन वा तत्र त्रीन् मासान् अर्द्धोदकेन
<>पयसा फलाम्लेन जाङ्गलरसेन वावशिष्टं मासत्रय-
<>मन्नं लघहितं वा सेवेतैवं संवत्सरेणागदो भवति ॥
<>भवति चात्र, --
<>आस्थापने चव विरेचने च
<>पाने तथाहारविधिक्रियासु ।
<>सर्व्वोदरिभ्यः कुशलैः प्रयोज्यं
<>क्षीरं शृतं जाङ्गलजो रसो वा” ॥
<>इति सुश्रते चिकित्सितस्थाने उदराधिकारः ॥
<>औषधान्याह ॥
[Page1-236-b+ 52]
<>“शुद्धसूतं द्विधा गन्धं मृतार्कायःशिलाजतु ।
<>रससाम्येन दातव्यं रसस्य द्विगुणं विषम् ॥
<>त्रिकटुचित्रकाकोलीनिर्गुण्डीमूषलीरजः ।
<>अजभोदाविधांशेन प्रत्येकञ्च प्रकल्पयेत् ॥
<>निम्बपञ्चाङ्गुलक्वाथैर्भावनाश्चैकविंशतिम् ।
<>भृङ्गराजरसैः सप्त दत्त्वा क्षौद्रेण लेहयेत् ॥
<>वदरास्थिप्रमाणेन वटिकां तां दिवा निशि ।
<>श्लेष्मोत्तरं निहन्त्याशु नाम्ना वैश्वानरी वटी ॥
<>देवदारुवह्निमूलकल्कं क्षीरेण पाचयेत् ।
<>भोजनं मेषदुग्धेन कौलोत्थेन रसेन च” ॥
<>इति वैश्वानरी वटी ॥ * ॥
<>“पिप्पली मरिचं ताम्र-काञ्चनीचूर्णसंयुतम् ।
<>स्नुहीक्षीरे दिनं मर्द्यं तुल्यं जैपालवीजकम् ॥
<>निष्कं खादेत् विरेकाय सद्यो हन्ति जलोदरम् ।
<>रेचनानाञ्च सर्व्वेषां दध्यन्नं स्तम्भने हितम् ।
<>दिनान्ते च प्रदातव्यमन्यद्वा मुद्गयूषकम्” ॥
<>इति जलोदरीरसः ॥ * ॥
<>“पारदं शुक्तितुत्थञ्च जैपालं पिप्पलीसमम् ।
<>आरम्बधफलान्मज्जां वज्रीदुग्धेन मर्द्दयेत् ।
<>माषमात्रं वटीं खादेत् स्त्रीणां हन्ति जलोदरम् ॥
<>चिञ्चाफलरसञ्चानु पथ्यं दध्योदनं हितम् ।
<>दकोदरहरञ्चैव कठिने रेचनेन च” ॥
<>इति उदरारिरसः ॥ * ॥
<>“द्विकर्षं लौहचूर्णस्य चाभ्रञ्चापि पलार्द्धकम् ।
<>कर्षं शुद्धं मृतं ताम्रं लिम्पाकाङ्घ्रित्वचां पलम् ॥
<>मृगाजिनपलं भस्म सर्व्वमेकत्र कारयेत् ।
<>नवगुञ्जाप्रमाणेन वटिकां कारयेद्भिषक् ॥
<>यकृत्प्लीहोदरहरं कामलाञ्च हलीमकम् ।
<>कासं श्वासं ज्वरं हन्याद्बलवर्णाग्निकारकम् ।
<>यकृदरि त्विदं लौहं वातगुल्मविनाशनम्” ॥
<>इति यकृदरिलौहम् ॥ * ॥
<>इति वैद्यकरसेन्द्रसारसंग्रहे ॥
<>पथ्यानि यथा, --
<>“विरेचनं लङ्घनमब्दसम्भवाः
<>कुलत्थमुद्गारुणशालयो यवाः ।
<>मृगद्विजाजाङ्गलसंज्ञयान्विताः
<>पेयाः सुरामाक्षिकसीधुमाधवाः ॥
<>तक्ररसोनोरुवुतैलमार्द्रकम्
<>शालिञ्च शाकं कुलकं कठिल्लकम् ।
<>पुनर्नवा शिग्रुफलं हरीतकी
<>ताम्बूलमेलायवशूकमायसम् ॥
<>अजा-गवोष्ट्री-महिषी-पयोजलं
<>लघूनि तिक्तानि च दीपनान्यपि ।
<>वस्त्रेण संवेष्टनमग्निकर्म्मता
<>विषप्रयोगोऽनुयुतो यथायथम्” ॥ * ॥
<>अपथ्यानि यथा ॥
<>“सस्नेहनं धूमपानं जलपानं शिराव्यधः ।
<>छर्द्दिर्यानं दिवानिद्रा व्यायामः पिष्टवैकृतम् ॥
<>औदकानूपमांसानि पत्रशाकांस्तिलानपि ।
<>उष्णानि च विदाहीनि लवणान्यशनानि च ॥
<>शिम्बीधान्यं विरुद्धान्नं दुष्टनीरं गुरूणि च ।
<>महेन्द्रगिरिजातानां सरितां सलिलानि च ॥
[Page1-236-c+ 52]
<>विष्टम्भीनि विशेषात्तु स्वेदं छिद्रसमुद्भवे ।
<>वर्ज्जयेदुदरव्याधौ वैद्यो रक्षन्निजं यशः” ॥
<>इति वैद्यकपथ्यापथ्यविधिः ॥ * ॥)
<LEND>
