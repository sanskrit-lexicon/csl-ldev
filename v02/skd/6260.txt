<L>6260<pc>2-021<k1>कन्याकुब्जः<k2>कन्याकुब्जः
कन्याकुब्जः¦, पुं, (कन्याः कुब्जाः यत्र देशे सः । वायुना
हि अस्मिन् देशे कन्याः कुब्जीकृता अतोऽस्य
तथात्वम् ।) कान्यकुब्जदेशः । इति हेमचन्द्रः ॥
(यथा, महाभारते । वनपर्ब्बणि ॥
“कन्याकुब्जेऽपिबत्सोममिन्द्रेण सह कौशिकः” ॥
वायुनाहि अस्मिन् देशे पुरा कन्याः कुब्जीकृताः ।
तद्विवरणमुच्यते । पुरा किल कुशनाभो राजषि-
र्घृताच्यां कन्याशतं जनयामास । रूपयौवनसम्पन्ना-
स्तास्तु कदाचित् उद्यानभूमिमागम्य परयानन्द-
सन्तत्या चिक्रीडुः । अथ सर्व्वगो वायुश्चारुसर्व्वा-
ङ्गीस्ता अवलोक्य कामशरपीडितोऽब्रवीत् । अहं
वः कामये, भवत्यो मे भार्य्या भवन्तु । अय ता
अङ्गनास्तस्य तद्वचनं श्रुत्वा उच्चैर्विहस्य तमब्रुवन्
भो वायो ! त्वं भूतानां अन्तश्चरसि तत्कथम-
स्माकं मनोभावं न वेत्सि । वयं किल कुशनाभ-
सुताः कथं पितरं कामतः समतिक्रम्य खयं वर-
मभिलषामः । पिता हि अस्मान् यस्मै दास्यति
स नो भर्त्ता भविष्यतीति । अतः क्षन्तव्याः खलु
भवन्नियोगं कर्त्तुमशक्ता वयम् । वायुस्तु तासामे-
तद्वचनमाकर्ण्य कोपसमन्वितः स्वतेजसा तासां
शरीरेषु प्रविश्य मध्ये बभञ्ज । ततः प्रभृति
देशोऽयं कन्याकुब्ज इत्येव ख्यातः ॥ अस्य विस्तृ-
तिस्तु रामायणे आदिकाण्डे ३५ अध्याये द्रष्टव्या ॥
<फ्>अयन्तु काशीनदीतटे स्थितः । अधुना कुश-
स्थल इत्याख्यया प्रसिद्धः । इति कनिहामेनो-
क्तम् ॥ अस्य समीपे जाह्नवीप्रवहमाना वर्त्तते ।
इति महाभारते अनुशासनपर्ब्ब ॥)
<LEND>
