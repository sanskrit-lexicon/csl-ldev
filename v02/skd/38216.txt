<L>38216<pc>5-287<k1>सरटः<k2>सरटः
सरटः¦, पुं, (सरतीति । सृ गतौ + शकादित्वादटन् ।)
<>कृकलासः । इत्यमरः । २ । ५ । १२ ॥ गिरगिट्
<>इति काँकलोस इति च भाषा ॥ तत्पतनादि-
<>फलं यथा, --
<>“वल्ल्याः प्रपाते च फलं सरटस्य प्ररोहणे ।
<>शीर्षे राजश्रियोऽवाप्तिर्भाले चैश्वर्य्यमेव च ॥
<>कर्णयोर्भूषणावाप्तिर्नेत्रयोर्बन्धुदर्शनम् ।
<>नासिकायाञ्च सौगन्ध्यं वक्त्रे मिष्टान्नभोजनम् ॥
<>कण्ठे चैव श्रियोऽवाप्तिर्भुजयोर्विभवो भवेत् ।
<>धनलाभो बाहुमूले करयोर्धनवृद्धयः ॥
<>स्तनमूले च सौभाग्यं हृदि सौख्यविवर्द्धनम् ।
<>पृष्ठे नित्यं महीलाभः पार्श्वयोर्बन्धुदर्शनम् ॥
<>कटिद्बये वस्त्रलाभो गुह्ये मृत्युसमागमः ।
<>जङ्घे चार्थक्षयो नित्यं गुदे रोगभयं भवेत् ॥
<>ऊर्व्वोश्च वाहनावाप्तिर्जानुजङ्घऽर्थसंक्षयः ।
<>वामदक्षिणयोः पादोर्भ्रमणं नियतं भवेत् ॥
<>वल्ल्याः प्ररोहणे चैव पतने सरटस्य च ।
<>व्यत्यासाच्च फलं चैव तद्वदेवं प्रजायते ॥
<>वल्ल्याः प्ररोहणं रात्रौ सरटस्य प्रपातनम् ।
<>निधनार्थाय भवति व्याधिपीडाविपर्य्ययौ ॥
<>पतनानन्तरं चैवारोहणं यदि जायते ।
<>पतने फलमुत्कृष्टं रोहणेऽन्यत् फलं भवेत् ॥
<>आरोहणञ्चोर्द्ध्ववक्त्रे अधोवक्त्रे च पातनम् ।
<>भवेदिष्टफलं तस्य तत्फलं जायते ध्रुवम् ॥
<>स्पृष्टमात्रेण यः सद्यः सचेलं जलमाविशेत् ।
<>पञ्चगव्यप्राशनञ्च कुर्य्यादर्कावलोकनम् ॥
<>वल्लीरूपं सुवर्णस्य रक्तवस्त्रेण वेष्टयेत् ।
<>पूजयेत् गन्धपुष्पाद्यैस्तदग्र पूर्णकुम्भके ॥
<>पञ्चगव्यं पञ्चरत्नं पञ्चामृतं सपल्लवम् ।
<>पञ्चवृक्षकषायञ्च निःक्षिप्यावाहयेत्ततः ॥
<>पूजयेद्गन्धपूष्पाद्यैर्लोकपालांस्तथा क्रमात् ।
<>मृत्युञ्जयेन मन्त्रण सभिद्भिः खादिरैः शुभैः ॥
<>तिलैर्व्याहृतिभिर्होममष्टोत्तरसहस्रकम् ॥”
<>वल्ली गृहगोषिका । मृत्युञ्जयमन्त्रस्त्र्यम्बकमन्त्रः ।
[Page5-288-a+ 52]
<>इति विद्याकरः इति ज्योतिस्तत्त्वम् ॥ (वातः ।
<>इत्युणादिटीकायामुज्ज्वलदत्तः । ४ । १०५ ॥)
<LEND>
