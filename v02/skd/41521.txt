<L>41521<pc>5-520<k1>हरिहरक्षेत्रं<k2>हरिहरक्षेत्रं
हरिहरक्षेत्रं¦, क्ली, (हरिहरस्य क्षेत्रम् ।) तीर्थ-
<>विशेषः । स तु पाटलिपुत्रनगरस्थभागीरथ्यु-
<>त्तरपारे वर्त्तते । तस्य नामान्तरं ददरिक्षेत्रं
<>तद्देशीया वदन्ति । तत्र गङ्गागण्डकोसङ्गमे
<>कार्त्तिकपौर्णमास्यां स्नानार्थं जनसमूहमेलनं
<>भवति । तस्य नामकारणं यथा, --
<>“ततः स पञ्च रात्राणि स्थित्वा वै विधिपूर्व्वकम् ।
<>गोधनान्यग्रतः कृत्वा हरिक्षेत्रं जगाम ह ।
<>हरिणाधिष्ठितं क्षेत्रं हरिक्षेत्रं ततः स्मृतम् ॥
<>सदा नन्दी शूलपाणिर्गोधनेन पुरस्कृतः ।
<>स्थितवांस्तद्दिनादेव तत्क्षेत्रं हरिहरात्मकम् ।
<>देवानामटनाच्चैव देवाट इति संज्ञितम् ॥”
<>इति वाराहे भगवच्छास्त्रे सोमेश्वरादिलिङ्ग-
<>महिमाविमुक्तक्षेत्रत्रिवेण्यादिमहिमानामा-
<>ध्यायः ॥
<LEND>
