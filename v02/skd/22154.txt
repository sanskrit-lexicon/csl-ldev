<L>22154<pc>3-216<k1>पूतिकर्णकः<k2>पूतिकर्णकः
पूतिकर्णकः¦, पुं, (पूतिः कर्णो यस्मात् । कप् ।)
<>कर्णरोगभेदः । तस्य लक्षणम् । यथा, --
<>“कर्णविद्रधिपाकाद्वा जायते चाम्बुपूरणात् ।
<>पूयं स्रवति वा पूति स ज्ञेयः पूतिकर्णकः ॥”
<>इति माधवकरः ॥
<>(लक्षणान्तरमस्य यथा, --
<>“स्थिते कफे स्रोतसि पित्ततेजसा
<>विलाप्यमाने भृशसम्प्रतापवान् ।
<>अवेदनो वाप्यथवा सवेदनो
<>घनं स्रवेत् पूति स पूतिकर्गकः ॥”
<>इत्युत्तरतन्त्रे विंशेऽध्याये सुश्रुतेनोक्तम् ॥)
<>औषधं यथा, --
<>“निर्गुण्डी स्वरसे तैलं सिन्धुधूमरजो गुडः ।
<>पूरणात् पूतिकर्णस्य शमनो मधुसंयुतः ॥”
<>अथवा ।
<>“वरुणार्द्रकपित्थाम्रजम्बूपल्लवसाधितम् ।
<>पूतिकर्णापहं तैलं जातीपत्ररसेन वा ॥”
<>इति चक्रपाणिदत्तः ॥
<>(चिकित्सास्य यथा, --
<>“घृष्टं रसाञ्जनं नार्य्याः क्षीरेण क्षौद्वसंयुतम् ।
<>प्रशस्यते चिरोत्थेऽपि सास्रावे पूतिकर्णके ॥”
<>इति चोत्तरतन्त्रे एकविंशतितमेऽध्याये सुश्रुते-
<>नोक्तम् ॥)
<LEND>
