<L>41482<pc>5-516<k1>हरिनाम<k2>हरिनाम
हरिनाम¦, [न्] क्ली, (हरेर्नाम ।) श्रीहरे-
<>राख्यानम् । तन्माहात्म्यं यथा, --
<>“न कालनियमस्तत्र न देशनियमस्तथा ।
[Page5-517-a+ 52]
<>नोच्छिष्टादी निषेधोऽस्ति हरेर्नामनि लुब्धक ॥
<>ज्ञानं देवार्च्चनं ध्यानं धारणा नियमो यमः ।
<>प्रत्याहारः समाधिश्च हरिनामसमं न च ॥”
<>इति पाद्मोत्तरखण्डे ९८ अध्यायः ॥
<>अपि च ।
<>“हरेर्नाम हरेर्नाम हरेर्नामैव केवलम् ।
<>कलौ नास्त्येव नास्त्येव नास्त्येव गतिरन्यथा ॥”
<>इति श्रीहरिभक्तिविलासस्य ११ विलासे बृह-
<>न्नारदीयपुराणवचनम् ॥ * ॥ वैष्णवानां जप्य-
<>हरिनामानि यथा, --
<>“हरे कृष्ण हरे कृष्ण कृष्ण कृष्ण हरे हरे ।
<>हरे राम हरे राम राम राम हरे हरे ॥”
<>अस्य प्रमाणादि यथा, --
<>त्रिपुरोवाच ।
<>“वासुदेव महाबाहो ! शृणुष्व परमं वचः ।
<>त्वं हि देव सुरश्रेष्ठः किमर्थं तप्यते तपः ॥
<>कुलाचारं विना पुत्त्र ! नहि सिद्धिः प्रजायते ।
<>शक्तिहीनस्य ते सिद्धिः कथं भवति रे सुत ! ॥
<>ममांशसम्भवां लक्ष्मीं त्यक्त्वा किं तप्यते तपः ।
<>वृथा श्रमं वृथा पूजां जपञ्च विफलं सुत ! ॥
<>संयोगं कुरु यत्नेन शक्त्या सह तपोधन ! ।
<>सुखं विना सुतश्रेष्ठ ! विद्यासिद्धिर्न्न जायते ॥
<>साधके क्षोभमापन्ने देवता क्षोभमाप्नुयात् ।
<>तस्माद्भोगयुतो भूत्वा जपकर्म्म समारभेत् ॥
<>भोगं विना सुतश्रेष्ठ ! नहि भोक्षः प्रजायते ।
<>शृणु पुत्त्र सुतश्रेष्ठ दीक्षाया आनुपूर्व्विकीम् ॥
<>दशवर्षे तु संप्राप्ते द्वादशाभ्यन्तरे सुत ! ।
<>शृणुयाद्धरिनामानि षोडशानि पृथक् पृथक् ।
<>हरिनाम विना पुत्त्र ! कर्णशुद्धिर्न्न जायते ॥
<>श्रीवासुदेव उवाच ।
<>शृणु मातर्म्महामाये विश्वबीजस्वरूपिणि ! ।
<>हरिनाम महामाये क्रमात्तव मतं वद ॥ * ॥
<>त्रिपुरोवाच ।
<>हरे कृष्ण हरे कृष्ण कृष्ण कृष्ण हरे हरे ।
<>हरे राम हरे राम राम राम हरे हरे ॥
<>द्वात्रिंशदक्षराण्येवं कलानाममृतं सदा ।
<>शृणु च्छन्दः सुतश्रेष्ठ ! हरिनाम्नस्तु चैव हि ॥
<>छन्दो हि परमं गुह्यं महत् पदमनव्ययम् ।
<>सर्व्वशक्तिमयं तन्त्रं हरिनाम तपोधन ! ॥” * ॥
<>अस्य श्रीहरिनाममन्त्रस्य वासुदेव ऋषिर्गायत्त्री
<>च्छन्दः श्रीत्रिपुरा देवता मम महाविद्या-
<>सिद्ध्यर्थे विनियोगः ॥ * ॥
<>“एतन्मन्त्रं सुतश्रेष्ठ ! प्रथमं शृणुयान्नरः ।
<>श्रुत्वा द्विजमुखात् पुत्त्र दक्षकर्णे तपोधन ! ॥
<>आदौ छन्दस्ततो मन्त्रं श्रुत्वा शुद्धो भवेन्नरः ।
<>द्वादशाभ्यन्तरे श्रुत्वा कर्णशुद्धिमवाप्नुयात् ॥
<>कर्णशुद्धिं विना पुत्त्र महाविद्यामुपालभेत् ।
<>नारी वा पुरुषो वापि तत्क्षणान्नारकी भवेत् ॥
<>ततस्तु षोडशे वर्षे संप्राप्ते सुरवन्दित ! ।
<>महाविद्यां ततः शुद्धां नित्यां ब्रह्मस्वरूपिणीम् ।
<>श्रुत्वा कुलमुखाद्विप्रात् साक्षात् ब्रह्ममयो भवेत् ।
<>कुर्य्यादेतद्रहस्यं यः शिवोक्तञ्च तपोधन ! ।
[Page5-517-b+ 52]
<>तस्य सिद्धिर्भवेद्विद्या अष्टैश्वर्य्यमवाप्नुयात् ॥
<>रहस्यं हि विना पुत्त्र ! श्रम एव हि केवलम् ।
<>अतएव सुतश्रेष्ठ ! रहस्यरहितस्तव ।
<>रहस्यरहितां विद्यां न जपेत्तु कदाचन ॥ * ॥
<>हकारस्तु सुतश्रेष्ठ ! शिवः साक्षान्न संशयः ।
<>रेफस्तु चिपुरादेवी मम मूर्त्तिमयी सदा ॥
<>एकारञ्च भगं विद्यात् साक्षाद्योनिं तपो-
<>धन ! ।
<>एकारः शून्यरूपी च रेफो विग्रहधारिणः ।
<>हरे तु त्रिपुरा साक्षान्मम मूर्त्तिर्न्न संशयः ॥
<>ककारः कामदा कामरूपिणी स्फुरदव्ययम् ।
<>ऋकारश्च सुतश्रेष्ठ ! ज्येष्ठा शक्तिरितोरिता ॥
<>ककारश्च ऋकारश्च कामिनी वैष्णवी कला ॥
<>षकारश्चन्द्रमा देवः कलाषोडशसंयुतः ॥
<>णकारश्च सुतवर ! साक्षान्निर्वृत्तिरूपिणी ।
<>द्वयोरैक्यं तपःश्रेष्ठ ! महामाया जगन्मयी ॥
<>कृष्ण कृष्ण सुतश्रेष्ठ ! महामाया जगन्मयी ।
<>हरे हरे ततो देवि ! शिवशक्तिस्वरूपिणी ॥
<>हरे रामेति च पदं शिवशक्तिमयं सुत ! ।
<>हरे हरे इति पदं शक्तिद्वयसमन्वितम् ॥
<>आद्यन्ते प्रणवं दत्त्वा यो जपेद्दशधा द्विजः ।
<>स भवेत् सुतवर ! श्रेष्ठो महाविद्यासु सुन्दरः ॥
<>हरिनाम सुतश्रेष्ठ ! ज्येष्ठं तु वैष्णवं मतम् ॥
<>एवं षोडश नामानि द्वात्रिंशदक्षराणि च ।
<>आद्यन्ते प्रणवं दत्त्वा चतुस्त्रिं शदनुत्तम ! ॥
<>हरिनाम विना पुत्त्र ! दीक्षा च विफला सदा ।
<>कुलदेवमुखाच्छ्रुत्वा हरिनाम पराक्षरम् ॥
<>ब्राह्मणक्षत्त्रवैश्याश्च शूद्रः श्रुत्वा पराक्षरम् ।
<>दीक्षां कुर्य्यात् सुतश्रेष्ठ ! महाविद्यासु सुन्दर ! ॥
<>दीक्षां वापि हरेर्न्नाम यदि शूद्रमुखात् प्रिये ! ।
<>अज्ञानाद्यदि गृह्णीयात् तस्य पापफलं शृणु ॥
<>शूद्रः शूद्रमुखात् श्रुत्वा विद्यां वा मन्त्रमुत्तमम् ।
<>कोटिवंशान् समादाय रौरवं प्रति गच्छति ।
<>अपि दातृगृहीत्रोर्वा द्वयोरपि समं फलम् ॥
<>ब्रह्महत्यामवाप्नोति अक्षरं अक्षरं प्रति ।
<>शृणु पुत्त्र ! वासुदेवप्रसङ्गाद्वचनं मम ॥”
<>इति श्रीवासुदेवमाहात्म्ये राधातन्त्रे त्रिपुरा-
<>वासुदेवसंवादे द्वितीयपटलः ॥
<LEND>
