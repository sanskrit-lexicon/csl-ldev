<L>35112<pc>5-034<k1>शलाकापुरुषाः<k2>शलाकापुरुषाः
शलाकापुरुषाः¦, पुं, बौद्धानां त्रिषष्टिदैवपुरुषाः ।
<>तत्र द्बादश चक्रवर्त्तिनः । चतुर्व्विंशतिर्जिनाः ।
<>नव वासुदेवाः । नव बलदेवाः । नव प्रति-
<>वासुदेवाश्च । यथा, --
<>“यः सर्व्वमण्डलस्येशो राजसूयञ्च योऽयजत् ।
<>चक्रवर्त्ती सार्व्वभौमस्ते तु द्बादश भारते ॥
<>आर्षभिर्भरतस्तत्र सगरस्तु सुमित्रभूः ।
<>मघवा वैजयिरथाश्वसेननृपनन्दनः ॥
<>सनत्कुमारोऽथ शान्तिकुन्थुररोजिना अपि ।
<>शुभूमस्तु कार्त्तवीर्य्यः पद्मः पद्मोत्तरात्मजः ॥
<>हरिषेणो हरिसुतो जयो विजयनन्दनः ।
<>ब्रह्मसूनुर्ब्र ह्मदत्तः सर्व्वे चेक्ष्वाकुवंशजाः ॥
<>प्राजापत्यस्त्रिपृष्ठोऽथ द्बिपृष्ठो ब्रह्मसम्भवः ।
<>स्वयम्भू रुद्रतनयः सोमभूः पुरुषोत्तमः ॥
<>शैविः पुरुषसिंहोऽथ महासीरः समुद्भवः ।
<>स्यात् पुरुषपुण्डरीकौ दत्तोऽग्निः सिंहनन्दनः ॥
<>नारायणो दाशरथिः कृष्णस्तु वसुदेवभूः ।
<>वासुदेवा अमी कृष्ण नव शुक्ला बलास्त्वमी ॥
<>अचलो विजयो भद्रः सुप्रभश्च सुदर्शनः ।
<>आनन्दो नन्दनः पद्मो रामो विष्णुद्विषस्त्वमी ॥
<>अश्वग्रीवस्तारकश्च मेरको मधुरेव च ।
<>निशुम्भवलिप्रह्लादलङ्केशमगधेश्वराः ।
<>जिनः सह त्रिषष्टिः स्युः शलाकापुरुषा अमी ॥”
<>इति हेमचन्द्रः ॥
<LEND>
