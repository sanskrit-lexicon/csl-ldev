<L>13284<pc>2-517<k1>जरत्कारुः<k2>जरत्कारुः
जरत्कारुः¦, पुं, मुनिविशेषः । तत्पर्य्यायः । याया-
<>वरः २ । इति त्रिकाण्डशेषः ॥ (एतान्नरुक्ति-
<>र्यथा, महाभारते । १ । ४० । ३ -- ४ ।
<>“जरेति क्षयमाहुर्व्वै दारुणं कारुसंज्ञितम् ।
<>शरीरं कारु तस्यासीत्तत् स धीमाञ्छनैः शनैः ॥
<>क्षपयामास तीव्रेण तपसेत्यत उच्यते ।
<>जरत्कारुरिति ब्रह्मन् ! वासुकेर्भगिनी तथा ॥”
<>एतद्बिवरणं यथा, देवी भागवते । २ । १२ । ७-९ ।
<>“जरत्कारुर्मुनिः शान्तो न चकार गृहाश्रमम् ।
<>तेन दृष्ट्वा वने गर्त्ते लम्बमानाः स्वपूर्व्वजाः ॥
<>ततस्तमाहः कुरु पुत्त्रदारान्
<>यथा च नः स्यात् परमा हि तृप्तिः ।
<>स्वर्गे व्रजामः खलु दुःखमुक्ता
<>वयं सदाचारयुते सुते वै ॥
<>स तानुवापाथ लभे सनामा-
<>मयाचितां चातिवशानुगाञ्च ।
<>यदा गृहारम्भमहं करोमि
<>व्रवीमि तथ्यं मम पूर्व्वजा वै ॥
<>इत्युक्त्वा तान् जरत्कारुर्गतस्तीर्थान् प्रति द्बिजः ॥”
<>अथ मात्राभिशप्तो वासुकिः ब्रह्मोपदेशात्
<>स्वभगिनीं जरत्कारुमेनमर्पयामास । तद्यथा,
<>तत्रैव । २ । १२ । ३५ -- ४५ ।
<>“वासुकिस्तु तदाकर्ण्य वचनं ब्रह्मणः शिवम् ।
<>वनं गत्वा सुतां तस्मै ददौ विनयपूर्व्वकम् ॥
<>सनामां तां मुनिर्ज्ञात्वा जरत्कारुरुवाच तम् ।
<>अप्रियं मे यदा कुर्य्यातदा तां सन्त्यजाम्यहम् ॥
<>वाग्बन्धं तादृशं कृत्वा मुनिर्जग्राह तां स्वयम् ।
<>दत्त्वा च वासुकिः कामं भवनं स्वं जगाम ह ॥
<>कृत्वा पर्णकुटीं शुभ्रां जरत्कारुर्महावने ।
<>तया सह सुखं प्राप रममाणः परन्तप ! ॥
<>एकदा भोजनं कृत्वा सुप्तोऽसौ मुनिसत्तमः ।
<>भगिनी वासुकेस्वत्र संस्थिता वरवर्णिनी ॥
<>न सम्बोधयितव्योऽहं त्वया कान्ते ! कथञ्चन ।
<>इत्युक्त्वा तु गतो निद्रां मुनिस्तां सुदतीं तदा ॥
<>रविरस्तगिरिं प्राप्तः सन्ध्याकाल उपस्थिते ।
<>किं करोमि न मे शान्तिस्त्यजेन्मां बोधितः पुनः ॥
<>धर्म्मलोपभयाद्भीता जरत्कारुरचिन्तयत् ।
<>नोचेत् प्रबोधयाम्येनं सन्ध्याकालो वृथा व्रजेत् ॥
<>धर्म्मनाशाद्वरं त्यागस्तथापि मरणं ध्रुवम् ।
<>धर्म्महानिर्नराणां हि नरकाय भवेत् पुनः ॥
<>इति सञ्चिन्त्य सा बाला तं मुनिं प्रत्यबोधयत् ।
<>सन्ध्याकालोऽपि सञ्जात उत्तिष्ठोत्तिष्ठ सुव्रत ! ॥
<>उत्थितोऽसौ मुनिः कोपात्तामुवाच व्रजाम्यहम् ।
[Page2-517-c+ 52]
<>त्वन्तु भ्रातृगृहं याहि निद्राविच्छेदकारिणी ॥
<>वेपमानाब्रवीद्बाक्यमित्युक्त्वा मुनिना तदा ।
<>भ्रात्रा दत्त्वा यदर्थं तत् कथं स्यादमितप्रभ ! ॥
<>मुनिः प्राह जरत्कारुं तदस्तीति निराकुलः ॥”
<>अस्य पुत्त्रः आस्तीकनामा मुनिप्रवरः । योऽसौ
<>जनमेजयं गत्वा सर्पसत्रात् निवारयामास ।
<>जरत्कारुमुनेर्विशेषविवरणन्तु महाभारते
<>आदिपर्व्वणि ४४ -- ४८ अध्यायेषु द्रष्टव्यम् ॥)
<LEND>
