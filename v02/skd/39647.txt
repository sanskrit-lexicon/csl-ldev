<L>39647<pc>5-379<k1>सुरथः<k2>सुरथः
सुरथः¦, पुं, चन्द्रवंशीयचैत्रराजपुत्त्रः । यथा, --
<>श्रीनारायण उवाच ।
<>“अत्रिश्च ब्रह्मणः पुत्त्रस्तस्य पुत्त्रो निशाकरः ।
[Page5-380-a+ 52]
<>स च कृत्वा राजसूयं द्विजराजो बभूव ह ॥
<>गुरुपत्न्याञ्च तारायां तद्बु भूव बुधः सुतः ।
<>बुधपुत्त्रश्च चैत्त्रश्च तत्पुत्त्रः सुरथश्च सः ॥”
<>इति ब्रह्मवैवर्त्ते प्रकृतिखण्डे । ५८ । ४ -- ५ ॥
<>सच स्वारोचिषमन्वन्तरे कोलापुर्य्यधिपतिः ।
<>तेनादौ पृथिव्यां दुर्गापूजा कृता । तत्प्रसादेन
<>च असौ सावर्णिर्नाम मनुर्जातः । यथा, --
<>“कालान्तरे पूजिता सा सुरथेन महात्मना ।
<>राज्ञा मेधसशिष्येण मृण्मय्याञ्च सरित्तटे ॥
<>मेषादिभिश्च महिषैः कृष्णसारैश्च गण्डकैः ।
<>छागैर्मोनैश्च कुष्माण्डैः पक्षिभिर्बलिभिर्म्भुने ॥
<>वेदोक्तानि च दत्त्वैव उपचाराणि षोडश ।
<>धृत्वा च कवचं ध्यात्वा संपूज्य च विधानतः ॥
<>राजा कृत्वा परीहारं वरं प्राप यथेप्सितम् ।
<>मुक्तिं संप्राप वैश्यश्च संपूज्य च सरित्तटे ॥
<>तुष्टाव राजा वैश्यश्च साश्रुनेत्रः पुटाञ्जलिः ।
<>विससर्ज मृण्मयीं तां गभीरे निर्म्मले जले ॥
<>तृण्मयीं मृण्मयीं दृष्ट्वा जलधौतां नराधिपः ।
<>रुरोद तत्र वैश्यश्च ततः स्थानान्तरं ययौ ॥
<>त्यक्त्वा देहञ्च वैश्यश्च पुष्करे दुष्करं तपः ।
<>कृत्वा जगाम गोलोकं दुर्गादेवीवरेण च ॥
<>राजा ययौ स्वराज्यञ्च पूज्यो निष्कण्टकं बली
<>भोगञ्च बुभुजे भूपः षष्टिवर्षसहस्रकम् ॥
<>भार्य्यां स्वराज्यं संन्यस्य पुत्त्रे स कालयोगतः ।
<>मनुर्बभूव सावर्णिस्तप्त्वा च पुष्करे तपः ॥”
<>इति ब्रह्मवैवर्त्ते प्रकृतिखण्डे ५४ अध्यायः ॥ * ॥
<>विस्तारस्तु दुर्गाशब्दे द्रष्टव्यः ॥
<LEND>
