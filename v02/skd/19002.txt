<L>19002<pc>2-886<k1>नियमसेवा<k2>नियमसेवा
नियमसेवा¦, स्त्री, (नियमेन भगवतः सेवा ।)
<>कार्त्तिकमासे नियमपूर्व्वकभगवदाराधना । यथा,
<>“अकृत्वा नियमं विष्णोः कार्त्तिकं यः क्षिपेन्नरः ।
<>जन्मार्ज्जितस्य पुण्यस्य फलं नाप्नोति नारद ! ॥”
<>किञ्च ।
<>“नियमेन विना चैव यो नयेत् कार्त्तिकं मुने ! ।
<>चातुर्म्मास्यं तथा चैव ब्रह्महा स कुलाधमः ॥”
<>तत्रोपक्रमकालश्चोक्तः श्रीकृष्णसत्यासंवादीय-
<>कार्त्तिकमाहात्म्ये ।
<>“आश्विनस्य तु मासस्य या शुक्लैकादशी भवेत् ।
<>कार्त्तिकस्य व्रतानीह तस्यां कुर्य्यादतन्द्रितः ॥”
<>इति श्रीहरिभक्तिविलासे १६ विलासः ॥ अन्यत्
<>कार्त्तिकशब्दे द्रष्टव्यम् ॥
<LEND>
