<L>30329<pc>4-213<k1>लाक्षातैलं<k2>लाक्षातैलं
लाक्षातैलं¦ क्ली, (लाक्षादिभिः पक्वं तैलम् ।)
<>पक्वतैलविशेषः । लाक्षादितैलमिति ख्यातम् ।
<>तद्द्विविधं स्वल्पं बृहच्च । यथाक्रमं तत्प्रकारं
<>तद्गुणञ्चाह ।
<>“लाक्षाहरिद्रामञ्जिष्ठाकल्कैस्तैलं विपाचितम् ।
<>सद्गुणेनारनालेन दाहशीतज्वरापहम् ॥”
<>इति स्वल्पलाक्षातैलम् ॥
<>बृहद्यथा, --
<>“लाक्षारसाढके प्रस्थं तैलस्य विपचेद्भिषक् ।
<>मस्त्वाढकसमायुक्तं पिष्ट्वा चात्र समावपेत् ॥
<>शतपुष्पां हरिद्राञ्च मूर्व्वां कुष्ठं हरेणुकाम् ।
<>कटुकां मधुकां रास्नामश्वगन्धाञ्च दारु च ॥
<>मुस्तकं चन्दनञ्चैव पृथगक्षसमानकैः ।
<>द्रव्यैरेतैश्च तत् सिद्धं अभ्यङ्गान्मारुतापहम् ॥
<>विषमाख्यान् ज्वरान् सर्व्वानाश्वेव प्रशमं
<>नयेत् ।
<>कासं श्वासं प्रतिश्यायं कण्डूं दौर्गन्ध्यगौरवम् ॥
<>त्रिकपृष्ठग्रहं शूलं गात्राणां स्फुटनन्तथा ।
<>पापालक्ष्मीप्रशमनं सर्व्वग्रहनिवारणम् ।
<>अश्विभ्यां निर्म्मितं सम्यक् तैलं लाक्षादिकं
<>महत ॥”
<>इति बृहल्लाक्षातैलम् । इति मुखबोधः ॥
<LEND>
