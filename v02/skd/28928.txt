<L>28928<pc>4-077<k1>रक्तातिसारः<k2>रक्तातिसारः
रक्तातिसारः¦, पुं, (रक्तं अत्यन्तं सरत्यस्मात् । सृ
+ घञ् ।) रोगविशेषः । “तस्य संप्राप्तिमाह ।
‘पित्तकृत्तु यदात्यर्थं द्रव्यमश्नाति पैत्तिके ।
[Page4-077-c+ 52]
तद्दोषाज्जायते शीध्रं रक्तातीसार उल्वणः ॥’
तस्य चिकित्सा ।
‘वत्सकतरुत्वगार्द्रा दाडिमफलसम्भवा त्वक् ।
त्वग्युगलं पलमानं विपचेदष्टाङ्गसम्मिते तोये ॥
अष्टमभागं शेषं क्वाथं मधुना पिबेत् पुरुषः ।
रक्तातिसारमुल्वणमतिशयितं नाशयेन्नियतम् ॥
इति कुटजदाडिमक्वाथः ॥ * ॥
‘गोदुग्धनवनीतन्तु मधुना सितया सह ।
लीढं रक्तातिसारे तु ग्राहकं परमं महत् ॥’
इति नवनीतावलेहः ॥ * ॥
‘पीतं मधुसितायुक्तं चन्दनं तण्डुलाम्बुना ।
रक्तातिसारजिद्रक्तपित्ततृड्दाहमेहनुत् ॥’
चन्दनमत्र श्वेतम् । इति चन्दनकल्कः ॥” इति
भावप्रकाशः ॥ (तथा च ।
“यस्तु रक्तशुद्धविरेचने शोषदाहमतिरिच्यते ।
रक्तातिसार इति विज्ञेयो वैद्यैर्महामतिभिः ॥
धन्वनागरमुस्ता च बालकं बालविल्वकम् ।
वलानागवला चेति क्वाथो रक्तातिसारिणाम् ॥
दाडिमञ्च कपित्थञ्च पथ्याजम्ब्वाम्रपल्लवान् ।
पिष्ट्वा देया मस्तुयुक्ता रक्तातिसारवारणाः ॥
गुडेन पक्वं दातव्यं विल्वं रक्तातिसारिणे ।
मनुजे मधुयुक्ता वा दध्ना रक्तातिसारहाः ॥
वत्सकातिविषनागराभया
पेषितञ्च मधुमस्तुसंयुतम् ।
लेह एव मधुना च मानुषे
रक्तवाहमति वारयत्यपि ॥
कुटजत्वक् च पाठा च विश्वं विल्वञ्च धातकी ।
मधुना सहितं चूर्णं देयं रक्तातिसारहम् ॥
इति रक्तातिसारः ।” इति हारीते चिकित्-
सितस्थाने तृतीयेऽध्याये ॥)
<LEND>
