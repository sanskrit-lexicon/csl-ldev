<L>24996<pc>3-504<k1>भावः<k2>भावः
भावः¦, पुं, (भावयति चिन्तयति पदार्थानिति ।
<>भू + णिच् + पचाद्यच् । भवतीति । भू + “भव-
<>तेश्चेति वक्तव्यम् ।” इति काशिकोक्तेर्णो वा ।)
<>नाट्योक्तौ विद्वान् । मानसविकारः । सत्ता ।
<>(यथा, श्रीमद्भगवद्गीतायाम् । २ । १६ ।
<>“नासतो विद्यते भावो नाभावो विद्यते सतः ।
<>उभयोरपि दृष्टोऽन्तस्त्वनयोस्तत्त्वदर्शिभिः ॥”)
<>स्वभावः । अभिप्रायः । (यथा, रामायणे ।
<>२ । २ । १९ ।
[Page3-505-a+ 52]
<>“तस्य धर्म्मार्थविदुषो भावमाज्ञाय सर्व्वशः ।
<>ब्राह्मणा बलमुख्याश्च पौरजानपदैः सह ॥”)
<>चेष्टा । आत्मा । जन्म । इत्यमरः । ३ । ३ । २०६ ॥
<>(चित्तम् । यथा, मनुः । ४ । २२७ ।
<>“दानधर्म्मं निषेवेत नित्यमैष्टिकपौर्त्तिकम् ।
<>परितुष्टेन भावेन पात्रमासाद्य भक्तितः ॥”)
<>क्रिया । लीला । पदार्थः । (यथा, रघुः । ३ । ४१ ।
<>“अतीन्द्रियेष्वप्युपपन्नदर्शनो
<>बभूव भावेषु दिलीपनन्दनः ॥”)
<>विभूतिः । बुधः । जन्तुः । रत्यादिः । इति मेदिनी ।
<>वे, २१ ॥ गौरवितः । अभिनयान्तरम् । इति
<>त्रिकाण्डशेषः ॥ (विषयः । यथा, हितोपदेशे ।
<>“अवश्यम्भाविनो भावा भवन्ति महतामपि ।
<>नग्नत्वं नीलकण्ठस्य महाहिशयनं हरेः ॥”
<>पर्य्यालोचना । यथा मनुः । ६ । ८० ।
<>“यदा भावेन भवति सर्व्वभावेषु निस्पृहः ।
<>तदा सुखमवाप्नोति प्रेत्य चेह च शाश्वतम् ॥”
<>प्रेम । यथा, गीतायाम् । १० । ८ ।
<>“इति मत्वा भजन्ते मां बुधा भावसमन्विताः ॥”)
<>धात्वर्थः । (यथा, सुग्धबोधे वोपदेवः ।
<>“देशाध्वकालभावं वाटैः ।” क्रियान्तरापेक्षि-
<>क्रियाविशिष्टः तत्र सप्तमी विहिता तथा च
<>मुग्धबोधटीकायां रामतर्कवागीशः । “यस्य
<>क्रियया क्रियान्तरमपेक्ष्यते स इह भावः ॥”)
<>योनिः । उपदेशः । इति धरणिः ॥ संसारः ।
<>इत्यनेकार्थकोषः ॥ नवग्रहाणां शयनादिद्बादश-
<>चेष्टाः । यथा, --
<>“शयनञ्चोपदेशश्च नेत्रपाणिः प्रकाशनम् ।
<>गमनं गमनेच्छा च सभायां वसतिस्तथा ॥
<>आगमनं भोजनञ्च नृत्यलिप्सा च कौतुकम् ।
<>निद्रा ग्रहाणां भावाश्च द्वादशैते प्रकीर्त्तिताः ॥”
<>भावानयनक्रमो यथा, --
<>“यद्राशौ विद्यते खेटस्तेन तं परिपूरयेत् ।
<>पुनरंशेन संपूर्य्य स्वर्क्षं तत्र नियोजयेत् ॥
<>जातदण्डं तथा लग्नमेकीक्वत्य सदा बुधैः ।
<>रविणा भागहारेण शेषं कार्य्ये नियोजयेत् ॥
<>अंशेन नवसंख्यया । खर्क्षं ग्रहाणां जन्म-
<>नक्षत्रम् । तद्यथा, --
<>“विशाखानलतोयानि वैष्णवं भगदैवतम् ।
<>पुष्या पौष्णोयमः सर्पो जन्मभान्यर्कतः क्रमात् ॥”
<>ऋक्षो राशिः । यदा मेषे ग्रहस्तदा १ एक-
<>पूरितग्रहसंख्याङ्कः । यदा वृषे ग्रहस्तदा २
<>द्विपूरितो ग्रहसंख्याङ्कः कार्य्यः ॥ * ॥ जाया-
<>सुतमृत्युतुङ्गस्वगृहत्रिकोणस्थानस्थितपापग्रहाणां
<>निद्राशयनभावयोः फलम् ।
<>“निद्रायाञ्च यदा पापो जायास्थाने शुभं वदेत् ।
<>यदि पापः शुभैर्दृष्टो नाशुभैश्च कदाचन ॥
<>यदि वा शत्रुगेही स्याच्छयने यदि वेक्षितः ।
<>तदा नारीसमं तस्य नाशो भवति निश्चितम् ॥
<>शुभाशुभैर्यदा दृष्टः शुभग्रहसमन्वितः ।
<>नारी च म्रियते तस्य प्रथमा च विशेषतः ॥
<>सुतस्थाने स्थितः पापो निद्रायां शयनेऽपि वा ।
[Page3-505-b+ 52]
<>तदाशुभं भवेत्तस्य नात्र कार्य्या विचारणा ॥
<>तुङ्गस्थाने स्वगृहे वा त्रिकोणे वा यदा भवेत् ।
<>अपत्यस्य तदा नाशो जायते नात्र संशयः ॥
<>शुभग्रहो यदा तत्र क्रूरो वा यदि वेक्षितः ।
<>तदा प्रथमापत्यस्य नाशो भवति निश्चितम् ॥
<>मृत्युस्थाने स्थितः पापो निद्रायां शयनेऽपि वा ।
<>तदात्मनोऽपमृत्युः स्याद्राजतोऽपरतोऽपि वा ॥
<>शुभग्रहो यदा तत्र मृत्युस्थानेऽपि संस्थितः ।
<>तदा च मरणं तस्य मृत्युस्थाने विशेषतः ॥
<>पापग्रहैर्यदा दृष्टः शुभो वा शत्रुवीक्षितः ।
<>तदा तस्य शिरश्छेदो मुनिना परिकीर्त्तितः ॥
<>एवं क्रमेण बोद्धव्यं ग्रहभावे सुबुद्धिना ।
<>बलाबलविचारेण जायते च शुभाशुभम् ॥
<>ज्योतिर्वित्सु च सर्व्वेषु परिहारः कृतो मया ।
<>शयनादिकभावेषु ज्ञातव्यञ्चोपदेशतः ॥
<>एकादशे वा दशमालये वा
<>धनालये वा यदि वा विलग्ने ।
<>पापेन युक्तो न शुभग्रहश्चे-
<>त्तथापि सिद्धिं महतीं वदन्ति ॥”
<>फलं यथा, --
<>“मन्दाग्निः पित्तशूली च जायते शयने नरः । १ ।
<>उपवेशे भवेच्छिल्पी श्यामवर्णस्तथा नरः ॥ २ ॥
<>नेत्रपाणौ भवेत् क्रूरो जलदोषो भवेन्नरः । ३ ।
<>पुण्यवान् धार्म्मिकश्चैव धनवांश्च प्रकाशने ॥ ४ ॥
<>गमने च रवेर्जातः कृपणो धनसंयुतः ।
<>बहुभाषी क्षमी क्रोधी लुब्धचित्तः सदा
<>भवेत् ॥ ५ ॥
<>अल्पभोक्ता शीघ्रगामी दीर्घायुर्नृपवल्लभः ।
<>शूरः श्रीमान् सुशीलश्च गमनेच्छाभवो नरः ॥ ६ ॥
<>सभायाञ्च रवेर्जातः खलो दाता क्षमी भवेत् ।
<>दयालुः पण्डितो धीमान् गुणवान् पण्डित-
<>प्रियः ॥ ७ ॥
<>आगमने भवेन्मूर्खः कुरूपो धनवान् भवेत् । ८ ।
<>भोजने भक्षको मांसलुब्धो महावपुर्बली ॥ ९ ॥
<>नृत्यलिप्सौ सुन्दरो वाग्मी पण्डितस्य गृहा-
<>धिपः । १० ।
<>उत्साही च महाभोगी कोतुके च दिवाकरे ॥ ११ ॥
<>दाता भोक्ता प्रियः पुत्त्रकलत्राणां न संशयः ।
<>लिङ्गे देहे करे चैव गुदे रोगी तथैव च ।
<>निद्रायाञ्च भवेद्भानोः क्रोधनो रक्तनेत्रकः ॥ १२ ॥
<>इति रवेस्तुङ्गातुङ्गे बलाबले वा बोध्यम् ॥ * ॥
<>“शयने च विधौ क्रोधी दरिद्रो बहुलम्पटः । १ ।
<>उपवेशे महारोगी धनवांश्च भवेन्नरः ॥ २ ॥
<>नेत्रपाणौ नेत्ररोगी श्लीपदी बहुभाषकः ।
<>क्रूरः खलोऽतिशूरश्च जायते च विधौ तदा ॥ ३ ॥
<>प्रकाशने निशानाथे धनवांश्च भवेन्नरः ।
<>दक्षो बुद्धिमान् दाता च परदारेषु लम्पटः ॥ ४ ॥
<>अरोगी वित्तहा चैव क्रूरकर्म्मा धनान्वितः ।
<>शिरोरोगी दन्तशूली जायते गमने विधौ ॥ ५ ॥
<>नानामतिर्महाक्रोधी सम्पदी च भवेन्नरः ।
<>गमनेच्छुविधौ जातो धनहीनो भवेत्तदा ॥ ६ ॥
<>दाता च धार्म्मिकश्चैव राजपात्रो भवेत् सदा ।
[Page3-505-c+ 52]
<>सभायाञ्च विधौ नित्यं जायते पुरुषोत्तमः ॥ ७ ॥
<>नित्यक्रोधी महादुःखी भवेदागमने विधौ । ८ ।
<>भोजने च भवेल्लुब्धो भक्षकश्च महासुरः ॥ ९ ॥
<>यो जातो नृत्यलिप्सायां गुणवान् धार्म्मिको
<>भवेत् ।
<>बहुपात्रो घनी दाता जायते नात्र संशयः ॥ १० ॥
<>कौतुके च भवेद्रोगी नानाविद्यासु तत्परः ।
<>उत्साही च महाक्रोधी जायते च सुनिश्चि-
<>तम् ॥ ११ ॥
<>निद्रायां दद्रुरोगी स्यात् क्लेशपापरुजान्वितः ।
<>पुत्त्रशोकमहादुःखी नित्यं भ्रमति मेदिनीम् ॥ १२
<>इति चन्द्रस्य ॥ * ॥
<>शयने च कुजे जातो लक्ष्मीबहुकुरङ्गकः ।
<>क्षणक्रोधी महादक्षः कृपणो जायते नरः ॥ १ ॥
<>उपवेशे यदा भौमे जायते च नराधमः ।
<>धनवान् क्रूरकर्म्मा च निष्ठुरो जातिवर्ज्जितः ॥ २ ॥
<>नेत्रपाणौ च यो जातः अक्षिरोगी भवेन्नरः ।
<>पुत्त्रदारधनैर्युक्तो दारिद्र्येणैव दह्यते ॥ ३ ॥
<>प्रकाशने कुजे जातो धनवान् पण्डितः सुधीः ।
<>नारी च म्रियते तस्य प्रथमा च विशेषतः ॥ ४ ॥
<>गमने च यदा जातः प्रवासी नित्यदुःखितः ।
<>शरीरे च भवेद्रोगः कण्ड्वादिकुष्ठदद्रुकः ॥ ५ ॥
<>प्रवासी गमनेच्छायां गुदरोगी भवेच्च सः ।
<>धनहीनः कुकर्म्मा च जायते क्षितिजस्य च ॥ ६
<>सभायाञ्च यदा जातो धार्म्मिको बहुसम्पदः ।
<>गुणवांश्च महादाता शिरोरोगी भवेद्धुवम् ॥ ७
<>कुजस्यागमने नित्यं खञ्जो भवति नान्यथा ।
<>कर्णरोगी पित्तशूली जायते च नराधमः ॥ ८ ॥
<>भोजने भूमिजस्यापि यो जातो मांसलुब्धकः ।
<>बृहत्कायो महाक्रोधी नित्योत्साही धना-
<>न्वितः ॥ ९ ॥
<>कुजस्य नृत्यलिप्सायां यो जातो धनवान् भवेत् ।
<>दाता भोक्ता सदा मानी राजपात्रो भवेच्च
<>सः ॥ १० ॥
<>कौतुके क्षितिजस्यापि जातो भवति पण्डितः ।
<>नानाधनेन संयुक्तो बहुपुत्त्रो द्विभार्य्यकः ॥ ११ ॥
<>निद्रायां भूमिपुत्त्रस्य यो जातो भूर्ख एव सः ।
<>कलहो बान्धवैः सार्द्धं शोकक्लेशरुजान्वितः ॥ १२
<>इति मङ्गलस्य ॥
<>“बुधस्य शयने जातो धनवान् क्षुधितः सदा ।
<>अङ्गच्छेदो भवेद्वापि खञ्जो भवति नान्यथा ॥ १ ॥
<>उपवेशे च यो जातः प्रवासी जायते ध्रुवम् ।
<>कवितागुणधीयुक्तो गौरवर्णो महाशयः ॥ २ ॥
<>नेत्रपाणौ च यो जातः श्लीपदादिरुजान्वितः ।
<>चक्षूरोगी विशेषात् स्यात् पुत्त्रनाशी भवेद्-
<>ध्रुवम् ॥ ३ ॥
<>प्रकाशने भवेज्जातो राजपात्री धनान्वितः ।
<>नानाधनेन संयुक्तो जायते वेदपारगः ॥ ४ ॥
<>गमने यो नरो जातः प्रवासी नित्यदुःखितः
<>शरीरे क्षतमाप्नोति नित्यमृणी भवेच्च सः ॥ ५ ॥
<>यो जातो गमनेच्छायां लम्पटो दुष्टचित्तकः ।
<>स्त्रीवशो दुष्टभार्य्यश्च कामुको बहुभाषकः ॥ ६ ॥
[Page3-506-a+ 52]
<>सभायाञ्च बुधे जातो मूर्खो भवति पण्डितः ।
<>धनवान् धार्म्मिकश्चैव चिररोगी भवेत्तु सः ॥ ७ ॥
<>क्रूरः खलो हतमूर्खः पापशीलो भवेन्नरः ।
<>बुधस्यागमने नित्यं जायते च नराधमः ॥ ८ ॥
<>भोजने च भवेत् सौख्य धनहीनो भवेन्नरः ।
<>परद्बेषी प्रवासी च शोषगात्रव्यथान्वितः ॥ ९ ॥
<>यो जातो नृत्यलिप्सायां धनवान् पण्डितः कविः ।
<>उत्साही च महाहृष्टो भुनक्ति सुख-
<>मद्भुतम् ॥ १० ॥
<>कौतुके च यदा जातो भवेत् सर्व्वजनप्रियः ।
<>अर्शोरोगी दद्रुयुक्तो धनवानल्प शस्यकः ॥ ११ ॥
<>निद्रायाञ्च यदा जातः सर्व्वदुःखैकपात्रताम् ।
<>नानाक्लेशमवाप्नोति रोगशोकयमक्षयम् ॥ १२ ॥”
<>इति बुधस्य ॥ * ॥
<>“धनवान् लम्पटः श्यामः स्थूलो व्रणरुजान्वितः ।
<>जीवस्य शयने जातो मानवो नात्र संशयः ॥ १ ॥
<>उपवेशे गुरोर्जातो बहुभाषी च रोगवान् ।
<>पशुघाती महाशिल्पी श्लीपदी रोगसंयुतः ॥ २ ॥
<>नेत्रपाणौ गुरोर्जातः काशरोगी धनी भवेत् ।
<>क्षतादिश्चरणे नित्यं जायते नात्र संशयः ॥ ३ ॥
<>गुरोः प्रकाशे धनवान् लिङ्गगुह्ये रुजान्वितः ।
<>दक्षो लम्पटपापी च श्यामवर्णो रुजान्वितः ॥ ४ ॥
<>सर्पभीतो गूढकर्म्मा साहसी गमनोन्मुखे ।
<>परवित्तेन धनवान् पुमान् भवति वाक्पतौ ॥ ५ ॥
<>गुरोश्च गमनेच्छायां जातो भवति मानवः ।
<>शूली धनी प्रवासी च सेवाकर्म्मणि तत्परः ॥ ६ ॥
<>बक्ता दाता च धनवान् राजसेवान्वितो नरः ।
<>शूलरोगी भवेन्नित्यं सभायां वाक्पतौ स्थिते ॥ ७ ॥
<>धार्म्मिकस्तीर्थविन्मानी धनी चागमने गुरोः ।
<>परदारेषु संलुब्धो जायते नात्र संशयः ॥ ८ ॥
<>भोजने बहुसौख्याढ्यो मांसलुब्धो महासुरः ।
<>कामुकः प्रियवाक्यश्च जायते नात्र संशयः ॥ ९ ॥
<>नृत्यलिप्से शठो वाग्मी धनवान् सात्विकस्तथा ।
<>महदैश्वर्य्यसंयुक्तो जीवस्य च भवेन्नरः ॥ १० ॥
<>कौतुके च गुरोर्जातो धनवान् धार्म्मिकः सदा ।
<>नृत्योत्साही महत्सङ्गो भुनक्ति सुखमद्-
<>भुतम् ॥ ११ ॥
<>निद्रायाञ्चैव यो जातश्चक्षूरोगी भवेच्च सः ।
<>कृपणो बहुभाषी च दुःखितो भ्रमते
<>महीम् ॥ ११ ॥”
<>इति गुरोः ॥ * ॥
<>“शुक्रस्य शयने जातो लम्पटो बहुभाषकः ।
<>दन्तरोगी महाक्रोधी नीचो भवति नित्यशः ॥ १ ॥
<>उपवेगे तथा जातो बलवान् दाम्भिकः सदा ।
<>नित्यप्रवासी रोगी च जायते नीचसंस्थिते ॥ २ ॥
<>नेत्रपाणौ भृगोर्दुःखी रोगशोकसमन्वितः ।
<>धनहीनो महारोगी मानवः स्यान्न संशयः ॥ ३ ॥
<>भृगोः प्रकाशने जातो विद्याधनसमन्वितः ।
<>दाता च धार्म्मिकश्चैव कोर्त्तिमान् जायते नरः ॥ ४ ॥
<>शुक्रम्य गमने जातः पादमूले रुजान्वितः ।
<>नित्योत्साही महाशिल्पी भवेत्तीर्थगतौ
<>रतः ॥ ५ ॥
[Page3-506-b+ 52]
<>गमनेच्छौ यदा जातो भ्रातृनाशो भवेद्ध्रुवम् ।
<>माता च म्रियते तस्य शैशवे व्याधिसंयुतः ॥ ६ ॥
<>सभायाञ्च भृगोर्जातो राजपात्रो महाधनी ।
<>कुलशीली महादक्षः केवलं शूलरोगवान् ॥ ७ ॥
<>भृगोरागमने जातो दुःखितो बहुलम्पटः ।
<>दद्रुरोगी पुत्त्रशोकी जायते च नराधमः ॥ ८ ॥
<>शुक्रस्य भोजने जातो बलवान् दाम्भिकः सदा ।
<>महाधनी भवेन्नित्यं बाणिज्येन विशेषतः ॥ ९ ॥
<>यो जातो नृत्यलिप्सायां स वाग्मी जायते ध्रुवम् ।
<>पाण्डित्यं कविता चैव वर्द्धते च दिने दिने ॥
<>यदि चैव भवेन्नीचे मूर्खो भवति निश्चितम् ।
<>तुङ्गस्थाने विशेषेण राजपात्रो महाधनी ॥
<>कामुको बहुकान्तश्च परयोषित्प्रियः सदा ।
<>श्यामवर्णस्तथा मानी याज्ञिको बहुभा-
<>षकः ॥ १० ॥
<>शुक्रस्य कौतुके जातो धनवान् सात्विकः सदा ।
<>महाहृष्टो महावन्धुः कौतुकी च भवेत् सदा ॥
<>बहुपुत्त्रकलत्रश्च नानासुखसमन्वितः ।
<>नीचे तद्विपरीतः स्यात् दुःखशोकसम-
<>न्वितः ॥ ११ ॥
<>निद्रायाञ्च भृगोर्जातो भवेद्रोगी स निश्चितम् ।
<>नित्यक्लेशी महादुःखी जायते नात्र संशयः ॥
<>जायायाञ्च सुतस्थाने यति निद्रा भृगोर्भवेत् ।
<>तदा सर्व्वविनाशः स्याद्विष्णुना परिकी-
<>र्त्तितः ॥ १२ ॥”
<>इति शुक्रस्य ॥ * ॥
<>“शयने च शनेर्जातो लम्पटो बहुभाषकः ।
<>गुह्यस्थाने भवेद्रोगी कोषवृद्धिश्च जायते ॥
<>लग्नात् सप्ताष्टमे चैव शयनस्थः शनैश्चरः ।
<>तदा नित्यप्रवासी स्याच्छत्रुक्षयी भवेच्च सः ॥ १ ॥
<>उपवेशे यदा जातः श्लीपदी दद्रुसंयुतः ।
<>धनहीनो भवेत्तस्य पीडा भवति नित्यशः ॥ २ ॥
<>नेत्रपाणौ यदा जातो मूर्खो भवति पण्डितः ।
<>धनवान् धार्म्मिकश्चैव द्विभार्य्यो बहुभाषकः ॥ ३ ॥
<>प्रकाशने च यो जातो राजपात्रो भवेच्च सः ।
<>नानागुणेन गुणवान् धार्म्मिकः पण्डितः शुचिः ॥”
<>मतान्तरे ।
<>जायास्थाने च लग्ने च प्रकाशने यदा शनिः ।
<>तदा सर्व्वविनाशः स्याज्जातिध्वंसो भवेद्
<>ध्रुवम् ॥ ४ ॥
<>गमने च यदा जातः पादमूले रुजान्वितः ।
<>तीर्थे च गतिमान्नित्यं पुत्त्रदारैर्विवर्ज्जितः ॥ ५ ॥
<>यो जातो गमनेच्छायां श्लीपदी रोगसंयुतः ।
<>दन्ताघाती महाक्रोधी कृपणः परनिन्दकः ॥ ६ ॥
<>सभायाञ्च शनेर्जातः पुत्त्रदारधनैर्युतः ।
<>सर्व्वत्र लभते वित्तं नानारत्नसमन्वितम् ॥ ७ ॥
<>आगमने यदा जातो महाक्रोधी रुजान्वितः ।
<>सर्पादिभिश्च संदष्टो भ्रातृनाशी भवेद्ध्रुवम् ॥ ८ ॥
<>भोजने चैव यो जातो मन्दाग्निश्च महानपि ।
<>अर्शोरोगी तथा शूली चक्षूरोगी भवेच्च सः ॥ ९ ॥
<>यो जातो नृत्यलिप्सायां नर्त्तको बहुभाषकः ।
<>जीवतो दुःखितश्चैव प्रवासी परसेवकः ॥ १० ॥
[Page3-506-c+ 52]
<>कौतुके च शनेर्जातो राजपुत्त्रो महाशयः ।
<>दाता भोक्ता महादक्षो धार्म्मिकः पण्डितः
<>शुचिः ॥ ११ ॥
<>निद्रायाञ्च शनेर्जातो धनवान् पण्डितः शुचिः ।
<>चक्षूरोगी पित्तशूली द्विभार्य्या बहुपुत्त्रकः ॥
<>विशेषतश्च धर्म्मस्थे कर्म्मस्थे च कदाचन ।
<>यदि दैवाद्भवेन्निद्रा नाशो भवति निश्चितम् ॥
<>कर्म्मनाशो धर्म्मनाशः क्षुधार्त्तो दुःखितः सदा ।
<>नित्यप्रवासी रोगी च कार्य्यनाशः पदे पदे ॥
<>स्वमित्रगेहे षष्ठे वा केन्द्रे वा स्वगृहे पुनः ।
<>तदा सर्व्वं विचार्य्यञ्च वैपरीत्येन चिन्तनम् ॥
<>जायायाञ्च सुतस्याने यदि निद्रा भवेत् पुनः ।
<>तदा सर्व्वं शुभं विद्याद्विष्णुना परि-
<>कीर्त्तितम् ॥ १२ ॥
<>इति शनेः ॥ * ॥
<>शयने च यदा राहोर्जन्म यस्य भवेत् पुनः ।
<>तस्य क्लेशो महादुःखं जायते च न संशयः ॥ १ ॥
<>उपवेशे च यो जातः श्लीपदी रोगसंयुतः ।
<>बहुहानिर्नरेन्द्रस्य पीडा भवति नित्यशः ॥ २ ॥
<>नेत्रपाणौ यदा जातश्चक्षूरोगी भवेद्ध्रुवम् ।
<>सर्पाघातो महाभीतिर्द्बिभार्य्यो बहुभाषकः ॥ ३ ॥
<>प्रकाशने च यो जातो धनवान् धार्म्मिकः पुनः ।
<>नित्यप्रवासी चोत्साही सात्त्विको धार्म्मिकः
<>शुचिः ॥ ४ ॥
<>गमने चैव यो जातो नानारोगैर्धनक्षयः ।
<>दन्ताघाती महाक्रोधी पिशुनः परनिन्दकः ॥ ५ ॥
<>यो जातो गमनेच्छायां बहुपुत्त्रो महाधनः ।
<>पण्डितो गुणवान् दाता जायते च नरोत्तमः ॥ ६ ॥
<>सभायाञ्च यदा जातः कृपणो धनसंयुतः ।
<>नानागुणेन गुणवान् धार्म्मिकः पण्डितः
<>शुचिः ॥ ७ ॥
<>आगमने च यो जातो लम्पटो बहुभाषकः ।
<>सुहृद्बन्धुविनाशः स्यान्नानाक्लेशश्च जायते ॥ ८ ॥
<>भोजने च महादुष्टो मन्दाग्निश्च रुजान्वितः ।
<>कृपणः कलहाढ्यश्च दुःखितो नित्यसेवकः ॥ ९ ॥
<>यो जातो नृत्यलिप्सायां खञ्जो भवति नान्यथा ।
<>पुत्त्रनाशो भवेत्तस्य जायानाशो भवेद्ध्रुवम् ॥ १० ॥
<>कौतुके च यदा जातो गुणैः सर्व्वैः समन्वितः ।
<>नानाधनेन् धनवान् राजसेवासु तत्परः ॥
<>यदि दैवाद्भवेत्तुङ्गी स्वगृही वा कदाचन ।
<>तदा सर्व्वं वैपरीत्यं जायते च न संशयः ॥ ११ ॥
<>यो जातो राहुनिद्रायां दुःखितः सर्व्वतस्तथा ।
<>नानास्थाने गतो वापि धनपुत्त्रविवर्ज्जितः ॥
<>जायायाञ्च सुतस्थाने यदि निद्रां विधुन्तुदः ।
<>तदा सर्व्वं वैपरीत्यं शतजायासमन्वितः ॥ १२ ॥
<>नानाशास्त्रं समालोक्य क्रियते ग्रन्थसंग्रहः ।
<>बलाबलविचारेण युक्त्या सञ्चिन्तयेद्बुधः ॥”
<>इति ग्रहाणां शयनादिद्बादशभावविवेकः
<>समाप्तः ॥ इति जातरत्नः कोष्ठीप्रदीपश्च ॥
<>अथ तन्वादिद्वादशभावाः ।
<>ते च नराणां जन्मलग्नावधिकद्बादशस्थानानि ।
<>यथा, --
[Page3-507-a+ 52]
<>“सामर्थ्यं तनु कल्यते समुदये वित्तं कुटुम्बं ततो
<>विक्रान्तिं सहजं तृतीयभवने योधञ्च सञ्चि-
<>न्तयेत् ।
<>बन्धुं वाह्यसुखालयानपि ततो धीमन्त्रपुत्त्रांस्ततः
<>षष्ठेऽथ क्षतविद्विषौ मदगृहे कामं स्त्रियं वर्त्म च ॥
<>रन्ध्रायुर्मृतयोऽष्टमे गुरुतपो भाग्यानि चित्तन्ततो
<>मानाज्ञास्पदकर्म्मणां दशमभे कुर्य्यात्ततश्चिन्त-
<>नम् ।
<>प्राप्त्यायावथ चिन्तयेद्भवगृहे ऋप्फे तु मन्त्रि-
<>व्ययौ
<>सौम्यस्वामियुतीक्षणैरुपचयस्तेषां क्षतिस्त्वन्यथा ॥
<>इति द्वादशभावविवेकः ॥
<>अरातिव्रणयोः षष्ठे चाष्टमे मृत्युरन्ध्रयोः ।
<>अयस्य द्वादशस्थाने वैपरीत्येन चिन्तनम् ॥”
<>अरात्यादिभावापवादः ॥
<>अथ तन्वादिद्वादशभावस्थग्रहफलम् ।
<>“लग्ने सूर्य्येऽक्षिरोगी शशिनि बलयुतो रूप-
<>वान् वित्तयुक्तो
<>भौमे व्यङ्गः सुवाग्मी शशधरतनये सर्व्व-
<>शास्त्रार्थवेत्ता ।
<>जीवे दाता पवित्रः सुकविरथ गते भार्गवे
<>मण्डलेशः
<>शौरौ कण्डूतिगात्रस्तमसि च नियतं वञ्चितो
<>धर्म्महीनः ॥ १ ॥
<>वित्तेऽर्के चैव रोगी सततगदयुतो रात्रिनाथे
<>घनाढ्यो
<>भौमे नित्यं प्रवासी कृषिसुतधनवान् सोमपुत्त्रे
<>प्रधानः ।
<>जीवे लक्ष्मीप्रमोदी विलसति भृगुजे दर्पितः
<>स्त्रीनिकेतः
<>सौरौ दीनोऽति नित्यं तमसि च नियतं चौरि-
<>कावित्तिजीवी ॥ २ ॥
<>भ्रातर्य्यर्के सधर्म्मः स भवति नियतं भ्रातृहा
<>रात्रिनाथे
<>हिस्रो भौमेऽनुजानां सपदि वधकरो भूमिका-
<>वृत्तिजीवी ।
<>सौम्ये सत्यस्य हन्ता भवति सुरगुरौ कामदेव-
<>स्वरूपः
<>शुक्रे राज्याधिकारी रविजदनुजयोर्भ्रातृहन्ता
<>धनाढ्यः ॥ ३ ॥
<>अर्के बन्धौ सुदुःखी स्वजनपरिवृतः शीतगौ
<>जानुरोगी
<>भौमे कुग्रामवासी भवति शशिसुते भ्रातृपुत्त्रा-
<>न्बितोऽपि ।
<>जीवे रत्नोपभोगी त्रिदशरिपुगुरौ सर्व्वसोख्या-
<>धिकारी
<>सौरौ गेहे निवासी भवति शशिरिपौ मन्द-
<>कर्म्मा कुचेलः ॥ ४ ॥
<>पुत्त्रस्थेऽर्के नरोऽसौ प्रथमसुतहतः सिंहराशौ
<>सुपुत्त्रः
<>स्रोमे सर्व्वाधिकारी भवति धरणिजे पुत्त्रशोका-
<>कुलोऽसौ ।
[Page3-507-b+ 52]
<>सौम्ये सुस्थः सुदेहः प्रचुरधनयुतो देवपूज्ये
<>सुपुत्त्रः
<>कन्यायुक्तो हि शुक्रे रविजदनुजयोः पुत्त्रपौत्त्रै-
<>र्विहीनः ॥ ५ ॥
<>षष्ठेऽर्के शत्रुहन्ता रिपुगणरहितः क्षीणचन्द्रे
<>गतायुः
<>पूर्णे शत्रुञ्च हन्याद्भवति धरणिजे हीनदेहो-
<>ऽतिदीनः ।
<>सौम्ये शास्त्रार्थयुक्तस्त्रिदशपतिगुरौ राज्य-
<>सौख्योपभोगी
<>दैत्याचार्य्येऽतिरोगी रविजदनुजयोः पापभुङ्-
<>नित्यदुःखी ॥ ६ ॥
<>पत्न्यामर्के च जायापतिरतिविमुखी शीतरश्मौ
<>सुपुत्त्रः
<>सुस्थो भूयान्नरोऽसौ भवति धरणिजे हीन-
<>भार्य्यश्च नूनम् ।
<>सौम्ये सुस्थः सुदेहस्त्रिदशपतिगुरौ शास्त्रवेत्ता
<>शतायुः ।
<>शुक्रे पुत्त्रप्रमोदी रविजदनुजयोर्हीनभार्य्यश्च
<>नूनम् ॥ ७ ॥
<>मृत्यौ चार्के समृत्युर्भवति च नियतं शीतरश्मौ
<>गतायु-
<>र्भूमेः पुत्त्रे सुरोगी शशधरतनये शूलरोगी
<>विकर्म्मा ।
<>जीवे तीर्थे च मृत्युर्भवति भृगुसुते धार्म्मिक-
<>स्तीर्थगोऽसौ
<>सौरौ शूली गतायुर्भवति विधुरिपौ वेदमुक्तो
<>गतायुः ॥ ८ ॥
<>धर्म्मे चार्के नरोऽसौ विविधधनयुतः शीतगौ
<>पुण्यकर्म्मा
<>लक्ष्मीवान् पुण्यचेता भवति धरणिजे देव-
<>वित्तापहारी ।
<>सौम्पे धर्म्म्यः मुशीलस्त्रिदशपतिगुरौ राज-
<>तुल्यः सुकर्म्मा
<>शुक्रे तीर्थानुरागी रविजदनुजयोः पापशीलः
<>सुदुःखी ॥ ९ ॥
<>कर्म्मण्यर्के प्रतापी प्रचुरधनयुतः श्लीपदी
<>क्रोधदृष्टिः
<>सोमे श्लेष्मान्वितोऽसौ विविधधनयुतो भूमिजे
<>बन्धुहीनः ।
<>नित्योत्साही च सौम्ये प्रचुरधनयुतो देव-
<>पूज्यऽभिमानी
<>दिव्यस्त्रीशोऽपि शुक्रे नृपतिसमधनः सौरिदैत्ये
<>सुखी च ॥ १० ॥
<>आये चार्के नरोऽसौ पितृधनसहितः शीतगौ
<>चारुशीलो
<>भौमे नित्यं स रोगी शशधरतनये सर्व्वदा
<>क्रोधयुक्तः ।
<>जीवे श्रीमान् प्रदाता करितुरगपतिर्भार्गवे
<>शास्त्रविज्ञः
<>छत्री रत्नादियुक्तो रविजदनुजयोः क्रूरकर्म्मा
<>कुचेलः ॥ ११ ॥
[Page3-507-c+ 52]
<>अर्के संस्थे व्ययेऽसौ पुरधनरहितः सर्व्वरोगी
<>सुदुःखी
<>सोमे खेदान्वितोऽसौ भवति धरणिजे द्यूतरक्तो
<>विबुद्धिः ।
<>सौम्ये धर्म्मार्थकारी दिनकररहिते देवपूज्ये-
<>ऽभिमानी
<>शुक्रे शास्त्रानुरागी रविजदनुजयोः क्रूरकर्म्मा
<>कुचेलः ॥ १२ ॥
<>इति ज्योतिस्तत्त्वम् ॥ * ॥
<>स्त्रीणां यौवनकाले स्वभावजाष्टाविंशत्यलङ्का-
<>रान्तर्गताङ्गजप्रथमालङ्कारः । यथा, --
<>“यौवने सत्त्वजास्तासामष्टाविंशतिसंख्यकाः ।
<>अलङ्कारास्तत्र भावहावहेलास्त्रयोऽङ्गजाः ॥”
<>तत्र भावः ।
<>“निर्व्विकारात्मके चित्ते भावः प्रथमविक्रिया ॥”
<>जन्मतः प्रभृति निर्विकारे मनसि उद्बुद्धमात्रो
<>विकारो भावः । यथा, --
<>“स एव सुरभिः कालः स एव मलयानिलः ।
<>सैवेयमवला किन्तु मनोऽन्यदिव दृश्यते ॥”
<>इति साहित्यदर्पणे तृतीयपरिच्छेदः ॥ * ॥
<>भावस्य लक्षणान्तरं यथा, --
<>“शरीरेन्द्रियवर्गस्य विकाराणां विधायकाः ।
<>भावा विभावजनिताश्चित्तवृत्तय ईरिताः ॥
<>पुराणे नाट्यशास्त्रे च द्वयोस्तु रतिभावयोः ।
<>समानार्थतया चात्र द्बयमैक्येन लक्ष्यते ॥” * ॥
<>पूर्व्वोक्तमानसविकाररूपभावस्य विवरणं यथा,
<>रजःसत्त्वतमोमयश्चित्तविकारो भावः । चित्त-
<>वृत्तिविशेषो भाव इत्यन्ये । अतएव मनो-
<>विकारो रत्यादिर्भाव उक्तः । भावयति जनयति
<>रसान् भावः अन् । तथा च भरतः ।
<>“नानाभिनयसम्बन्धान् भावयन्ति रसानिमान् ।
<>यस्मात्तस्मादमी भावा विज्ञेया नाटकोक्तिषु ॥”
<>भावाश्च त्रिविधाः स्थायिनो व्यभिचारिणः
<>सात्त्विकाश्च । तत्र स्थायिनो यथा, --
<>“रतिर्हासश्च शोकश्च क्रोधोत्साहौ भयन्तथा ।
<>जुगुप्सा विस्मयश्चेति स्थायिभावाः प्रकीर्त्तिताः ॥
<>व्यभिचारिणी यथा, --
<>“निर्व्वेदग्लानिशङ्काख्यास्तथासूयामदम्रमाः ।
<>आलस्यञ्चैव दैन्यञ्च चिन्ता मोहो धृतिः स्मृतिः ॥
<>व्रीडा चपलता हर्ष आवेगो जडता तथा ।
<>गर्व्वो विषाद औत्सुक्यं निद्रापस्मार एव च ॥
<>स्वप्नो विबोधोऽमर्षश्चाप्यवहित्थमथोग्रता ।
<>मतिर्व्याधिस्तथोन्मादस्तथा मरणमेव च ॥
<>त्रासश्चैव वितर्कश्च विज्ञेया व्यभिचारिणः ।
<>त्रयस्त्रिंशदमी भावाः प्रयान्ति रससंस्थितम् ॥”
<>सात्त्विका यथा, --
<>“स्वेदः स्तम्भोऽथ रोमाञ्चः स्वरभङ्गोऽथ वेपथुः ।
<>वैवर्ण्यमश्रु प्रलय इत्यष्टौ सात्त्विका मता इति ॥
<>रत्यादयः स्थायिनोऽष्टौ निर्व्वेदाद्या व्यभि-
<>चारिणस्त्रयस्त्रिंशत् स्वेदादयः सात्त्विका अष्टौ
<>चेति ऊनपञ्चाशद्भावाः पञ्चाशद्भावा इत्यन्ये ।
<>इत्यमरटीकायां भरतः ॥
[Page3-508-a+ 52]
<>(प्रधानव्यभिचारिप्रभृतयो भावशब्देनोच्यन्ते ।
<>यदुक्तं साहित्यदर्पणे तृतीयपरिच्छेदे ।
<>“सञ्चारिणः प्रधानानि देवादिविषया रतिः ।
<>उद्बुद्धमात्रः स्यायी च भाव इत्यभिधीयते ॥”)
<>भगवद्भावो यथा, --
<>“शुद्धसत्त्वविशेषात्मा प्रेमसूर्य्यांशुसाम्यभाक् ।
<>रुचिभिश्चित्तमासृण्यकृदसौ भाव उच्यते ॥”
<>इति भक्तिरसामृतसिन्धुः ॥ * ॥
<LEND>
