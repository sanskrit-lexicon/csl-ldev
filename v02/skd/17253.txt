<L>17253<pc>2-758<k1>द्रविणोदाः<k2>द्रविणोदाः
द्रविणोदाः¦, [स्] पुं, अग्निः । अस्य निरुक्ति-
र्यथा, --
“द्रविणं बलमित्युक्तं धनञ्च द्रविणं ततः ।
ददाति तद्भवानेन द्रविणोदास्ततो भव ॥”
इति वराहपुराणम् ॥
(धनप्रदे, त्रि । यथा, ऋग्वेदे । १ । १५ । ७ ।
“द्रविणोदा द्रविणसो ग्रावहस्तासो अध्वरे ॥”
“कीदृशं देवं द्रविणोदाः धनप्रदम् । यद्बा, धन-
प्रदोऽग्निः सोमं पिबत्विति शेषः । तमेतं मन्त्रं
यास्क एवं निर्वक्ति, -- द्रविणोदाः कस्मात् धनं
द्रविणमुच्यते यदेनदभिद्रवन्ति बलं वा द्रविणं
यदेनेनाभिद्रवन्ति तस्य दाता द्रविणोदास्तस्यैषा
भवति द्रविणोदा द्रविण स इत्यादि सोऽयं
यास्कोक्तो निर्व्वचनप्रपञ्चः तस्मिन्नेव ग्रन्थेऽव
गन्तव्यः । द्रविणोदाः द्रुदक्षिभ्यामिनन् नित्त्वा-
दाद्युदात्तोद्रविणशब्दः तद्ददातीति द्रविणोदाः ।
क्विप्चेति क्विप् । पूर्व्वपदस्य सकारोपजनश्छान्दसः ।
रुत्वोत्वे । कृदुत्तरपदप्रकृतिस्वरत्वम् । देवविशे-
षणत्वेनैकवाक्यतापक्षे द्वितीयायाः सुस्वादेशः ।
अथवा द्रविणमात्मन इच्छन्ति द्रविणस्यन्ति । सुप
आत्मनः क्यच् सर्व्वप्रातिपदिकेभ्यो लालसायां
सुग्वक्तव्य इति क्यचि परतः सुगागमः द्रविण-
स्यतेः सम्पदादित्वाद्भावे क्विप् । अतो लोपः ।
क्वौलुप्तं न स्थानिवद्भवतीति तस्य स्यानिवत्त्व-
प्रतिषेधाद्यलोपः एवंद्रविणस् शब्दो धनेच्छा-
वचनः । द्रविणेच्छान्दस्यति यथेष्टधनप्रदाने-
नोपक्षयतीत्यर्थे तसु उपक्षये इत्यस्मादन्तर्भावि-
तण्यर्थात् क्विप्चेति क्विप् । एवं द्रविणोदःशब्दः
सकारान्तो भवति । तथा द्राविणोदसाः प्रवादा
भवन्तीतिनैरुक्तो व्यवहार उपपद्यते अतो-
द्रविणोदस्शब्दः भिन्नवाक्यत्वे स्वार्थे प्रथमा ।
एकवाक्यत्वे तु व्यत्ययेन द्वितीयार्थो भवति
द्रविणस इत्यत्रापि वाक्यभेदपक्षे द्रविणसः सोम-
स्येत्यर्थे सकारोपजनश्छान्दसः । आद्युदात्तत्वन्तु
नियमेन स्थितम् । ऋत्विग्विशेषणत्वेनैकवाक्यत्व-
पक्षेतु क्यजन्तात् क्विप् । अतो लोपादिपूर्व्ववत् ।
अत्र तु पक्षे क्यचश्चित्त्वेनान्तोदात्तत्वे प्राप्ते
व्यत्ययेनाद्युदात्तम् ॥” इति सायनः ॥)
<LEND>
