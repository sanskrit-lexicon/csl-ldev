<L>34394<pc>4-534<k1>व्यवसायः<k2>व्यवसायः
व्यवसायः¦, पुं, (वि + अव + सो + घञ् ।) उप-
<>जोविका । पेशा इति पारस्यभाषा । यथा, --
<>“करोति नाम नीतिज्ञो व्यवसायमितस्ततः ।
<>फलं पुनस्तदेव स्याद्यद्विधेर्मनसि स्थितम् ॥”
<>इति हितोपदेशे २ परिच्छेदः ॥
<>अपि च ।
<>“आहारो द्विगुणः स्त्रीणां बुद्धिस्तासां चतुर्गुणा ।
<>षड्गुणो व्यवसायश्च कामश्चाष्टगुणः स्मृतः ॥”
<>इति चाणक्यशतकम् ॥
<>अनुष्ठानम् । इति व्यवसायिशब्दार्थदर्शनात् ॥
<>(यथा, रामायणे । २ । ३० । ४१ ।
<>“सर्व्वथा सदृशं सीते ! मम स्वस्य कुलस्य च ।
<>व्यवसायमनुक्रान्ता कान्ते ! त्वमतिशोभनम् ॥”)
<>निश्चयः । यथा, --
<>“ब्यवसायात्मिका बुद्धिरेकेह कुरुनन्दन ।
<>बहुशाखा ह्यनन्ताश्च बुद्धयोऽव्यवसायिनाम् ॥”
<>इति भगवद्गीतायाम् २ अध्यायः ॥
<>व्यवसायात्मिकेति । इह ईश्वराराधनलक्षणे
<>कर्म्मयोगे व्यवणायात्मिका परमेश्वरभक्त्यैक ध्रुवं
<>तरिष्यामीति निञ्चयात्मिका एकैव एकनिष्ठैव
<>बुद्धिर्भवति । अव्यबसायिनामीश्वराराधनबहि-
<>र्मुखानां कामिनां कामनानन्त्यादनन्तास्तत्रापि
<>कर्म्मफल-गुणफलत्वादि-प्रकारभेदाद्बहुशाखाश्च
<>बुद्धयो भवन्ति । इति तट्टीकायां स्वामी ॥
<>विष्णुः । यथा, --
<>“व्यवसायो व्यवस्थानः संस्थानः स्थानदो ध्रुवः ॥”
<>इति महाभारते तस्य सहस्रनामस्तोत्रे । १३ ।
<>१४९ । ५५ ॥ (महादेवः । यथा, तत्रैव । १३ । १७ । ५० ।
<>“सहस्रहस्तो विजयो व्यवसायो ह्यतन्द्रितः ॥”)
<LEND>
