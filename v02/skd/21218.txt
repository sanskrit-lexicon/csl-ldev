<L>21218<pc>3-119<k1>पामा<k2>पामा
पामा¦, [न्] स्त्री, (पामन् + “मनः ।” ४ । १ ।
<>११ । इति न ङीप् ।) कच्छूः । इत्यमरः । २ ।
<>६ । ५३ ॥ पाँचडा इति भाषा ॥ अस्या औषधं
<>यथा, --
<>“हरिद्रा हरितालञ्च दूर्व्वागोमूत्रसैन्धवम् ।
<>अयं लेपो हन्ति दद्रुं पामानं वै गरं तथा ॥”
<>अपि च ।
<>“माहिषं नवनीतञ्च सिन्दूरञ्च मरीचकम् ।
<>पामा विलेपिता नश्येत् बहुलापि वृषध्वज ! ॥”
<>अन्यच्च ।
<>“मरीचं त्रिवृतं कुष्ठं हरितालं मनःशिला ।
<>देवदारु हरिद्रे द्वे कुष्ठं मांसी च चन्दनम् ॥
<>विशाला करवीरञ्च अर्कक्षीरं सकृत् पलम् ।
<>एषाञ्च कार्षिको भागो विषस्यार्द्धपलं भवेत् ॥
<>प्रस्थं कटुकतैलस्य गोमूत्रेऽष्टगुणे पचेत् ।
<>मृत्पात्रे लौहपात्रे वा शनैर्मृद्बग्निना पचेत् ॥
<>पामा विचर्च्चिका चैव दद्रुविस्फोटकानि च ।
<>अभ्यङ्गेन प्रणश्यन्ति कोमलत्वञ्च जायते ॥
<>प्रसूतान्यपि श्वित्राणि तैलेनानेन म्रक्षयेत् ।
<>चिरोत्थितमपि श्वित्रं विवर्णं तत्क्षणाद्भवेत् ॥”
<>इति गारुडे १९४ । १९८ अध्याययोः ॥
<LEND>
