<L>25499<pc>3-555<k1>भोज्यं<k2>भोज्यं
भोज्यं¦, त्रि, (भुज्यते इति । भुज् + कर्म्मणि +
<>ण्यत् । “भोज्यं भक्ष्ये ।” ७ । ३ । ६९ । इति
<>निपातनात् न कुत्वम्) भोजनीयद्रव्यम् । यथा,
<>“भोज्यं भोजनशक्तिश्च रतिशक्तिर्वराः स्त्रियः ।
<>विभवो दानशक्तिश्च नाल्पस्य तपसः फलम् ॥”
<>इति चाणक्ये ५१ श्लोकः ॥
<>अपि च ।
<>“आहारं षड्विधं चूष्यं पेयं लेह्यं तथैव च ।
<>भोज्यं भक्ष्यं तथा चर्व्व्यं गुरु विद्याद्यथोत्तरम् ॥”
<>चूष्यं इक्षुदण्डादि । पेयं पानकशर्करीदकादि ।
<>लेह्यं रसालाक्वथितादि । भोज्यं भक्तसूपादि ।
<>भक्ष्यं लड्डुकमण्डकादि । चर्व्व्यं चिपिटचण-
<>कादि । इति भावप्रकाशः ॥ (पितॄणां तृप्त्यर्थं
<>देये अन्नादौ च ॥)
<>भोज्यदानस्येतिकर्त्तव्यता यथा । ओँ अद्यामुके
<>मासि अमुके पक्षे अमुकतिथौ अमुकगोत्रस्य
<>पितुरमुकदेवशर्म्मण एकोद्दिष्टविधिकसाम्बत्-
<>सरिकश्राद्धवासरे अमुकगोत्रस्य पितुरमुक-
<>देवशर्म्मणोऽक्षयस्वर्गकाम इदं सघृतसवस्त्रोप-
<>करणामान्नभोज्यमर्च्चितं श्रीविष्णुदैवतं यथा-
<>सम्भवगोत्रनाम्ने ब्राह्मणायाहं ददानि । ततो
<>दक्षिणा । ओँ अद्येत्यादि कृतैतत्सघृत-
<>सवस्त्रोपकरणामान्नभोज्यदानकर्म्मणः साङ्गतार्थं
<>दक्षिणामिदं काञ्चनमूल्यं श्रीविष्णुदैवतं यथा-
<>सम्भवगोत्रनाम्ने ब्राह्मणायाहं ददानि । कृतै-
<>तत्सघृतसवस्त्रोपकरणामान्नभोज्यदानकर्म्मा-
<>च्छिद्रमस्तु । इति श्राद्धप्रयोगतत्त्वम् ॥
<LEND>
