<L>39362<pc>5-367<k1>सुतलः<k2>सुतलः
सुतलः¦, पुं, (शोभनं तलं यत्र ।) अट्टालिका-
बन्धः । नागलोकप्रभेदः । इति मेदिनी ॥ स तु
पातालषष्ठखण्डः । तद्विवरणं यथा, --
“ततोऽधस्तात् सुतल उदारश्रवाः पुण्यश्लोको
विरोचनात्मजो बलिर्भगवता महेन्द्रस्य प्रियं
चिकीर्षमाणेनादितेर्लब्धकायो भूत्वा वटुवामन-
रूपेण पराक्षिप्तलोकत्रयो भगवदनुकम्पयैवपुनः
प्रवेशित इन्द्रादिष्वविद्यमानया सुसमृद्धया श्रि-
याभिजुष्टः स्वधर्मेणाराधयंस्तमेव भगवन्तमारा-
धनोयमपगतसाध्वस आस्ते अधुनापि ।”
इति श्रीभागवते । ५ । २४ । १८ ॥ (तथाच
देवीभागवते । ८ । १९ । १३ -- ३२ ।
“ततोविलाधस्तात् प्रोक्तं सुतलाख्यं विलेश्वरम्
पुण्यश्लोको बलिर्नाम आस्ते वैरोचनिर्मुने ! ॥
महेन्द्रस्य च देवस्य चिकिर्षुः प्रियमुत्तमम् ।
त्रिविक्रमोऽपि भगवान् सुतले बलिमानयत् ॥
त्रैलोक्यलक्ष्मीमाक्षिप्य स्थापितः किल दैत्य-
राट् ।
इन्द्रादिष्वप्यलब्धा या सा स्रीस्तमनुवर्त्तते ॥
तमेव देवदेवेशमाराधयति भक्तितः ।
व्यपेतसाध्वसोऽद्यापि वर्त्तते सुतलाधिपः ॥
****
एवं दैत्यपतिः सोऽयं बलिः परमपूजितः ।
सुतले वर्त्तते यस्य द्वारपालो हरिः स्वयम् ॥
एकदा दिग्जये राजा रावणो लोकरावणः ।
प्रविशन् सुतले येन भक्तानुग्रहकारिणा ॥
पादाङ्गुष्टेन प्रक्षिप्तो योजनायुतमत्र हि ॥
एवम्भूतानुभावोऽयं बलिः सर्व्वसुखैकभुक् ।
आस्त सुतलराज्यस्थो देवदेवप्रसादतः ॥”)
<LEND>
