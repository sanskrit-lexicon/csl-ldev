<L>18899<pc>2-878<k1>नित्यकर्म्म<k2>नित्यकर्म्म
नित्यकर्म्म¦, [न्] क्ली, (नित्यं कर्म्म ।) प्रत्यवाय-
<>जनकाभावप्रतियोगिकार्य्यम् । इति स्मृतिः ॥
<>तद्यथा, --
<>“नित्यं नैमित्तिकञ्चैव नित्यनैमित्तिकन्तथा ।
<>गृहस्थस्य त्रिधा कर्म्म तन्निशामय पुत्त्रक ! ॥
<>पञ्चयज्ञाश्रितं नित्यं यदेतत् कथितं तव ।
<>नैमित्तिकं तथा चान्यत् पुत्त्रजन्मक्रियादिकम् ॥
<>नित्यनैमित्तिकं ज्ञेयं पर्व्वश्राद्धादि पण्डितैः ॥”
<>इति मार्कण्डेयपुराणम् ॥ * ॥
<>तत्त्यागे दोषो यथा, --
<>“नित्यानां कर्म्मणां विप्र ! तस्य हानिरहर्निशम् ।
<>अकुर्व्वन् विहितं कर्म्म शक्तः पतति तद्दिने ॥
<>प्रायश्चित्तेन महता शुद्धिमाप्नोत्यनापदि ।
<>पक्षं नित्यक्रियाहानेः कर्त्ता मैत्रेय ! मानवः ॥
[Page2-879-a+ 52]
<>संवत्सरं क्रियाहानिर्यस्य पुंसोऽभिजायते ।
<>तस्यावलोकनात् सूर्य्यो निरीक्ष्यः साधुभिः सदा ॥
<>स्पृष्टे स्नानं सचेलस्य शुद्धिहेतुर्म्महामुने ! ।
<>पुंसो भवति तस्योक्ता न शुद्धिः पापकर्म्मणः ॥”
<>इति विष्णुपुराणे ३ अंशे १८ अध्यायः ॥ * ॥
<>क्षतादौ नित्यकर्म्मकरणनिषेधो यथा, --
<>“जानूर्द्ध्वे क्षतजे जाते नित्यकर्म्म न चाचरेत् ।
<>नैमित्तिकञ्च तदधःस्रवद्रक्तो न चाचरेत् ॥
<>सूतके च समुत्पन्ने क्षुरकर्म्मणि मैथुने ।
<>घूमोद्गारे तथा वान्तौ नित्यकर्म्माणि संत्यजेत् ॥
<>द्रव्ये भुक्ते त्वजीर्णे च नैव भुक्त्वा च किञ्चन ।
<>कर्म्म कुर्य्यान्नरो नित्यं सूतके मृतके तथा ॥
<>पत्रं पुष्पञ्च ताम्बूलं भेषजत्वेन कल्पितम् ।
<>कणादिपिप्पल्यन्तञ्च फलं भुक्त्वा न चाचरेत् ॥
<>जलस्यापि नरश्रेष्ठ ! भोजनाद्भेषजादृते ।
<>नित्यक्रिया निवर्त्तेत सह नैमित्तिकैः सदा ॥
<>जलौकां गूढपादञ्च कृमिगण्डूपदादिकम् ।
<>कामाद्दम्भेन संस्पृश्य नित्यकर्म्माणि संत्यजेत् ॥
<>विशेषतः शिवापूजां प्रमीतपितृकी द्विजः ।
<>यावद्वत्सरवपर्य्यन्तं मनसापि न चाचरेत् ॥
<>महागुरुनिपाते तु काम्यं किञ्चिन्न चाचरेत् ।
<>आर्त्विज्यं ब्रह्मयज्ञञ्च श्राद्धं देवयुतञ्च यत् ॥
<>गुरुमाक्षिप्य विप्रञ्च प्रकृत्यैव च पाणिना ।
<>न कुर्य्यान्नित्यकर्म्माणि रेतःपाते च भैरव ! ॥”
<>इति कालिकापुराणे ५४ अध्यायः ॥
<LEND>
