<L>21174<pc>3-114<k1>पानकं<k2>पानकं
पानकं¦, क्ली, (पानाय कायतीति । कै + कः ।)
<>पानद्रव्यविशेषः । तत्प्रकारो यथा, “यथोक्त-
<>परिमितशर्करानिम्बूरसयुक्तोऽथवान्याम्लयुक्तः
<>पक्करसः । इति पाकराजेश्वरः ॥ (यथा, सुश्रुते ।
<>१ । ४६ ।
<>“पानीयं पानकं मद्यं मृण्मयेषु प्रदापयेत् ॥”
<>क्वचित् पुंस्यपि दृश्यते । यथा, तत्रैव । १ । ३९ ।
<>“एभिर्लेपान् कषायांश्च तैलं सर्पींषि पान-
<>कान् ॥”
<>तत्राम्रफलपानकम् । यथा, --
<>“आम्रमामं जलस्विन्नं मर्द्दितं दृढपाणिना ।
<>सिताशीताम्बुसंयुक्तं कर्पूरमरिचान्वितम् ॥
[Page3-114-c+ 52]
<>प्रपानकमिदं श्रेष्ठं भीमसेनेन निर्मितम् ।
<>सद्यो रुचिकरं बल्यं शीघ्रमिन्द्रियतर्पणम् ॥
<>अपक्वाम्ररसोद्भूतपानकं वातनाशनम् ।
<>कफपित्तकरं किञ्चिन् प्रत्यहं यदि सेवितम् ॥”
<>पक्काम्रस्य तु ।
<>“सुपक्कमाम्रस्य फलं सुमुष्टिना
<>सम्मर्दितं शर्करया समन्वितम् ।
<>एलालवङ्गार्द्रकवासवासितं
<>वर्णान्वितं कस्य न रोचकं भवेत् ॥
<>पानकं चाम्रसम्भूतं स्वाद्वम्लं गुरुपित्तजित् ।
<>सुहृद्यं श्लेष्मकृद्बल्यं वर्ण्यं वृष्यं रुचिप्रपदम् ॥”
<>अम्लिकाफलपानकं यथा, --
<>“अम्लिकायाः फलं पक्वं मर्द्दितं वारिणा दृढम् ।
<>शर्करा मरिचोन्मिश्रं लवङ्गेन्दुसुवासितम् ॥
<>अम्लिकाफलसम्भूतं पानकं वातनाशनम् ।
<>पित्तश्लेष्मकरं किञ्चित् सुरुच्यं वह्निबोधनम् ॥”
<>निम्बुफलपानकं यथा, --
<>“भागैकनिम्बुजं तोयं षड्भागं शर्करोदकम् ।
<>लवङ्गमरिचोन्मिश्रं पानकं पानकोत्तमम् ॥
<>निम्बूफलभवं पानमत्यम्लं वातनाशनम् ।
<>वह्निदीप्तिकरं रुच्यं समस्ताहारपाचकम् ॥”
<>धान्याकपानकं यथा, --
<>“शिलायां साधुसम्पिष्टं धान्याकं वस्त्रगालितम् ।
<>शर्करोदकसंयुक्तं कर्पूरादिसुसंस्कृतम् ॥
<>नवीने मृन्मये पात्रे स्थितं पित्तहरं परम् ॥
<>जम्ब्वाः पानकं यथा, --
<>“जम्बूफलं स्थूलतरं सुपक्वं
<>सम्मर्द्दितं शर्करयाम्बुनालम् ।
<>सुवासितं वेल्लजभृङ्गपत्रे
<>रुचिं विधत्ते विरुचौ जनानाम् ॥
<>जम्बूफलभवं रुच्यं पानकं कफनाशनम् ।
<>कषायं वातकृत् स्तोकं स्वाद्वम्लं ग्राहकं परम् ॥”
<>वीजपूरपानकम् ।
<>“मातुलुङ्गरसे योज्यं त्रिगुणं शार्करं जलम् ।
<>कर्पूरमरिचोन्मिश्रं पानकं स्यादिदं वरम् ॥
<>मातुलुङ्गभवं पानं शूलानाञ्च विनाशनम् ।
<>श्वासे कासेऽरुचौ वातविड्वन्धेषु च पूजितम् ॥”
<>हेमकिरणन्तु ।
<>“शर्करानालिकेलञ्च बीजपूररसप्लुतम् ।
<>पटपुतं भवेद्धेमकिरणं नामपानकम् ॥
<>पानकं हेमकिरणं रुच्यं वृष्यं बलप्रदम् ।
<>सुस्निग्धं वातहृच्छुभ्रं किञ्चित् कफकरं गुरु ॥”
<>करमर्द्दपानकं यथा, --
<>“लवङ्गार्द्रकसंयुक्तं सुपिष्टं वारिणा युतम् ।
<>करमर्दं करैर्मर्द्यं सप्तभागसितान्वितम् ॥
<>वातहृद्रुचिदं भव्यं हृद्यमम्लतरं स्मृतम् ।
<>रक्तपित्तकरञ्चोष्णमाकण्ठ्यं कारमर्दितम् ॥”
<>नारङ्गपानकं यथा, --
<>“सुपक्वनारङ्गफलं निपीडितं
<>संयोजितं शर्करयाति शुभ्रया ।
<>सहार्द्रकं चेन्दुकणेन वासितं
<>पानेच्छया केन न संस्तुतक्षणम् ॥”
[Page3-115-a+ 52]
<>नारङ्गफलसम्भूतं पानकं वातनाशनम् ।
<>मधुरं विशदं रुच्यं सुस्निग्धं पित्तहृद्दृढम् ॥”
<>चारस्य तु ।
<>“चारवृक्षफलजं सशर्करं
<>मर्दितं शिशिरवारिणा दृढम् ।
<>ऐलमार्द्रकयुतेन सुवासं
<>भक्तसिक्थमिलितं कृतहासम् ॥
<>चारस्य फलजं पानं गुरु वृष्यं रुचिप्रदम् ।
<>कफपित्तहरं श्रेष्ठं हृद्यं मधुरपाकि च ॥
<>परुषजीरचुक्रादिद्राक्षादाडिमजं तथा ।
<>एकैकं सम्भवं भिन्नं पानकं क्रियते बुधैः ॥
<>एवमम्लस्य पुष्पस्य फलस्याम्लस्य वा तथा ।
<>शर्करामरिचोन्मिश्रं रस्यं स्यात् पानकं वरम् ॥
<>एवं हि पानकं कार्य्यं सुधिया सुष्ठु यत्कृतम् ।
<>गुणा द्रव्यानुसारेण ज्ञातव्याः पानकेषु च ॥”
<>यथास्य गुणाः, --
<>“श्रमक्षुत्तृट्क्लमहरं पानकं प्रीणनं गुरु ।
<>विष्टम्भि मूत्रलं हृद्यं यथाद्रव्यगुणञ्च तत् ॥”
<>इति वाभटे सूत्रस्थाने षष्ठेऽध्याये ॥
<>“गौडमम्लमनम्लं वा पानकं गुरु मूत्रलम् ।
<>तदेव खण्डमृद्वीकाशर्करासहितं पुनः ॥
<>साम्लं सुतीक्ष्णं सुहिमं पानकं स्यान्निरत्ययम् ।
<>“प्रद्रवाणि रसांश्चैव पानीयं पानकं पयः ।
<>खडान् यूषांश्च पेयांश्च सव्ये पार्श्वे प्रदापयेत् ॥”
<>इति सुश्रुते सूत्रस्थाने ४६ अध्याये ॥”
<LEND>
