<L>32764<pc>4-400<k1>विधेयः<k2>विधेयः
विधेयः¦, त्रि, विधातुं शक्यः । (वि + धा + “अचो
<>यत् ।” ३ । १ । ९७ । इति यत् । “ईद्यति ।” ६ । ४ ।
<>६५ । इति आत ईत् ।) वाक्यस्थः । तत्पर्य्यायः ।
<>विनयग्राही २ वचनेस्थितः ३ आश्रवः ४ । इत्य-
<>मरः ॥ (यथा, महाभारते । ५ । २३ । १३ ।
<>“कर्णोऽमात्यः कुशली तात कच्चित्
<>सुयोधनो यस्य मन्दो विधेयः ॥”)
<>विधिजन्यबोधविषयः । यथा, --
<>“अनुवाद्यमनुक्त्वा तु न विधेयमुदीरयेत् ।
<>न ह्यलब्धास्पदं किञ्चित् कुत्रचित् प्रतितिष्ठति ॥”
<>इत्येकादशीतत्त्वम् ॥
<>अपि च । प्रमाणान्तरासन्निहितं कर्म्म प्रथमं
<>बुद्धौ न विषयीभवति शब्दादेव तस्य कर्म्मण
<>उपस्थितिरित्युपादेये विधेये कर्म्मणि पूजादौ
<>शुचितत्कालजीविनः कर्म्माधिकारात् प्रमाणा-
<>न्तरलभ्यत्वेनाविधेयत्वात्तिथ्यादिर्गुणः । इति
<>तिथ्यादितत्त्वम् ॥ (कर्त्तव्यम् । यथा, बृहत्-
<>संहितायाम् । ९५ । ४९ ।
<>“द्बात्रिंशत्प्रविभक्ते दिक्चक्रे यद्यथा समु-
<>द्दिष्टम् ॥
<>तत्तथा विधेयं गुणदोषफलं यियासूनाम् ॥” * ॥
<>अधीनः । यथा, रघुः । १९ । ४ ।
<>“सन्निवेश्य सचिवेष्वतः परं
<>स्त्रीविधेयनवयौवनोऽभवत् ॥”
<>तथा च तत्रैव । ७ । ६२ ।
<>“तस्थौ ध्वजस्तम्भनिषण्णदेहं
<>निद्राविधेयं नरदेवसैन्यम् ॥”)
<LEND>
