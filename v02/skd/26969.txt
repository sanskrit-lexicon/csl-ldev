<L>26969<pc>3-682<k1>मांसं<k2>मांसं
मांसं¦, क्ली, (मन्यते इति । मनज्ञाने + “मने-
<>र्दीर्घश्च ।” उणा० ३ । ६४ । इति सः दीर्घश्च ।)
<>रक्तजधातुविशेषः । मास् इति भाषा ॥ स तु
<>गर्भस्थबालकस्याष्टभिर्मासैर्भवति । इति सुख-
<>बोधः ॥ भागवतमते चतुभिर्मासैर्भवति । तत्प-
<>र्य्यायः । पिशितम् २ तरसम् ३ पललम् ४ क्रव्यम्
<>५ आमिषम् ६ पलम् ७ । इत्यमरः । २ । ६ । ६३ ॥
<>अस्रजम् ८ जाङ्गलम् ९ कीरम् १० । सर्व्वसांस-
<>गुणाः । वातनाशित्वम् । वृष्यत्वम् । बल्य-
<>त्वम् । रुच्यत्वम् । बृंहणत्वम् । देशस्थानसात्म्य-
<>संस्थास्वभावैर्भूयो नानारूपत्वञ्च ॥ * ॥ प्रसह-
<>भूशयानूपवारिजवारिचारिमांसगुणाः । गुरु-
<>त्वम् । उष्णत्वम् । मधुरत्वम् । स्निग्धत्वम् ।
<>वातघ्नत्वम् । शुक्रवर्द्धनत्वञ्च ॥ * ॥ विष्किर-
<>प्रतुदजाङ्गलमांसगुणाः । लघुत्वम् । शीतत्वम् ।
<>मधुरत्वम् । कषायत्वम् । नृणां हितत्वञ्च ॥ * ॥
<>अङ्गविशेषमांसगुणाः ।
<>‘एकदेहेऽपि पूर्व्वार्द्धं मृगाणां पक्षिणां परम् ।
<>सर्व्वेषाञ्च शिरस्कन्धप्लीहचर्म्मयकृद्गुदम् ॥
<>पादपुच्छान्तमस्तिष्कमुष्कक्रोडाश्च मेहनाः ।
<>धातवः शोणिताद्याश्च गुरवः स्युर्य्यथोत्तरम् ॥’
<>प्रशस्ताप्रशस्तमांसं यथा, --
<>‘वयस्थं निर्व्विषं सद्योहतं मांसं प्रशस्यते ॥
<>मृतञ्च व्याधितं व्युष्टं वृद्धं बालं विषैर्हतम् ।
<>अगोचरहतं व्याडसूदितं मांसमुत्सृजेत् ॥’
<>अष्टविधा मांसयोनिर्यथा । प्रसहाः १ प्रसह्य-
<>भक्षणात् कुररश्येनादयः । भूशयाः २ विल-
<>शायित्वात् नकुलगोधादयः । आनूपाः ३
<>खड्गमहिषवराहादयः । जलजाः ४ कुम्भीरा
<>दयः । जलेचराः ५ हंसवकप्रभृतयः ।
<>जाङ्गलाः ६ हरिणच्छागादयः । विष्किराः ७
<>विकीर्णचरणात् तित्तिरमयूरकुक्कुटादयः ।
<>प्रतुदाः ८ प्रतुद्यचरणात् कपोतपारावतादयः ।
<>इति राजनिर्घण्टः ॥ * ॥ अपि च ।
<>‘मांसं वातहरं सर्व्वं बृंहणं बलपुष्टिकृत् ।
<>प्रीणनं गुरु हृद्यञ्च मधुरं रसपाकयोः ॥’ * ॥
<>अथ तद्भेदाः ।
<>‘मांसवर्गो द्बिधा ज्ञेयो जाङ्गलानूपभेदतः ॥’
<>तत्र जाङ्गलस्य लक्षणं गुणाश्च ।
<>‘मांसवर्गोऽत्र जङ्घाला विलस्थाश्च गुहाशयाः ।
<>तथा पर्णमृगा ज्ञेया विष्किराः प्रतुदा अपि ॥
<>प्रसहा अथच ग्राम्या अष्टौ जाङ्गलजातयः ।
<>जाङ्गला मधुरा रूक्षास्तुवरा लघवस्तथा ॥
<>बल्यास्ते बृंहणा वृष्या दीपना दोषहारिणः ।
[Page3-682-c+ 52]
<>मूकतां मिन्मिनत्वञ्च गद्गदत्वार्द्दिते तथा ॥
<>वाधिर्य्यमरुचिं छर्द्दिप्रमेहमुखजान् गदान् ।
<>श्लीपदं गलगण्डञ्च नाशयन्त्यनिलामयान् ॥’ * ॥
<>अथानूपस्य लक्षणं गुणाश्च ।
<>‘कूलेचराः प्लवाश्चापि कोषस्थाः पादिनस्तथा ।
<>मत्स्या एते समाख्याताः पञ्चधानूपजातयः ॥
<>आनूपा मधुराः स्निग्धा गुरवो वह्निसादनाः ।
<>श्लेष्मलाः पिच्छिलाश्चापि मांसपुष्टिप्रदा भृशम् ॥
<>तथाभिष्यन्दिनस्ते हि प्रायोऽपथ्यतमाः
<>स्मृताः ॥’ * ॥
<>अथ जाङ्गलानां गणना विशिष्टा गुणाश्च ।
<>‘हरिणैणकुरङ्गर्ष्यपृषतन्यङ्कुशम्बराः ।
<>राजीवोऽपि च मुण्डी चेत्याद्या जाङ्गल-
<>संज्ञकाः ॥
<>हरिणस्ताम्रवर्णःः स्यादेणः कृष्णः प्रकीर्त्तितः ।
<>कुरङ्ग ईषत्ताम्रः स्याद्धरिणाकृतिको महान् ॥
<>ऋष्यो नीलाण्डको लोके सरोरु इति कीर्त्तितः ।
<>पृषतश्चन्द्रबिन्दुः स्याद्धरिणात् किञ्चिदल्पकः ॥
<>न्यङ्कुर्व्वहुविषाणोऽथ शम्बरो गवयो महान् ।
<>राजीवस्तु मृगो ज्ञेयो राजीभिः परितो वृतः ॥
<>यो मृगः शृङ्गहीनः स्यात् स मुण्डीति निगद्यते ।
<>जङ्घालाः प्रायशः सर्व्वे पित्तश्लेष्महराः स्मृताः ।
<>किञ्चिद्वातकराश्चापि लघवो बलवर्द्धनाः ॥’
<>अथ विलेशयानां गणना गुणाश्च ।
<>‘गोधाशशभुजङ्गाखुशल्लक्याद्या विलेशयाः ।
<>विलेशया वातहरा मधुरा रसपाकयोः ।
<>वृंहणा बद्धविण्मूत्रा वीर्य्योष्णा अपि कीर्त्तिताः ॥
<>अथ गुहाशयानां गणना गुणाश्च ।
<>‘सिंहव्याघ्रवृका ऋक्षतरक्षुद्बीपिनस्तथा ।
<>बभ्रुजम्बुकमार्ज्जारा इत्याद्यास्तु गुहाशयाः ॥
<>स्थूलपुच्छो रक्तनेत्रो बभ्रुभेदः सनाकुलः ।
<>गुहाशया वातहरा गुरूष्णमधुराश्च ते ।
<>स्निग्धा बल्या हिता नित्यं नेत्रगुह्यविका-
<>रिणाम् ॥’
<>अथ पर्णमृगाणां गणना गुणाश्च ।
<>‘वनौकोवृक्षमार्ज्जारवृक्षमर्कंटिकादयः ।
<>एते पर्णमृगाः प्रोक्ताः सुश्रुताद्यैर्महर्षिभिः ॥
<>स्मृताः पर्णमृगा वृष्याश्चक्षुष्याः शोषिणे
<>हिताः ।
<>श्वासार्शःकाशशमनाः सृष्टमूत्रपुरीषकाः ॥’
<>अथ विष्किराणां गणना गुणाश्च ।
<>‘वर्त्तकालावविकिरकपिञ्जलकतित्तिराः ।
<>कुलिङ्गकुक्कुटाद्याश्च विष्किराः समुदाहृताः ॥
<>विकीर्य्य भक्षयन्त्येते यस्मात् तस्माद्धि विष्किराः ।
<>कपिञ्जला इति प्राज्ञैः कथिता गौरतित्तिराः ॥
<>विष्किरा मधुराः शीताः कषायाः कटुपाकिनः ।
<>बल्या वृष्यास्त्रिदोषघ्नाः पथ्यास्ते लघवः
<>स्मृताः ॥’
<>अथ प्रतुदानां गणना गुणाश्च ।
<>‘कालकण्ठकहारीतकपोतशशपत्रकाः ।
<>सारिका खञ्जरीटश्च पिकाद्याः प्रतुदाः स्मृताः ॥
<>प्रतुद्य भक्षयन्त्येते तुण्डेन प्रतुदास्ततः ।
[Page3-683-a+ 52]
<>कपोतो धवलः पाण्डुः शतपत्रो बृहच्छुकः ।
<>प्रतुदा मधुराः पित्तकफघ्नास्तु वरा हिमाः ।
<>लघवो बद्धवर्च्चस्काः किञ्चिद्वातकराः स्मृताः ॥’
<>अथ प्रसहानां गणना गुणाश्च ।
<>‘काको गृध्र उलूकश्च चिल्लश्च शशघातकः ।
<>चाषो भाषश्च कुरर इत्याद्याः प्रसहाः स्मृताः ।
<>प्रसहाः कीर्त्तिता एते प्रसह्याच्छिद्य भक्षणात् ।
<>प्रसहाः खलु वीर्य्योष्णाः षण्मासं भक्षयन्ति ये ॥
<>ते शोषभस्मकोन्मादैः शुक्रक्षीणा भवन्ति हि ॥’
<>शशघातकस्थाने शतघातकोऽपि पाठः । वाज
<>इति लोके ॥ * ॥ अथ ग्राम्याणां गणना गुणाश्च ।
<>‘छागमेषबृषाश्वाद्या ग्राम्याः प्रोक्ता महर्षिभिः ।
<>ग्राम्या वातहराः सर्व्वे दीपनाः कफपित्तलाः ।
<>मधुरा रसपाकाभ्यां बृंहणा बलवर्द्धनाः ॥’
<>अथ कूलेचराणां गणना गुणाश्च ।
<>‘लुलापगण्डवाराहचमरीवारणादयः ।
<>एते कूलेचराः प्रोक्ता यतः कूले चरन्त्यमी ॥
<>कूलेचरा मरुत्पित्तहरा वृष्या बलावहाः ।
<>मधुराः शीतलाः स्निग्धा मूत्रलाः श्लेष्मवर्द्धनाः ॥’
<>अथ प्लवानां गणना गुणाश्च ।
<>‘हंससारसकाचाक्षवकक्रौञ्चसरारिकाः ।
<>नन्दीमुखी सकादम्बा बलाकाद्याः प्लवाः स्मृताः ।
<>प्लवन्ते सलिले यस्मादेते तस्मात् प्लवाः स्मृताः ॥
<>स्थूला कठोरा वृत्ता च यस्याश्चञ्चूपरिस्थिता ।
<>गुटिका चञ्चुसदृशी ज्ञेया नन्दीमुखीति सा ॥
<>प्लवाः पित्तहराः स्निग्धा मधुरा गुरवो हिमाः ।
<>वातश्लेष्मप्रदाश्चापि बलशुक्रकराः सराः ॥’
<>अथ कोषस्थानां गणना गुणाञ्च ।
<>‘शङ्खः शङ्खनखश्चापि शुक्तिशम्बूककर्कटाः ।
<>जीवा एवम्बिधाश्चान्ये कोषस्थाः परिकीर्त्तिताः ॥
<>कोषस्था मधुराः स्निग्धाः पित्तवातहरा हिमाः ।
<>बृंहणा बहुवर्च्चस्का वृष्याश्च बलवर्द्धनाः ॥’
<>अथ पादिनां गणना गुणाश्च ।
<>‘कुम्भीरकूर्म्मनक्राश्च गोधामकरशङ्कराः ।
<>घण्टिकः शिशुमारश्चेत्यादयः पादिनः स्मृताः ॥
<>पादिनोऽपि च ये ते तु कोषस्थानां गुणैः समाः ॥’
<>इति भावप्रकाशः ॥
<>अन्यच्च ।
<>मांसं वातहरं वृष्यं वृं हणं बलवर्द्धनम् ।
<>प्रीणनं गुरु हृद्यञ्च मधुरं रसपाकयोः ॥’
<>तस्योत्पत्तिस्थानमष्टविधं यथा, --
<>‘प्रसह्य भक्षयन्त्यते प्रसहास्तेन कीर्त्तिताः ।
<>भूशया बिलशायित्वादानूपोऽनूपसंश्रयात् ॥
<>जले निवासाज्जलजा जले चर्य्याज्जलेचराः ।
<>स्थलजा जाङ्गलाः प्रोक्ता मृगा जङ्गलचारिणः ॥
<>विकीर्य्य विष्किराश्चैव प्रतुद्य प्रतुदास्तथा ।
<>योनिरष्टविधा ह्येषां मांसानां संप्रकीर्त्तिता ॥’
<>‘प्रसहा भूशयानूपवारिजा वारिचारिणः ।
<>गुरूष्णमधुराः स्निग्धा वातघ्नाः शुक्रवर्द्धनाः ॥
<>लावाद्यो वैष्किरो वर्गः प्रतुदा जाङ्गला मृगाः ।
<>लघवः शीतमधुराः सकषाया हिता नृणाम् ॥’
<>अथ भांसयूषगुणाः ।
[Page3-683-b+ 52]
<>‘रसो मांसस्य चक्षुष्यो वृं हणः प्राणवर्द्धनः ।
<>वृष्यो वातविकारघ्नः स्मृत्योजःस्वरवर्द्धनः ।
<>भग्नविश्लिष्टसन्धीनां क्षतानां व्रणिनां हितः ॥’
<>अथ तैलपक्वमांसगुणाः ।
<>‘मांसं यत्तलसंसिद्ध्वं वीर्य्योष्णं पित्तलं कटु ।
<>अग्निसन्दीपनं रुच्यं दृष्टिनुत् पुष्टिनुद्गुरु ॥’
<>घृतपक्वमांसगुणाः ।
<>‘मांसन्तु घृतसंसिद्धं दृष्टिदं पुष्टिनुल्लघु ।
<>प्रीणनं सर्व्वधातूनां विशेषान्मुखशोषिणाम् ॥’
<>परिशुष्कप्रदिग्धमांसयोर्लक्षणं गुणाश्च ।
<>मांसं बहुघृते भृष्टं सिक्त्रा चोष्णाम्बुना मुहुः ।
<>जीरकाद्यैः समायुक्तं परिशुष्कं तदुच्यते ॥
<>परिशुष्कं स्थिरं स्निग्धं हर्षणं प्रीणनं गुरु ।
<>पित्तघ्नं बलमेधाग्निमांसौजःशुक्रवर्द्धनम् ॥
<>तदेव घनतक्राठ्यं प्रदिग्धं सत्त्रिजातकम् ।
<>प्रदिग्धं बलमांसाग्निवर्द्बनं वातपित्तजित् ॥
<>शूलिकापक्वमांसगुणाः ।
<>‘मांसन्तु शूलिकाप्रोतमङ्गारेण विपाचितम् ।
<>ज्ञेयं गुरुतरं वृष्यं दीप्ताग्नीनां सदा हितम् ॥’
<>वेशवारमांसस्य लक्षणं गुणाश्च ।
<>‘निरस्थि पिशितं पिष्टं सिद्धं गुडघृतान्वितम् ।
<>कृष्णामरिचसंयुक्तं वेशवार इति स्मृतम् ॥
<>वेशवारो गुरुः स्निग्धो बलोपचयवर्द्धनः ।
<>द्रव्येण येन येनेह व्यञ्जनं मत्स्यमांसयोः ।
<>तस्य तस्य तयोश्चैतद्गुणदोषैर्व्विभावयेत् ॥’
<>एकत्र सर्व्वमांसभक्षणदोषो यथा, --
<>‘एकत्र सर्व्वमांसानि विरुध्यन्ते परस्परम् ॥’
<>मांसस्य गुरुत्वं यथा, --
<>‘अन्नादष्टगुणं पिष्टं पिष्टादष्टगुणं पयः ।
<>पयसोऽष्टगुणं मांसं मांसादष्टगुणं घृतम् ।
<>घृतादष्टगुणं तैलं मर्द्दनान्न च भक्षणात् ॥’
<>इति राजवल्लभः ॥
<>वर्ज्जनीयमांसानि यथा, --
<>‘क्रव्यादपक्षिदात्यूहशुकमांसानि वर्जयेत् ।
<>सारसैकशफान् हंसान् बलाकावकटिट्टिभान् ॥
<>कुररं जालपादञ्च खञ्जरीटमृगद्बिजान् ।
<>चासान् मात्स्यान् रक्तपादान् जग्ध्वा वै
<>कामतो नरः ॥
<>बन्धुरं कामतो जग्ध्वा सोपवासस्त्र्यहं वसेत् ।’
<>इति गारुडे ९६ अध्यायः ॥
<>मांसभक्षणे दोषो यथा, --
<>‘लोभात् स्वभक्षणार्थाय जीविनं हन्ति यो नरः ।
<>मज्जाकुण्डे वसेत् सोऽपि तद्भोजी लक्षवर्षकम् ॥
<>ततो भवेत् स शशको मीनश्च सप्तजन्मसु ।
<>तृणादयश्च कर्म्मभ्यस्ततः शुद्धिं लभेद्ध्रुवम् ॥’
<>इति ब्रह्मवैवर्त्ते प्रकृतिखण्डे २७ अध्यायः ॥
<>अपि च ।
<>‘बलाकं हंसदात्यूहं कलविङ्कं शुकं तथा ।
<>कुररञ्च चकोरञ्च जालपादञ्च कोकिलम् ॥
<>चाषञ्च खञ्जरीटञ्च श्येनं गृध्रं तथैव च ।
<>उलूकं चक्रवाकञ्च भाषं पारावतन्त्वपि ॥
<>कपोतं टिटिकञ्चैव ग्रामटिट्टिभमेव च ।
[Page3-683-c+ 52]
<>सिंहव्याघ्रञ्च मार्ज्जारं श्वानं शूकरमेव च ॥
<>शृगालं मर्कटञ्चैव गर्द्दभञ्च न भक्षयेत् ।
<>न भक्षयेत् सर्व्वमृगान् पक्षिणोऽन्यान् वने-
<>चरान् ॥
<>जलेचरान् स्थलेचरान् प्राणिनश्चति धारणा ॥’
<>इति कूर्म्मपुराणे उपविभागे १६ अध्यायः ॥
<>अन्यच्च ।
<>‘नाद्यादविधिना मांसं विधिज्ञो नापदि द्बिजः ।
<>जग्ध्वा ह्यविधिना मांसं प्रेत्य तैरद्यतेऽवशः ॥
<>न तादृशं भवत्येनो मृगहन्तुर्धनार्थिनः ।
<>यादृशं भवति प्रेत्य वृथामांसानि खादतः ॥
<>कुर्य्याद्घृतपशुं साङ्गं कुर्य्यात् पिष्टपशुं तथा ।
<>न त्वेव तु वृथा हन्तुं पशुमिच्छेत् कदाचन ॥
<>यावन्ति पशुरोमाणि तावत्कृत्वो ह मारणम् ।
<>वृथापशुघ्नः प्राप्नोति प्रेत्य जन्मनि जन्मनि ॥
<>नाकृत्वा प्राणिनां हिंसां मांसमुत्पद्यते क्वचित् ।
<>न च प्राणिवधः स्वर्ग्यस्तस्मान्मांसं विवर्ज्जयेत् ॥
<>समुत्पत्तिञ्च मांसस्य वधबन्धौ च देहिनाम् ।
<>प्रसमीक्ष्य निवर्त्तेत सर्व्वमांसस्य भक्षणात् ॥
<>न भक्षयति यो मांसं विधिं हित्वा पिशाचवत् ।
<>स लोकप्रियतां याति व्याधिभिश्च न पीड्यते ॥
<>स्वमांसं परमांसेन यो वर्द्धयितुमिच्छति ।
<>अनभ्यर्च्च्य पितॄन् देवान् ततोऽन्यो नास्त्य-
<>पुण्यकृत् ॥
<>वर्षे वर्षेऽश्वमेधेन यो यजेत शतं समाः ।
<>मांसानि च न खादेद्यस्तयोः पुण्यफलं समम् ॥
<>फलमूलाशनैर्मेध्यैर्मुन्यन्नानाञ्च भोजनैः ।
<>न तत्फलमवाप्नोति यन्मांसपरिवर्ज्जनात् ॥
<>मांसभक्षयितामुत्र यस्य मांसमिहाद्म्यहम् ।
<>एतन्मांसस्य मांसत्वं प्रवदन्ति मनीषिणः ॥
<>यो यस्य मांसमश्नाति स तन्मांसाद उच्यते ।
<>मत्स्यादः सर्व्वमांसादस्तस्मान्मत्स्यान् विव-
<>र्ज्जयेत् ॥’
<>इति मानवे ५ अध्यायः ॥
<>अन्यच्च । श्रीभागवतपञ्चमस्कन्धगद्यम् । ‘ये त्विह
<>वै पुरुषाः पुरुषमेधेन यजन्ते । याश्च स्त्रियो
<>नृपशून् खादन्ति तांश्च ताश्च ते पशवो इह
<>निहता यमसदने यातयन्तो रक्षोगणाः ।
<>शौनिका इव सुधितिना वदायासृक पिबन्तीति ॥’
<>ब्रह्मपुराणम् ।
<>‘पशोस्तु मार्य्यमाणस्य न मांसं ग्राहयेत् क्वचित् ।
<>पृष्ठमांसं गर्भशय्यां शुष्कमांसमथापि वा ॥’
<>महाभारतम् ।
<>‘रोगार्त्तोऽभ्यर्थितो वापि यो मांसं नात्त्य-
<>लोलुपः ।
<>फलमाप्नोत्ययत्नेन सोऽश्वमेधशतस्य च ॥’
<>नन्दिपुराणम् ।
<>‘यश्चोपदेशं कुरुते परस्य तु महात्मनः ।
<>मांसस्य वर्ज्जनफलं सोऽमांसादफलं लभेत् ॥’
<>भविष्यपुराणम् ।
<>‘आमिषं रक्तशाकञ्च यो भुङ्क्ते च रवेर्द्दिने ।
<>सप्तजन्म भवेत् कुष्ठी दरिद्रश्चोपजायते ॥’
[Page3-684-a+ 52]
<>विष्णुपुराणम् ।
<>चतुर्द्दश्यष्टमी चैव अमावास्याथ पूर्णिमा ।
<>पर्व्वाण्येतानि राजेन्द्र ! रविसंक्रान्तिरेव च ॥
<>स्त्रीतैलमांससंभोगी पर्व्वस्वेतेषु वै पुमान् ।
<>विण्मूत्रभोजनं नाम प्रयाति नरकं मृतः ॥’
<>इति तिथ्यादितत्त्वम् ॥
<>अथ मांसभक्षणविधिः ।
<>‘श्राद्धे देवान् पितॄन् प्रार्च्च्य खादन् मांसं
<>न दोषभाक् ।
<>वसेत् स नरके घोरे दिनानि पशुरोमभिः ॥
<>सम्मितानि दुराचारो यो हन्त्यविधिना पशून् ।
<>मांसं संत्यज्य संप्राप्य कामान् याति ततो
<>हरिम् ॥’
<>इति गारुडे ९६ अध्यायः ॥
<>अपि च ।
<>‘गोधा कूर्म्मः शशः खड्गी शल्यकश्चेति
<>सत्तमाः ।
<>भक्ष्यान् पञ्चनखान्नित्यं मनुराह प्रजापतिः ॥
<>मत्स्यान् सशल्कान् भुञ्जीत मांसं रौरवमेव च ।
<>नवेद्य देवताभ्यश्च ब्राह्मणेभ्यश्च नान्यथा ॥
<>मायूरं तैत्तिरञ्चैव कपोतञ्च कपिञ्जलम् ।
<>वार्द्धीनसं वकं भक्ष्यं नीलहंसं पराजिताः ॥
<>सफरः सिंहतुण्डश्च तथा पाठीनरोहितौ ।
<>मत्स्यास्त्वेते समुद्दिष्टा भक्षणाय तपोधनैः ॥
<>प्रोक्षितं भक्षयेदेषां मांसञ्च द्बिजकाम्यया ।
<>यथाविधिनियुक्तश्च प्राणानामपि चात्यये ॥
<>भक्षयन्नपि मांसानि शेषभोजी न लिप्यते ।
<>औषधार्थमशक्तौ वा नियोगाद्यज्ञकारणात् ॥
<>आमन्त्रितस्तु यः श्राद्धे दैवे वा मांसमुत्सृजेत् ।
<>यायन्ति पशुरोमाणि तावतो नरकान् व्रजेत् ॥
<>इति कूर्म्मपुराणे उपविभागे १६ अध्यायः ॥
<>अपि च ।
<>मांसस्यातः प्रवक्ष्यामि विधिं भक्षणवर्ज्जने ।
<>प्रोक्षितं भक्षयेन्मांसं ब्राह्मणानाञ्च काम्यया ॥
<>यथाविधिनियुक्तश्चु प्राणानामेव चात्यये ।
<>प्राणस्थान्नमिदं सर्व्वं प्रजापतिरकल्पयत् ॥
<>स्थावरं जङ्गमञ्चैव सर्व्वं प्राणस्य भोजनम् ।
<>चराणामन्नमचरा दंष्ट्रिणामप्यदंष्ट्रिणः ॥
<>अहस्ताश्च सहस्तानां शूराणाञ्चैव भीरवः ।
<>नात्ता दुष्यत्यदन्नाद्यान् प्राणिनोऽहन्यहन्यपि ॥
<>धात्रैव सृष्टा ह्याद्याश्च प्राणिनोत्तार एव च ।
<>यज्ञाय जग्धिर्मांसस्येत्येष दैवो विधिः स्मृतः ॥
<>अतोऽन्यथा प्रवृत्तिस्तु राक्षसो विधिरुच्यते ।
<>क्रीत्वा स्वयं वाप्युत्पाद्य परोपकृतमेव वा ।
<>देवान् पितॄनर्च्चयित्वा खादन् मांसं न दुष्यति ॥
<>नियुक्तस्तु यथान्यायं यो मांसं नात्ति मानवः ।
<>स प्रेत्य पशुतां याति सम्भवानेकविंशतिम् ॥
<>न मांसभक्षणे दोषो न मद्ये न च मैथुने ।
<>प्रवृत्तिरेषा भूतानां निवृत्तिस्तु महाफला ॥’
<>इति मानवे ५ अध्यायः ॥ * ॥
<>देवीपुराणम् ।
<>‘अष्टम्ॐ समुपोष्यैव नवम्यामपरेऽहनि ।
[Page3-684-b+ 52]
<>मत्स्यमांसोपहारेण दद्यान्नैवेद्यमुत्तमम् ।
<>तेनैव विधिनान्नन्तु स्वयं भुञ्जीत नान्यथा ॥
<>याज्ञवल्क्यः ।
<>‘प्राणात्यये तथा श्राद्धे प्रोक्षितं द्बिजकाम्यया ।
<>देवान् पितॄन् समभ्यर्च्च्य खादन् मांसं न
<>दोषभाक् ॥’
<>यमः ।
<>‘भक्षयेत् प्रोक्षितं मांसं सकृत् ब्राह्मणकाम्यया ।
<>दैवे नियुक्तः श्राद्धे वा नियमे च विवर्ज्जयेत् ॥’
<>इति तिथ्यादितत्त्वम् ॥ * ॥
<>भाक्तामिषं यथा, --
<>‘गोवर्ज्ज्यमामिषं क्षीरं फले जम्बीरमामिषम् ।
<>आमिषं रक्तशाकञ्च सर्व्वञ्च दग्धमामिषम् ॥’
<>गोवर्ज्ज्यमामिषं क्षीरमित्यत्र पत्राणामामिषं
<>पर्णमिति च पाठः । इति कर्म्मलोचनः ॥
<>(अस्योत्पत्तिर्यथा, --
<>‘रसाद्रक्तं ततो मांसं मांसान् मेदः प्रजायते ॥’
<>इति सुश्रुते सूत्रस्थाने १४ अध्याये ॥)
<LEND>
