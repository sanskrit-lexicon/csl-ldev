<L>31658<pc>4-308<k1>वस्तिः<k2>वस्तिः
वस्तिः¦, पुं, स्त्री, (वसति मूत्रादिकमत्र । वस् +
<>“वसेस्तिः ।” उणा० ४ । १७९ । इति तिः ।)
<>नाभेरधोभागः । इत्यमरः ॥ वस्ते आच्छादयति
<>मूत्राशयपुटं वस्तिः । वस ल स्तृतौ नाम्नीति
<>तिक् । मूत्राशयपुटो वस्तिरिति रत्नमाला ।
<>इति तट्टीकायां भरतः ॥ * ॥ अथ वस्ति-
<>विधिः ।
<>“वस्तिर्द्विधानुवासाख्यो निरूहश्च ततः परः ।
<>यः स्नेहैर्दीयते स स्यादनुवासननामकः ॥
<>कषायक्षारतैलैर्यो निरूहः स निगद्यते ।
<>वस्तिभिर्दीयते यस्मात् तस्माद्बस्तिरिति स्मृतः ॥”
<>वस्तिभिः मृगादीनां मूत्राशयैः ।
<>“तत्रानुवासनाख्यो हि वस्तिर्यः सोऽत्र कथ्यते ।
<>अनुवासनभेदश्च मात्रावस्तिरुदीरितः ॥
<>पलद्वयं तस्य मात्रा तस्मादर्द्धापि वा भवेत् ।
<>अनुवास्यस्तु रूक्षः स्यात्तीक्ष्णाग्निः केवला-
<>निली ॥
<>नानुवास्यस्तु कुष्ठी स्यान्मेही स्थूलस्तथोदरी ।
<>नास्थाप्या नानुवास्याः स्युरजीर्णोन्मादतृड्-
<>युताः ॥
<>शोथमूर्च्छारुचिभयश्वासकासक्षयातुराः ।
<>नेत्रं कार्य्यं सुवर्णादिधातुभिर्वृक्षवेणुभिः ।
<>नलैर्दन्तैर्विषाणाग्रैर्मणिभिर्वा विधीयते ॥”
<>नेत्रं नाडी । तथा च विश्वप्रकाशे ।
<>नेत्रं पथि गुणे वस्त्रे तरुमूले विलोचने ।
<>नेत्रबन्धे च नाड्याञ्च नेत्रो नेतरि भेदवदिति ॥
<>“एकवर्षात्तु षड्वर्षं यावन्मानं षडङ्गुलम् ।
<>ततो द्बादशकं यावन्मानं स्यादष्टसंमितम् ॥
<>ततः परं द्वादशभिरङ्गुलैर्नेत्रदीर्घता ।
<>मुद्गच्छिद्रं कलायाभं छिद्रं कोलास्थिरन्ध्रकम् ॥
<>यथासंख्यं भवेन्नेत्रं श्लक्ष्णं गोपुच्छसन्निभम् ॥”
<>मूले स्थूलम् । ततः क्रमात् कृशम् । मुद्गच्छिद्रादि-
<>प्रमाणं नेत्रं क्रमेण षड्वर्षाय द्वादशवर्षाय
<>तदूर्द्धवर्षाय ज्ञेयम् ।
<>“आतुराङ्गुष्ठमानेन मूले स्थूलं विधीयते ।
<>कनिष्ठिकापरीणाहमग्रे च गुटिकामुखम् ॥”
<>परिणाहोऽत्र स्थौल्यम् ।
<>“तन्मूले कर्णिके द्वे च कार्य्ये भागाच्चतुर्थकात् ।
<>कर्णिका गवादिकर्णवत् । कर्णिका छत्राकारा
<>गुदाधिकान्तःप्रवेशरोधिनी कर्णिकेति । कर्णि-
<>काकारत्वात् कर्णिकेति कथ्यते ।
[Page4-309-a+ 52]
<>“योजयेत्तत्र वस्तिञ्च बन्धद्वयविधानतः ।
<>मृगाजशूकरगवां महिषस्यापि वा भवेत् ॥”
<>वस्तिरिति शेषः ।
<>“मूत्रको यस्य वस्तिस्तु तदलाभे तु चर्म्मजः ।
<>कषायरक्तः समृदुर्वस्तिःस्निग्धो दृढो हितः ॥
<>व्रणवस्तेस्तु नेत्रं स्यात् श्लक्ष्णमष्टाङ्गुलोन्मितम् ।
<>मुद्गच्छिद्रं गृध्रपक्षनालिकापरिणाहि च ॥
<>शरीरोपचयं वर्णं बलमारोग्यमायुषः ।
<>कुरुते परिवृद्धिञ्च वस्तिः सम्यगुपासितः ॥
<>दिवा शीते वसन्ते च स्नेहवस्तिः प्रदीयते ।
<>ग्रीष्मवर्षाशरत्काले रात्रौ स्यादनुवासनम् ।
<>बवातिस्निग्धमशनं भोजयित्वानुवासयेत् ।
<>मदं मूर्च्छाञ्च जनयेत् द्बिधा स्नेहप्रयोजितः ॥”
<>द्विधाभाजने वस्तौ च ।
<>“रूक्षं भुक्तवतोऽत्यन्तं बलं वर्णञ्च हापयेत् ।
<>युक्तस्ने हमतो जन्तुं भोजयित्वानुवासयेत् ॥”
<>युक्तस्नेहं यथोचितस्नेहं भोज्यं भोजयित्वा
<>इत्यर्थः ।
<>“हीनमात्रावुभौ वस्ती नातिकार्य्यकरौ स्मृतौ ।
<>अतिमात्रौ तथानाहक्लमातिसारकारकौ ॥”
<>उभौ वस्ती अनुवासननिरूहाख्यौ ।
<>“उत्तमा स्यात् पलैः षड्भिर्मध्यमा स्यात्
<>पलैस्त्रिभिः ।
<>पलद्वयेन हीना स्यादुक्ता मात्रानुवासने ॥” * ॥
<>अथ स्नेहवस्तिः ।
<>“शताह्वासैन्धवाभ्यां च देयं स्नेहे च चूर्णकम् ।
<>तन्मात्रोत्तममध्यान्त्याः षट्चतुर्द्वयमाषकैः ॥
<>विरेचनात् सप्तरात्रे गते जातबलाय च ।
<>भुक्तान्नायानुवास्याय वस्तिर्देयोऽनुवासनः ॥
<>अथानुवास्यं स्वभ्यक्तमुष्णाम्बुस्वेदितं शनैः ।
<>भोजयित्वा यथाशास्त्रं कृतं चंक्रमणं ततः ॥
<>उत्सृष्टानिलविण्मूत्रं योजयेत् स्नेहवस्तिना ॥”
<>उष्णाम्बस्वेदितं उष्णाम्बुना स्नापितम् ।
<>“सुप्तस्य वामपार्श्वेन वामजङ्घाप्रसारिणः ।
<>कुञ्चितापरजङ्घस्य नेत्रं स्निग्धे गुदे न्यसेत् ॥
<>ऊर्द्ध्वं वस्तिमुखं मूत्रैर्व्वामहस्तेन धारयेत् ।
<>पीडयेद्दक्षिणेनैव मध्यवेगेन धीरधीः ॥
<>जृम्भाकासक्षवादींश्च वस्तिकाले न कारयेत् ।
<>त्रिंशन्मात्रामितः कालः प्रोक्तो वस्तेस्तु पीडने ॥
<>ततः प्रणिहिते स्नेहे उत्तानो वाक्शतं भवेत् ।
<>स्वजानुनः करावर्त्तं कुर्य्याच्छोटिकया युतम् ॥
<>एषा मात्रा भवेदेका सर्व्वत्रैवैष निश्चयः ।
<>निमेषोन्मेषणं पुंसामङ्गुल्या छोटिकाथ वा ॥
<>गुर्व्वक्षरोच्चारणं वा वाङ्मात्रेयं स्मृता बुधैः ।
<>प्रसारितैः सर्व्वगात्रैर्यथावीर्यं प्रसर्पति ॥”
<>यथावीर्य्यं स्नेहादि ।
<>“ताडयेत्तलयोरेनं त्रींस्त्रीन् वारान् शनैः
<>शनैः ।
<>स्फिचोश्चैव तथा श्रोणीं शय्याञ्चैवोत्क्षिपेत्ततः ॥
<>स्फिचोश्चैनं स्वपार्ष्णिभ्यां पूर्व्ववत्ताडयेद्बुधः ।
<>शय्याञ्च पादतस्तस्य त्रीन् वारानुत्क्षिपेत्ततः ।
<>जाते विधाने तु ततः कुर्य्यान्निद्रां यथासुखम् ॥
[Page4-309-b+ 52]
<>सानिलः सपुरीषश्च स्नेहः प्रत्येति यस्य तु ।
<>उपद्रवं विना शीघ्रं स सम्यगनुवासितः ॥”
<>उपद्रवस्थाने उषचोषाविति सुश्रुते पाठः ।
<>“जीर्णान्नमथ सायाह्ने स्नेहे प्रत्यागते पुनः ।
<>लघ्वन्नं भोजयेत् कामं दीप्ताग्निस्तु नरो यदि ॥
<>अनुवासिताय देयमितरेऽह्नि सुखोदकम् ।
<>धान्यशुण्ठीकषायं वा स्नेहव्यापत्तिनाशनम् ॥”
<>सुखोदकमुष्णोदकम् । व्यापत्तिर्व्याधिः ।
<>“अनेन विधिना षड्वा सप्त वाष्टौ नवापि वा ।
<>विधेया वस्तयस्तेषामन्ते चैव निरूहणम् ॥
<>दत्तस्तु प्रथमो वस्तिः स्नेहयेद्वस्तिवङ्क्षणौ ।
<>सम्यग्दत्तो द्बितीयस्तु मूर्द्धस्थमनिलं जयेत् ॥
<>बलं वर्णञ्च जनयेत् तृतीयस्तु प्रयोजितः ।
<>चतुर्थपञ्चमौ दत्तौ स्नेहयेतां वसासृजी ॥
<>षष्ठो मांसं स्नेहयति सप्तमो मेद एव च ।
<>अष्टमो नवमश्चापि मज्जानञ्च यथाक्रमम् ॥”
<>यथाक्रममिति वचनादष्टमोऽस्थि स्नेहयेत् ।
<>“एवं शुक्रगतान् दोषान् द्बिगुणः साधु साध-
<>येत् ॥
<>द्विगुणः अष्टादशदिवसाधिको वस्तिः ।
<>“अष्टादशाष्टादशकान् वस्तीनां यो निषेवते ।
<>स कुञ्जरबलोऽश्वस्य रये तुल्योऽमरप्रभः ॥
<>रूक्षाय बहुवाताय स्नेहवस्तिं दिने दिने ।
<>दद्याद्वैद्यस्तथान्येषामग्र्यावाधभयात्त्र्यहात् ॥
<>स्नेहोऽल्पमात्रो रूक्षाणां दीर्घकालमनत्ययः ।”
<>अनत्ययोऽवाधकः ।
<>“तथा निरूहः स्निग्धानां मलमात्रः प्रशस्यते ॥
<>अथवा यस्य तत्कालं स्नेहो निर्याति केवलः ।
<>तस्यान्योऽल्पतरो देयो नहि स्निह्यति तिष्ठति ॥”
<>स्निह्यति स्नेग्धे तिष्ठति दत्तस्नेह इति शेषः ।
<>“अशुद्धस्य मलोन्मिश्रः स्नेहो नैति यदा पुनः ।
<>तदाङ्गवेदनाध्माने शूलं श्वासश्च जायते ॥
<>पक्वाशये गुरुत्वञ्च तत्र दद्यान्निरूहणम् ।
<>तीक्ष्णं तीक्ष्णौषधैर्युक्ता फलवर्त्तिर्हिताथवा ॥
<>यथानुलोमगोवायुर्मलं स्नेहश्च जायते ।
<>तथा विरेचनं दद्यात् तीक्ष्णं नस्यं च शस्यते ॥
<>यस्य नोपद्रवं कुर्य्यात् स्नेहवस्तिर्विनिःसृतः ।
<>सर्व्वोऽल्पो वा वृतो रौक्ष्यादुपेक्ष्यः स विजानता ॥
<>अनायातं त्वहोरात्रे स्नेहं संशोधनैर्हरेत् ।
<>स्नेहवस्तावनायाते नाल्पः स्नेहो विधीयते ॥
<>गुडूच्येरण्डपूतीकभार्गीवृष्याकरौहिषम् ।
<>शतावरीसहचरं काकनासां पलोन्मिताम् ॥
<>यवमायातसीकोलकुलत्थात् प्रसृतोन्मितात् ।
<>चतुर्द्रोणेऽम्भसः पक्त्वा द्रोणशेषेण तेन च ॥
<>पचेत्तैलाढकं पेष्यैर्जीवनीयैः पलोन्मितैः ।
<>अनुवासनमेतद्धि सर्व्ववातविकारनुत् ॥”
<>पूतिकः करञ्जः । रौहिषं रोहिष इति सुगन्ध-
<>तृणविशेषः । काकनासा कौयाठोठी । प्रसृतं
<>पलद्वयम् ।
<>“षट्सप्ततिव्यापदस्तु जायन्ते वस्तिकर्म्मणः ।
<>दूषितात् समुदायेन ताश्चिकित्सास्तु सुश्रुतात् ॥”
<>समुदायेन अनुचितनेत्रादिसामग्र्या ।
[Page4-309-c+ 52]
<>“पानाहारविहाराश्च वस्तिकर्म्मणि कृत्स्नशः ।
<>स्ने हपानसमाः कार्य्या नात्र कार्य्या विचा-
<>रणा ॥” * ॥
<>अथ निरूहवस्तिविधिः ।
<>“निरूहवस्तिर्बहुधा भिद्यते कारणान्तरैः ।
<>तैरेव तस्य नामानि कृतानि मुनिपुङ्गवैः ॥”
<>कारणान्तरैः समवायिकारणभेदैः ।
<>“निरूहस्यापरं नाम प्रोक्तमास्थापनं बुधैः ।
<>स्वस्थानस्थापनाद्दोषधातूनां स्थापनं मतम् ॥
<>निरूहस्य प्रमाणञ्च प्रस्थः पादोत्तरं परन् ।
<>मध्यमं प्रस्थमुद्दिष्टं हीनञ्च कुडवास्त्रयः ॥”
<>परं श्रेष्ठम् ।
<>“अतिस्निग्धोऽक्लिष्टदोषः क्षतोरस्कः कृशस्तथा ।”
<>अक्लिष्टदोषः अनुत्क्लिष्टदोषः । अदत्तोत्क्लेशन
<>इति यावत् । क्षतोरस्कः उरःक्षतवान् ।
<>“आध्मानच्छर्दिहिक्वार्शः शोथश्वासप्रपीडितः ।
<>गुदशोफातिसारार्त्तो विसूचीकुष्ठसंयुतः ॥
<>गर्भिणी मधुमेही च नास्थाप्याश्च जलोदरी ।
<>वातव्याधावुदावर्त्ते वातासृग्विषमज्वरे ॥
<>मूर्च्छातृष्णोदरानाहमूत्रकृच्छ्राश्मरीषु च ।
<>वृद्धसृग्दरमन्दाग्निप्रमेहेषु निरूहणम् ॥
<>शूलेऽम्लपित्ते हृद्रोगे योजयेद्बिधिवद्बुधः ।
<>उत्सृष्टानिलविण्मूत्रस्निग्धं स्विन्नमभोजितम् ॥
<>मध्याह्ने गृहमध्ये च यथायोग्यं निरूहयेत् ।”
<>स्निग्धं स्वभ्यक्तम् । स्विन्नं उष्णाम्बुस्नपितम् ।
<>“स्नेहवस्तिविधानेन बुधः कुर्य्यान्निरूहणम् ॥
<>जाते निरूहे च ततो भवेदुत्कटकासनः ।
<>तिष्ठेन्मुहूर्त्तमात्रन्तु निरूहागमनेच्छया ॥”
<>अत्र मुहूर्त्तमात्रशब्दे नैतदपि बोधितम् ।
<>निरूहप्रत्यागमनकालो मुहूर्त्तमात्रः ।
<>“अनायातं मुहूर्त्तात्तु निरूहं शोधनैर्हरेत् ।
<>निरूहैरेव मतिमान् क्षारमूत्राम्लसैन्धवैः ॥
<>यस्य क्रमेण गच्छन्ति विट्पित्तकफवायवः ।
<>ला ञ्चोपजायेत सुनिरूढं तमादिशेत् ॥
<>विविक्तता मनस्तुष्टिः स्निग्धता व्याधिनिग्रहः ।
<>आस्थापनस्नेहवस्त्योः सम्यग्दाने तु लक्ष-
<>णम् ॥”
<>विविक्तता दत्तौषधनिःसरणम् ।
<>“अनेन विधिना युञ्ज्यान्निरूहं वस्तिदानवित् ।
<>द्बितीयं वा तृतीयं वा चतुर्थं वा यथोचितम् ॥
<>सस्नेह एकः पवने पित्ते द्वौ पयसा सह ।
<>कषायकटुका मूत्रा कफे तृष्णास्त्रयो हिताः ॥
<>पित्तश्लेष्मानिलाविष्टं क्षीरयूषरसैः क्रमात् ।
<>निरूहं भोजयित्वा च ततस्तमनुवासयेत् ॥
<>सुकुमारस्य वृद्धस्य बालस्य च मृदुर्हितः ।
<>वस्तिस्तीक्ष्णा प्रयुक्ता हि तेषां हन्याद्बला-
<>युषी ॥
<>दद्यादुत्क्लेशनं पूर्व्वं मध्ये दोषहरं ततः ।
<>पश्चात् संशमनीयञ्च दद्याद्बस्तिं विचक्षणः ॥
<>एरण्डबीजं मधुकं पिप्पली सैन्धवं वचा ।
<>हपुषा फलकल्कश्च वस्तिरुत्क्लेशनः स्मृतः ॥”
<>इत्युत्क्लेशनवस्तिः ॥ * ॥
[Page4-310-a+ 52]
<>“शताह्वा मधुकं विल्वं कौटजं फलमेव च ।
<>सकाञ्जिकः सगोमूत्रो वस्तिर्दोषहरः स्मृतः ॥”
<>इति दोषहरवस्तिः ॥ * ॥
<>“प्रियङ्गुर्मधुकं मुस्ता तथैव च रसाञ्जनम् ।
<>सक्षीरः शस्यते वस्तिर्दोषाणां शमनः स्मृतः ॥”
<>इति शमनवस्तिः ॥ * ॥
<>“त्रिफलाक्वाथगोमूत्रक्षौद्रक्षारसमायुताः ।
<>ऊषकादिप्रतीवाया वस्तयो लेखनाः स्मृताः ॥”
<>ऊषकादिप्रतीवायाः ऊषकादिगणविशेषचूर्ण-
<>प्रक्षेपाः । इति लेखनवस्तयः ॥ * ॥
<>“बृंहणद्रव्यनिःक्वाथैः कल्कैर्मधुरकैर्युताः ।
<>सर्पिर्मांसरसोपेता वस्तयो बृंहणाः स्मृताः ॥”
<>इति वृंहणवस्तयः ॥ * ॥
<>“वदर्य्यैरावतीशेलुशाल्मलीपुष्पजाङ्कुराः ।”
<>ऐरावती नाराङ्गी । शेलुः बहुवारः ।
<>क्षीरसिद्धाः क्षौद्रयुक्ता नाम्ना पिच्छिलसंज्ञिताः ॥
<>अजोरभ्रैणरुधिरैर्युक्ता देया विचक्षणैः ।”
<>अजश्छागः । उरभ्रो मेषः । एणः कृष्णमृगः ।
<>“मात्रा पच्छिलवस्तीनां पलैर्द्बादशभिर्मता ॥”
<>इति पिच्छिलावस्तयः ॥ * ॥
<>“दत्त्वादौ सैन्धवस्याक्षं मधुनः प्रसृतिद्वयम् ।
<>विनिर्मथ्य ततो दद्यात् स्नेहस्य प्रसृतित्रयम् ॥
<>एकीभूते ततः स्नेहे कल्कस्य प्रसृतिं क्षिपेत् ।
<>संमूर्च्छिते कषायन्तु चतुःप्रसृतिसम्मितम् ॥
<>गृह्णीयाच्च तदावापमन्ते द्विप्रसृतोन्मितम् ।
<>क्षिप्त्वा विमथ्य दद्याच्च निरूहं कुशलो भिषक् ॥
<>एवं प्रकल्पितो वस्तिर्द्बादशप्रसृतो भवेत् ।
<>वाते चतुःपलं क्षौद्रं दद्यात् स्नेहस्य षट्पलम् ॥
<>पित्ते चतुःपलं क्षौद्रं स्नेहं दद्यात् पलत्रयम् ।
<>कफे तु षट्पलं क्षौद्रं क्षिपेत् स्नेहं चतुः-
<>पलम् ॥”
<>इति निरूहमात्रा ॥
<>“एरण्डक्वाथतुल्यांशं मधु तैलं पलाष्टकम् ।
<>शतपुष्पापलार्द्धेन सैन्धवार्द्धेन संयुतम् ॥
<>मधुतैलिकसंज्ञोऽयं वस्तिर्दारुविलोडितः ।
<>मेदोगुल्मकृमिप्लीहमलोदावर्त्तनाशनः ॥
<>बलवर्णकरश्चैव वृष्यो दीपनबृंहणः ॥”
<>इति मधुतैलिकवस्तिः ॥
<>“क्षौद्राज्यक्षीरतैलानां प्रसृतं प्रसृतं भवेत् ।
<>हपुषा सैन्धवाक्षांशो वस्तिः स्याद्यापनः
<>परः ॥”
<>यापनः सारकः । इति यापनवस्तिः ॥ * ॥
<>“एरण्डमूलनिष्क्वाथो मधु तैलं ससैन्धवम् ।
<>एष युक्तरथो वस्तिः सवचापिप्पलीफलः ॥”
<>इति युक्तरथवस्तिः ॥
<>“पञ्चमूलस्य निष्क्वाथस्तैलं मागधिका मधु ।
<>ससैन्धवः सयष्ट्याह्वः सिद्धवस्तिरिति स्मृतः ॥”
<>इति सिद्धवस्तिः ॥
<>“स्नानमुष्णोदकैः कुर्य्याद्दिवास्वप्नमजीर्णताम् ।
<>वर्ज्जयेदपरं सर्व्वमाचरेत् स्नेहवस्तिवत् ॥”
<>अथोत्तरवस्तिविधिः ।
<>“अतः परं प्रवक्ष्यामि वस्तिमुत्तरसंज्ञितम् ।
[Page4-310-b+ 52]
<>निरूहादुत्तरो यस्मात्तस्मादुत्तरसंज्ञकः ॥
<>द्वादशाङ्गुलकं नेत्रं मध्ये च कृतकर्णिकम् ।
<>मालतीपुष्पवृन्ताभं छिद्रं सर्षपनिर्गमम् ॥
<>पञ्चविंशतिवर्षाणामधोमात्रा द्विकार्षिका ।
<>तदूर्द्धं प्रलमात्रा च स्नेहस्योक्ता भिषग्वरैः ॥
<>अथ स्थापनशुद्धस्य तृप्तस्य स्नानभोजनैः ।
<>स्थितस्य जानुमात्रेण पीठेऽन्विष्य शलाकया ॥
<>स्निग्धया मेढ्रमार्गन्तु ततो नेत्रं नियोजयेत् ।
<>शनैः शनैर्घृताभ्यक्ते मेढ्ररन्ध्रेऽङ्गुलानि षट् ॥
<>ततोऽवपीडयेद्वस्तिं शनैर्नेत्रं विनिर्हरेत् ।
<>ततः प्रत्यागते स्नेहे स्नेहवस्तिक्रमो हितः ॥
<>स्त्रीणां कनिष्ठिकास्थूलं नेत्रं कुर्य्याद्दशाङ्गुलम् ।
<>मुहुः प्रवेशं योज्यञ्च योन्यन्तश्चतुरङ्गुलम् ॥
<>द्व्यङ्गुलं मूत्रमार्गे च सूक्ष्मनेत्रं वियोजयेत् ।
<>मूत्रकृच्छ्रविकारेषु बालानां त्वेकमङ्गुलम् ॥
<>शनैर्निष्क्रम्यमाधेयं सूक्ष्मं नेत्रं विचक्षणैः ।”
<>मालतीपुष्पवृन्ताभं नेत्रमित्युक्तत्वात् पुनः सूक्ष्म-
<>शब्दाभिधाने बालानां ततोऽपि नेत्रस्य सूक्ष्मता-
<>बोधनार्थम् ।
<>“योनिमार्गेषु नारीनां स्ने हमात्रा द्विपालिका ॥
<>मूत्रमार्गे पलोन्माना बालानाञ्च द्विकार्षिकी ।
<>उत्तानायै स्त्रियै दद्यात् ऊर्द्ध्वजान्वै विचक्षणः ॥
<>अप्रत्यागच्छति भिषक् वस्तावुत्तरसंज्ञिते ।
<>भूयो वस्तिं विदध्याच्च संयुक्तं शोधनैर्गुणैः ॥
<>फलवस्तिं विदध्याद्वा योनिमार्गे दृढं भिषक् ।
<>सूत्रैर्विनिर्म्मितां स्निग्धां शोधनद्रव्यसंयुताम् ॥
<>दह्यमाने तथा वस्तौ दद्याद्वस्तिं विशारदः ।
<>क्षीरिवृक्षकषायेण पयसा शीतलेन वा ॥”
<>दह्यमाने वस्तौ यस्मिन् स्थाने वस्तिर्दत्तस्तस्मिन्
<>दह्यमाने ।
<>“वस्तिः शुक्ररुजः पुंसां स्त्रीणामार्त्तवजा रुजः ।
<>हन्यादुत्तरवस्तिस्तु नोचिता मेहिनां क्वचित् ॥
<>सम्यग्दत्तस्य लिङ्गानि व्यापदक्रम एव च ।
<>वस्तेरुत्तरसंज्ञस्य समानः स्नेहवस्तिना ॥” * ॥
<>अथ फलवर्त्तिविधिः ।
<>“घृताभ्यक्ते गुदे क्षिप्त्वा श्लक्ष्णा स्वाङ्गुष्ठसन्निभा ।
<>मलप्रवर्त्तिनी वर्त्तिः फलवर्त्तिश्च सा स्मृता ॥”
<>इति भावप्रकाशः ॥ * ॥
<>(“चतुरङ्गुलां वेणुमयीं नाडीं प्रतिलक्षणं कृत्वा
<>तया वस्तिप्रतिकर्म्म कुर्य्यात् ।
<>नातिचोष्णे च काले च न शीते न च भोजिते ।
<>न निद्रालौ च मूत्रार्त्ते विष्ठार्त्ते न च वेदभाक् ॥
<>वस्तिकर्म्म निरूहञ्च कारयेत्तं निरस्य च ।
<>आदौ मूत्रविष्ठोत्सर्गं कृत्वा गुदं प्रक्षाल्य नाति
<>शिथिलशय्यायां शाययित्वा वामाङ्गे वामपादं
<>दक्षिणाङ्गे दक्षिणपादञ्च सङ्कोच्य जङ्घोपरि-
<>संस्थाप्य गुदाभ्यन्तरे द्व्यङ्गुलमात्रां नाडीं सुधीः
<>सञ्चारयेत् । ततः शनैः शनैर्वस्तिं निष्पीड्य
<>द्विपलपरिमिततैलेन निरूहं कुर्य्यात् । निरुहा-
<>नन्तरं शनैः शनैरुत्तानं शाययित्वा ऊर्द्ध्वी
<>कृत्य च पश्चात् सङ्कोच्य पाणिभिः पञ्च वारान्
<>स्फिक्पिण्डान् त्रोटयेत् । ततः स्वस्थं कृत्वा
[Page4-310-c+ 52]
<>क्षणेनाप्यामाशयं मलस्थानं बोधयति । वस्त्यु-
<>दरवातान् दोषान् निवारयति । पण्डितास्तं
<>वस्तिनिरूहं तद्वस्तिकर्म्म च विदुः ।” इति
<>हारीते सूत्रस्थाने तृतीयेऽध्याये ॥
<>“कृतक्षणं शैलवरस्य रम्ये
<>स्थितं धनेशायतनस्य पार्श्वे ।
<>महर्षिसंधैर्वृतमग्निवेशः
<>पुनर्व्वसुम्प्राञ्जलिरन्वपृच्छत् ॥
<>वस्तिर्नरेभ्यः किमपेक्ष्य दत्तः
<>स्यात् सिद्धिमान् किन्नयनस्य नेत्रम् ।
<>कीदृक् प्रमाणाकृति किङ्गुणञ्च
<>केषाञ्च किं योनिगुणश्च वस्तिः ॥
<>निरूहकर्म्म प्रणिधानमात्राः
<>स्नेहस्य वा काः शमने विधिः कः ।
<>के वस्तयः केषु मता इतीदं
<>श्रुत्वोत्तरं प्राह वचो महर्षिः ॥
<>समीक्ष्य दोषौषधदेशकाल-
<>सात्म्याग्निसत्त्वौकवयोबलानि ।
<>वस्तिः प्रयुक्तो नियतं गुणाय
<>स्युः सर्व्वकर्म्माणि च सिद्धिमन्ति ॥
<>सुवर्णरूप्यत्रपुताम्रवीतिं
<>कांस्यास्थिशस्त्रद्रुमवेणुदन्तैः ।
<>नलैर्व्विषाणैर्मणिभिश्च तैस्तैः
<>कार्य्याणि नेत्राणि सुकर्णिकानि ॥
<>षड्द्वादशाष्टाङ्गुलसम्मितानि
<>षड्विंशतिर्द्वादशवर्षजानाम् ।
<>स्युर्मुद्गकर्कन्धुसतीनवाहि-
<>छिद्राणि वर्त्त्या पिहितानि चापि ॥
<>यथावयोऽङ्गुष्ठकनिष्ठिकाभ्यां
<>मूलाग्रयोः स्युः परिणाहवन्ति ।
<>ऋजूनि गोपुच्छसमाकृतीनि
<>श्लक्ष्णानि च स्युर्गुलिकामुखानि ॥
<>स्यात् कर्णिकैकाग्रचतुर्थभागे
<>मूलाश्रिते वस्तिनिबन्धने द्बे ।
<>जरद्गवो माहिषहारिणो वा
<>स्यात् शौकरो वस्तिरजस्य वापि ॥
<>दृढस्तनुर्नष्टशिरो विगन्धः
<>कषायरक्तः सुमृदुः सुशुद्धः ।
<>नृणां वयो वीक्ष्य यथानुरूपं
<>नेत्रेषु योज्यस्तु सुबद्धसूत्रः ॥
<>वस्तेरमावे प्लवानां गलो वा
<>स्यादङ्कपादः सुघनः पटो वा ।
<>आस्थापनार्हं पुरुषं विधिज्ञः
<>समीक्ष्य पुण्येऽहनि शुक्लपक्षे ॥
<>प्रशस्तनक्षत्रमुहूर्त्तयोगे
<>जीर्णान्नमेकाग्रमुपक्रमेत ।
<>बालां गुडूचीं त्रिफलां सरास्नां
<>द्वे पञ्च मूले च पलोन्मितानि ॥
<>अष्टौ पलान्यर्द्धतुलाञ्च मांसा-
<>च्छागात् पचेदप्सु चतुर्थशेषम् ।
<>पूतं यवानीफलविल्वकुष्ठ-
<>वचाशताह्वा घनपिप्पलीनाम् ॥
[Page4-311-a+ 52]
<>कल्कैर्गुडक्षौद्रयुतैः स तैलै-
<>र्युतं सुखोष्णं तु पिचुप्रमाणैः ।
<>गुडोत्पलं द्बिप्रसृतान्तु मात्रां
<>स्नेहस्य युक्त्या मधुसैन्धवादि ॥
<>प्रक्षिप्य वस्तौ मथितं खजेन
<>सुबद्धमुच्छाम्य च निर्व्व्यलीकम् ।
<>अङ्गुष्ठमध्येन मुखं पिधाय
<>नेत्राग्रसंस्थामपनीयवर्त्तिम् ॥
<>तैलाक्तगात्रं कृतमत्र विट्कं
<>नाति क्षुधार्त्तं शयने मनुष्यम् ।
<>समेऽथ वेधन्नतशैरसेवा
<>नात्युच्छ्रिते स्वास्तरणोपपन्ने ॥
<>सव्येन पार्श्वेन सुखं शयानं
<>कृत्वर्ज्जुदेहं स्वभुजोपधानम् ।
<>निकुच्च्य सव्येतरमस्य सक्थि
<>वामं प्रसार्य्य प्रणयेत्ततस्तम् ॥
<>स्निग्धे गुदे नेत्रचतुर्थभागं
<>स्निग्धं शनैर्मृद्वृजुपृष्ठवंशम् ।
<>अकम्पनावेपनलाधवादीन्
<>पाण्योर्गुणांश्चापि विदर्शयन् हि ॥
<>प्रपीड्य चैकग्रहणेन दत्तं
<>नेत्रं शनैरेव ततोऽवकर्षेत् ।
<>तिर्य्यक्प्रणीते तु न याति धारा
<>गुदव्रणः स्याच्चरिते च नेत्रे ॥
<>दत्तः शनैर्नाशयमेति वस्तिः
<>कण्ठं प्रधावत्यतिपीडितश्च ।
<>शीतस्त्वतिस्तम्भकरो विदाहं
<>मूर्च्छाञ्च कुर्य्यादतिमात्रमुष्णः ।
<>स्निग्धोऽतिजाड्यं पवनन्तु रुक्ष-
<>स्तन्वल्पमात्रा लवणस्त्वयोगम् ।
<>करोति मात्राभ्यधिकोऽतियोगं
<>क्षामन्तु सान्द्रः सुचिरेण चेति ॥
<>दाहातिसारौ लवणोऽतिकुर्य्या-
<>त्तस्मात् प्रयुक्तं सममेव दद्यात् ।
<>पूर्व्वं हि योज्यं मधुसैन्धवन्तु
<>स्नेहं विनिर्मथ्य ततोऽनुकल्कम् ॥
<>विमथ्य संयुज्य पुनद्रवैस्तत्
<>वस्तौ निदध्यान्मथितं खजेन ।
<>आमाशयोऽग्निर्ग्रहणीगुदञ्च
<>तत्पार्श्वसंस्थस्य सुखोपलब्धिः ॥
<>लीयन्त एवं वलयश्च तस्मात्
<>सव्यं शयानोऽरतिवस्तिदानम् ।
<>विड्वातवेगो यदि चार्द्धदत्ते
<>निष्कृष्य दत्ते प्रणयेदशेषम् ॥
<>उत्तानदेहस्य कृतोपधानः
<>स्याद्वीर्य्यमाप्नोति तथास्य देहम् ।
<>एकोऽपकर्षत्यनिलं स्वमार्गात्
<>पित्तं द्वितीयस्तु कफं तृतीयः ॥
<>प्रत्यागते कोष्णजलावसिक्तः
<>शाल्यन्नमद्यात्तनुना रसेन ।
<>जीर्णे तु सायं लघु चाल्पमात्रं
<>भुक्तेऽनुबास्यः परिवृंहणार्थम् ॥”
[Page4-311-b+ 52]
<>“स्निग्धोष्ण एकः पवने निरूहो
<>द्वौ स्वादुशीतौ पयसा च पित्ते ।
<>त्रयः समूत्राः कटुकोष्णतीक्ष्णाः
<>कफे निरूहा न परं विधेयाः ॥
<>रसेन वाते प्रति भोजनं स्यात्
<>क्षीरेण पित्ते तु कफे च यूषैः ।
<>तथानुवास्येषु च विल्वतैलं
<>स्याज्जीवनीयं फलसाधितञ्च ॥”
<>इति चरके सिद्धिस्थाने तृतीयेऽध्याये ॥
<>“तत्र स्नेहादीनां कर्म्मणां वस्तिकर्म्मप्रधान-
<>तममाहुराचार्य्याः । कस्मादनेककर्म्मकरत्वा-
<>द्वस्तेरिह वस्तिर्नानाविधद्रव्यसंयोगाद्दोषाणां
<>संशोधनसंशमनसंग्रहणानि करोति । क्षीण-
<>शुक्रं वाजीकरोति कृशं बृंहयति स्थूलं कर्ष-
<>यति चक्षुः प्रीणयति वलीपलितमुपहन्ति वयः
<>स्थापति । शरीरोपचयं वर्णं बलमारोग्य-
<>मायुषः परिवृद्धिञ्च करोति वस्तिः सम्य-
<>गुपासितः ॥ तथा ज्वरातीसारतिमिरप्रति-
<>श्यायशिरोरोगाधिमन्थार्द्दिताक्षेपकपक्षाघातै-
<>काङ्गसर्व्वाङ्गरोगाध्मानोदरशर्कराशूलवृद्ध्युप-
<>दंशानाहमूत्रकृच्छ्रगुल्मवातशोणितवातमूत्र-
<>पुरीषोदावर्त्तशुक्रार्त्तवस्तन्यनाशहृद्धनुमण्याग्रहा-
<>र्शोऽश्मरी मूढगर्भप्रभृतिषु चात्यर्थमुपयुज्यते ॥”
<P>“तत्र द्विविधो वस्तिः नैरूहिकः स्नैहिकश्च ।
<>आस्थापनं निरूह इत्यनर्थान्तरम् । तस्य
<>विकल्पो माधुतैलिकः । तस्य पर्य्यायशब्दो
<>यापनो युक्तरथः सिद्धवस्तिरिति । सदोष-
<>निर्हरणाच्छरीररोगहरणाद्वा निरूहः । वयः
<>स्थापनादायुःस्थापनाद्बास्थापनम् । माधुतैलि-
<>कविधानञ्च निरूहक्रमचिकित्सिते वक्ष्यामः ॥
<P>तत्र यथा प्रमाणगुणविहितः स्नेहवस्ति-
<>विकल्पोऽनुवासनः पादावकृष्टः । अनुवसन्नपि
<>न दुष्यत्यनुदिवसं दीयत इत्यनुवासनः ॥
<P>तस्यापि विकल्पोऽर्द्धार्द्धमात्रावकृष्टोऽपरि-
<>हार्य्योमात्रावस्तिरिति ॥” इति सुश्रुते चिकित्
<>सितस्थाने ३५ अध्यायः ॥
<>“अत ऊर्द्ध्वं प्रवक्ष्यामि व्यापदः स्नेहवस्तिजाः ।
<>बलवन्तो यदा दोषाः कोष्ठे स्युरनिलादयः ॥
<>अल्पवीर्य्यं तदा स्नेहमभिभूय पृथग्विधान् ।
<>कुर्व्वन्त्युपद्रदान् स्नेहः स चापि न निवर्त्तते ॥
<>तत्र वाताभिभूते तु स्नेहे मुखकषायता ।
<>जृम्भावातरुजास्तास्ता वेपथुर्विषमज्वरः ॥
<>पित्ताभिभूते स्नेहे तु मुखस्य कटुता भवेत् ।
<>दाहस्तृष्णा ज्वरः स्वेदो नेत्रमूत्राङ्गपीतता ॥
<>श्लेष्माभिभूते स्नेहे तु प्रसेको मधुरास्यता ।
<>गौरवं छर्द्दिरुच्छ्वासः कृच्छ्रः शीतज्वरोऽरुचिः ॥
<>तत्र दोषाभिभूते तु स्नेहे वस्तिं निधापयेत् ।
<>यथास्वं दोषशमनान्युपयोज्यानि यानि च ॥
<>अत्याशितेऽन्नाभिभवात् स्नेहो नैति यदा
<>तदा ।
<>गुरुरामाशयः शूलं वायुश्चाप्रतिसञ्चरः ॥
<>हृत्पीडामुखवैरस्यं श्वासो मूर्च्छा भ्रमोऽरुचिः ।
[Page4-311-c+ 52]
<>तत्रापतर्पणस्यान्ते दीपनो विधिरिष्यते ॥
<>अशुद्धस्य मलोन्मिश्रः स्नेहो नैति यदा पुनः ।
<>तदाङ्गसदनाध्माते श्वासः शूलञ्च जायते ॥
<>पक्वाशयगुरुत्वञ्च तत्र दद्यान्निरूहणम् ।
<>अतितीक्ष्णौषधैरेवं सिद्धञ्चाप्यनुवासनम् ॥
<>शुद्धस्य दूरानुसृते स्नेहे स्नेहस्य दर्शनम् ।
<>गात्रेषु सर्व्वेन्द्रियाणामुपलेपोऽवसादनम् ॥
<>स्नेहगन्धिमुखन्तत्र कासश्वासावरोचकः ।
<>अतिपीडितवत्तत्र विविधा स्थापनन्तथा ॥
<>अस्विन्नस्याविशुद्धस्य स्नेहोऽल्पः सम्प्रयो-
<>जितः ।
<>शीतो मृदुश्च नाभ्येति ततो मन्दं प्रवाहयेत् ॥
<>विबन्धगौरवाध्मानशूलाः पक्वाशयं प्रति ।
<>तत्रास्थापनमेवाशु प्रयोज्यं सानुवासनम् ॥
<>अल्पं युक्तवतोऽल्पो हि स्नेहोमन्दगुणस्तथा ।
<>दत्तो नैति क्लमोत्क्लेशौ भृशं वा रतिमाव-
<>हेत् ॥
<>तत्र वास्थापनं कार्य्यं शोधनीयेन वस्तिना ।
<>अन्वासनञ्च स्नेहेन शोधनीयेन शस्यते ॥
<>अहोरात्रादपि स्नेहः प्रत्यागच्छेन्न दूष्यति ।
<>कुर्य्याद्वस्तिगुणांश्चापि जीर्णस्त्वल्पगुणो भवेत् ॥
<>यस्य नोपद्रवं कुर्य्यात् स्न हवस्तिरनिःसृतः ।
<>सर्व्वोऽल्पो वा वृतो रौक्ष्यादुपेक्ष्यः स विजा-
<>नता ॥
<>अनायान्तन्त्वहोरात्रात् स्नेहं संशोधनैर्जयेत् ॥
<>स्नेहवस्तावनायाते नान्यः स्नेहो विधीयते ।
<>इत्युक्ता व्यापदः सर्व्वाः सलक्षणचिकित्-
<>सिताः ॥”
<>इति च सुश्रुते चिकित्सितस्थाने ३७ अध्यायः ॥)
<LEND>
