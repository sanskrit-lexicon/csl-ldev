<L>7739<pc>2-129<k1>किर्म्मीरजित्<k2>किर्म्मीरजित्
किर्म्मीरजित्¦, पुं, (किर्म्मीरं जितवान् । जि +
<>भूते क्विप् ।) भीमसेनः । इति त्रिकाण्डशेषः ॥
<>(किर्म्मीरवधकथा महाभारते ३ । ११ अध्याये
<>उक्ता । तद्यथा, --
<>“प्रत्युवाचाथ तद्रक्षो धर्म्मराजं युधिष्ठिरम् ।
<>अहं वकस्य वै भ्राता किर्म्मीर इति विश्रुतः ॥
<>वनेऽस्मिन् काम्यके शून्ये निवसामि गतज्वरः ।
<>युधि निर्जित्य पुरुषानाहारं नित्यमाचरन् ॥
<>के यूयमभिसंप्राप्ता भक्ष्यभूता ममान्तिकम् ।
<>युधि निर्जित्य वः सर्व्वान् भक्षयिष्ये गतज्वरः” ॥
<>वैशम्पायन उवाच ।
<>“युधिष्ठिरस्तु तच्छ्रुत्वा वचस्तस्य दुरात्मनः ।
<>आचचक्षे ततः सर्व्वं गोत्रनामादि भारत !” ॥
<>“किर्म्मीरस्त्वब्रवीदेनं दिष्ट्या देवैरिदं मम ।
<>उपपादितमद्येह चिरकालान्मनोगतम् ॥
<>भीमसेनवधार्थं हि नित्यमभ्युद्यतायुधः ।
<>चरामि पृथिवीं कृत्स्नां नैनञ्चासादयाम्यहम् ॥
<>सोऽयमासादितो दिष्ट्या भ्रातृहा काङ्क्षितश्चिरम् ।
<>अनेन हि मम भ्राता वको विनिहतः प्रियः ॥
<>वेत्रकीयगृहे राजन् ! ब्राह्मणच्छद्मरूपिणा ।
<>विद्याबलमुपाश्रित्य न ह्यस्त्यस्यौरसं बलम्” ॥
<>“यदि तेन पुरा मुक्तो भीमसेनो वकेन वै ।
<>अद्यैनं भक्षयिष्यामि पश्यतस्ते युधिष्ठिर !” ॥
<>“एवमुक्तस्तु धर्म्मात्मा सत्यसन्धो युधिष्ठिरः ।
<>नैतदस्तीति संक्रुद्धो भर्त्सयामास राक्षसम् ॥
<>ततो मीमो महाबाहुरारुल्य तरसा द्रुमम् ।
<>दशव्याममथोद्विद्धं निष्पत्रमकरोत्तदा” ॥
<>“किर्म्मीरश्चापि सहसा वृक्षमुत्पाट्य पाण्डवम् ।
<>दण्डपाणिरिव क्रुद्धः समये प्रत्यधावत” ॥
<>“तावन्योन्यं समाश्लिष्य प्रकर्षन्तौ परस्परम् ।
<>उभावपि चकाशेते प्रष्टद्धौ वृषभाविव ॥
<>तयोरासीत्सुतुमुलः संप्रहारः सुदारुणः ।
<>नखदंष्ट्रायुधवतोर्व्याघ्रयोरिव दीप्तयोः” ॥
<>“तयोर्भुजविनिष्पेषादुभयोर्बलिनोस्तदा ।
<>शब्दः समभवद्घोरो वेणुस्फोटसमो युधि ॥
<>अथैनमाक्षिप्य बलाद्गृह्य मध्ये वृकोदरः ।
<>धूनयामास वेगेन वायुश्चण्ड इव द्रुमम् ॥
<>स भीमेन परामृष्टो दुर्ब्बलो बलिना रणे ।
<>व्यस्पन्दत यथा प्राणं विचकर्ष च पाण्डवम् ॥
<>तत एनं परिश्रान्तमुपलक्ष्य वृकोदरः ।
[Page2-129-b+ 52]
<>योक्त्रयामास बाहुभ्यां पशुं रसनया यथा ॥
<>विनदन्तं महानादं भिन्नभेरीस्वनं बली ।
<>भ्रामयामास सुचिरं विष्फुरन्तमचेतनम् ॥
<>तं विसीदन्तमाज्ञाय राक्षसं पाण्डुनन्दनः ।
<>प्रगृह्य तरसा दोर्भ्यां पशुमारममारयत् ॥
<>अथ जर्जरसर्व्वाङ्गं व्याविद्धनयनाम्बरम् ।
<>भूतले भ्रामयामास वाक्यञ्चेदमुवाच ह ॥
<>हिडिम्बवकयोः पाप ! न त्वमश्रुप्रमार्जनम् ।
<>करिष्यसि गतश्चापि यमस्य सदनं प्रति ॥
<>इत्येवमुक्त्वा पुरुषप्रवीर-
<>स्तं राक्षसं क्रोधपरीतचेताः ।
<>विस्रस्तवस्त्राभरणं स्फुरन्त-
<>मुद्भ्रान्तचित्तं व्यसुमुत्ससज” ॥ * ॥)
<LEND>
