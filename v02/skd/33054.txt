<L>33054<pc>4-420<k1>विरूपः<k2>विरूपः
विरूपः¦, त्रि, (विकृतं रूपं यस्य ।) कुत्सितः ।
<>कुरूपः । यथा, --
<>“विरूपोन्मत्तनिस्वानामकुत्सापूर्व्वकं हि यत् ।
<>पूरणं दानमालाभ्यामनुग्रह उदाहृतः ॥”
<>इति रामतर्कवागीशः ॥
<>(यथा, बृहत्संहितायाम् । ७० । २३ ।
<>“या तूत्तरोष्ठेन समुन्नतेन
<>रूक्षाग्रकेशी कलहप्रिया सा ।
<>प्रायो विरूपासु भवन्ति दोषा
<>यत्राकृतिस्तत्र गुणा वसन्ति ॥”
<>परित्यक्तरूपः । यथा, ऋग्वेदे । १० । ९५ । १६ ।
<>“यद्विरूपाचरं मर्त्तेष्ववसंरात्रीः शरदश्चतस्रः ।”
<>“यद्यदा विरूपा परं मनुष्यस्य सम्पर्कात्
<>विगतसहजभूतदेवरूपाः ।” इति तद्भाष्ये
<>सायणः ॥ नानारूपः । यथा, ऋग्वेदे । ३ ।
<>५३ । ७ ।
<>“इमे भोजा अङ्गिरसो विरूपा
<>दिवस्पुत्त्रासो असुरस्य वीराः ॥”
<>“हे इन्द्र इमे यागं कुर्व्वाणा भोजाः सौदासाः
<>क्षत्त्रियाः तेषां याजका विरूपाः विविधरूपा
<>मेधातिथिप्रभृतयः ॥” इति तद्भाष्ये सायणः ॥
<>विरुद्धः । यथा, साहित्यदर्पणे । १० परिच्छेदे ।
<>“विरूपयोः संघटना या च तद्विषमं मतम् ॥”
<>उदाहरणं यथा, --
<>“क्व वनं तरुवल्कभूषणं
<>नृपलक्ष्मीः क्व महेन्द्रवन्दिता ॥”)
<>स्वार्थे के विरूपकश्च ॥
<LEND>
