<L>29025<pc>4-084<k1>रजताचलः<k2>रजताचलः
रजताचलः¦, पुं, (रजतप्रधानोऽचल इव । शाक-
<>पार्थिवादिवत्समासः ।) रौप्यपर्व्वतः । तस्य
<>परिमाणं दानविधिश्च यथा, --
<>“राजतो नवमस्तद्बद्दशमः शर्क्कराचलः ।
<>वक्ष्ये विधानमेतेषां यथावदनुपूर्व्वशः ॥
<>अतः परं प्रवक्ष्यामि रौप्याचलमनुत्तमम् ।
<>यत्प्रसादान्नरो याति सोमलोकं द्बिजोत्तम ॥
<>दशभिः पलसाहस्रैरुत्तमो रजताचलः ।
<>पञ्चभिर्म्मध्यमः प्रोक्तस्तदर्द्धेनावरः स्मृतः ॥
<>अशक्तौ विंशतेरूर्द्धं कारयेत् शक्तितः सदा ।
<>विष्कम्भपर्व्वतांस्तद्बत् तुरीयांशेन कल्पयेत् ॥
<>पूर्व्ववद्राजतान् कुर्य्यान्मन्दरादीन् विधानतः ॥”
<>पूर्व्ववत् रत्नाचलवत् ।
<>“कलधौतमयांस्तत्र लोकेशान् रचयेद्बुधः ॥
<>ब्रह्मविष्ण्वर्कवत् कार्य्यो नितम्बोऽत्र हिरण्मयः ।
<>राजतं स्याद्यदन्येषां समन्तादिह काञ्चनम् ॥
<>शेषञ्च पूर्व्ववत् कुर्य्यात् होमजागरणादिकम् ।
<>प्रदद्यात्तु प्रभाते तु गुरवे रौप्यपर्व्वतम् ॥
<>विष्कम्भशैलान्नृत्विग्भ्यः पूज्य वस्त्रविभूषणैः ।
<>इमं मन्त्रं पठन् दद्याद्दर्भपाणिर्व्विमत्सरः ॥
<>पितणां वल्लभं यस्मात् विष्णोर्व्वा शङ्करस्य च ।
<>रजतं पाहि तस्मान्नः शोकसंसारसागरात् ॥
<>इत्थं निवेद्य वो दद्यात् रजताचलमुत्तमम् ।
<>गवामयुतदानस्य फलं प्राप्नोति सानवः ॥
<>सोमलोके सगन्धर्व्वैः किन्नराप्सरसाङ्गणैः ।
<>पूज्यमानो वसेद्बिद्वान् यावदाहूतसंप्लवम् ॥”
<>इति मात्स्ये ७ अध्यायः ॥
<>(कैलासपर्व्वतः । यथा, महालिङ्गार्च्चनतन्त्रे ।
<>“रजताचलमध्ये तु कुबेरेश्वर ईरितः ॥”)
<LEND>
