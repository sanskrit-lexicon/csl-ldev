<L>29863<pc>4-177<k1>रेतः<k2>रेतः
रेतः¦, [स्] क्ली, (रीयते क्षरतीति । री य ङ
<>क्षरणे + “सुरीभ्यां तुट् च ।” उणा० ४ । २०१ ।
<>इति असुन् तस्य तुट् च ।) शुक्रम् । (यथा, --
<>“स्त्रीणां रजोमयं रेतो बीजाढ्यमिन्द्रियं नरे ।
<>तस्मात् संयोगतः पुत्त्रो जायते गर्भसम्भवः ।
<>प्रथमेऽहनि रेतश्च संयोगात् कलनञ्च यत् ॥”
<>इति हारीते शारीरस्थाने प्रथमेऽध्याये ॥
<>“मातापित्रोर्बीजदोषादशुभैश्चावृतात्मनः ।
<>गर्भस्थस्य यदा दोषाः प्राप्य रेतोवहाः शिराः ॥
<>शोषयन्त्याशु तन्नाशाद्रेतश्चाप्युपर्हन्यते ।
<>तत्र सम्पूर्णसर्व्वाङ्गः स भवत्यपुमान् पुमान् ।
<>एते त्वसाध्या व्याख्याताः सन्निपातसमुच्छ्रयात् ॥”
<>इति चरके चिकित्सास्थाने त्रिंशेऽध्याये ॥)
<>अप्सु रेतःपातनिषेधो यथा, --
<>“न वामहस्तेनोद्धृत्य पिबेद्बक्त्रेण वा जलम् ।
<>नोत्तरेदनुपस्पृश्य नाप्सु रेतः समुत्सृजेत् ॥”
<>इति कौर्म्मे उपविभागे १५ अध्यायः ॥
<>पारदम् । इति मेदिनी । से, ३३ ॥
<>(जलम् । इति निघण्टुः । १ । १२ ॥ “वृंष्टि-
<>लक्षणानां अपां देवानां रेतस्त्वाद्रेत उच्यते ।
<>तथाचोपनिषत् । देवानां रेतो वर्षमिति ।”
<>इति तट्टीकायां देवराजयज्वा ॥ यथा, ऋग्वेदे ।
<>६ । ७० । २ ।
<>“अस्मे रेतः सिञ्चतं यन्मनुर्हितम् ॥”)
<LEND>
