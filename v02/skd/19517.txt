<L>19517<pc>2-915<k1>नीलवृषः<k2>नीलवृषः
नीलवृषः¦, पुं, कृष्णवर्णवृषः । वृषविशेषः । तस्य
लक्षणं यथा, --
“लोहितो यस्तु वर्णेन मुखे पुच्छे च पाण्डरः ।
श्वेतः खुरविषाणाभ्यां स नीलो वृष उच्यते ॥”
इति शुद्धितत्त्वम् ॥
[Page2-916-a+ 52]
अपि च ।
“लोहितो यस्तु वर्णेन शङ्खवर्णः खुरो वृषः ।
लाङ्गूलशिरसोश्चैव स वै नीलवृषः स्मृतः ॥”
तस्योत्सर्गे गयाश्राद्धादितुल्यफलं यथा, --
“जायेरन् बहवः पुत्त्रा यद्येकोऽपि गयां व्रजेत् ।
यजेद्वा अश्वमेधेन नीलं वा वृषमुत्सृजेत् ॥”
इति देवीपुराणम् ॥
<LEND>
