<L>40617<pc>5-449<k1>स्थास्नुः<k2>स्थास्नुः
स्थास्नुः¦, त्रि, (तिष्ठतीति । स्था + “ग्लाजिस्थश्च
क्स्नुः ।” ३ । २ । १३९ । इति स्नुः ।) स्थिरतरः ।
इत्यमरः । ३ । १ । ७३ ॥ (यथा, भट्टिः । २ । ४७ ।
“हिरण्मयी शाललतेव जङ्गमा
च्युता दिवः स्थास्नु रिवाचिरप्रभा ।
शशाङ्ककान्तेरधिदेवताकृतिः
सुता ददे तस्य सुताय मैथिली ॥”)
शाश्वतः । इति भरतः ॥ (यथा किराते । २ । १९ ।
“अभिमानधनस्य गत्वरै-
रसुभिः स्थास्नु यशश्चिचीषतः ।
अचिरांशुविलासञ्चञ्चला
ननु लक्ष्मीः फलमानुसङ्गिकम् ॥”
स्थावरः । इति श्रीभागवतटीकायां श्रीधर-
स्वामी । २ । ६ । ४० ॥ (यथा, मनुः । १ । ५६ ।
“यदाणुमात्रिको भूत्वा बीजं स्थास्नु चरिष्णु च ।
समाविशति संसृष्टस्तदा मूर्त्तिं विमुञ्चति ॥”
<LEND>
