<L>11174<pc>2-348<k1>गृध्रः<k2>गृध्रः
गृध्रः¦, पुं, (गृध्यति अभिकाङ्क्षति मांसानीति ।
“सुसूधाञ् गृधिभ्यः क्रन् ।” उणां । २ । २४ ।
इति क्रन् ।) पक्षिविशेषः । गृधिनी शकुनी
इति च भाषा । तत्पर्य्यायः । दाक्षाय्यः २ वज्र-
तुण्डः ३ दूरदर्शनः ४ । इति राजनिर्घण्टः ॥
(यथा, महाभारते । ६ । ३ । ३१ ।
“गृध्रः संपतते शीर्षं जनयन् भयमुत्तमम् ॥”
इह लोके लोभवशात् यस्तु देवब्राह्मणस्वं हरति
स पापात्मा परत्र गृध्रोच्छिष्टेनोपजीवति । यथाह
मनुः । ११ । २६ ।
“देवस्वं ब्राह्मणस्वं वा लोभेनोपहिनस्ति यः ।
स पापात्मा परे लोके गृध्रोच्छिष्टेन जीवति ॥”)
<LEND>
