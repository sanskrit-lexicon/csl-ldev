<L>24024<pc>3-398<k1>बलभद्रः<k2>बलभद्रः
बलभद्रः¦, पुं, (बलं भद्रं श्रेष्ठमस्य । यद्बा, बलमस्या-
<>स्तीति बलः । अर्श आद्यच् । बलो बलवानपि
<>भद्रः सौम्यः ।) बलदेवः । इत्यमरः । १ । १ । २४ ॥
<>अनन्तः । बलशाली । इति हेमचन्द्रः । २ । १३९ ॥
<>लोध्रः । इति शब्दचन्द्रिका ॥ गवयः । इति
<>राजनिर्घण्टः ॥ बलदेवस्य नाम्नां कारणानि
<>यथा, --
<>“कृतं निरूपितं नाम्नां कनिष्ठस्य यथाश्रुतम् ।
<>ज्येष्ठस्य हलिनो नाम्नः सङ्केतं शृणु मन्मुखात् ॥
<>गर्भसङ्कर्षणादेव नाम्ना सङ्कर्षणः स्मृतः ।
<>नास्त्यन्तोऽस्यैव वेदेषु तेनानन्त इति स्मृतः ॥
<>बलदेवो बलोद्रेकाद्धली च हलधारणात् ।
<>सितिवासो नीलवासात् मुषली मुषलायुधात् ।
<>रेवतीसहसम्भोगाद्रेवतीरमणः स्वयम् ॥
<>रोहिणीगर्भवासात्तु रौहिणेयो महामतिः ।
<>इत्येवं ज्येष्ठपुत्त्रस्य श्रुतं नाम निवेदितम् ॥”
<>इति ब्रह्मवैवर्त्ते श्रीकृष्णजन्मखण्डे १३ अध्यायः ॥
<>विष्णुपूजनोक्ताष्टदलपद्मस्थयोगिविशेषः । यथा,
<>“सर्व्वत्र मण्डलं कार्य्यं बासुदेवस्य पूजने ।
<>एवमेव नृपश्रेष्ठ ! निष्फलं चान्यथेतरत् ॥
<>बलभद्रश्च कामश्च अनिरुद्धस्तदुद्भवः ।
<>नारायणस्तथा ब्रह्मा विष्णुः षष्ठः प्रकीर्त्तितः ॥
<>नरसिंहो बराहश्च योगिनोऽष्टौ प्रकीर्त्तिताः ।
<>पूर्व्वाद्यष्टदलेष्वेतान् वर्णतो मन्त्रतः पृथक् ॥
<>पूजयेत् कर्णिकामध्ये वासुदेवन्तु नायकम् ।
<>विमला नायिका तस्य वासुदेवस्य कीर्त्तिता ।
<>बलभ्रद्रमुखानान्तु योगिन्यः शृणु पार्थिव ! ॥
<>आदावुत्कर्षिणी ज्ञेया ज्ञाना पश्चात् क्रिया
<>परा ।
<>योगा प्रज्ञा तथेशानी अनुप्राती तथा स्तनी ॥
<>सर्व्वाश्चतुर्भुजाः प्रोक्ताः शङ्खचक्रगदाधराः ।
<>योगिन्यो बलभद्रन्तु कामं विधियुते तथा ॥
<>विधे रूपन्तु पूर्व्वोक्तं हलञ्च मुषलन्तथा ।
<>शङ्खञ्चक्रञ्च धत्ते स गदां पार्श्वस्थितान्तथा ॥”
<>इति कालिकापुराणे ८२ अध्यायः ॥
<>(पर्व्वतविशेषः । यथा, भागवते । ५ । २० । २६ ।
<>“एतेषां वर्षमर्य्यादा गिरयो नद्यश्च सप्त सप्तैव ।
<>ईशान उरुशृङ्गो बलभद्रः शतकेसरः सहस्र-
<>स्रोतो देवपालो महानस इति ॥”)
<LEND>
