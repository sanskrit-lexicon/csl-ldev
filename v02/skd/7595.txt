<L>7595<pc>2-120<k1>काश्यपः<k2>काश्यपः
काश्यपः¦, पुं, (कश्यपस्य गोत्रापत्यम् । विदाद्यञ् ।)
<>कणादभुनिः । इति त्रिकाण्डशेषः ॥ मृगभेदः ॥
<>इति मेदिनी ॥ गोत्रविशेषः । तत्प्रवरान्तर्गत-
<>मुनिविशेषः । इति स्मृतिः ॥ कश्यपस्यापत्य-
<>मात्रञ्च ॥ (विभाण्डकमुन्यर्थे यथा, भहाभारते
<>३ । १११ । २० ।
<>“स्वाध्यायवान् वृत्तसमाधियुक्तो
<>विभाण्डकः काश्यपः प्रादुरासीत्” ॥ * ॥
<>स्वनामख्यातो द्विजविशेषः । अयं हि विष-
<>विद्यापारदर्शी । अस्य विवरणमुच्यते ।
<P>यदा शमीकपुत्त्रेण शृङ्गिणा ‘स कौरवाधमः
<>सप्तमेऽहनि सर्पराजेन तक्षकेन दष्टो यमसदनं
<>गमिष्यतीति’ शप्तः परीक्षित्, तदा राज्ञ एतच्छाप-
<>वृत्तान्तमाकर्ण्यासौ काश्यपो नाम ब्राह्मणः राजानं
<>परीक्षितं तक्षकविषात् रक्षितुं धनार्थी हस्तिना-
<>पुरमुद्दिश्य प्रस्थितः । गच्छन्तमेनं पथि तक्षको
<>दृष्टवानाह च को भवान् कुत्र वा गच्छति । अथ
<>तक्षकेनैवमुक्तोऽसौ काश्यपः सर्व्वं निवेदयामास ।
<>एवमुक्तवति तु काश्यपे तक्षकस्तस्य विद्याप्रभावं
<>दिदृक्षुः सम्मुखस्थमेकं न्यग्रोधं अदशत् । दष्टो
<>वृक्षस्तु प्रचण्डविषतेजसा क्षणात् प्रजज्वाल ।
<>एवम्भूतेऽसौ काश्यपः स्वविद्याप्रभावं विज्ञापयितु-
<>कामो न्यग्रोधभस्मकणामादाय तरसा मन्त्रबलेन
<>पुनर्वनस्पतिं जीवयामास । अथ नागराजस्तक्षक
<>एतदालोक्य सविस्मयस्तस्मै प्रभूतधनं दत्त्वा
<>विसर्जयामास ॥ एतद्विवरणन्तु महाभारते १ ।
<>४३ । अध्याये द्रष्टव्यम् ॥)
<LEND>
