<L>6711<pc>2-045<k1>कर्म्म<k2>कर्म्म
कर्म्म¦, [न्] क्ली, (यत्क्रियते तत् । कृ + मनिन् ।
<>कर्त्तुः क्रियया यद्व्याप्यते तद्वा कियाव्याप्यं कर्म्मेति
[Page2-046-a+ 52]
<>केचित् । तत्तु मतभेदन त्रिधा चतुर्धेति विभक्त-
<>मुच्यते ।) षट्कारकान्तर्गतकारकविशेषः । वोप-
<>देवेनास्य ढ इति संज्ञा कृता । अत्र द्वितीया
<>विभक्तिर्भवति । तस्मिन् उक्ते प्रथमा । तस्य लक्ष-
<>णम् । “परसमवेतधात्वर्थजन्यफलशालित्वं कर्म्म-
<>त्वम्” । इति सारमञ्जरी ॥ “यत्क्रियते तत्” । इति
<>प्रसिद्धम् । करोतेर्निखिलक्रियावाचकत्वात् कर्त्तु-
<>र्व्यापारैर्य्यत् साध्यते तदित्यर्थः । अतएव “क्रिया-
<>व्याप्यं कर्म्म” । इति क्रमदीश्वरः । तच्चतुर्व्विधम्
<>निर्व्वर्त्यम् १ यथा घटं करोति पुत्त्रंप्रसूते ॥
<>विकार्य्यम् २ तच्च द्विविधम् । प्रकृतेरुच्छेदकं
<>प्रकृतेर्गुणान्तराधायकञ्च । आद्यं यथा काष्ठं भस्म
<>करोति । अन्त्यं यथा सुवर्णं कुण्डलं करोति ।
<>यथा चोक्तं भर्त्तृहरिणा ।
<>“यदसज्जायते पूर्व्वं जन्मना यत् प्रकाशते ।
<>तन्निर्वर्त्यं विकार्य्यञ्च कर्म्म द्वेधा व्यवस्थितम् ॥
<>प्रकृत्युच्छेदमम्भूतं विकार्य्यं काष्ठभस्मवत् ।
<>अन्यद्गुणान्तरोत्पत्त्या सुवर्णादिविकारचत्” ॥
<>प्राप्यम् ३ यथा ग्रामं गच्छति चन्द्रं पश्यतीत्यादि ॥
<>अनीप्सितञ्च ४ यथा पापं त्यजति इत्यादि ।
<>इति कारके २ मुग्धबोधसूत्रस्य टीकायां दुर्गा-
<>दासः ॥ * ॥
<>सप्तपदार्थान्तर्गततृतीयपदार्थः । तत्तु पञ्चविधम् ।
<>यथा, -- भाषापरिच्छेदे ६, ७ ।
<>“उत्क्षेपणं ततोऽवक्षेपणमाकुञ्चनं तथा ।
<>प्रसारणञ्च गमनं कर्म्माण्येतानि पञ्च च ॥
<>भ्रमणं रेचनं स्यन्दनोर्द्ध्वज्वलनमेव च ।
<>तिर्य्यग्गमनमप्यत्र गमनादेव लभ्यते” ॥
<P>कुसुमाञ्जलिमते यागहिंसादि ॥ तत्तु त्रिवि-
<>धम् । सात्त्विकम् १ राजसम् २ तामसम् ३ ।
<>सात्त्विकं यथा,
<>“नियतं सङ्गरहितमरागद्वेषतः कृतम् ।
<>अफलप्रेप्मुना कर्म्म यत्तत् सात्त्विकमुच्यते” ॥
<>राजसं यथा, --
<>“यत्तुकामेप्सुना कर्म्म साहंङ्कारेण वा पुनः ।
<>क्रियते बहुलायासं तद्राजसमुदाहृतम्” ॥
<>तामसं यथा, --
<>“अनुबन्धंक्षयं हिंसामनपेक्ष्य च पौरुषम् ।
<>मोहादारभ्यते कर्म्म यत्तत्तामसमुच्यते” ॥
<>इति श्रीभगवद्गीता । १८ । २३-२५ ॥
<>लग्नात् दशमलग्नम् । इति ज्योतिषम् ॥ क्रिया ।
<>इत्यमरः ॥ तच्च पञ्चविधम् । नित्यनैमित्त्यकाम्य-
<>प्रायश्चित्तनिषिद्धभेदात् । तत्र आद्यानि चत्वारि
<>धर्म्म्याणि । अन्त्यं अधर्म्म्यम् । तच्च जन्मभेदात्
<>चतुर्व्विधम् सञ्चितं प्रारब्धं क्रियमाणं भावि च ।
<>इति वेदान्तमतम् ॥ * ॥
<P>ब्राह्मणादीनां स्वाभाविककर्म्माणि यथा ।
<>“शमो दमस्तपः शौचं क्षान्तिरार्जवमेव च ।
<>ज्ञानं विज्ञानमास्तिक्यं ब्रह्मकर्म्म स्वभावजम् ॥
<>शौर्य्यं तेजो धृतिर्दाक्ष्यं यद्धे चाप्यपलायनम् ।
<>दानमीश्वरभावश्च क्षत्त्रकर्म्म स्वभावजम् ॥
<>कृषिगोरक्ष्यवाणिज्यं वैश्यकर्म्म स्वभावजम् ।
[Page2-046-b+ 52]
<>परिचर्य्यात्मकं कर्म्म शूद्रस्यापि स्वभावजम्” ॥ * ॥
<>स्वकर्म्माभिरतस्य फलं यथा ।
<>“स्वे स्वे कर्म्मण्यभिरतः संसिद्धिं लभते नरः ।
<>स्वकर्म्मनिरतः सिद्धिं यथा विन्दति तच्छृणु ॥
<>यतः प्रवृत्तिर्भूतानां येन सर्व्वमिदं ततम् ।
<>स्वकर्म्मणा तमभ्यर्च्च्य सिद्धिं विन्दति मानवः ॥
<>श्रेयान् स्वधर्म्मो विगुणः परधर्म्मात् स्वनुष्ठितात् ।
<>स्वभावनियतं कर्म्म कुर्व्वन्नाप्नोति किल्विषम् ॥
<>सहजं कर्म्म कौन्तेय सदोषमपि न त्यजेत् ।
<>सर्व्वारम्भा हि दोषेण धूमेनाग्निरिवावृताः ॥
<>असक्तबुद्धिः सर्व्वत्र जितात्मा विगतस्पृहः ।
<>नैष्कर्म्म्यसिद्धिं परमां सन्न्यासेनाधिगच्छति” ॥
<>इयि श्रीभगवद्गीतायाम् । १८ । ४२-४९ ॥
<LEND>
