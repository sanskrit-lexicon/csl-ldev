<L>5384<pc>1-284<k1>ऋणोद्ग्राहणं<k2>ऋणोद्ग्राहणं
ऋणोद्ग्राहणं¦, क्ली, (ऋणस्य उद्ग्राहणं ।) अधमर्ण-
<>गृहीतर्णग्रहणं । यत्र ऋणं प्रार्थनकाले प्रार्थितो-
<>ऽपि ऋणी न ददाति तत्र धनिकेन यत् कर्त्तव्यं
<>तदाह मनुः । ८ । ४८ -- ४९ ।
<>“यैर्यैरुपायैरर्थं स्वं प्राप्नुयादुत्तमर्णिकः ।
<>तैस्तैरुपायैः संगृह्य साधयेदधमर्णिकम्” ॥
<>धर्म्मेण व्यवहारेण छलेनाचरितेन च ।
<>प्रयुक्तं साधयेदर्थं पञ्चमेन बलेन च” ॥
<>अयमर्थः । पूर्व्वपूर्व्वसामर्थ्याभावे उत्तरोत्तरम्
<>संगृह्य वशीकृत्य । धर्म्मे वृहस्पतिराह ।
<>“सुहृत्सम्बन्धिसन्दिष्टैः सामोक्तानुगमेन च ।
<>प्रायेण वा ऋणी दाप्यो धर्म्म एष उदाहृतः” ॥
<>अस्यार्थः । ऋणिकस्य ये सुहृत्सम्बन्धिनस्तेषु
[Page1-284-c+ 52]
<>सन्देशो यो यच्च साभवचनं यच्चानुगमनं प्रायोप-
<>वेशनं वा धनिकस्य सधर्म्म ऋणोद्ग्राहणोपायः ॥
<>व्यवहारे कात्यायनः ।
<>“धार्य्योऽवरुद्ध ऋणिकः प्रकाशं जनसंसदि ।
<>यावन्न दद्याद्देयञ्च देशाचारस्थितिर्यथा” ॥
<>अस्यार्थः । यावद्दानं जनसंसदि ऋणिकस्य धनि-
<>केन धारणं व्यवहारः ॥ छलाचरितबलात्कारेषु
<>वृहस्पतिः ।
<>“छद्मना याचयित्वार्थमानीय ऋणिकादृणी ।
<>अन्नाहितादि वाहृत्यं दाप्यते यत्र सोपधिः” ॥
<>अस्यार्थः । ऋणिकस्य धनमन्नाहितादि वा छद्मना
<>आहृत्य वा यत्र दाप्यते तत्र साधनोपायः
<>सोपधिः सच्छलमुच्यते ॥
<>“पुत्त्रदारपशून् रुद्ध्वा कृत्वा द्वारोपवेशनम् ।
<>यत्रर्णी दाप्यतेऽर्थं स्वं तदाचरितमुच्यते ॥
<>बद्ध्वा स्वगृहमानीय ताडनाद्यैरुपक्रमैः ।
<>ऋणिको दाप्यते यत्र बलात्कारः स उच्यते” ॥
<>अनयोरर्थः । पुत्त्रदारपशुरोधो द्वारोपवेशनञ्च
<>य उद्ग्राहणोपायस्तदाचरितमुच्यते । स्वगृहमा-
<>नीय ताडनादिलक्षण उद्ग्राहणोपायो बला-
<>त्कार उच्यते ॥ * ॥ कोऽधमर्णः केनोपायेन
<>साध्यस्तदाह कात्यायनः ।
<>“राजानं स्वामिनं विप्रं सान्त्वेनैव प्रसाधयेत् ।
<>ऋक्थिनं दुर्हृदं वापि च्छलेनैव प्रसाधयेत्” ॥
<>ऋक्थिनं दायादम् ॥ तथा
<>“बणिजः कर्षकांश्चैव शिल्पिनश्चाब्रवीद् भृगुः ।
<>देशाचारेण दाप्याः स्युर्दुष्टान् संपीड्य दापयेत् ॥ * ॥
<>यत्र धनं न लभ्यते तत्राह वृहस्पतिः ।
<>“निर्धनं ऋणिकं कर्म्म गृहमानीय कारयेत् ।
<>शौण्डिकाद्यं ब्राह्मणस्तु दापनीयः शनैः शनैः” ॥
<>याज्ञवल्क्यः, --
<>“हीनजातिं परिक्षीणमृणार्थं कर्म्म कारयेत् ।
<>ब्राह्मणस्तु परिक्षीणः शनैर्दाप्यो यथोदयम् ॥
<>यथोदयं यथा धनोत्पत्तिरित्यर्थः ॥ * ॥ व्यापार-
<>द्वारा न ब्राह्मणस्य ऋणशोधनमाह कात्यायनः ।
<>“कर्म्मणाक्षत्त्रविट्शूद्रान् समहीनांस्तु दापयेत्” ॥ *
<>ऋणशोधनाय निन्दितं कर्म्म कारयितुरुत्तमर्णस्य
<>दण्डमाह कात्यायनः ।
<>“यदि ह्यादावनादिष्टमशुभं कर्म्म कारयेत् ।
<>प्राप्नुयात् साहसं पूर्व्वमृणान्मुच्येत चर्णिकः ॥ * ।
<>यदि परमवृद्धिप्राप्तं धनमृणिको दातुं न शक्नोति
<>तदा चक्रवृद्ध्या स्वेच्छया धारयेत् । यथा वृहस्पतिः ।
<>“पूर्णावधौ शान्तलाभमृणमुद्ग्राहयेद्धनी ।
<>कारयेद्वा धनी लेख्यं चक्रवृद्धिव्यवस्थया” ॥
<>तथा च वृहस्पतिः ।
<>“हिरण्ये द्विगुणीभूते मृते नष्टेऽधमर्णिके ।
<>द्रव्यं तदीयं संगृह्य विक्रीणीत ससाक्षिकम् ॥
<>रक्षेद्वा कृतमूल्यन्तु दशाहं जनसंसदि ।
<>ऋणानुरूपं परतो गृह्णीतान्यत्तु वर्जयेत् ॥
<>स्वधनञ्च स्थिरीकृत्य गणनाकुशलैर्नरैः ।
<>तद्बन्धुज्ञातिविदितं प्रगृह्णन्नापराध्नुयात्” ॥ * ॥
<>यथाविषयं धर्म्मादीन् धनसाधनोपायान् प्रयुञ्जानो
[Page1-285-a+ 52]
<>न राज्ञा निवर्त्तनीय इत्याह मनुः ।
<>“यः स्वयं साधयेदर्थमुत्तमर्णोऽधमर्णिकात् ।
<>स राज्ञा नाभियोक्तव्यः स्वकं संसाधयन् धनम्” ॥ * ॥
<>धनवता ऋणिकेनादत्ते ऋणे राजा स्वयं विंशति-
<>तमभागं गृहीत्वा उत्तमर्णाय दापयेत् इत्याह
<>नारदः ॥
<>“ऋणिकः सधनो यस्तु दौरात्म्यान्न प्रयच्छति ।
<>राज्ञा दापयितव्यः स्यातगृहीत्वांशन्तु विंशकम्” ॥ * ॥
<>यदा अधमर्णिकः सकलमृणं दातुमसमर्थः शक्त्यनु-
<>सारेण दत्त्वा पूर्व्वकृतस्य लेख्यस्य पृष्ठेऽभिलिखेत्
<>एतावद्दत्तं उत्तमर्णेन उपगतं प्राप्तमिति धनी
<>तस्यैव लेख्यस्य पृष्ठे दद्यादभिलिखेत् इत्याह
<>याज्ञवल्क्यः ।
<>“लेख्यस्य पृष्ठेऽभिलिखेत् दत्त्वा दत्त्वाधनं ऋणी ।
<>धनी चोपगतं दद्यात् स्वहस्तपरिचिह्नितम्” ॥
<>इति विवादार्णवसेतुः ॥
<LEND>
