<L>38659<pc>5-326<k1>सात्यकिः<k2>सात्यकिः
सात्यकिः¦, पुं, (सत्यकस्यापत्यं पुमानिति । इञ् ।)
वृष्णिवंशीयसत्यकपुत्त्रः । स तु श्रीकृष्णस्य
सारथिः । तत्पर्य्यायः । शैनेयः २ शिनेर्नप्ता ३
युयुधानः ४ । इति त्रिकाण्डशेषः ॥ योधः ५ ।
इति जटाधरः ॥ (अयं हि अर्ज्जुनस्य शिष्य
आसीत् भारतयुद्धे युधिष्ठिरपक्षमाश्रित्य तुमुलं
युद्धं विधाय च हतेऽपि निखिलबले वासुदेवेन
पाण्डवैश्च सह जीवित आसीत् । तथाहि महा-
भारते अश्वत्थामवाक्ये । १० । ९ । ४७ ।
“सप्त पाण्डवतः शेषा धार्त्तराष्ट्रास्त्रयो वयम् ।
ते चैव भ्रातरः पञ्च वासुदेवोऽथ सात्यकिः ।
अहञ्च कृतवर्म्मा च कृपः शारद्बतस्तथा ॥”)
<LEND>
