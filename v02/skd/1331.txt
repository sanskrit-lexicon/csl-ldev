<L>1331<pc>1-060<k1>अन्यथासिद्धिः<k2>अन्यथासिद्धिः
अन्यथासिद्धिः¦, स्त्री, (अन्यथा अन्यप्रकारेण सिद्धिः ।)
<>कार्य्याव्यवहितपूर्व्ववर्त्तित्वे सति कार्य्यानुत्पादकत्वं ।
<>सा पञ्चविधा । यथा । यत्काय्यं प्रति कारणस्य
<>पूर्व्ववर्त्तिता येन रूपेण गृह्यते तत्कार्य्यं प्रति
<>तद्रूपमन्यथासिद्धं । यथा घटं प्रति दण्डत्वं ॥ १ ॥
<>यस्य स्वातन्त्र्येण अन्वयव्यतिरेकौ न स्तः किन्तु
<>कारणमादायान्वयव्यतिरेकौ तदन्यथासिद्धं । यथा
<>घटं प्रति दण्डरूपं ॥ २ ॥ अन्यं प्रति पूर्व्ववर्त्तितां
<>गृहीत्वैव यस्य यत्कार्य्यं प्रति पूर्व्ववर्त्तित्वं गृह्यते
<>तस्य तत्कार्य्यं प्रति अन्यथासिद्धत्वं । यथा घटा-
<>दिकं प्रति आकाशस्य ॥ ३ ॥ यत्कार्य्यजनकं प्रति
<>पूर्व्ववर्त्तित्वं गृहीत्वैव यस्य यत्कार्य्यं प्रति पूर्व्ववर्त्तित्वं
<>गृह्यते तस्य तत्काय्यं प्रति अन्यथासिद्धत्वं । यथा
<>कुलालपितुर्घटं प्रति ॥ ४ ॥ अवश्यकॢप्तनियत-
<>पूर्व्ववर्त्तिनएव कारणत्वसम्भवे तद्भिन्नमन्यथा-
<>सिद्धं । यथा घटं प्रति रासभादिः ॥ ५ ॥ इति
<>सिद्धान्तमुक्तावली ॥
<LEND>
