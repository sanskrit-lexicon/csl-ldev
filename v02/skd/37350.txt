<L>37350<pc>5-211<k1>सङ्करः<k2>सङ्करः
सङ्करः¦, पुं, (सङ्कीर्य्यते इति । सं + कॄ विक्षेपे +
<>अप् ।) सम्मार्ज्जन्या क्षिप्तधूल्यादिः । तत्प-
<>र्य्यायः । अवकरः २ । इत्यमरः ॥ सङ्कारः ३ ।
<>इति शब्दरत्नावली ॥ अग्निचटत्कारः । इति ।
<>मेदिनीहारावल्यौ ॥ मिश्रितत्वम् । यथा, --
<>“भेदाख्यानाय न द्वन्द्वो नैकशेषो न सङ्करः ।”
<>इत्यमरः ॥
<>परस्परात्यन्ताभावसमानाधिकरणयोरेकाधि-
<>करण्यम् । यथा । मूर्त्तत्वं मनसि वर्त्तते भूतत्वं
<>नास्ति आकाशे भूतत्वं वर्त्तते मूर्त्तत्वं नास्ति ।
<>पृथिव्यां भूतत्वं वत्तते मूर्त्तत्वञ्चास्तीति जाति-
<>साङ्कर्य्यम् । तथा चोक्तम् ।
<>“व्यक्तेरभेदस्तुल्यत्वं सङ्करोऽथानवस्थितिः ।
<>रूपहानिरसम्बन्धो जातिवाधकसंग्रहः ॥”
<>इति सिद्धान्तमुक्तावली ॥ * ॥
<>वर्णशङ्करजातिः । यथा, --
<>याज्ञवल्का उवाच ।
<>“वक्ष्ये सङ्करजात्यादि गृहस्थादिविधिं परम् ।
[Page5-211-b+ 52]
<>विप्रान्मूर्द्धावसिक्तो हि क्षत्रियायां विशः
<>स्त्रियाम् ॥
<>जातोऽम्बष्ठस्तु शुद्रायां निषादः पार्षतोऽपि वा ।
<>माहिष्योग्रौ प्रजायेते विट्शुद्राङ्गनयोर्नृपात् ॥
<>वेश्यां शुद्राच्च राजन्यां माहिष्योग्रौ सुतौ
<>स्मृतौ ।
<>शूद्रायां करणो वैश्यात् विद्वान् एष विधिः
<>स्मृतः ॥
<>ब्राह्मण्यां क्षत्त्रियात् सूतो वैश्याद्वैदेहकस्तथा ।
<>शूद्राज्जातस्तु चाण्डालः सर्व्वधर्म्मबहितष्कृतः ॥
<>क्षत्त्रिया मागधं वैश्यात् शूद्रात् क्षत्तारमेव च ।
<>शूद्रादायोगवं वैश्या जनयामास वै सुतम् ॥
<>माहिष्येण करण्यान्तु रथकारः प्रजायते ।
<>असंस्तुताश्च विज्ञेयाः प्रातिलोमानुलोमजाः ॥
<>जात्युत्कर्षाद्द्विजो ज्ञेयः सप्तमे पञ्चमेऽपि वा ।
<>व्यत्यये कर्म्मणां साम्ये पूर्व्ववच्चोत्तरावरम् ॥”
<>इति गारुडे ९६ अध्यायः ॥
<LEND>
