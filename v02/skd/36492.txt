<L>36492<pc>5-147<k1>श्यामसुन्दरः<k2>श्यामसुन्दरः
श्यामसुन्दरः¦, पुं, (श्यामः सुन्दरश्च ।) श्रीकृष्णः ।
<>यथा, --
<>“यावन्ति च शरीराणि भोगार्हाणि महामुने ।
<>प्राकृतानि च सर्व्वाणि श्रीकृष्णविग्रहं विना ॥
<>ध्यायन्ते योगिनस्तञ्च शुद्धं ज्योतिः स्वरूपिणम्
<>हस्तपादादिरहितं निर्गुणं प्रकृतेः परम् ॥
<>वैष्णवास्तं न मन्यन्ते तद्भक्ता सूक्ष्मदर्शिनः ।
<>कुतो बभूव तज्ज्योतिरहो तेजस्विनं विना ।
<>ज्योतिरभ्यन्तरे नित्यं शरीरं श्यामसुन्दरम् ॥”
<>इति ब्रह्मवैवर्त्ते गणपतिखण्डे ४१ अध्यायः ॥ * ॥
<>अन्यच्च ।
<>श्यामसुन्दर ते दास्यः करवाम तवोदितम् ।
<>देहि वासांसि धर्म्मज्ञ नो चेद्राज्ञे ब्रुवामहे ॥”
<>इति श्रीमागवते दशमस्कन्धे २२ अध्यायः ॥ * ॥
<>अपि च ।
<>“ददर्श श्रीहरिं ब्रह्मा शङ्करश्च सुरैः सह
<>वसन्तं तन्मध्यदेशे यथेन्द्रं तारकावृतम् ॥
<>अमूल्यरत्ननिर्म्माणसर्व्वभूषणभूषितम् ।
<>किरीटिनं कुण्डलिनं वनमालाविभूषितम् ॥
<>शङ्खचक्रगदापद्मधारिणञ्च चतुर्भुजम् ।
<>नवीननीरदश्यामसुन्दरं सुमनोहरम् ॥”
<>इति ब्रह्मवैवर्त्ते प्रकृतिखण्डे १४ अध्यायः ॥
<LEND>
