<L>18252<pc>2-819<k1>नदी<k2>नदी
नदी¦, स्त्री, (नदतीति । नद + अच । पचादिगणे
<>नदट् इति निर्द्देशात् टिड्ढेडि ङीप् ।) अष्ट-
<>सहस्रधनुरन्यूनव्याप्ततोया । सा च गङ्गायमुना-
<>सरस्वतीकावेरीगोदावरीप्रभृतिः । तस्या लक्ष-
<>णमाह छन्दोगपरिशिष्टम् ।
<>“धनुःसहस्राण्यष्टौ च गतिर्यासां न विद्यते ।
<>न ता नदीशब्दवहा गर्त्तास्ताः परिकीर्त्तिताः ॥”
<>इति तिथितत्त्वम् ॥
<>तत्पर्य्यायः । सरित् २ तरङ्गिणी ३ शैवलिनी ४
<>तटिनी ५ ह्रदिनी ६ धुनी ७ स्रोतस्वती ८
<>द्वीपवती ९ स्रवन्ती १० निम्रगा ११ आपगा १२ ।
<>इत्यमरः । १ । १० । ३० ॥ ह्रादिनी १३ धुनिः १४
<>स्रोतस्विनी १५ स्रोतोवहा १६ सागरगामिनी १७
<>अपगा १८ । इति भरतः ॥ निर्झरिणी १९
<>सरस्वती २० समुद्रगा २१ कूलङ्कषा २२ कूल-
<>वती २३ शैवालिनी २४ सिन्धुः २५ समुद्र-
<>कान्ता २६ सागरगा २७ कृष्णा २८ रोधो-
<>वती २९ वाहिनी ३० । तज्जलगुणाः । स्वच्छ-
<>त्वम् । लघुत्वम् । दीपनत्वम् । पाचनत्वम् ।
<>रुच्यत्वम् । तृष्णापहत्वम् । पथ्यत्वम् । मधु-
<>रत्वम् । ईषदुष्णत्वञ्च ॥ * ॥
<>“सर्व्वा गुर्व्वी प्राङ्मुखी वाहिनी स्या-
<>ल्लघ्वी पश्चाद्वाहिनी निश्चयेन ।
<>देशे देशे तद्गुणा सा विशेषा-
<>न्नैषा धत्ते गौरवं लाघवञ्च ॥
<>प्रायो मृदुवहा गुर्व्वो लघ्व्यः शीघ्रवहाः स्मृताः ।
<>नद्यः पाषाणसिकतावाहिन्यो विमलोदकाः ॥
<>हिमवत्प्रभवा याश्च जलं तास्वमृतोपमम् ॥
<>विन्ध्यात् प्राची प्राच्यवाची प्रतीची
<>या चोदीची स्यान्नदी सा क्रमेण ।
<>वातारोग्यं श्लेष्मपित्तार्त्तिलोपं
<>पित्तोद्रेकं पथ्यपाकञ्च धत्ते ॥
<>पारिपात्रभवा याश्च विन्ध्याख्यप्रभवाश्च याः ।
<>शिरोहृद्रोगकुष्ठानां ता हेतुः श्लीपदस्य च ॥”
<>इति राजनिर्घण्टः ॥
<>(यथा च ।
<>“तथा प्राच्यां गमाश्चान्याः पश्चिमानुगमास्तथा ।”
<>“ससैकता सपाषाणा द्बिविधा चाम्बुवाहिनी ।
<>एवं चतुर्व्विघा नद्यो वातपित्तकफात्मिकाः ॥
<>सदावहायास्त्वनवद्यमुष्णं
<>मरुत्कफानां शमनञ्च तस्याः ।
<>नीरं वसन्ते हितकृद्विशेषात्
<>नदीभवं नैव हिमागमे च ॥
<>घनविमलशिलानां स्फालनाज्जातफेनं
<>बहुलसजलवीचिच्छन्नसंक्षोभदृप्तम् ।
[Page2-820-a+ 52]
<>ननु लघु च सुशीतं नैव चोष्णं घनञ्च
<>हरति पवनपित्तं श्लेष्मकृद्वारि सम्यक् ॥
<>इति पाषाणनदीवारिगुणाः ॥ * ॥
<>सुघनविमलतोयं सैकतायाः प्रवाहं
<>न च भवति लघुत्वं श्लेष्मकृद्धन्ति पित्तम् ।
<>भवति मधुरमेवं किञ्चिदुष्णं कषायं
<>भवति च सुखकृत्तच्छोषमूर्च्छां निहन्ति ॥
<>इति सबातुकानदीवारिगुणाः ॥ * ॥
<>हिमवत्प्रभवा नद्यः पुण्या देवर्षिसेविताः ।
<>घनपाषाणसिकतावाहिन्यो विमलोदकाः ॥
<>हन्ति वातकफं तोयं श्रमशोषविनाशनम् ।
<>किञ्चित् करोति वा पित्तं त्रिदोषशमनञ्जलम् ॥
<>मलयप्रभवा नद्यः शीततोयामृतोपमाः ।
<>हन्ति वातञ्च पित्तञ्च भ्रमशोषश्रमापहम् ॥
<>गङ्गा सरस्वती शोनं यमुना सरयूः सची ।
<>वेणा इरावती नीला उत्तरात् पूर्व्ववाहिनी ॥
<>हिमवत्प्रभवा ह्येता हिमसम्भवशीतलाः ।
<>समाः सर्व्वगुणैर्नद्यो वातश्लेष्महरा नृणाम् ॥
<>आसां नवशतैर्युक्ता गङ्गा पूर्व्वसमुद्रगा ।
<>तथा चर्म्मन्वती वेत्रवती पारावती तथा ॥
<>सिप्रा महाप्रदीप्ता च ऋषिकुल्या पयस्विनी ।
<>शेवन्ती शैवलिन्यश्च सिन्धुयुक्ताः समुद्रगाः ॥
<>वातपित्तहरं नीरं त्रिदोषघ्नमतःपरम् ।
<>श्रमम्लानिहरं वृष्यं उत्तराशानुगामिनी ॥
<>इति नद्य उत्तरानुगाः ॥ * ॥
<>तापी तापा च गोलोमी गोमती शालिता मही ।
<>सरस्वतीयुता नद्यो नर्म्मदा पश्चिमानुगाः ॥
<>आसां जलं घनं शीतं पित्तघ्नं कफकृत्तथा ।
<>वातदोषहरं हृद्यं कण्डूकुष्ठविनाशनम् ॥
<>पश्चिमाद्रिसमुद्भूता गौतमी पुण्यभावना ।
<>अस्याः शीतं जलं वापि कफवातविकारकृत् ॥
<>पित्तप्रशमनं बल्यं मूत्रदोषविकारकृत् ।
<>पुण्या पयस्विनी वेता प्रणीता च वरानना ॥
<>द्रोणा गोवर्द्धनी चान्या गौतम्यानुगता इमाः ।
<>आसां जलं घनं नातिवातश्लेष्मविकारकृत् ॥
<>पूर्व्वसागरगाश्चैव नद्यो नवशतैर्युताः ॥
<>कावेरी वीरकान्ता च भीमा चैव पयोष्णिका ।
<>विभावरी विशाला च गौरीदा मदनस्वसा ॥
<>पार्व्वती चापरा नद्यो दक्षिणाद्रिगमा हिमाः ।
<>प्रत्येकशो न सेवेत युक्तायाश्च पृथक् पृथक् ॥
<>सर्व्वासां परिसङ्ख्या च शतानाञ्चैकविंशतिः ।
<>क्रोशं क्रोशं भवेत् कुल्या योजने योजने नदी ॥
<>योजनद्दयतो ज्ञेया महानीरा बुधैर्नदी ॥”
<>इति हारीते प्रथमे स्थाने सप्तमेऽध्याये ॥
<>“पश्चिमोदधिगाः शीघ्रवहा याश्चामलोदकाः ।
<>पथ्याः समासात्ता नद्यो विपरीतास्त्वतोऽन्यथा ।
<>उपलास्फालनाक्षेपविच्छेदैः खेदितोदकाः ॥
<>हिमवन्मलयोद्भूताः पथ्यास्ता एव च स्थिराः ।
<>कृमिश्लीपदहृत्कण्ठशिरोरोगान् प्रकुर्व्वते ॥
<>प्रच्यावन्त्या परान्तोत्था दुर्नामानिमतेन्द्रजाः ।
<>उदरश्लीपदातङ्कान् सह्यविन्ध्योद्भवाः पुनः ॥
<>कुष्ठपाण्डुशिरोरोगान् दोषघ्नाः पारिपात्रजाः ।
[Page2-820-b+ 52]
<>बलपौरुषकारिण्यः -- ॥”
<>इति वाभटे सूत्रस्थाने पञ्चमेऽध्याये ॥
<>“तत्र नद्यः पश्चिमाभिमुखाः पथ्या लघूदकत्वात् ।
<>पूर्व्वाभिमुखास्तु न प्रशस्यन्ते गुरूदकत्वात् ।
<>दक्षिणाभिमुखा नातिदोषलाः साधारणत्वात् ।”
<>“प्रायेण नद्यो मरुषु सतिक्ता लवणान्विताः ।
<>ईषत्कषाया मधुरा लघुपाका बले हिताः ॥”
<>इति सुश्रुते सूत्रस्थाने ४५ अध्याये ॥
<>“वसुधा कीटसर्पाखुमलसन्दूषितोदकाः ।
<>वर्षाजलवहा नद्यः सर्व्वदोषसमीरणाः ॥”
<>इति चरके सूत्रस्थाने २७ अध्याये ॥)
<>भारतवर्षे नद्यो यथा । गङ्गा सिन्धुः सरस्वती
<>शतद्रुः वितस्ता विपाशा चन्द्रभागा सरयूः
<>यमुना रावती देविका कुहूः गोमती धूत-
<>पापा बाहुदा दृषद्वती कौशिकी निस्वीरा
<>गण्डकी चक्षुष्मती लोहिता । इत्येता हिमवत्-
<>पादनिर्गताः ॥ वेदस्मृती वेदवती सिन्धुः अपर्णा
<>चन्दना सदाचरा रोहिपारा चर्म्मण्वती
<>विदिशा वेत्रवती वयन्ती । इत्येताः पारिपात्रो-
<>द्भवाः ॥ शोणा ज्योतीरथा नर्म्मदा सुरसा
<>मन्दाकिनी दशार्णा चित्रकूटा तमसा पिप्पला
<>करतोया पिशाचिका चित्रोत्पला विशाला
<>वञ्जुका बालुका वाहिनी भुक्तिमती विरजा
<>पङ्किनी रिवी । इत्येता ऋक्षप्रसूताः ॥ मणि-
<>जाला शुभा तापी पयोष्णी शीघ्रोदा वेष्णा
<>पाशा वैतरणी वेदी पाला कुमुद्बती तोया दुर्गा
<>अन्त्या गिरा । एता विन्ध्यपादोद्भवाः ॥ गोदा-
<>वरी भीमरथी कृष्णा वेणा वञ्जुला तुङ्गभद्रा
<>सुप्रयोगा ब्रह्मकावेरी शतमाला ताम्रपर्णी
<>पुष्यावती उत्पलावती । इत्येता मलयजाः ॥
<>त्रियामा ऋषिकुल्या इक्षुरा त्रिविदाला मूलिनी
<>वंशवरा महेन्द्रतनया ऋषिका लुषती मन्द-
<>गामिनी पलाशिनी । इत्येताः शुक्तिमत्प्रभवाः ।
<>एताः प्राधान्येन कुलपर्व्वतनद्यः । शेषाः क्षुद्र-
<>नद्यः । इति वराहपुराणम् ॥ * ॥
<>“कैलासपादसम्भूतं पुण्यं शीतजलं शुभम् ।
<>मन्दोदकं नाम सरः पयस्तु दधिसन्निभम् ॥
<>तस्मात् प्रभवते दिव्या नदी मन्दाकिनी शुभा ।
<>दिव्यञ्च चन्दनन्तत्र तस्यास्तीरे महद्वनम् ॥
<>प्रागुत्तरेण कैलासात् दिव्यं सौगन्धिकं गिरिम् ।
<>सर्व्वधातुमयं दिव्यं शवलं पर्व्वतं प्रति ॥
<>चन्द्रप्रभो नाम गिरिः सशुक्रो रत्नसन्निभः ।
<>तत्समीपे सरो दिव्यमच्छोदन्नाम विश्रुतम् ॥
<>तस्मात् प्रभवते दिव्या नदी ह्यच्छोदका शुभा ।
<>तस्यास्तीरे वनं दिव्यं महच्चैत्ररथं शुभम् ॥
<>तस्मिन् गिरौ निवसति मणिभद्रः सहानुगः ।
<>यक्षः सेनापति क्रूरैर्गुह्यकैः परिवारितः ॥
<>पुण्या मन्दाकिनी चैव नदी ह्यच्छोदका शुभा ।
<>महीमण्डलमध्ये तु प्रविष्टे ते महोदधिम् ॥
<>कैलासाद्दक्षिणप्राच्यां शिवं सर्व्वौषधिं गिरिम्
<>मनःशिलामयं दिव्यं शवलं पर्व्वतं प्रति ॥
<>लोहितो हेमशृङ्गस्तु गिरिः सूर्य्यप्रभो महान् ।
[Page2-820-c+ 52]
<>तस्य पादे महद्दिव्यं लोहितं सुमहत् सरः ॥
<>तस्मात् प्रभवते पुण्यो लोहितश्च नदो महान् ।
<>देवारण्यं विशोकञ्च तस्य तीरे महद्वनम् ॥
<>तस्मिन् गिरौ निवसति यक्षो मणिधरो बली ।
<>सौम्यैः सधार्म्मिकैश्चैव गुह्यकैः परिवारितः ॥
<>कैलासात् पश्चिमोदीच्यां ककुद्मानोषधीगिरिः ।
<>ककुद्मति च रुद्रस्य उत्पत्तिस्त्रिककुद्मतः ॥
<>तदञ्जनन्त्रैककुदं शैलं त्रिककुदं प्रति ।
<>सर्व्वधातुमयस्तत्र सुमहद्बैद्युतो गिरिः ॥
<>तस्य पादे महद्द्विव्यं मानसं सिद्धसेवितम् ।
<>यस्मात् प्रभवते पुण्या सरयूर्लोकपावनी ॥
<>कैलासात् पश्चिमामाशां दिव्यः सर्व्वौषधिर्गिरिः ।
<>अरुणः पर्व्वतश्रेष्ठो रुक्मधातुविभूषितः ॥
<>भवस्य दयितः श्रीमान् पर्व्वतो हेमसन्निभः ।
<>तस्य पादे महद्दिव्यं सरः काञ्चनबालुकम् ॥
<>तस्य पादात् प्रभवति शैलोदं नाम तत् सरः ।
<>तस्मात् प्रभवते पुण्या नदी शैलोदका शुभा ॥
<>सा वङ्क्षुशीतयोर्म्मध्ये प्रविष्टा पश्चिमोदधिम् ।
<>अभ्युत्तरेण कैलासं शिवं सर्व्वौषधिं गिरिम् ॥
<>गौरन्तु पर्व्वतश्रेष्ठं हरितालमयं प्रति ।
<>हिरण्यशृङ्गः सुमहान् दिव्यौषधिमयो गिरिः ॥
<>तस्य पादे महद्दिव्यं सरः काञ्चनबालुकम् ।
<>रम्यं बिन्दुसरो नाम यत्र राजा भगीरथः ॥
<>गङ्गार्थे स तु राजर्षिरुवास बहुलाः समाः ।
<>तत्र त्रिपथगा देवी प्रथमन्तु प्रतिष्ठिता ॥
<>सोमपादात् प्रसूता सा सप्तधा प्रतिभज्यते ।
<>भवस्य साङ्गे पतिता संरुद्धा योगमायया ॥
<>ततो विसर्ज्जयामास सप्त स्रोतांसि गङ्गया ।
<>त्रीणि प्राचीमभिमुखं प्रतीचीं त्रीण्यथैव च ॥
<>स्रोतांसि त्रिपथायास्तु प्रत्यपद्यन्त सप्तधा ।
<>नलिनी ह्रादिनी चैव पावनी चैव प्राच्यगा ॥
<>शीता वङ्क्षुश्च सिन्धुश्च तिस्रस्ता वै प्रतीच्यगा ।
<>सप्तमी त्वनुगा तासां दक्षिणेन भगीरथम् ॥
<>तस्माद्भागीरथी सापि प्रविष्टा दक्षिणोदधिम् ।
<>सप्तैताः प्लावयन्ति स्म वर्षन्तद्धिममाह्वयम् ॥
<>प्रसूताः सप्त नद्यस्तु शुभा बिन्दुसरोद्भवाः ।
<>तान् देशान् प्लावयन्ति स्म म्लेच्छप्रायांश्च सर्व्वशः ॥
<>सलिलान् कुस्तुरांश्चीनान् वर्व्वरान् यवनान्
<>खशान् ।
<>सूत्कुलांश्च कुलत्थांश्च अङ्गलौक्यावरांश्च यान् ॥
<>कृत्वा द्बिधा हिमवन्तं प्रविष्टा दक्षिणीदधिम् ।
<>अथ चीनमरूंश्चैव कालकांश्चैव चूलकान् ॥
<>तुषारान् वर्व्वरान् कारान् पह्लवान् पारदान्
<>शकान् ।
<>एतान् जनपदान् वङ्क्षः प्लावयन्त्युदधिं गता ॥
<>वरदान् कूटजांश्चैव गान्धारानौरसान् कुहून् ।
<>शिवसौरानिन्द्रमरून् वसातीन् समतेजसा ॥
<>सैन्धवारट्टकावेरान् कुपथान् भीमरौरुकान् ।
<>शुनामुखांश्चोर्द्धमरून् सिन्धुरेतान्निषेवते ॥
<>गन्धर्व्वान् किन्नरान् यक्षान् रक्षोविद्याधरो-
<>रगान् ।
<>कलापग्रामकांश्चैव तथा किंपुरुषान्नरान् ॥
[Page2-821-a+ 52]
<>किरातांश्च पुलिन्दांश्च कुरून् वै भरतानपि ।
<>पाञ्चालकौशिकान् मत्स्यान्मागधाङ्गांस्तथैव च ॥
<>ब्रह्मोत्तरांश्च वङ्गांश्च तामलिप्तांस्तथैव च ।
<>एतान् जनपदानार्य्यान् गङ्गा तारयते शुभा ॥
<>ततः प्रतिहता विन्ध्ये प्रविष्टा दक्षिणोदधिम् ।
<>ततस्तु ह्रादिनी पुण्या प्राचीमभिमुखा ययौ ॥
<>प्लावयन्त्यपकांश्चैव निषादानपि सर्व्वशः ।
<>धीवरानृषिकांश्चैव तथा लीनमुखानपि ॥
<>केकरानेकवर्णांश्च किरातानपि चैव हि ।
<>कालन्दरान् विवर्णांश्च कुशिकान् स्वर्गभूमिकान् ॥
<>सा मण्डले समुद्रस्य तिरोभूत्वा तु सर्व्वशः ।
<>ततस्तु पावनी चैव प्राचीमेव दिशं ययौ ॥
<>कुपथान् प्लावयन्ती सा इन्द्रद्युम्नसरांस्यपि ।
<>तथा खरपदान् देशान् वेत्रशङ्कुपथानपि ॥
<>मध्ये चोज्जानकमरून् कुथप्रावरणानपि ।
<>इन्द्रद्वीपात् समुद्रं सा प्रविष्टा लवणोदधिम् ॥
<>ततस्तु पावनी प्रायात् प्राचीमाशां जवेन तु ।
<>तोमरान् प्लावयन्ती सा हंसमार्गान् समृद्धकान् ॥
<>पूर्णान् दर्भांश्च सेवन्ती भित्त्वा सा बहुधा
<>गिरिम् ।
<>कर्णप्रावरणान् प्राप्य गता साश्वमुखानपि ॥
<>सिकतापर्व्वतमरून् गत्वा विद्याधरान् ययौ ।
<>वामिमण्डलकोष्ठन्तु सा प्रविष्टा महत् सरः ॥
<>तासां नद्युपनद्यश्च शतशोऽथ सहस्रशः ।
<>उपगच्छन्ति ता नद्यो यतो वर्षति वासवः ॥
<>हेमकूटस्य पृष्ठे तु सर्पाणामुत्सवः स्मृतः ।
<>सरस्वती प्रभवति तस्मात् ज्योतिष्मती तु या ॥
<>अवगाहेतोभयतः समुद्रौ पूर्व्वपश्चिमौ ।
<>सरो विष्णुपदं नाम निषधे पर्व्वतोत्तमे ॥
<>तस्मात् द्बयं प्रभवति गन्धर्व्वी नकुला च तें ।
<>मेरोः पार्श्वात् प्रभवति ह्रदश्चन्द्रप्रभो महान् ॥
<>जम्बुश्चैव नदी पुण्या यस्यां जाम्बुनदं स्मृतम् ।
<>पयोदस्तु ह्रदो नीलः स शुभः पुण्डरीकवान् ॥
<>पुण्डरीका पयोदा च तस्माद्वै संप्रसूयते ।
<>सरस्तु सरसश्चैव स्मृतमुत्तरमानसम् ॥
<>मृग्या च मृगकान्ता च तस्माद्व संप्रसूयते ।
<>ह्रदाः कुरुषु विख्याताः पद्ममीनकुलाकुलाः ॥
<>नाम्ना ते विजया नाम द्वादशोदधिसन्निभाः ।
<>तेभ्यः शान्ता च माध्वी च द्वे नद्यौ संप्रसू-
<>यतः ॥”
<>इति मत्स्यपुराणे १०१ अध्यायः ॥ * ॥
<>अथ सिप्रादिसप्तनद्युत्पत्तिकारणम् ।
<>“एवं विवाह्य विधिवत् सौवर्णे मानसाचले ।
<>अरुन्धती वशिष्ठस्तु मोदमाप तया सह ॥
<>तत्र यत् पतितं तोयं मानसाचलकन्दरे ।
<>विवाहावभृथार्थाय शान्त्यर्थं वसुधाकृतम् ॥
<>ब्रह्मविष्णुमहादेवपाणिभिः समुदीरितम् ।
<>तत्तोयं सप्तधा भूत्वा पतितं मानसाचलात् ॥
<>हेमाद्रेः कन्दरे सानौ सरस्याञ्च पृथक् पृथक् ।
<>तत्तोयं पतितं सिप्रे देवभोग्ये सरोवरे ॥
<>तेन सिप्रा नदी जाता विष्णुना प्रेरिता क्षितिम् ।
<>महाकोषीप्रपाते च यद्वारि पतितन्तु तैः ॥
[Page2-821-b+ 52]
<>कौषिकी नाम सा जाता विश्वामित्रावतारिता ।
<>उमाक्षेत्रे यत् षतितं तोयं तेन महानदी ॥
<>कावेरी नाम सा जाता तदा कावेरसंसृता ।
<>महाकाले सरःश्रेष्ठे पतितं तज्जलं गिरेः ॥
<>हिमाद्रेः पार्श्वभागे तु दक्षिणे शम्भुसन्निधौ ।
<>गोमन्ति नाम तैर्ज्जाता नदी गोमत्युदीरिता ॥
<>मैनाको नाम यः पुत्त्रः शैलराजस्य च प्रियः ।
<>यस्तु तस्मिन् समुत्पन्नो मेनकोदरतः पुरा ॥
<>तत्तत्र पतितं तोयं तस्माज्जाता महानदी ।
<>देविकाख्या महादेवप्रेरिता सागरं प्रति ॥
<>तत्तोयं सङ्गतं कुर्य्याद्धंसा वडवसन्निधौ ।
<>तेनाभूत् सरयूर्न्नाम्ना नदी पुण्यतमा शुभा ॥
<>यान्यम्भांसि महापार्श्वे खाण्डवारण्यसन्निधौ ।
<>हिमवत्कन्दरे याम्ये इरावद्ध्रदमन्यतः ।
<>इरावती नाम नदी तैस्तु जाता सरिद्वरा ॥
<>एताः सर्व्वाः स्नानपानात् स्मरणैर्ज्जाह्नवी
<>यथा ।
<>फलं ददति मर्त्यानां दक्षिणोदधिगाः सदा ॥
<>धर्म्मार्थकाममोक्षाणां बीजभूताः सनातनाः ।
<>महानद्यस्तु सप्तैताः सर्व्वदा देवभोगदाः ॥
<>एवं नद्यः सप्त जाताः सदा पुण्यतमोदकाः ।
<>अरुन्धत्या वशिष्ठस्य विवाहे देवसन्निधौ ॥”
<>इति कालिकापुराणे २३ अध्यायः ॥ * ॥
<>नद्यादीनां रूपद्वयं यथा, --
<>“नद्यश्च पर्व्वताः सर्व्वे द्विरूपाश्च स्वभावतः ।
<>तोयं नदीनां रूपन्तु शरीरमपरन्तथा ॥
<>स्थावरं पर्व्वतानान्तु रूपं कायस्तथापरः ।
<>शुक्तीनामथ कम्बूनां तथैवान्तर्गता तनूः ॥
<>बहिरस्थिस्वरूपन्तु सर्व्वदैव प्रवर्त्तते ।
<>एवं जलं स्थावरश्च नदीपर्व्वतयोस्तथा ॥
<>अन्तर्व्वसति कायस्तु सततं नोपपद्यते ।
<>आप्याय्यते स्थावरेण शरीरं पर्व्वतस्य तु ॥
<>तथा नदीनां कायस्तु तोयेनाप्याय्यते सदा ।
<>नदीनां कामरूपित्वं पर्व्वतानान्तथैव च ।
<>जगत्स्थित्य पुरा विष्णुः कल्पयामास यत्नतः ॥
<>तोयहानौ नदीदुःखं जायते सततं द्विजाः ।
<>विशीर्णे स्थावरे दुःखं जायते गिरिकायगम् ॥”
<>इति कालिकापुराणे २२ अध्यायः ॥
<>तस्या वैदिकपर्य्यायः । अवनयः १ यह्व्य २
<>खाः ३ सीराः ४ स्रोत्याः ५ एन्यः ६ धुनयः ७
<>रुजानाः ८ वक्षणाः ९ स्वादोअर्णाः १० रोध-
<>चक्राः ११ हरितः १२ सरितः १३ अग्रुवः १४
<>नभन्वः १५ वध्वः १६ हिरण्यवर्णाः १७
<>रोहितः १८ ससुतः १९ अर्णाः २० सिन्धवः २१
<>कुल्याः २२ वर्य्यः २३ उर्व्व्यः २४ इरावत्यः २५
<>पार्वत्यः २६ स्रवन्त्यः २७ ऊर्ज्जस्वत्यः २८
<>पयस्वत्यः २९ सरस्वत्यः ३० तरस्वत्यः ३१ हर-
<>स्वत्यः ३२ रोधस्वत्यः ३३ भास्वत्यः ३४ अजिराः ३५
<>मातरः ३६ नद्यः ३७ । इति सप्तत्रिंशन्नदी-
<>नामानि । इति वेदनिघण्टौ । १ । १३ ॥
<>(चतुर्द्दशाक्षरवृत्तिविशेषः । तल्लक्षणं यथा, --
<>“ननतजगुरुगैः सप्तयतिर्नदी स्यात् ॥”)
<LEND>
