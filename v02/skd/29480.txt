<L>29480<pc>4-126<k1>राजसर्षपः<k2>राजसर्षपः
राजसर्षपः¦, पुं, (सर्षपाणां राजा श्रेष्ठत्वात् । पर-
निपातः ।) सर्षपविशेषः । राजसर्षा इति
भाषा ॥ राइ इति केचित् ॥ तत्पर्य्यायः ।
कृष्णिका २ राजिका ३ सूरी ४ मुष्ठकः ५ ।
मुष्ठक इत्यत्र व्यष्टक इति वा पाठः । इति
रत्नमाला ॥ क्षवः ६ क्षुताभिजननः ७ ।
क्षुताभिजनन इत्यत्र क्षुधाभिजनन इति वा
पाठः । इति हेमचन्द्रः ॥ कृष्णा ८ तीक्ष्ण-
फला ९ राजी १० कृष्णसर्षपाख्या ११ । अस्य
गुणाः । तिक्तत्वम् । कटुत्वम् । उष्णत्वम् । वात-
शूलगुल्मकण्डुकुष्ठव्रणनाशित्वम् । पित्तदाह-
प्रदत्वञ्च । इति राजनिर्घण्टः ॥ (चतुर्व्विंशति-
त्रसरेणुपरिमित-परिमाणविशेषः । यथा, मनुः ।
८ । १३३ ।
“त्रसरेणवोऽष्टौ विज्ञेया लिक्षैका परिमाणतः ।
ता राजसर्षपस्तिस्रस्ते त्रयो गौरसर्षपः ॥”
“त्रसेत्यादि । अष्टौ त्रसरेणवो लिक्षैका परि-
माणेन ज्ञेया तास्तिस्रो लिक्षा राजसर्षपो
ज्ञेयः । ते राजसर्षपास्त्रयो गौरसर्षपो ज्ञेयः ॥”
इति तट्टीकायां कुल्लूकः ॥)
<LEND>
