<L>35341<pc>5-046<k1>शान्तिः<k2>शान्तिः
शान्तिः¦, स्त्री, (शम + क्तिन् ।) कामक्रोधादि-
<>प्रशमः । चित्तोपशमः । इति भरतः ॥ विषयेभ्य
[Page5-047-a+ 52]
<>इन्द्रियोपरमः । इति चण्डीटीकायां नागोजी-
<>भट्टः ॥ तत्पर्य्यायः । शमथः २ शमः ३ । इत्य-
<>मरः ॥ प्रशमः ४ उपशमः ५ प्रशान्तिः ६ ।
<>इति शब्दरत्नावली ॥ तृष्णाक्षयः ७ । इति
<>हेमचन्द्रः ॥ तल्लक्षणं यथा, --
<>“यत्किञ्चिद्वस्तु संप्राप्य स्वल्पं वा यदि वा बहु ।
<>या तुष्टिर्जायते चित्ते शान्तिः सा गद्यते बुधैः ॥”
<>इति पद्मपुराणे क्रियायोगसारे १५ अध्यायः ॥
<>भद्रम् । इति हेमचन्द्रः ॥ गोपीविशेषः । यथा,
<>राधिकोवाच ।
<>“शान्त्या गोप्या युतस्त्वञ्च दृष्टोऽहं रासमण्डले ।
<>वसन्तपुष्पशय्यायां माल्यवान् चन्दनोक्षितः ॥
<>रत्नप्रदीपैर्युक्तश्च रत्ननिर्म्माणमन्दिरे ।
<>रत्नभूषितभूषाढ्यो रत्नभूषितया सह ॥
<>तया दत्तञ्च ताम्बूलं भुक्तवांश्च पुरा विभो ।
<>सद्यो मच्छब्दमात्रेण तिरोधानं कृतं तया ॥
<>शान्तिर्देहं परित्यज्य भयाद्दीना त्वयि प्रभो ।
<>ततस्तस्याः शरीरञ्च गुणश्रेष्ठं बभूव ह ॥
<>संविभज्य त्वया दत्तं प्रेम्णा प्ररुदता पुरा ।
<>विश्वे विषयिणे किञ्चित् सत्त्वरूपाय विष्णवे ॥
<>शुद्धसत्त्वस्वरूपायै महालक्ष्म्यै पुरा विभो ।
<>त्वन्मन्त्रोपासकेभ्यश्च वैष्णवेभ्यश्च किञ्चन ।
<>तपस्विभ्यश्च धर्म्माय धर्म्मिष्ठेभ्यश्च किञ्चन ॥”
<>इति ब्रह्मवैवर्त्ते प्रकृतिखण्डे ९ अध्यायः ॥ * ॥
<>दुर्गा । यथा, --
<>“उत्पत्तिस्थितिनाशेषु रजादित्रिगुणा मता ।
<>सर्व्वज्ञा सर्व्ववेत्तृत्वाच्छान्तित्वाच्छान्तिरुच्यते ॥”
<>इति देवीपुराणे देवीनिरुक्ताध्यायः ॥ * ॥
<>धर्म्मद्बारा ग्रहदौःस्थ्यदुःस्वप्नादिसूचितैहिका-
<>निष्टहेतुदुरितनिवृत्तिः । यथा, --
<>“यथा शस्त्रप्रहाराणां कवचं विनिवारकम् ।
<>तथा दैवोपघातानां शान्तिर्भवति वारणम् ॥”
<>वालग्रहभूतग्रहनराधिपप्रबलतरशत्रुदुःसह-
<>रोगाभिभवाद्भुतदुःस्वप्नग्रहदौःस्थ्यादिनिमित्तकं
<>शान्तिकर्म्मापि मलमासे कर्त्तव्यम् । शुद्धकाल-
<>प्रतीक्षायामसहत्वेनानन्यगतिकत्वात् । अत-
<>एवात्मानं सततं गोपायीत इति श्रुतौ सतत-
<>मत्युक्तम् । इति मलमासतत्त्वम् ॥ * ॥ उप-
<>सर्गशान्तिगाथा यथा, --
<>“एषामिन्द्रो महावीर्य्यस्त्रैलोक्यस्येश्वरोऽभवत् ।
<>शतं क्रतूनामाहृत्य सुशान्तिर्नाम नामतः ॥
<>तस्योपसर्गनाशाय नामाक्षरविभूषिता ।
<>अद्यापि मानवैर्गाथा गीयतेऽत्र महीतले ॥
<>सशान्तिर्देवराट् शान्तः सुशान्तिं न प्रयच्छति ।
<>सहितः शिवसत्याद्यैस्तथैव वशवर्त्तिभिः ॥”
<>इति मार्कण्डेयपुराणे उत्तममन्वन्तरसमाप्ता-
<>ध्यायः ॥ * ॥
<>अथाद्भुतशान्तिः । तत्राद्भुतनिरूपणम् । अद्-
<>भुतसागरे आथर्व्वणाद्भुतवचनम् । प्रकृति-
<>विरुद्धमद्भुतमापदः प्राक्प्रबोधाय देवाः सृज-
<>न्तीति । तेनापज्ज्ञानाय भूम्यादीनां पूर्व्वं
<>स्वभावप्रच्यवो देवकर्त्तृकोऽद्भुत इति । एवञ्च
[Page5-047-b+ 52]
<>बुधोदयपर्व्वणि ग्रहादीनां गणितागणितत्वेन
<>प्रकृतानामपि यदुत्पातत्वं तद्भाक्तम् । तत्कार-
<>णञ्च गर्गसंहिताबार्हस्पत्ययोः ।
<>“अतिलोभादसत्याद्वा नास्तिक्याद्वाप्यधर्म्मतः ।
<>नरापचारान्नियतमुपसर्गः प्रवर्त्तते ॥
<>ततोऽपचारान्नियतमपवर्ज्जन्ति देवताः ।
<>ताः सृजन्त्यद्भुतांस्तांस्तु दिव्यनाभसभूमिजान् ॥
<>त एव त्रिविधा लोके उत्पाता देवनिर्म्मिताः ।
<>विचरन्ति विनाशाय रूपैः सम्बोधयन्ति च ॥”
<>तांश्च परं न दर्शयेदित्याह विष्णुः । नोत्पातं
<>दर्शयेदिति । तत्र वेलानक्षत्रमण्डलनिरूपणम् ।
<>यथा, दीपिकायाम् ।
<>“प्राग्द्वित्रिचतुर्भागैर्द्यूनिशोरद्भुतेषु सर्व्वेषु ।
<>अनिलाग्निशक्रवरुणा मण्डलपतयः शुभा-
<>शुभैश्च ॥”
<>वेलामण्डलः ।
<>“अर्य्यम्णादिचतुष्कचन्द्रतुरगादित्येषु वायु-
<>र्भवेत्
<>देवेज्याजविशाखयाम्ययुगले पित्र्यद्बये
<>चानलः ।
<>विश्वादित्रयधातृमैत्रयुगलेष्विन्द्रो भवेन्मण्डलः
<>सर्पोपान्त्यशतान्त्यमूलयुगलेशानेष्वपामीश्वरः ॥
<>पवनदहनौ नेष्टौ योगस्तयोरतिदोषदः ।
<>सुरपतिवरुणौ शस्तौ योगस्तयोरतिशोभनः ॥
<>सवरुणमरुन्मिश्रः शक्रस्तथाग्निसमायुतः ।
<>फलविरहितः सेन्द्रो वायुस्तथाग्नियुतोऽम्बुपः ॥
<>यन्मण्डलेऽद्भुतं जातं शान्तिस्तद्देवताश्रया ।
<>तथा शान्तिद्वयं कार्य्यं मण्डलद्वयजाद्भुते ॥” * ॥
<>विष्णुधर्म्मोत्तरे ।
<>“ग्रहर्क्षवैकृतं दिव्यं आन्तरीक्षं निबोध मे ।
<>उल्कापातो दिशां दाहः परिवेशस्तथैव च ॥
<>गन्धर्व्वनगरञ्चैव वृष्टिश्च विकृता तथा ।
<>एवमादीनि लोकेऽस्मिन् नाभसानि विनिर्द्दि-
<>शेत् ॥
<>चरस्थिरभवं भौमं भूकम्पमपि भूमिजम् ।
<>जलाशयानां वैकृत्यं भौमं तदपि कीर्त्तितम् ॥
<>भौमं चाल्पफलं ज्ञेयं चिरेण परिपच्यते ।
<>नाभसं मध्यफलदं मध्यकालफलप्रदम् ।
<>दिव्यं तीव्रफलं ज्ञेयं शीघ्रकारी तथैव च ॥ * ॥
<>शीतोष्णताविपर्य्यासः ऋतूतां रिपुजं भयम् ।
<>पुष्पे फले च विकृते राज्ञो मृत्युं तथा दिशेत् ॥
<>अकालप्रभवा नार्य्यः कालातीताः प्रजास्तथा ।
<>विकृताः प्रसवाश्चैव युग्मप्रसवनं तथा ॥
<>हीनाङ्गाः अधिकाङ्गाश्च जायन्ते यदि वा त्रयः ।
<>पशवः पक्षिणश्चैव तथैव च सरीसृपाः ॥
<>विनाशं तस्य देहस्य कुलस्य च विनिर्द्दिशेत् ॥
<>प्रदोषे कुक्कुटारावो हेमन्ते चापि कोकिलाः ।
<>अर्कोदयेऽर्काभिमुखः श्वारावो नृभयं दिशेत् ॥
<>उलूको वसते यत्र निपतेद्वा तथा गृहे ।
<>ज्ञेयो गृहपतेर्मृत्युर्धननाशस्तथैव च ॥
<>गृध्रः कङ्कः कपोतश्च उलूकः श्येन एव च ।
<>चिल्लश्च चर्म्मचिल्लश्च भासः पाण्डर एव च ॥
[Page5-047-c+ 52]
<>गृहे यस्य पतन्त्येते गेहं तस्य विपद्यते ।
<>पक्षान्मासात्तथा वर्षान्मृत्युः स्याद्गृहमेधिनः ।
<>पत्न्याः पुत्त्रस्य वा मृत्युर्द्रव्यञ्चापि विनश्यति ॥
<>ब्राह्मणाय गृहं दत्त्वा दत्त्वा तन्मूल्यमेव वा ।
<>गृह्णीयाद्यदि रोचेत शान्तिञ्चेमां प्रयोजयेत् ॥”
<>इमां वक्ष्यमाणाम् ॥ * ॥
<>“मांसास्थीनि समादाय श्मशानाद्गृध्रवायसाः ।
<>श्वा शृगालोऽथवा मध्ये पुरस्य प्रविशन्ति चेत् ॥
<>विकिरन्ति गृहादौ च श्मशानं सा मही भवेत् ।
<>चौरेण हन्यते लोकः परचक्रसमागमः ॥
<>संग्रामश्च महाघोरो दुर्भिक्षं मरकं तथा ।
<>अद्भुतानि प्रसूयन्ते तत्र देशस्य विद्रवः ॥
<>अकाले फलपुष्पाणि देशविद्रवकारणम् ॥”
<>मत्स्यपुराणे ।
<>“अतिवृष्टिरनावृष्टिर्दुर्भिक्षादिभयं मतम् ।
<>अनृतौ तु दिनादूर्द्ध्वं वृष्टिर्ज्ञेया भयाय च ॥
<>निरभ्रे वाथ रात्रौ वा श्वेतं यस्योत्तरेण तु ।
<>इन्द्रायुधं ततो दृष्ट्वा उल्कापातं तथैव च ॥
<>दिग्दाहपरिवेशौ च गन्धर्व्वनगरं तथा ।
<>परचक्रभयं विद्याद्देशोपद्रवमेव च ॥”
<>भासो वनकुक्कुटः ॥ * ॥ कंसनिधनसूचने हरि-
<>वंशः ।
<>“वक्रमङ्गारकश्चक्रे चित्रायां घोरदर्शनः ।
<>चलत्यपर्व्वणि मही गिरीणां शिखराणि च ॥”
<>वाणोत्पाते स एव ।
<>“दक्षिणां दिशमास्थाय धूमकेतुः स्थितोऽभवत् ।
<>वक्रमङ्गारकश्चक्रे कृत्तिकासु भयङ्करः ॥” * ॥
<>कृत्यचिन्तामणौ ।
<>“त्यक्ताशौचविवेकतत्त्ववसुधा लोकाः क्षुधा-
<>पीडिताः
<>विप्रा वेदहतास्तथा प्रचलिता बह्वाशिनो
<>दुःखिताः ।
<>क्षौणीमन्दफला नृपाश्च विकलाः संग्रामघोरा
<>मही
<>प्रेताघातदुरन्तपीडिततरा देवेज्यराह्वोर्युतौ ॥
<>रक्ते शस्त्रोद्योगो मांसास्थिवशादिभिर्मरकः ।
<>धान्यहिरण्यत्वक्फलकुसुमाद्ये वर्षिते भयं
<>विद्यात् ।
<>अङ्गारपांशुवर्षे विनाशमुपयाति तन्नगरम् ॥
<>उपलं विना जलधरैर्विकृता वा यदा प्राणिनो
<>वृष्ट्या ।
<>छिद्रं वाप्यतिवृष्टिं शस्यानामीतिसंजननम् ॥”
<>बुधकौशिकसंवादे ।
<>“वल्ल्याः प्रपाते च फलं शरटस्य प्ररोहणे ।
<>शीर्षे राजश्रियोऽवाप्तिर्भाले चैश्वर्य्यमेव च ॥
<>कर्णयोर्भूषणावाप्तिर्नेत्रयोर्व्वन्धुदर्शनम् ।
<>नासिकायाञ्च सौगन्ध्यं वक्त्रे मिष्टान्नभोजनम् ॥
<>कण्ठे चैव श्रियोऽवाप्तिर्भुजयोर्विभवो भवेत् ।
<>धनलाभो बाहुमूले करयोर्धनवृद्धिदः ॥
<>स्तनमूले च सौभाग्यं हृदि सौख्यविवर्द्धनम् ।
<>पृष्ठे नित्यं महीलाभः पार्श्वयोर्बन्धुदर्शनम् ॥
<>कटिद्वये वस्त्रलाभो गुह्ये मृत्युसमागमः ।
[Page5-048-a+ 52]
<>जङ्घे चार्थक्षयो नित्यं गुदे रोगभयं भवेत् ॥
<>उर्व्वोस्तु वाहनावाप्तिर्ज्जानुजङ्घेऽर्थसंक्षयः ।
<>वामदक्षिणयोः पादे भ्रमणं नियतं भवेत् ॥
<>वल्ल्याः प्ररोहणे चैव पतने शरटस्य च ।
<>व्यत्यासाच्च फलञ्चैव तद्वदेव प्रजायते ॥
<>वल्ल्याः प्ररोहणं रात्रौ शरटस्य प्रपातनम् ।
<>निधनार्थाय भवति व्याधिपीडा विपर्य्यये ॥
<>पतनानन्तरं चैवारोहणं यदि जायते ।
<>पतने फलमुत्कृष्टं रोहणेऽन्यत् फलं भवेत् ॥
<>आरोहणञ्चोर्द्ध्ववक्त्रे अधोवक्त्रे च पातनम् ॥
<>भवेदिष्टफलं तस्य तत्काले जायते ध्रुवम् ॥ * ॥
<>स्पृष्टमात्रे तयोः सद्यः सचेलं जलमाविशेत् ।
<>पञ्चगव्यप्राशनञ्च कुर्य्यादर्कावलोकनम् ॥
<>वल्लीरूपं सुवर्णस्य रक्तवस्त्रेण वेष्टयेत् ।
<>पूजयेद्गन्धपुष्पाद्यैस्तदग्रे पूर्णकुम्भके ॥
<>पञ्चगव्यं पञ्चरत्नं पञ्चामृतं सपल्लवम् ।
<>पञ्चवृक्षकषायञ्च निक्षिप्यावाहयेत्ततः ॥
<>पूजयेद्गन्धपुष्पाद्यैर्लोकपालांस्तथा ग्रहान् ।
<>मृत्युञ्जयेन मन्त्रेण समिद्भिः खदिरैः शुभैः ।
<>तिलैर्व्याहृतिभिर्होममष्टोत्तरसहस्रकम् ॥”
<>वल्ली गृहगोधिका । मृत्युञ्जयमन्त्रस्त्य्रम्बकमन्त्रः
<>इति विद्याकरः ॥ * ॥ गर्गसंहिताबार्हस्पत्ययोः ।
<>“ये तेषु शान्तिं कुर्व्वन्ति न ते यान्ति परा-
<>भवम् ।
<>ये तु न प्रतिकुर्व्वन्ति क्रियया श्रद्धयान्विताः ।
<>दाम्भिक्याद्बा विमोहाद्वा विनश्यन्त्येव तेऽचि-
<>रात् ॥” * ॥
<>अत्र निमित्तनिश्चयवतोऽधिकारोऽन्यथा दोष
<>इत्याह मत्स्यपुराणम् ।
<>“भिन्नमण्डलवेलायां ये भवन्त्यद्भुताः क्वचित् ।
<>तत्र शान्तिद्बयं कार्य्यं निमित्त सति नान्यथा ।
<>निर्निमित्तकृता शान्तिर्निमित्तमुपपादयेत् ॥”
<>एतच्च तत्तद्विशेषविहितशान्तिविषयम् ।
<>अन्यथा वेलामण्डलसन्देहे शान्तिर्न स्यात् ॥ * ॥
<>अतएवोक्तं योगियाज्ञवल्क्येन ।
<>“यत्र यत्र च संकीर्णमात्मानं मन्यते द्विजः ।
<>तत्र तत्र तिलैर्होमो गायत्त्र्या समुदाहृतः ॥
<>गायत्त्र्या प्रयतः शुद्धः सर्व्वपापैः प्रमुच्यते ।
<>शान्तिकामश्च जुहुयात् गायत्त्रीमक्षतैः
<>शुचिः ॥
<>हन्तुकामश्च नृपतेर्घृतेन जुहुयात् शुचिः ।
<>सावित्र्या शान्तिहोमांश्च कुर्य्यात् पर्व्वसु
<>नित्यशः ॥
<>प्रणवव्याहृतिभ्याञ्च स्वाहान्तो होमकर्म्मणि ।
<>प्रतिलोमा प्रयोक्तव्या फट्कारान्ताभिचारिके ॥
<>मार्कण्डेयपुराणम् ।
<>“दिग्देशजनसामान्यं नृपसामान्यमात्मनि ।
<>नक्षत्रग्रहसामान्यं नरो भुङ्क्ते शुभाशुभम् ।
<>परस्पराभिरक्षा च ग्रहदोषेषु जायते ॥”
<>तथा ।
<>“तस्माच्छान्तिपरः प्राज्ञो लोकवादरतस्तथा ।
<>लोकवादांश्च शान्तीश्च ग्रहपोडासु कारयेत् ॥
[Page5-048-b+ 52]
<>भूदोहानुपवासांश्च शस्तं चैत्यादिवन्दनम् ।
<>कुर्य्यात् होमं तथा दानं श्राद्धं क्रोधविवर्ज्ज-
<>नम् ॥
<>अद्रोहं सर्व्वभूतेषु मैत्रीं कुर्व्वन्ति पण्डिताः ।
<>वर्ज्जयेदुषतीं वाचमतिवादांस्तथैव च ॥
<>ग्रहपूजाञ्च कुर्व्वीत सर्व्वपीडासु मानवः ।
<>एवं शाम्यन्त्यशेषाणि घोराणि द्बिजसत्तम ।
<>प्रयतानां मनुष्याणां ग्रहर्क्षोत्थान्यनेकशः ॥” * ॥
<>लोकवादाश्च तत्रैवोक्ता यथा, --
<>“आकाशाद्देवतानाञ्च देव्यादीनाञ्च सौहृदात् ।
<>पृथिव्यां प्रतिलोके च लोकवादा इति स्मृताः ॥”
<>ते च सर्व्वभूतडाकिन्याद्यभिभवशान्त्यर्थं लौकि-
<>कौषधमन्त्रादयः । विषहरीमङ्गलचण्डिका-
<>गीतादयः । चैत्यवृक्षादौ क्षेत्रपालकुलदेवता-
<>पूजा च ॥ * ॥ तथा चापस्तम्बः । स्त्रीभ्योऽवर-
<>वर्णेभ्यो धर्म्मशेषान् प्रतीयादित्येक इति । धर्म्म-
<>शेषात् श्रुतिस्मृतिसदाचारेष्वप्रसिद्धान् इति
<>नारायणोपाध्यायाः ॥ भूदोहश्च पात्रं विना
<>भूमौ गोस्तनं निष्पीड्य दुग्धोत्सर्गः । चैत्यः
<>पूज्यत्वेन ख्यातो ग्रामप्रधानवृक्षः । तथा च
<>बाणोत्पाते हरिवंशः ।
<>“अनेकशाखश्चैत्यश्च निपपात महीतले ।
<>अर्च्चितः सर्व्वकन्याभिर्दानवानां महात्मनाम् ॥”
<>उषतीं अकल्याणीम् । अतिवादश्च पूज्यमति-
<>क्रम्य भाषणम् ॥ * ॥ मत्स्यपुराणम् ।
<>“काकस्यैकरवश्रावः प्रभाते दुःखदायकः ।
<>काको मैथुनकासक्तः श्वेतो वा यदि दृश्यते ॥
<>उलूको वसते यत्र निपतेत् वा तथा गृहे ।
<>ज्ञेयो गृहपतेर्मृत्युर्धननाशस्तथैव च ॥” * ॥
<>वराहसंहितायाम् ।
<>“क्रीडानुरक्तो रतिमांसलुब्धो
<>भीतो रुजार्त्तः पतितो विहङ्गः ।
<>नासौ गृहस्थस्य विनाशहेतु-
<>र्दोषः समुत्पाद्यत आहुरार्य्याः ॥
<>गृहे पक्षिविकारेषु कुर्य्याच्चामरतर्पणम् ।
<>देवाः कपोता इति वा जप्तव्यं सप्तभिर्द्विजैः ॥
<>गावश्च देया विविधा द्बिजानां
<>सकाञ्चना वस्त्रयुगोत्तरीयाः ।
<>एवं कृते पापमुपैति शान्तिं
<>मृगैर्द्विजैर्वापि निवेदितं तत् ॥”
<>द्विजैः पक्षिभिः । अपिना अन्यैरपि ॥ * ॥
<>भुजबलभीमे ।
<>“एको वृषस्त्रयो गावः सप्ताश्वा नव दन्तिनः ।
<>सिंहप्रसूतिकाश्चैव कथिताः स्वामिघातिकाः ॥”
<>सिंहप्रसूतिका गावः ॥ * ॥ मत्स्यपुराणे ।
<>“अङ्गे दक्षिणभागे तु शस्तं विस्फुरणं भवेत् ।
<>अप्रशस्तं तथा वामे पृष्ठस्य हृदयस्य च ॥
<>लाञ्छनं पिटकञ्चैव ज्ञेयं विस्फुर्ज्जितं तथा ।
<>विपर्य्ययेण विहितं सर्व्वं स्त्रीणां फलं तथा ॥”
<>“अनिष्टचिह्नोपगमे द्बिजानां कार्य्यं सुवर्णेन च
<>तर्पणं स्यात् ।” शङ्खः । दुःस्वप्नानिष्टदर्शनादौ घृतं
<>हिरण्यञ्च दद्यादिति ॥ * ॥ मात्स्ये ।
[Page5-048-c+ 52]
<>“नमस्ते सर्व्वलोकेश नमस्ते भृगुनन्दन ।
<>कवे सर्व्वार्थसिद्ध्यर्थं गृहाणार्घ्यं नमोऽस्तु ते
<>एवं शुक्रोदये कुर्व्वन् यात्रादिषु च भारत ।
<>सर्व्वान् कामानवाप्नोति विष्णुलोके महीयते
<>नमस्तेऽङ्गिरसां नाथ वाक्पतेऽथ बृहस्पते ।
<>क्रूरग्रहैः पीडितानाममृताय नमो नमः ॥
<>संक्रान्तावपि कौन्तेय यात्रास्वभ्युदयेषु च ।
<>कुर्व्वन् बृहस्पतेः पूजां सर्व्वान् कामान् सम-
<>श्नुते ॥ * ॥
<>वैष्णवामृते व्यासः ।
<>“ग्रहयज्ञैः शान्तिकैश्च किं क्लिश्यन्ति नरा
<>द्विज ।
<>महाशान्तिकरः श्रीमान् तुलस्या पूजितो हरिः
<>उत्पादान् दारुणान् पुंसां दुर्निमित्ताननेकशः ।
<>तुलस्या पूजितो भक्त्या महाशान्तिकरो
<>हरिः ॥”
<>अत्र ब्रह्मपुराणीयो मन्त्रः ।
<>“नमस्ते बहुरूपाय विष्णवे परमात्मने
<>स्वाहेति ॥ * ॥”
<>छन्दोगपरिशिष्टम् । अथातो रजस्वलाभिगमने
<>गोऽश्वभार्य्यासु गमने यमजजनने विजातीय-
<>जनने वा काककङ्कगृध्रवकश्येनभासचिल्लकपोता-
<>नां गृहप्रवेशे मानुषस्योपरिविश्रामणे एषा-
<>मेव क्रियमाणे गृहद्वारारोहणे अन्येषु चाद्-
<>भुतेषु कल्पदृष्टेन विधिनाग्निमुपसमाधाय प्राय-
<>श्चित्ताज्याहुतीर्ज्जुहोति अद्भुताय अग्नये स्वाहा
<>सोमाय विष्णवे रुद्राय वांयवे सूर्य्याय मृत्यवे
<>विश्वेभ्यो देवेभ्यः स्वाहेति स्थालीपाकावृतान्य-
<>दिति ॥ * ॥ कपोतं विशेषयति शौनकः ।
<>“रक्तपादः कपोताख्यो अरण्यौकाः शुकच्छविः ।
<>स चेच्छालां विशेच्छालासमीपञ्च व्रजेद्यदि ।
<>अन्येषु गृहमध्ये वा वल्मीकस्योद्गमादिषु ॥”
<>कल्पदृष्टेन विधिना गृह्योक्तेन प्रायश्चित्ताज्या-
<>हुतीः अद्भुतदोषप्रशमनार्थाः सप्ताज्याहुतीः
<>अद्भुतायाग्नये स्वाहा इत्यादिमन्त्रैः तत्स्थाली-
<>पाकेति कर्त्तव्यतया पायसचरुभिरेतेभ्यो देवेभ्यो
<>जुहुयात् । छन्दोगपरिशिष्टम् । पश्चात् घृत-
<>पायसेन ब्राह्मणान् भोजयित्वा गोवरं दत्त्वा
<>शान्तिर्भवतीति । गोवरं गोश्रेष्ठम् । दक्षिणां
<>तां गां कृत्वा दोषशान्तिर्भवतीति । तथा
<>चोक्तम् ।
<>“गोर्विशिष्टतमा लोके वेदेष्वपि निगद्यते ।
<>न ततोऽन्यद्वरं यस्मात् तस्माद्गौर्वरमुच्यते ॥”
<>छन्दोगपरिशिष्टम् । यस्त्वेषामन्यतममापन्नः प्राय-
<>श्चित्तं न कुर्य्यात्तस्य गृहपतेर्मरणं सर्व्वस्वनाशो
<>वा भवति तस्मात् प्रायश्चित्तं कर्त्तव्यं कर्म्माप-
<>वर्गे वामदेव्यगानं शान्तिः शान्तिरिति । अप-
<>वर्गे समाप्तौ । वामदेव्यगानं शान्तिः कार्य्या ।
<>आवृत्तिः प्रकरणसमाप्त्यर्था । बार्हस्पत्ये ।
<>“शमयन्त्यासप्ताहात् कम्पादिकृतं निमित्त-
<>माश्वेव ।
<>अतिवर्षणोपवासव्रतदीक्षाजप्यहवनानि ॥ * ॥”
[Page5-049-a+ 52]
<>वराहः ।
<>“ये च न दोषं जनयन्त्युत्पातान् तानृतुस्वभाव-
<>कृतान् ।
<>ऋषिपुत्त्रकृतैः श्लोकैर्विद्यादेभिः समासोक्तैः ॥”
<>तथा च मत्स्यपुराणम् ।
<>“वज्राशनिमहीकम्पसन्ध्यानिर्घातनिस्वनाः ।
<>परिवेशरजोधूमरक्तार्कास्तमयोदयाः ॥
<>द्रुमेभ्योऽथ रसस्नेहमधुपुष्पफलोद्गमाः ।
<>गोपक्षिमदवृद्धिश्च शिवाय मधुमाधवे ॥ * ॥
<>तारोल्कापातकलुषं कपिलार्केन्दुमण्डलम् ।
<>अनग्निज्वंलनं स्फोटं धूमरेणुनिराकुलम् ॥
<>रक्तपद्मारुणा सन्ध्या नभः क्षुब्धार्णवोपमम् ।
<>सरिताञ्चाम्बुसंशोषं दृष्ट्वा ग्रीष्मे शुभं वदेत् ॥ * ॥
<>शक्रायुधपरीवेशौ विद्युच्छुष्कविरोहणम् ।
<>कम्पोद्वर्त्तनवैकृत्यं रसनं दरणं क्षितेः ॥
<>नद्युदपानसरसां वृष्ट्यृद्ध्या भवनप्लवाः ।
<>पतनञ्चाद्रिगेहानां वर्षासु न भयावहम् ॥”
<>हरिवंशे वर्षावर्णनायाम् ।
<>“क्वचित् कन्दरहासाढ्यं शिलीन्ध्राभरणं
<>क्वचित् ।”
<>इति दर्शनात् वर्षासु शिलीन्ध्रोद्गमो न भयावहः ॥
<>“दिव्यस्त्रीभूतगन्धर्व्वविमानाद्भुतदर्शनम् ।
<>ग्रहनक्षत्रताराणां दर्शनञ्च दिवाम्बरे ॥
<>गीतवादित्रनिर्घोषो वनपर्व्वतसानुषु ।
<>शस्यवृद्धी रसोत्पत्तिरपापाः शरदि स्मृताः ॥ * ॥
<>शीतानिलतुषारत्वं नर्द्दनं मृगपक्षिणाम् ।
<>रक्षोयक्षादिसत्त्वानां दर्शनं वागमानुषी ॥
<>दिशो धूमान्धकाराश्च शलभा वनपर्व्वताः ।
<>उच्चैः सूर्य्योदयास्तत्वं हेमन्ते शोभना मताः ॥ * ॥
<>हिमपातानिलोत्पपातविरूपाद्भुतदर्शनम् ।
<>दृष्ट्वाञ्जनाभमाकाशं तारोल्कापातपिञ्जरम् ॥
<>चित्रा गर्भोद्भवाः स्त्रीषु गोऽजाश्वमृगपक्षिणाम् ।
<>पत्राङ्कुरलतानाञ्च विकाराः शिशिरे शुभाः ॥ *
<>ऋतुस्वभावजा ह्येते दृष्टाः स्वर्त्तौ शुभावहाः ।
<>ऋतावन्यत्र चोत्पाता दृष्टास्ते भृशदारुणाः ॥ *
<>उन्मत्तानाञ्च या गाथा शिशूनां चेष्टितञ्च यत् ।
<>स्त्रियो यच्च प्रभाषन्ते तत्र नास्ति व्यतिक्रमः ॥
<>पूर्व्वञ्चरति देवेषु पश्चाद्गच्छति मानुषान् ।
<>नादेशिता वाग्वदति सत्या ह्येषा सरस्वती ॥”
<>बृहस्पतिः ।
<>“ज्योतिर्ज्ञानं तथोत्पातमविदित्वा तु ये नृणाम् ।
<>श्रावयन्त्यर्थलोभेन विनेयास्तेऽपि यत्नतः ॥”
<>विनेया दण्डनीयाः । इति ज्योतिस्तत्त्वम् ॥ * ॥
<>भौमदिव्यान्तरीक्षोत्पातशान्तिर्मात्स्ये २०२
<>अध्यायावधि २१२ अध्यायपर्य्यन्तं द्रष्टव्या ।
<>तथा देवीपुराणे महाभ्युदयपादे सर्व्वदैवकी-
<>सर्व्वोत्पातशान्तिसमाप्ताध्याये चण्डीशब्दे च
<>द्रष्टव्या । तन्त्रोक्ता शान्तिः षट्कर्म्मशब्दे
<>द्रष्टव्या ॥ * ॥ अथ शान्तिकपौष्टिककर्म्मदिनम् ।
<>तत्र वारा रविसोमबुधबृहस्पतिशुक्राणां तत्र
<>नक्षत्राणि उत्तराषाढा उत्तरफल्गुणी उत्तर-
<>भाद्रपत् रोहिणी चित्रा अनुराधा मृगशिरः
[Page5-049-b+ 52]
<>रेवती पुष्या अश्विनी हस्ता । तत्र चन्द्रः
<>शोभनः । लग्नं शोभनम् । इति ज्योतिषतत्त्वम् ॥
<LEND>
