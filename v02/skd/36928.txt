<L>36928<pc>5-185<k1>षट्कर्म्म<k2>षट्कर्म्म
षट्कर्म्म¦, [न्] क्ली, (षट्प्रकारं कर्म्म ।) षट्-
<>प्रकारशान्त्यादिकर्म्म । यथा, शारदायाम् ।
<>“अथाभिधास्ये तन्त्रेऽस्मिन् सम्यक् षट्कर्म्म-
<>लक्षणम् ।
<>सर्व्वतन्त्रानुसारेण प्रयोगः फलसिद्धिदः ॥
<>शान्तिवश्यस्तम्भनानि विद्वेषोच्चाटने ततः ।
<>मारणान्तानि शंसन्ति षट्कर्म्माणि मनीषिणः ॥
<>रोगकृत्या ग्रहादीनां निराशः शान्तिरीरिता ।
<>वश्यं जनानां सर्व्वेषां विधेयत्वमुदीरितम् ॥
<>प्रवृत्तिरोधः सर्व्वेषां स्तम्भनं तदुदाहृतम् ।
<>स्निंग्धानां क्लेशजननं मिथोविद्वेषणं मतम् ॥
<>उच्चाटनं स्वदेशादेर्भ्रंशनं परिकीर्त्तितम् ।
<>प्राणिनां प्राणहरणं मारणं तदुदाहृतम् ॥
<>स्वदेवतादिक्कालादोन् ज्ञात्वा कर्म्माणि साधयेत्
<>रतिर्वाणी रमा ज्येष्ठा दुर्गा काली यथाक्रमम् ।
<>षट्कर्म्मदेवताः प्रोक्ताः कर्म्मादौ ताः प्रपूजयेत् ॥
<>ईशचन्द्रेन्द्रनिरृतिवाय्वग्नीनान्दिशो मताः ।
<>सूर्य्योदयं समारभ्य घटिकादशकं क्रमात् ॥
<>ऋतवः स्युर्व्वसन्ताद्याः अहोरात्रं दिने दिने ।
<>वसन्तग्रीष्मवर्षाख्यशरद्धेमन्तशैशिराः ॥”
<>यद्वा, --
<>“अर्द्धरात्रं शरत्कालो हेमन्तश्च प्रभातकः ।
<>पूर्व्वाह्णश्च वसन्तः स्यात् मध्याह्नो ग्रीष्म एव च ॥
<>प्रावृडरूपोऽपराह्णः स्यात् प्रदोषः शिशिरः
<>स्मृतः ॥”
<>अथवा, --
<>“ऊषोयोगे च हेमन्तः प्रभाते शिशिरागमः ।
<>प्रहरार्द्धे वसन्तः स्यात् ग्रीष्मो मध्यन्दिनागमे ।
<>तुर्य्ययामे च वर्षाख्यः शरदस्तं गते रवौ ॥” * ॥
<>अथ कालनियमः ।
<>“हेमन्तः शान्तिके प्रोक्तो वसन्तो वश्यकर्म्मणि ।
<>शिशिरं स्तम्भने प्रोक्तो विद्वेषे ग्रीष्म एव च ।
<>प्रावृडुच्चाटने ज्ञेया शरन्मारणकर्म्मणि ॥” * ॥
<>अथ तिथिनियमः ।
<>“ग्रञ्चमो च द्वितीया च तृतीया सप्तमी तथा ।
<>बुधेज्यबारसंयुक्ता विज्ञेया द्वेषकर्म्मणि ॥
<>कृष्णा चतुर्द्दशी तद्वदष्टमी मन्दवारकाः ।
<>उच्चाटने तिथिः शस्ता प्रदोषे च विशेषतः ॥
[Page5-185-b+ 52]
<>चतुर्द्दश्यष्टमी कृष्णा अमावास्या तथैव च ।
<>मन्दभौमदिनोपेता शस्ता मारणकर्म्मणि ॥
<>बुधचन्द्रदिनोपेता पञ्चमी दशमी तथा ।
<>पौर्णमासी तु विज्ञेया तिथिः स्तम्भनकर्म्मणि ॥
<>शुभग्रहोदये कुर्य्यात् शुभानि च शुभोदये ।
<>रौद्रकर्म्माणि रिक्तार्के मृत्युयोगे च मारणम् ॥ *
<>जपेत् पूर्व्वमुखो वश्ये दक्षिणञ्चाभिचारके ।
<>पश्चिमे स्तम्मनं विद्यात् उत्तरे शान्तिकं भवेत् ॥
<>आकर्षणमथाग्नेये नैरृते मारणं तथा ।
<>उच्चाटनन्तु वायव्ये ऐशान्यां मोक्षदायकम् ॥ * ॥
<>अथाभिचारे कार्य्या च दक्षिणाप्लवना मही ।
<>वसनं लोहितं प्रोक्तं उष्णीषं लोहितं स्मृतम् ॥
<>भूषणं लौहद्रव्येण वामेन पूजनादिकम् ।
<>नरस्नायुविशेषेण मारणे रज्जुरीरिता
<>मृतस्य युद्धशून्यस्य दन्तस्य गर्द्दभस्य वा ।
<>कृत्वाक्षमालां जप्तव्यं शत्रूणां वधमिच्छता ॥
<>भग्नेभदन्तमणिभिर्जपेदाकर्षकर्म्मणि ।
<>साध्यकेशसूत्रप्रोतस्तुरङ्गदशदनोद्भवैः ।
<>अक्षमालां समालोक्य विद्वेषोच्चाटने जपेत् ॥ *
<>पद्माक्षं स्वस्तिकं भूयो विकटं कुक्कुटं पुनः ।
<>वज्रं भद्रकमित्याहुरासनानि मनीषिणः ॥
<>पद्मासनन्तु संयोज्य जानूर्वोरन्तरे करौ ।
<>निवेश्य भूमौ संस्थाप्य व्योमस्थं कुक्कुटासनम् ॥
<>अन्यानि वक्तव्यानि ॥ * ॥
<>“षण्मुद्राः क्रमतो ज्ञेयाः पद्मपाशगदाह्वयाः ।
<>मुषलाशनिखङ्गाख्याः शान्तिकादिषु कर्म्मसु ॥
<>जलं शान्तिविधौ शस्तं वश्ये वह्निरुदीरितः ।
<>स्तम्भने पृथिवी शस्ता विद्वेषे व्योम कोर्त्तितम् ॥
<>उच्चाटने स्मृतो वायुर्भूयोऽग्निर्न्मारणे स्मृतः ।
<>तत्तद्भूतोदये सम्यक् तत्तन्मण्डलसंयुतम् ।
<>तत्तत् कर्म्म विधातव्यं मन्त्रिणा निश्चितात्मना ॥ *
<>शीतांशुसलिलक्षौणीव्योमवायुहविर्भुजाम् ।
<>वर्णः स्युर्म्मन्त्रबीजानि षट्कर्म्मसु यथाक्रमम् ॥
<>ग्रन्थनञ्च विदर्भश्च संपुटो रोधनं तथा ।
<>योगः पल्लव इत्येते विन्यास्याः षट्सु कर्म्मसु ॥
<>मन्त्रार्णान्तरितान् कुर्य्यात् साध्यवर्णान् यथा-
<>व्रिधि ।
<>ग्रन्थतं तद्विजानीयात् प्रशस्तं शान्तिकर्म्मणि ॥
<>मन्त्राणद्वयमध्यस्तं साध्यानामाक्षरं लिखेत् ॥
<>विदर्भ एष विज्ञेयो मन्त्रिभिर्व्वश्यकर्म्मणि ॥
<>आदायन्ते च मन्त्रः स्यान्नाम्नासौ संपुटः स्मृतः ।
<>एष स्यात् स्तम्भने शस्त इत्युक्तो मन्त्रवेदिभिः ॥
<>नाम्न आद्यन्तमध्येषु मन्त्रः स्याद्रोधनं मतम् ।
<>विद्वेषणविधानेषु प्रशस्तमिदमीरितम् ॥
<>मन्त्रस्यान्ते भवेन्नामयोगः प्रोच्चाटने मतः ।
<>अन्ते नाम्नो भवेन्मन्त्रः पल्लवो मारणे मतः ॥
<>सितरक्तपोतमिश्रकृष्णधूम्राः प्रकीर्त्तिताः ।
<>वर्णतो मन्त्रसंप्रोक्ता देवताः षट्सु कर्म्मसु ॥ * ॥
<>मन्त्राणां लिखनद्रव्यं चन्दनं रोचनं निशा ।
<>गृहधूमचिताङ्गारौ मारणेऽष्ट विषाणि च ॥
<>श्येनाग्निलोलपित्तानि धुस्तूरकरसस्ततः ।
<>गृहधूमस्त्रिकटुकं विषाष्टकमितीरितम् ॥
[Page5-185-c+ 52]
<>देवताकालमुद्रादीन् सम्यक् ज्ञात्वा विचक्षणः ।
<>षट्कर्म्माणि प्रयुञ्जीत यथोक्तफलसिद्धये ॥ * ॥
<>उच्चाटने वषट् प्रोक्तं हूँ फडन्तश्च मारणे ।
<>स्तन्भने च नमः प्रोक्तं स्वाहा शान्तिकपौष्टिके ॥
<>होमतर्पणयोः स्वाहा न्यासपूजनयोर्न्नमः ।
<>मन्त्रान्ते योजयेन्मन्त्री जपकाले यथास्थिति ॥”
<>अस्यार्थः एतानि तत्तत्कर्म्मणि जपकाले
<>मन्त्रान्ते योजयित्वा मन्त्रं जपेत् । होमादिषु
<>नायं नियमः । होम इति कश्चित् तन्न ।
<>“अग्निकार्य्ये जपेत् स्वाहा नमः सर्व्वत्र चार्च्चने
<>शान्तिपुष्टिवशद्वेषाकर्षोच्चाटनमारणे ॥
<>स्वाहा-स्वधा-वषट्-हूञ्च वौषट् फट् योजयेत्
<>क्रमात् ।
<>वश्याकर्षणसन्तापज्वरे स्वाहा प्रकीर्त्तिता ॥
<>क्रोधोपशमने शान्तौ प्रीतौ योज्यं नमो बुधैः ।
<>वौषट् सम्मोहनोद्दीपपुष्टिमृत्युञ्जयेषु च ॥
<>हूङ्कारं प्रीतिनाशे च मारणे च्छेदने तथा ।
<>उच्चाटने च विद्वेषे वषट् पङ्गुकृतौ वषट् ।
<>मन्त्रोद्दीपनकार्य्येषु लाभालाभे वषट् स्मृतः ॥”
<>इति विशेषवचनाद्धोमे नायं विधिः ॥ * ॥
<>शान्तिकादौ मन्त्रलिखनपत्रादिनियमस्तत्र एव
<>“शान्तिके राजतं ताम्रं भूर्ज्जपत्रञ्च वश्यके ।
<>सर्व्वकार्य्यैषु सौवर्णं क्रूरे स्यात् प्रेतकर्पटम् ॥
<>त्रिगन्धं शान्तिके प्रोक्तं पञ्चगन्धन्तु वश्यके ।
<>सर्व्वकार्य्येऽष्टगन्धः स्यात् क्रूरे चाष्टविषाणि च
<>शान्तिके लेखनी दूर्व्वा वश्यादौ शिखि-
<>पुच्छिका ॥
<>हेम्रा सर्व्वाणि कार्य्याणि क्रूरे स्यात् काक-
<>पुच्छिका ॥
<>गृहेषु शान्तिकर्म्म स्यात् वश्यञ्च चण्डिकागृहे
<>देवालये च सर्व्वाणि श्मशाने क्रूरकर्म्म च ॥” * ॥
<>अथ भूतानामुदयः ।
<>“दण्डाकारा गतिर्भूमेः पुटयोरुभयोरपि ।
<>तोयस्य पावकस्योर्द्धे गतिस्तिर्य्यक् नभस्वतः ॥
<>गतिर्व्योम्नो भवेन्मध्ये मूतानामुदयः स्मृतः ।
<>धरणेरुदये कुर्य्यात् स्तम्भनं वश्यमात्मवित् ॥
<>शान्तिकं पौष्टिकं कर्म्म तोयस्य समये वसोः ।
<>मारणादीनि मरुतो विपक्षोच्चाटनादिके ।
<>क्ष्वेडादिनाशने शस्तमुदये च विहायसः ॥” * ॥
<>अथ भूतानां मण्डलानि ।
<>“वृत्तंदिवस्तत् षड्बिन्दुलाञ्छितं मातरिश्वनः
<>त्रिकोणं स्वस्तिकोपेतं वह्नेरर्द्धेन्दुसंयुतम् ॥
<>अम्भोजसन्भसो भूमेश्चतुरस्रं सवज्रकम् ।
<>तत्तद्भूतसमाभानि मण्डलानि विदुर्बुधाः ॥
<>वर्णैः स्वे रञ्जितान्याहुः स्वस्वनामावृतान्यपि ।
<>स्वयं वियत् मरुत् कृष्णो रक्तोऽग्निविषदं पयः ॥”
<>पीडाभूतादिप्रयोगानन्तरं कुलार्णवे ।
<>“एकलक्षं जपेन्मन्त्रं ध्यानन्याससमन्वितम् ।
<>प्रयोगदोषशान्त्यर्थमात्मरक्षार्थकारणम्
<>न चेत् फलञ्च नाप्नोति देवताशापमाप्नुयात् ॥”
<>यत्तु ।
<>“न शस्तं मारणं कर्म्म कुर्य्याच्चेदयुतं जपेत् ।”
[Page5-186-a+ 52]
<>तत् प्रायश्चित्तपरम् । इति तन्त्रसारः ॥ * ॥
<>योगाङ्गषट्प्रकारक्रिया । तद्यथा, --
<>“धौतिर्वस्तिस्तथा नेतिर्नौलिकी त्राटकस्तथा ।
<>कपालभातिश्चैतानि षटकर्म्माणि समाचरेत् ॥
<>अन्तधौतिर्द्दन्तर्धौतिहृ द्धौतिर्मलशोधनम् ।
<>धौत्यश्चतुर्विधाः प्रोक्ता घटं कुर्व्वन्ति निर्म्म-
<>लम् ॥
<>वातसारं वारिसारं वह्रिसारं बहिष्कृतम् ।
<>घटस्य निर्म्मलार्थाय अन्तर्धौतिश्चतुर्विधा ॥” * ॥
<>प्रयोगः ।
<>“काकचञ्चुवदास्येन पिबेद्वायुं शनैः शनैः ।
<>चालयेदुदरं पश्चाद्वर्त्मना रेचयेत् शनैः ॥
<>वातसारं परं गोप्यं देहनिर्म्मलकारकम् ।
<>सर्व्वरोगक्षयकरं देहानलविवर्द्धकम् ॥ १ ॥
<>आकण्ठं पुरयेद्वारि वक्त्रेण च पिबेत् शनैः ।
<>चालयेदुदरेणैव चोदराद्रेचयेदधः ॥
<>वारिसारं परं धौतं देहनिर्म्मलकारकम् ।
<>साधयेद्यः प्रयत्नेन देवदेहं प्रपद्यते ॥ २ ॥
<>नाभिग्रन्थिं मेरुपृष्ठं शतवारञ्च कारयेत् ।
<>उदरामयजां त्यक्त्वा जठराग्निं विवर्द्धयेत् ।
<>वह्निसारमिदं धौतं योगिनां योगसिद्धिदम् ॥ ३ ॥
<>काकीमुद्रां साधयित्वा पुरयेदुदरं मरुत् ।
<>धारयेदर्द्धयामन्तु चालयेदधवर्त्मना ॥
<>इदं धौतं परं गोप्यं न प्रकाश्यं कदाचन ।
<>नाभिमग्नजले स्थित्वा शक्तिनाडीं विसर्ज्जयेत् ॥
<>कराभ्यां क्षालयेन्नाडीं यावन्मलविसर्ज्जनम् ।
<>तावत् प्रक्षाल्य नाडीञ्च उदरे वेशयेत् पुनः ॥
<>इदं प्रक्षालनं गोप्यं देवानामपि दुर्ल्लभम् ।
<>केवलं धौतिमात्रेण देवदेहो भवेत् ध्रुवम् ॥
<>यामार्द्धधारणात् शक्तिं यावन्न साधयेन्नरः ।
<>वहिष्कृतमहद्धौतिस्तावन्नैव न जायते ॥ ४ ॥
<>दन्तमूलं जिह्वामूलं रन्ध्रे च कर्णयुग्भयोः ।
<>कपालरन्ध्रं पञ्चैते दन्तधौतिर्विधीयते । ॥ *” ॥
<>प्रयोगः
<>“खादिरेण रसेनाथ मृत्तिकाभिश्च शुद्धिभिः ।
<>मार्ज्जयेद्दन्तमूलञ्च यावत् किल्विषमाहरेत् ॥
<>दन्तमूलं परं धौतिर्योगिनां योगसाधने ।
<>नित्यं कुर्य्यात् प्रभाते च दन्तरक्षाय योगवित् ॥
<>दन्तमूलं धारणादिकार्य्येषु योगिनां यतः । १ ।
<>अथातः संप्रवक्ष्यामि जिह्वाशोधनकारणम् ॥
<>जरामरणरोगादि नाशयेत् दीर्घलम्बिका ।
<>तर्ज्जनी मध्यमानामा अङ्गुलित्रययोगतः ॥
<>वेशयेद्गलमध्ये तु मार्ज्जयेल्लम्बिकामलम् ।
<>शनैः शनैर्म्मार्ज्जयित्वा कफदोषं निवारयेत् ॥
<>मार्ज्जयेन्नवनीतेन दोहयेच्च पुनः पुनः ।
<>तदग्रं लोहयन्त्रेण घर्षयित्वा पुनः पुनः ॥
<>नित्यं कुर्य्यात् प्रयत्नेन रवेरुदयकेऽस्तके ।
<>एवं कृते तु नित्ये च लम्बिका दीर्घतां गता ॥ २
<>तर्ज्जन्यङ्गुल्यकाग्रेण मार्ज्जयेत् कर्णरन्ध्रयोः ।
<>नित्यमभ्यासयोगेन नादान्तरप्रकाशनम् ॥ ३ ॥ ४ ॥
<>वृद्धाङ्गुष्ठेन दक्षेण मार्ज्जयेद्भालरन्ध्रकम् ।
<>एवमभ्यासयोगेन कफदोषं निवारयेत् ॥
[Page5-186-b+ 52]
<>नाडीनिर्म्मलतां याति दिव्यदृष्टिः प्रजायते ।
<>निद्रान्ते भोजनान्ते च दिवान्ते च दिने दिने ॥ ५
<>हृद्धौतिं त्रिविधां कुर्य्यात् दण्डवज्जलवाससा ।
<>रम्भादण्डं हरिद्दण्डं वेत्रदण्डन्तथैव च ॥
<>हृमध्ये चालयित्वा तु पुनः प्रत्याहरेत् शनैः ।
<>कफपित्तं तथा क्लेदं रेचयेदूर्द्धवर्त्मना ।
<>दण्डधौतिविधानेन हृद्रोगं नाशयेत् ध्रुवम् ॥”
<>हरिद्दण्डं वटझुरि ॥ १ ॥
<>“भोजनान्ते पिबेद्वारि आकण्ठं पूर्णितं सुधीः ।
<>ऊर्द्ध्वदृष्टिं क्षणं कृत्वा तज्जलं वमयेत् पुनः ।
<>नित्यमभ्यासयोगोऽयं कफपित्तं निवारयेत् ॥ २
<>चतुरङ्गुलविस्तारं सूक्ष्मवस्त्रं शनैर्ग्रसेत् ।
<>पुनः प्रत्याहरेदेतत् प्रोच्यते धौतकर्म्मकम् ॥
<>गुल्मज्वरप्लीहकुष्ठं कफपित्तं विनश्यति ।
<>आरोग्यं बलपुष्टिश्च भवेत्तस्य दिने दिने ॥ ३ ॥
<>अपानक्रूरतां तावन्मलं यावन्न शोधयेत् ।
<>तस्मात् सर्व्वप्रयत्नेन मलशोधनमाचरेत् ॥
<>पीतमूलस्य दण्डेन मध्यमाङ्गुलिनापि वा ।
<>यत्नेन क्षालयेद्गुह्यं वारिणा च पुनः पुनः ॥
<>वारयेत् कोष्ठकाठिन्यमामाजीर्णं निवारयेत् ।
<>कारणं कान्तिपुष्ट्योश्च दीपनं वह्निमण्डलम् ॥ * ॥
<>जलवस्तिः शुष्कवस्तिर्वस्ती च द्विविधौ स्मृतौ ।
<>जलवस्तिं जले कुर्य्यात् शुष्कवस्तिं क्षितौ सदा ॥
<>नाभिमग्नजले पायुं न्यस्तनालोत्कटासनम् ।
<>आकुञ्चनं प्रकाशञ्च जलवस्तिं समाचरेत् ॥
<>प्रमेहञ्च गुदावर्त्तं क्रूरवायुं निवारयेत् ।
<>भवेत् स्वच्छन्ददेहश्च कामदेवसमो भवेत् ॥”
<>न्यस्तनालोत्कटासनं ऊरुद्वये हस्त दत्त्वा
<>शारङ्गवदुदरं कुर्य्यादित्यर्थः । १ ।
<>“वस्तिं पश्चिमतानेन चालयित्वा शनैः शनैः ।
<>अश्विनीमुद्रया पायुं आकुञ्चयेत् प्रकाशयेत् ॥
<>एवमभ्यासयोगेन कोष्ठदोषो न विद्यते ।
<>विवर्द्धयेत् जाठराग्निं आमवातं विनाशयेत् ॥ २
<>वितस्तिमानं सूक्ष्मसूत्रं नाशानाले प्रवेशयेत् ।
<>मुखान्निर्ममयेत् पश्चात् प्रोच्यते नेतिकर्म्मकम् ॥
<>साधनान्नेतिकर्म्मापि खेचरीसिद्धिमाप्नुयात् ।
<>कफदोषा विनश्यन्ति दिव्यदृष्टिश्च जायते ॥ * ॥
<>अमन्दवेगे तुन्दञ्च भ्रामयेदुभपार्श्वयोः ।
<>सर्व्वरोगान्निहन्तीह देहानलविवर्द्धनम् ॥”
<>इति नौलिकी ॥ * ॥
<>“निमेषोन्मेषकं त्यक्त्वा सूक्ष्मलक्ष्यं निरीक्षयेत् ।
<>यावदश्रु निपतति त्राटकं प्रोच्यते बुधैः ॥
<>एवमभ्यासयोगेन शाम्भवी जायते ध्रुवम् ।
<>न जायते नेत्ररोगो दिव्यदृष्टिप्रदायकम् ॥ * ॥
<>सीत्कृत्य पीत्वा वक्त्रेण नासानालैर्विरेचयेत् ।
<>व्युत्क्रमेण व्युत्क्रमेण सीत्क्रमेण विशेषतः ॥
<>भालभातिं त्रिधा कुर्य्यात् कफदोषं निवारयेत् ॥
<>ईडया पूरयेद्वायुं रेचयेत् पिङ्गलया पुनः ।
<>पिङ्गलया पूरयित्वा पुनश्चन्द्रेण रेचयेत् ॥
<>पूरकं रेचकं कृत्वा वेगेन न तु धारयेत् ।
<>एवमभ्यासयोगेन कफदोषं निवारयेत् ॥ * ॥
<>नासाभ्यां जलमाकृष्य वक्त्रेण रेचयेत् पुनः ।
[Page5-186-c+ 52]
<>पायं पायं प्रकुर्व्वंश्चेत् श्लेष्मदोषं निवारयेत् ॥
<>न जायते वार्द्धकञ्च ज्वरी नैव प्रजायते ॥”
<>इति घेरण्डसंहितायां षट्कर्म्मशोधनं प्रथमो-
<>ऽध्यायः ॥
<LEND>
