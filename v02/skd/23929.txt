<L>23929<pc>3-390<k1>बदरं<k2>ब(व)दरं
ब(व)दरं¦, क्ली, (बदति स्थिरीभवति छिन्नेऽपि पुनः
<>प्ररोहतीति । बद + अर ।) सेविफलम् । इति
<>राजनिर्घण्टः ॥ (पर्य्यायोऽस्य यथा, --
<>“मुष्टिप्रमाणं बदरं सेवं सिवितिकाफलम् ॥”
<>इति भावप्रकाशस्य पूर्व्वखण्डे प्रथमे भागे ॥)
<>कार्पासफलम् । कोलिफलम् । इति हेमचन्द्रः ॥
<>शृगालकोलिः । शेयाकुल इति भाषा । बदति
<>स्थिरीभवति छिन्नस्यापि पुनःप्ररोहणात् । बदरं
<>वृक्षफलेऽपि क्लीवम् । इति भरतः ॥ तत्-
<>पर्य्यायः । घोण्टा २ । इत्यमरः ॥ गोपघोण्टा
<>३ । इति सुभूतिः ॥ हस्तिकोलिः ४ गोपघण्टी
<>५ बदरीच्छदा ६ शृगालकोलिः ७ कर्कन्धुः
<>८ । इति रत्नकोषः ॥ बादिरम् ९ । इति
<>शब्दरत्नावली ॥ अस्य विवरणं कोलशब्दे द्रष्ट-
<>व्यम् ॥ * ॥ बृहत्कोलिः । तत्पर्य्यायः । सौवीरम्
<>२ । इति रत्नमाला ॥ * ॥ कोलिमात्रम् । तत्प-
<>र्य्यायः । कर्कन्धुः २ वदरी ३ कोलम् ४ फेनिलम्
<>५ कुवलम् ६ घोण्टा ७ सौवीरम् ८ अजाप्रिया
<>९ कुहा १० कोलिः ११ विषमः १२ भयकण्टकः
<>१३ । इति भावप्रकाशः ॥ सौवीरकः १४ गुड-
<>फलः १५ बालेष्टः १६ फलशैशिरः १७ दृढ-
<>बीजः १८ वृत्तफलः १९ कण्टकी २० वक्र-
<>कष्टकः २१ सुरसः २२ सुफलः २३ स्वच्छः
<>२४ कर्कन्धूः २५ बदरः २६ कोला २७ कोली
<>२८ कुवली २९ स्वादुफला ३० गृध्रनखी ३१
<>पिच्छिला ३२ कुवलः ३३ । इति च शब्दरत्ना-
<>वली ॥ (यथा, भागवते । ४ । ८ । ७२ ।
<>“त्रिरात्रान्ते त्रिरात्रान्ते कपित्थबदराशबः ।
<>आत्मवृत्त्यनुसारेण मासं निन्येऽर्चयन् हरिम् ॥”)
<>अस्य गुणाः । मधुरत्वम् । कषायत्वम् । अम्ल-
<>त्वञ्च ॥ परिपक्वस्य तस्य गुणाः । मधुराम्लत्वम् ।
<>उष्णत्वम् । कफकारित्वम् । पवनातिसाररक्त-
<>श्रमदोषार्त्तिविनाशित्वम् । रुच्यत्वञ्च । इति राज-
<>निर्घण्टः ॥ राजबदरभूबदरलघुबदराणां पर्य्याय-
<>गुणास्तत्तच्छब्दे द्रष्टव्याः ॥ * ॥ अथ बदरविशे-
<>षाणां लक्षणानि गुणाश्च ।
<>“पच्यमानं सुमधुरं सौवीरं बदरं महत् ।
<>सौवीरं बदरं शीतं भेदनं गुरु शुक्रलम् ॥
<>बृंहणं पित्तदाहास्रक्षयतृष्णानिवारणम् । * ।
<>सौवीराल्लघु संपक्वं मधुरं कोलमुच्यते ॥
<>कोलन्तु बदरं दाहि रुच्यमुष्णञ्च वातहृत् ।
<>कफपित्तकरञ्चापि गुरु सारकमीरितम् ॥ * ॥
<>कर्कन्धुः क्षुद्रबदरं कथितं पूर्व्वसूरिभिः ।
<>अम्लं स्यात् क्षुद्रबदरं कषायं मधुरं मनाक् ॥
<>स्निग्धं गुरु च तिक्तञ्च वातपित्तापहं स्मृतम् ।
<>शुष्कं भेद्यग्निकृत् सर्व्वं लघु तृष्णाक्लमास्रजित् ॥”
<>इति भावप्रकाशः ॥
<LEND>
