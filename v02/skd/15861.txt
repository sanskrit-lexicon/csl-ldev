<L>15861<pc>2-677<k1>दण्डी<k2>दण्डी
दण्डी¦, [न्] पुं, (दण्डोऽस्त्यस्येति । दण्ड + “अत-
<>इनिठनौ ।” ५ । २ । ११५ । इति इनिः ।)
<>जिनविशेषः । इति त्रिकाण्डशेषः ॥ (स तु कवी-
<>नामन्यतमः काव्यादर्शदशकुमारचरितादिग्रन्थ-
<>प्रणेता । शङ्कराचार्य्यसमकालीनोऽयम् । यथा,
<>शङ्करविजये । १५ । १४० ।
<>“स कथाभिरवन्तिषु प्रसिद्धान्
<>विबुधान् बाणमयूरदण्डिमुख्यान् ।
<>शिथिलीकृतदुर्म्मताभिमानान्
<>निजभाष्यश्रवणोत्सुकांश्चकार ॥”)
<>यथा, कालिदासः ।
<>“जाते जगति वाल्मीके कविरित्यभिधीयते ।
<>कवी इति ततो व्यासे कवयस्त्वयि दण्डिनि ॥”
<>दमनकवृक्षः । इति राजनिर्घण्टः ॥ यमः ।
<>(यथा, महाभारते । १ । १९० । १७ ।
<>“तं वृक्षमादाय रिपुप्रमाथी
<>दण्डीव दण्डं पितृराज उग्रम् ॥”)
<>द्बाःस्थः । चतुर्थाश्रमी । (अस्य व्यवहारादिकं
<>यदुक्तं मनौ । ६ । ४१-५८ ।
[Page2-677-c+ 52]
<>“आगारादभिनिष्क्रान्तः पवित्रोपचितो मुनिः ।
<>समुपोढेषु कामेषु निरपेक्षः परिव्रजेत् ॥
<>एक एव चरेन्नित्यं सिद्ध्यर्थमसहायवान् ।
<>सिद्धिमेकस्य संपश्यन्न जहाति न हीयते ॥
<>अनग्निरनिकेतः स्याद् ग्राममन्नार्थमाश्रयेत् ।
<>उपेक्षकोऽसङ्कसुको मुनिर्भावसमाहितः ॥
<>कपालं वृक्षमूलानि कुचेलमसहायता ।
<>समता चैव सर्व्वस्मिन्नेतन्मुक्तस्य लक्षणम् ॥
<>नाभिनन्देत मरणं नाभिनन्देत जीवितम् ।
<>कालमेव प्रतीक्षेत निर्द्देशं भृतको यथा ॥
<>दृष्टिपूतं न्यसेत् पादं वस्त्रपूतं पिबेज्जलम् ।
<>सत्यपूतां वदेद्बाचं मनःपूतं समाचरेत् ॥
<>अतिवादांस्तितिक्षेत नावमन्येत कञ्चन ।
<>न चेमं देहमाश्रित्य वैरं कुर्व्वीत केनचित् ॥
<>क्रुध्यन्तं न प्रतिक्रुध्येदाक्रुष्टः कुशलं वदेत् ।
<>सप्तद्वारावकीर्णाञ्च न वाचमनृतां वदेत् ॥
<>अध्यात्मरतिरासीनो निरपेक्षो निरामिषः ।
<>आत्मनैव सहायेन सुखार्थी विचरेदिह ॥
<>न चोत्पातनिमित्ताभ्यां न नक्षत्राङ्गविद्यया ।
<>नानुशासनवादाभ्यां भिक्षां लिप्सेत कर्हिचित् ॥
<>न तापसैर्ब्राह्मणैर्व्वा वयोभिरपि वा श्वभिः ।
<>आकीर्णं भिक्षुकैर्व्वान्यैरागारमुपसंव्रजेत् ॥
<>कॢप्तकेशनखश्मश्रुः पात्री दण्डी कुसुम्भवान् ।
<>विचरेन्नियतो नित्यं सर्व्वभूतान्यपीडयन् ॥
<>अतैजसानि पात्राणि तस्य स्युर्निर्व्रणानि च ।
<>तेषामद्भिः स्मृतं शौचं चमसानामिवाध्वरे ॥
<>अलावुं दारुपात्रञ्च मृण्मयं वैदलन्तथा ।
<>एतानि यतिपात्राणि मनुः स्वायम्भुवोऽब्रवीत् ॥
<>एककालञ्चरेद्भैक्षं न प्रसज्जेत विस्तरे ।
<>भैक्षे प्रसक्तो हि यतिर्विषयेष्वपि सज्जति ॥
<>विधूमे सन्नमुषले व्यङ्गारे भुक्तवज्जने ।
<>वृत्ते शरावसम्पाते भिक्षां नित्यं यतिश्चरेत् ॥
<>अलाभे न विषादी स्याल्लाभे चैव न हर्षयेत् ।
<>प्राणयात्रिकमात्रः स्यात् मात्रासङ्गाद्बिनिर्गतः ॥
<>अभिपूजितलाभांस्तु जुगुप्सेतैव सर्व्वशः ।
<>अभिपूजितलाभैश्च यतिर्म्मुक्तोऽपि बध्यते ॥”
<>दण्डग्रहणादेव दण्डी । भार्य्यादिषु विद्यमानेषु
<>दण्डग्रहणेन प्रत्यवायो जायते । यदुक्तं महा-
<>निर्व्वाणतन्त्रे १३ पटले ।
<>“स्थितायां यौवनयुतकान्तायां परमेश्वरि ! ।
<>सर्व्वं हि विफलं तस्य यः कुर्य्याद्दण्डधारणम् ॥
<>विद्यते पितरौ देवि ! यः कुर्य्याद्दण्डधारणम् ।
<>सन्न्यासं विफलं तस्य रौरवाख्यं गमिष्यति ॥
<>विद्यते बालभावेन यस्य कान्ता सुतस्तथा ।
<>सन्न्यासधारणं तस्य वृथा हि परमेश्वरि ! ॥
<>सगुरुश्चापि शिष्यश्च रौरवाख्यं प्रपद्यते ॥”
<>अधुनातनदण्डिनस्तु प्रायशः शङ्कराचार्य्यसम्प्र-
<>दायान्तर्गता अतस्तेषां निर्गुणब्रह्मोपासनैव
<>परमो धर्म्मः । एते तु मुण्डिनः प्रायशः परि-
<>हितरञ्जितवस्त्रा रुद्राक्षमालाधारिणश्च ।
<>दण्डिनस्तु द्बादशवर्षपर्य्यन्तं भिक्षापर्य्यटनादिकं
<>विधाय दण्डान् परित्यज्य परमहंसाश्रममाश्र-
[Page2-678-a+ 52]
<>येयुः इति साम्प्रदायिकाः ॥ एतेषां काशी
<>एव प्रधानतमं वासस्थानम् ॥ * ॥ महादेवः ।
<>यथा, महाभारते । १३ । १७ । १२९ ।
<>“मुण्डोविरूपो विकृतो दण्डी कुण्डी विकुर्व्वणः ॥”
<>योगाचार्य्यविशेषः । यथा, शिवपुराणे वायु-
<>संहितायाम् । उत्तरभागे । १० । ५ ।
<>श्रीकृष्ण उवाच ।
<>“युगावर्त्तेषु सर्व्वेषु योगाचार्य्यच्छलेन तु ।
<>अवताराणि शर्व्वस्य शिष्यांश्च भगवन् ! वद ॥”
<>उपमन्युरुवाच ।
<>“महाकालश्च शूली च दण्डी मुण्डी स एव च ॥”
<>धृतराष्ट्रपुत्त्राणामेकतमः । यथा, महाभारते
<>धृतराष्ट्रपुत्त्रनामकथने । १ । ६७ । १०२ ।
<>“निषङ्गी कवची दण्डी दण्डधारो धनुर्ग्रहः ॥”
<>दण्डीत्यत्र पाशीति केचित् ॥) दण्डयुक्ते त्रि ।
<>इति हेमचन्द्रः । ३ । ३८५ ॥ (यथा, महा-
<>भारते । १३ । १४ । ३७४ ।
<>“दण्डी मुण्डी कुशी चीरी घृताक्तोमेखलीकृतः ॥”)
<LEND>
