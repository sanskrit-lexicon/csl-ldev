<L>29352<pc>4-110<k1>राक्षसः<k2>राक्षसः
राक्षसः¦, पुं, रक्षन्त्यस्मात् रक्षः रक्ष एव राक्षसः ।
<>तत्पर्य्यायः । कौणपः २ क्रव्यात् ३ क्रव्यादः ४
<>अस्रपः ५ आशरः ६ रात्रिञ्चरः ७ रात्रि-
<>चरः ८ कर्व्वूरः ९ निकषात्मजः १० यातु-
<>धानः ११ पुण्यजनः १२ नैरृतः १३ यातु १४
<>रक्षः १५ । इत्यमरः ॥ सन्ध्यावलः १६ क्षपाटः १७
<>रजनीचरः १८ कीलापाः १९ नृचक्षाः २०
<>नक्तञ्चरः २१ पलाशी २२ पलाशः २३ भूतः
<>२४ । इति शब्दरत्नावली ॥ नीलाम्बरः २५
<>कल्माषः २६ कटप्रूः २७ अगिरः २८ कीला-
<>लपाः २९ नरधिष्मणः ३० । इति जटाधरः ॥
<>तस्योत्पत्तिर्यथा, --
<>“रजोमात्रात्मिकामेव ततोऽन्यां जगृहे तनुम् ।
<>ततः क्षुद्ब्रह्मणो जाता जज्ञे कोपाश्रयात्ततः ॥
<>क्षुत्क्षामानन्याकारांश्च सोऽसृजद्भगवांस्ततः ।
<>विरूपाः श्मश्रुला जातास्तेऽभ्यधावन्त तं
<>प्रभुम् ॥
<>नैवं भो रक्ष्यतामेष तैरुक्तं राक्षसास्तु ते ॥”
<>इति वह्निपुराणम् ॥ * ॥
<>अपि च ।
<>“रक्षोगणं क्रोधवशात् स्वनामानमजीजनत् ।
<>दंष्ट्रिणां नियुतं तेषां भीमसेनाद्गतं क्षयम् ॥”
<>इति मात्स्ये आदिसर्गे कश्यपान्वयनाम ६
<>अध्यायः ॥ * ॥ राक्षसभोज्यान्नानि यथा, --
<>“क्षुत्कीटाद्युपपन्नञ्च यच्चोच्छिष्टान्वितं भवेत् ।
<>केशावपन्नमाधूतं मारुतश्वासवद्भवेत् ॥
<>एभिः संस्पृष्टमन्नञ्च भागो वै रक्षसो भवेत् ।
<>तस्माज्ज्ञात्वा सदा विद्वानन्नान्येतानि वर्ज्जयेत् ॥
<>राक्षसा नाम ये प्रोक्तास्ते भुञ्जन्त्यन्नमीदृशम् ॥”
<>इति वामणपुराणे ३९ अध्यायः ॥ * ॥
<>तेषां विहारः सूर्य्यलोकादधः । यथा, --
<>“अन्तीक्षचरा ये च भूतप्रेतपिशाचकाः ।
<>वर्ज्जयित्वा रुद्रगणांस्ते तत्रैव चरन्ति हि ॥
<>नोर्द्धं विक्रमणे शक्तिस्तेषां सम्भूतपाप्मनाम् ।
<>अत ऊर्द्ध्वं हि विप्रेन्द्र राक्षसा ये कृतैनसः ।
<>ते तु सूर्य्यादधः सर्व्वे विहरन्त्यूर्द्धवर्ज्जिताः ॥”
<>इति पाद्मे स्वर्गखण्डे १५ अध्यायः ॥ * ॥
<>(अनेनाधिष्ठितस्य रोगिनो लक्षणं यथा, --
<>“सक्रोधदृष्टिं भ्रुकुटीमुद्वहन्तं ससंभ्रमम् ।
<>प्रहरन्तं प्रधावन्तं शब्दन्तं भैरवाननम् ॥
<>अन्नाद्विनापि बलिनं नष्टनिद्रं निशाचरम् ।
<>निर्ल्लज्जमशुचिं शूरं क्रूरं परुषभाषिणम् ॥
[Page4-110-b+ 52]
<>रोषणं रक्तमाल्यस्त्रीरक्तमद्यामिषप्रियम् ।
<>दृष्ट्वा च रक्तं मांसं वा लिहानं दशनच्छदौ ।
<>हसन्तमन्नकाले च राक्षसाधिष्ठितं वदेत् ॥”
<>इति वाग्भटे उत्तरस्थाने चतुर्थेऽध्याये ॥)
<>अष्टप्रकारविवाहान्तर्गतविवाहविशेषः । यथा,
<>“आसुरो द्रविणादानाद्गान्धर्व्वः समयान्मिथः ।
<>राक्षसो युद्धहरणात् पैशाचः कन्यकाच्छलात् ॥”
<>इत्युद्वाहतत्त्वम् ॥
<>(एतल्लक्षणान्तरञ्च यथा, मनुः । ३ । ३३ ।
<>“हत्वा च्छित्वा च भित्त्वा च क्रोशन्तीं रुदतीं
<>गृहात् ।
<>प्रसह्य कन्याहरणं राक्षसो विधिरुच्यते ॥”
<>राक्षसविवाहस्तु क्षत्त्रियस्यैव प्रशस्तः । यथा,
<>तत्रैव । ३ । २४ ।
<>“चतुरो ब्रह्मणस्याद्यान् प्रशस्तान् कवयो विदुः ।
<>राक्षसं क्षत्त्रियस्यैकं आसुरं वैश्यशूद्रयोः ॥”
<>निन्द्यप्रजोत्पतिजनकतया तु ब्राह्माद्यपेक्षया
<>राक्षसादिविवाहस्य गर्हितत्वमाह तत्रैव ।
<>३ । ४१ -- ४२ ।
<>“इतरेषु च शिष्टेषु नृशंसानृतवादिनः ।
<>जायन्ते दुर्व्विवाहेषु ब्रह्मधर्म्मद्बिषः सुताः ॥
<>अनिन्दितैः स्त्रीविवाहैरनिन्द्या भवति प्रजा ।
<>निन्दितैर्निन्दिता नॄणां तस्मान्निन्द्यान् विव-
<>र्ज्जयेत् ॥” * ॥
<>अब्दविशेषे, पुं, क्ली । यथा, बृहत्संहिता-
<>याम् । ८ । ४५ ।
<>“इन्द्राग्निदैवं दशमं युगं यत्
<>तत्राद्यमब्दं परिधाविसंज्ञम् ।
<>प्रमाद्ययानन्दमतःपरं यत्
<>स्याद्राक्षसं चानलसंज्ञितञ्च ॥”)
<>रक्षःसम्बन्धिनि, त्रि ॥
<LEND>
