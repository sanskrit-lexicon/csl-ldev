<L>35254<pc>5-043<k1>शाकाख्यं<k2>शाकाख्यं
शाकाख्यं¦, क्ली, (शाक इति आख्या यस्य ।)
पत्रपुष्पादि । इत्यमरः ॥
“व्यञ्जनयोग्यं पत्रपुष्पादि शाकपदवाच्यम् ।
आदिना फलमूलादिग्रहः । यदुक्तम् ।
‘मूलपत्रकरीराग्रफलकाण्डाधिरूढकम् ।
त्वक् पुष्पं करकञ्चैव शाकं दशविधं स्मृतम् ॥’
तत्र मूलं मूलकादेः । पत्रं पटोलादेः । करीरं
वंशाङ्कुरादि । अग्रं वेत्रादेः । फलं कुष्माण्डादेः ।
काण्डं उत्पलादिनाडी । अधिरूढं तालास्थि-
मज्जा । अधिरूढोऽङ्कुर इति केचित् । त्वक्
मातुलुङ्गादेः । पुष्पं कोविदारादेः । करकं
छत्रिका । शक्यते भोक्तुमनेनेति शाकम् । श्यति
सामर्थ्यं तनूकरोति शो तनूकरणे बाहुल्यात्
कः शाकमित्यन्ये ।” इति तट्टीकायां भरतः ॥
<LEND>
