<L>19440<pc>2-911<k1>नीतिसारः<k2>नीतिसारः
नीतिसारः¦, पुं, (नीतिरेव सारो यस्येति ।)
<>इन्द्रं प्रति बृहस्पत्युक्तनीतिशास्त्रविशेषः । अयं
<>चाणक्यसंग्रहमूलम् । गरुडपुराणे अष्टास्व-
<>ध्यायेष्वस्ति । बाहुल्यभिया तत् समुदायं न
<>लिखित्वा अष्टानामध्यायानां प्राथमिकाष्टश्लोका
<>लिख्यन्ते । यथा, --
<>“सद्भिः सङ्गं प्रकुर्व्वीत सिद्धिकामः सदा नरः ।
<>नासद्भिरिह लोकाय परलोकाय वा हितम् ॥ १ ॥
<>आपदर्थे धनं रक्षेद्दारान्रक्षेद्धनैरपि ।
<>आत्मानं सततं रक्षेद्दारैरपि धनैरपि ॥ २ ॥
<>यो ध्रुवाणि परित्यज्य अध्रुवाणि च सेवते ।
<>ध्रुवाणि तस्य नश्यन्ति अध्रवं नष्टमेव च ॥ ३ ॥
<>राज्यं पालयते नित्यं सत्यधर्म्मपरायणः ।
<>निर्ज्जित्य परसैन्यानि क्षितिं धर्म्मेण पालयेत् ॥ ४ ॥
<>भृत्या बहुविधा ज्ञेया उत्तमाधममध्यमाः ।
<>नियोक्तव्या यथार्थेषु त्रिविधेष्वेव कर्म्मसु ॥ ५ ॥
<>गुणवन्तं नियुञ्जीत गुणहीनं विवर्ज्जयेत् ।
<>पण्डिते च गुणाः सर्व्वे मूर्खे दोषाश्च केवलम् ॥ ६ ॥
<>न कश्चित् कस्यचिन्मित्रं न कश्चित् कस्यचिद्रिपुः ।
<>कारणादेव जायन्ते मित्राणि रिपवस्तथा ॥ ७ ॥
<>कुभार्य्याञ्च कुमित्रञ्च कुराजानं कुसौहृदम् ।
<>कुबन्धुञ्च कुदेशञ्च दूरतः परिवर्ज्जयेत् ॥” ८ ॥
<>इति गारुडे ॥
<LEND>
