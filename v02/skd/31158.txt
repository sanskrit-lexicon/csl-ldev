<L>31158<pc>4-267<k1>वमनं<k2>वमनं
वमनं¦, क्ली, (वम् + भावे ल्युट् ।) छर्द्दनम् ।
<>(यथा, सुश्रुते । १ । १२ ।
<>“मधुराम्लौ रसौ वापि वमनाय प्रदापयेत् ॥”
<>वमनद्रव्यमपि । यथा, कथासरित्सागरे
<>६४ । १७ ।
[Page4-267-c+ 52]
<>“स दत्त्वा वमनं कृच्छ्रात् मृतकल्पमजी-
<>वयत् ॥”)
<>अर्द्दनम् । इति मेदिनी । ने, १२३ ॥ आहुतिः ।
<>इति विश्वः ॥ (आहरणम् । यथा, रघुः ।
<>१५ । २९ ।
<>“या सौराज्यप्रकाशाभिर्बभौ पौरविभूतिभिः ।
<>स्वर्गाभिष्यन्दवमनं कृत्वेवोपनिवेशिता ॥” * ॥
<>अथ वमनकल्पीयविधिः ।
<>“वमने मदनं श्रेष्ठं त्रिवृन्मूलं विरेचने ।
<>नित्यमन्यस्य तु व्याधि विशेषेण विशिष्टता ॥
<>फलानि तानि पाण्डूनि न चातिहरितान्यपि ।
<>आदायाह्रि प्रशस्तर्क्षे मध्ये ग्रीष्मवसन्तयोः ॥
<>प्रमृज्य कुशमुत्तोल्यां क्षिप्त्वा वद्ध्वा प्रलेपयेत् ।
<>गोमयेनानुमुत्तोलीं धान्यमध्ये निधापयेत् ॥
<>मृदुभूतानि मध्विष्टगन्धानि कुशवेष्टनात् ।
<>निष्कृष्य निर्गतेऽष्टाहे शोषयेत्तान्यथातपे ॥
<>तेषां ततः सुशुष्काणामुद्धृत्य फलपिप्पलीः ।
<>दधिमध्वाज्यपललैर्मृदित्वा शोषयेत् पुनः ॥
<>ततः सुगुप्तं संस्थाप्य कार्य्यकाले प्रयोजयेत् ।
<>अथादाय ततो मात्रां जर्ज्जरीकृत्य वासयेत् ॥
<>शर्व्वरीं मधुयष्ट्या वा कोविदारस्य वा जले ।
<>कर्व्वुदारस्य विम्ब्या वा नीपस्य विदुलस्य वा ॥
<>शणपुष्प्याः सदा पुष्प्याः प्रत्यक्पुष्प्युदकेऽथवा ।
<>ततः पिबेत् कषायं तं प्रातर्मुदितगालितम् ॥
<>सूत्रोदितेन विधिना साधु तेन तथा वमेत् ।
<>श्लेष्मज्वरप्रतिश्यायगुल्भान्तर्व्विद्रधीषु च ॥”
<>“पित्ते कफस्थानगते जीमूतादिजलेन तत् ।
<>हृद्दाहेऽधोऽस्रपित्ते च क्षीरं तत्पिप्पली
<>शृतम् ॥
<>क्षैरेयीं वा कफच्छर्दिप्रसेकतमकेषु च ।
<>दध्युत्तरं वा दधि वा तत्स्रुतक्षीरसम्भवम् ॥
<>फलादिक्वाथकल्काभ्यां सिद्धं तत् सिद्धदुग्ध-
<>जम् ।
<>सर्पिः कफाभिभूतेऽग्नौ शुष्यद्देहे च वा मतम् ॥”
<>“वत्सकादिप्रतीवापः कषायः फलमज्जजः ।
<>निम्बार्कान्यतरक्वाथसमायुक्तो नियच्छति ॥
<>बद्धमूलानपि व्याधीन् सर्व्वान् सन्तर्पणोद्भवान् ।
<>वाटपुष्पफलश्लक्ष्णचूर्णैर्म्माल्यं सुरूक्षितम् ॥
<>वमेन्मण्ड वसादीनां तृप्तो जिघ्रन् सुखं सुखी ॥”
<>“इक्ष्वाकुर्व्वमने शस्तः प्रताम्यति च मानवे ।
<>फलपुष्पविहीनस्य प्रवालैस्तस्य साधितम् ।
<>पित्तश्लेष्मज्वरे क्षीरं पित्तोद्रिक्ते प्रयोजयेत् ॥”
<>“सक्तुभिर्व्वा पिबेन्मन्थं तुम्बीस्वरसभावितैः ।
<>कफोद्भवे ज्वरे कासे गलरोगेष्वरोचके ॥
<>गुल्मे ज्वरे प्रसक्ते च कल्कं मांसरसैः पिबेत् ।
<>नरः साधु वमत्येवं न च दौर्ब्बल्यमश्नुते ॥”
<>“जीवकर्षभकौवीरा कपिकच्छूः शतावरी ।
<>काकोलीश्रावणी मेदा महामेदा मधूलिका ॥
<>तद्रजोभिः पृथग्लेहा धामार्गवरजोऽन्विताः ।
<>कासे हृदयदाहे च शस्ता मधुसिताहृताः ॥”
<>“सर्षपाणां मधूकानां तोयेन लवणस्य वा ।
<>पाययेत् कौटजं बीजं युक्तं कृशरयाथवा ॥
[Page4-268-a+ 52]
<>सप्ताहं वार्कदुग्धाक्तं तच्चूर्णं पाययेत् पृथक् ।
<>फलजीमूतकेक्ष्वाकु जीवन्तीजीवकोदनैः ॥
<>वमनौषधमुख्यानामिति कल्पदिगीरिता ।
<>बीजेनानेन मतिमानन्यान्यपि च कल्पयेत् ॥”
<>इति वाभटे कल्पस्थाने प्रथमेऽध्याये ॥)
<LEND>
