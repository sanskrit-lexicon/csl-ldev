<L>5789<pc>2-004<k1>कङ्कः<k2>कङ्कः
कङ्कः¦, पुं, (कङ्कते उद्गच्छति इति । ककि गतौ । कक्
<>+ अच् + इदित्वान्नुम् ।) पक्षिविशेषः । काँक् इति
<>भाषा । तत्पर्य्यायः । लोहपृष्ठः २ । इत्यमरः २ । ५ ।
<>१६ ॥ सदंशवदनः ३ खरः ४ रणालङ्करणः ५ क्रूरः ६
<>आमिषप्रियः ७ । इति राजनिर्घण्टः ॥ अरिष्टः ८
<>कालपुष्टः ९ किंशारुः १० लोहपृष्टकः ११ । इति
<>जटाधरः ॥ दीर्घपादः १२ दीर्घपात् १३ । इति
<>शब्दरत्नावली ॥ (यथा भागवते ३ । १० । २३ ।
<>“कङ्कगृध्रवटश्येनभासभासकवर्हिणः” ।) यमः ।
<>छद्मद्विजः । इति मेदिनी ॥ युधिष्ठिरराजः । इति
<>त्रिकाण्डशेषः ॥ (यथा, महाभारते । ४ । ६ । १४ ।
<>“शृण्वन्तु मे जानपदाः समागताः
<>कङ्को यथाहं विषये प्रभुस्तथा” ॥
<>शाल्मलिद्वीपान्तर्गतपञ्चमवर्षपर्ब्बतः । तद्विव-
<>रणं विष्णुपुराणे २ अंशे ४ अध्याये द्रष्टव्यम् ।
<>क्षत्त्रियः । इति शब्दमाला ॥ कंसासुरभ्राता । स
<>तु उग्रसेनपुत्त्रः । (यथा, भागवते ९ । २४ । २४ ।
<>“कंसः सुनामा न्यग्रोधः कङ्कः शङ्कुः सुहूस्तथा” ॥)
<>महाराजचूतः । इति राजनिर्घण्टः ॥
<LEND>
