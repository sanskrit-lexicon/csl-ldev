<L>7299<pc>2-089<k1>कामला<k2>कामला
कामला¦, स्त्री, पुं, (कामल + टाप् ।) खनामख्यात-
<>रोगः । अथ पाण्डुरोगभेदस्य कामलाया निदान-
<>पूर्व्विकां संप्राप्तिमाह ।
<>“पाण्डुरोगी तु योऽत्यर्थं पित्तलानि निषेवते ।
<>तस्य पित्तमसृङ्मांसं दग्ध्वा रोगाय कल्पते” ॥
<>पित्तं कर्तृ । दग्ध्वा संदूष्य । रोगाय कामला-
<>रूपाय । पाण्डुरोगिण एवातिशयितपित्तलसेवया
<>कामला भवति । नायं नियमः । किन्तु कामला
<>स्वतन्त्रापि भवति । यथा राजयक्ष्मा कासादुपे-
<>क्षिताद्भवति । नायं नियमः । किन्तु राजयक्ष्मा
<>स्वतन्त्रापि भवति । तद्वदेषापि ॥ * ॥
<>कामलाया लक्षणमाह ।
<>“हारिद्रनेत्रः सुभृशं हारिद्रत्वङ्नखाननः ।
<>पीतरक्तशकृन्मूत्रो भेकवर्णो हतेन्द्रियः ॥
<>दाहाविपाकदौर्ब्बल्यसदनारुचिकर्षितः” ॥
<>हारिद्रं हरिद्रावर्णम् । पीतरक्तशकृन्मुत्रः । पीते
<>रक्ते वा शकृन्मूत्रे यस्य सः । भेकवर्णः वृहद्भेक-
<>वर्णः । तस्या भेदावाह । “कामला बहुपित्तैषा
<>कोष्ठशाखाश्रया मता” । एषा कोष्ठाश्रया अपरा
<>शाखाश्रया । तत्र कोष्ठकामलामाह । “कालान्त-
<>रात् खरीमूता कृच्छ्रा स्यात् कुम्भकामला” ।
<>कालान्तरात् खरीभूता अतिरूक्षीकृतसर्व्वधातुः ।
<>कुम्भकामला कोष्ठकामलेत्यर्थः । सा कृच्छ्रा कष्ट-
<>साध्या ॥ * ॥ कुम्भकामलिनोऽरिष्टलक्षणमाह ॥
<>“छर्द्यरोचकहृल्लासज्वरक्लमनिपीडितः ।
<>नश्यति श्वासकासार्त्तो विड्भेदी कुम्भकामली” ॥
<>उभयोरपि कामलयोररिष्टलक्षणमाह ।
<>“कृष्णपीतशकृन्मूत्रो भृशं शूनश्च मानवः ।
<>सरक्ताक्षिमुस्वच्छर्द्दिविन्मूत्रो यश्च ताम्यति ॥
<>दाहारुचितृडानाहतन्द्रामोहसमन्वितः ।
<>नष्टाग्निसंज्ञः क्षिप्रं हि कामलावान् विपद्यते” ॥ * ॥
<>अथ कामलाचिकित्सा ।
<>“त्रिफलाया गुडूच्या वा दार्व्या निम्बस्य वा रसः ।
<>प्रातर्म्माक्षिकसंयुक्तः शीतलः कामलापहः ॥
<>अञ्जने कामलार्त्तानां द्रोणीपुष्पीरसी हितः ।
<>गुडूचीपत्रकल्कं वा पिबेत्तक्रेण कामली ॥
<>धात्रीलोहरजोव्योषनिशाक्षौद्राज्यशर्कराः ।
<>लीढा निवारयन्त्याशु कामलामुद्धतामपि ॥
<>कुम्भाख्यकामलायान्तु हितः कामलिको विधिः ।
<>गोमूत्रेण पिबेत् कुम्भकामलायां शिलाजतु ॥
[Page2-089-c+ 52]
<>दग्ध्वाक्षकाष्ठैर्मलमायसन्तु
<>गोमूत्रनिर्व्वापितमष्टवारान् ।
<>विचूर्णलीढं मधुनाचिरेण
<>कुम्भाह्वयं पाण्डुगदं निहन्ति” ॥
<>इति भावप्रकाशः ॥ * ॥
<>“मरीचतिलपुष्पाभ्यामञ्जनं कामलापहम्” ॥
<>इति गारुडे १८७ अध्यायः ॥
<>“तण्डुलीयकगोक्षुरमूलं पीतं पयोऽन्वितम् ।
<>कामलादिहरं प्रोक्तं मुखरोगहरं तथा” ॥
<>इति तत्रैव १८८ अध्यायः ॥
<LEND>
