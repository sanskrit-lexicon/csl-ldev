<L>32858<pc>4-406<k1>विपर्य्यासः<k2>विपर्य्यासः
विपर्य्यासः¦, पुं, (वि + परि + अस + घञ् ।) विप-
र्य्ययः । इत्यमरः ॥ (यथा, उत्तरचरिते । २ ।
“पुरा यत्र स्रोतः पुलिनमधुना तत्र सरितां
विपर्य्यासं यातो घनविरलभावः क्षितिरुहाम् ।
बहोर्द्दृष्टं कालादपरमिव मन्ये वनमिदं
निवेशः शैलानां तदिदमिति बुद्धिं द्रढयति ॥”
अप्रमात्मकबुद्धिभेदः । यथा, भाषापरिच्छेदे ।
“तच्छून्ये तन्मतिर्यास्यादप्रमा सा निरूपिता ।
तत्प्रपञ्चो विपर्य्यासः संशयोऽपि प्रकीर्त्तितः ।
आद्यो देहे ह्यात्मबुद्धिः शङ्खादौ पीतता-
मतिः ॥”
“आद्यो विपर्य्यासः ।” इति मुक्तावली ॥)
<LEND>
