<L>23361<pc>3-308<k1>प्राच्यः<k2>प्राच्यः
प्राच्यः¦, पुं, (प्राचि भवः । प्राच् + “द्युप्रागपागु-
दक्प्रतीचो यत् ।” ४ । २ । १०१ । इति यत् ।)
शरावत्याः प्राग्दक्षिणदेशः । इत्यमरः । २ ।
१ । ७ ॥ (पूर्व्वदिग्भवे, त्रि । यथा मार्कण्देये ।
५७ । ४२ -- ४४ ।
“--प्राच्यान् देशान् निबोध मे ।
अध्रारका सुदकरा अन्तर्गिर्य्या वहिर्गिराः ॥
यथा प्रवङ्गा वङ्गेया मालदा मालवर्त्तिकाः ।
ब्राह्मोत्तराः प्रविजया भार्गवा ज्ञेयमल्लकाः ॥
प्राग्ज्योतिषाश्च मद्राश्च विदेहास्ताम्रलिप्तकाः ।
मल्ला मगधगीमन्ताः प्राच्या जनपदाः स्मृताः ॥”)
पूर्व्वदेशीये च, त्रि ॥ (यथा, महाभारते ।
८ । ४५ । २८ ।
“प्राच्या दासा वृषला दाक्षिणात्याः
स्तेना वाहीकाः सङ्करा वै सुराष्ट्राः ॥”)
<LEND>
