<L>29251<pc>4-098<k1>रश्मिः<k2>रश्मिः
रश्मिः¦, पुं, (अश्नुते व्याप्नोतीति । अशू व्याप्तौ +
<>“अश्नोते रश्च ।” उणा० ४ । ४६ । इति मिः
<>धातो रशादेशश्च ।) किरणः । (यथा, मनौ ।
<>५ । १३३ ।
<>“मक्षिका विप्रुषश्छाया गौरश्वः सूर्य्यरश्मयः ।
<>रजो भूर्व्वायुरग्निश्च स्पर्शे मेध्यानि निर्द्दिशेत् ॥”)
<>पक्ष्म । अश्वरज्जुः । इति मेदिनी ॥ * ॥ (यथा,
<>ऋग्वेदे । १ । २८ । ४ ।
<>“यत्र मन्थां विबध्नते रश्मीन् यमित वा इव ॥”
<>“रश्मीन् अश्वबन्धनार्थान् प्रग्रहान् ।” इति
<>तद्भाष्ये सायणः ॥) सूर्य्यस्य रश्मिना जलादान-
<>दाने यथा, --
<>“तेजोभिः सर्व्वलोकेभ्यो ह्यादत्ते रश्मिभिर्ज्जलम् ।
<>समुद्राद्बायुसंयोगाद्बहन्त्यापो गभस्तयः ॥
<>ततस्तु पयसां काले परिवर्त्तन्दिवाकरः ।
<>नियच्छत्यपो मेघेभ्यः शुक्लाशुक्लैस्तु रश्मिभिः ॥”
<>इति मात्स्ये १०२ अध्यायः ॥ * ॥
[Page4-098-c+ 52]
<>अपि च ।
<>“एवमेष महादेवो देवदेवः पितामहः ।
<>करोति नियतं कालं कालात्मा ह्यैश्वरी तनुः ॥
<>तस्य ये रश्मयो विप्राः सर्व्वलोकप्रदीपकाः ।
<>तेषां श्रेष्ठा पुनः सप्त रश्मयो ग्रहयोनयः ॥
<>सुसुग्नो हरिकेशश्च विश्वकर्म्मा तथैव च ।
<>विश्वव्यचाः पुनश्चान्यः सम्पद्बसुरतः परः ॥
<>अर्व्वाग्वसुरिति ख्यातः स्वराडन्यः प्रकीर्त्तितः ॥
<>सुसुम्नः सूर्य्यरश्मिस्तुं पुष्णाति शिशिरद्युतिम् ।
<>तिर्य्यगूर्द्ध्वप्रचारोऽसौ सुसुम्नः परिगीयते ॥
<>हरिकेशस्तु यः प्रोक्तो रश्मिर्नक्षत्रपोषकः ।
<>विश्वकर्म्मा तथा रश्मिर्ब्बुधं पुष्णाति सर्व्वदा ॥
<>विश्वव्यचास्तु यो रश्मिः शुक्रं पुष्णाति नित्यदा ।
<>सम्पद्वमुरिति ख्यातः स पुष्णाति च लोहितम् ॥
<>बृहस्पतिं प्रपुष्णाति रश्मिरर्व्वाग्वसुः प्रभोः ।
<>शनैश्चरं प्रपुष्णाति सप्तमश्च स्वराट् तथा ॥
<>एवं सूर्य्यप्रभावेन सर्व्वा नक्षत्रतारकाः ।
<>वर्द्धन्ते वर्द्धिता नित्यं नित्यमाप्याययन्ति च ॥
<>दिव्यानां पार्थिवानाञ्च नैशानाञ्चैव सर्व्वशः ।
<>आदानान्नित्यमादित्यस्तेजसा तमसां प्रभुः ।
<>आदत्ते स तु नाडीनां सहस्रेण समन्ततः ॥
<>नादेयांश्चैव सामुद्रान् कूपांश्चैव सहस्रकम् ।
<>स्थावरान् जङ्गमांश्चैव यच्च कुल्यादिकं पयः ॥
<>तस्य रश्मिसहस्रन्तु शीतवर्षोष्णनिस्रवम् ।
<>तासां चतुःशतं नाड्यो वर्षन्ते चित्रमूर्त्तयः ॥
<>छन्दनाश्चैत याह्याश्च कोतणा भृकणास्तथा ।
<>अमृता नामतः सर्व्वा रश्मयो वृष्टिसर्ज्जनाः ॥
<>हिमोद्बहाश्च तामस्यो रश्मयस्त्रिशतं पुनः ।
<>वश्यो मेष्यश्च पैष्यश्च ह्रादिन्यो हिमसर्ज्जनाः ।
<>चन्द्रास्ता नामतः सर्व्वाः पीताभाः स्युर्गभस्तयः ।
<>शुक्राश्च ककुभश्चैव गावो विश्वभृतस्तथा ।
<>शुक्रास्ता नामतः सर्व्वास्त्रिविधा धर्म्मसर्ज्जनाः ॥
<>समं विभर्त्ति ताभिः स मनुष्यपितृदेवताः ।
<>मनुष्यानौषधेनेह स्वधया च पितॄनपि ॥
<>अमृतेन सुरान् सर्व्वान्तिसस्त्रींस्तर्पयत्यसौ ।
<>वसन्ते ग्रीष्मके चैव शतैः सन्तर्पति त्रिभिः ॥
<>शरद्यपि च वर्षासु चतुर्भिः संप्रवर्षति ।
<>हेमन्ते शिशिरे चैव हिममुत्सृजति त्रिभिः ॥
<>वरुणो माघमासे तु सूर्य्यः पूषा तु फाल्गुने ।
<>चैत्रै मासि भवेदीशो धाता वैशाखतापनः ॥
<>ज्यैष्ठमूले भवेदिन्द्र आपाढे सविता रविः ।
<>विवस्वान् श्रावणे मासि प्रौष्ठपद्यां भगः स्मृतः ॥
<>पर्य्यण्योऽश्वयुजि त्वष्टा कार्त्तिके मासि भास्करः ।
<>मार्गशीर्षे भवेन्मित्रः पौषे विष्णुः सनातनः ॥
<>पञ्च रश्मिसहस्राणि वरुणस्यार्ककर्म्मणि ।
<>षड्भिः सहस्रैः पूषा तु देवेशः सप्तभिस्तथा ॥
<>धाताष्टभिः सहस्रैस्तु नवभिस्तु शतक्रतुः ।
<>विवस्वान् दशभिः पाति पात्येकादशभिर्भगः ॥
<>सप्तभिस्तपते मित्रस्त्वष्टा चैवाष्टभिस्तपेत् ।
<>अर्य्यमा दशभिः पाति पर्य्यण्यो नवभिस्तपेत् ॥
<>षड्भी रश्मिसहस्रैस्तु विष्णुस्तपति विश्वधृक् ।
<>वसन्ते कपिलः सूर्य्यो ग्रीष्मे काञ्चनसप्नभः ॥
[Page4-099-a+ 52]
<>श्वतो वर्षासु वर्णेन पाण्डरः शरदि प्रभुः ।
<>हेमन्ते ताम्रवर्णः स्यात् शिशिरे लोहितो
<>रविः ॥
<>औषधीषु बलं धत्ते स्वधामपि पितृष्वथ ।
<>सूर्य्योऽमरत्वममृतत्रयं त्रिषु नियच्छति ॥
<>अन्ये चाष्टौ ग्रहाः ज्ञेयाः सूर्य्ये चाधिष्ठिता
<>द्विजाः ।
<>चन्द्रमाः सोमपुत्त्रश्च शुक्रश्चैव बृहस्पतिः ॥
<>भौमो भानुस्तथा राहुः केतुमानपि चाष्टमः ।
<>सर्व्वे ध्रुवे निरुद्धा ये ग्रहास्ते वातरश्मिभिः ।
<>भ्राम्यमाणा यथायोगं भ्रमन्त्यनुदिवाकरम् ॥”
<>इति कौर्म्म्ये ४० अध्यायः ॥
<>तद्वैदिकपर्य्यायः । खेदयाः १ किरणाः २ गावः ३
<>रश्मयः ४ अभीशवः ५ दीधितयः ६ गभ-
<>स्तयः ७ वनम् ८ उस्राः ९ वसवः १० मरी-
<>चिपाः ११ मयूखाः १२ सप्तऋषयः १३
<>साध्याः १४ सुपर्णाः १५ । इति पञ्चदश रश्मि-
<>नामानि । इति वेदनिघण्टौ । १५ ॥
<LEND>
