<L>28811<pc>4-070<k1>रक्तकः<k2>रक्तकः
रक्तकः¦, पुं, (रक्तं रक्तवर्णं कायति प्राप्नोतीति ।
कै + कः ।) अम्लानवृक्षः । बन्धूकवृक्षः । रक्त-
वस्त्रम् । अनुरागी । इति मेदिनी । के, १४५ ॥
विनोदी । इति शब्दरत्नावली ॥ रक्तशिग्रुः ।
रक्तैरण्डः । इति राजनिर्घण्टः ॥ (अश्व-
विशेषः । यथा, अश्ववैद्यके । ३ । १०० ।
“पीतको हरितः प्रोक्तः कषायो रक्तकः स्मृतः ।
पक्वतालनिभो वाजी कयाहः परिकीर्त्तितः ॥”
रक्त एव स्वार्थे कन् । लोहितवर्णे, त्रि ।
यथा, बृहत्संहितायाम् । ८ । ४६ ।
“अलसस्तु जनः प्रमादिसंज्ञे
डमरं रक्तकपुष्पबीजनाशः ॥”)
<LEND>
