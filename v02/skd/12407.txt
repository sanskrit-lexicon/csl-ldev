<L>12407<pc>2-442<k1>चामरं<k2>चामरं
चामरं¦, क्ली पुं, (चमरी मृगविशेषस्तस्या इदम् ।
<>चमरी + अण् ।) चमरीपुच्छलोमनिर्म्मित-
<>व्यजनम् । चौरी । इति भाषा ॥ तत्पर्य्यायः ।
<>प्रकीर्णकम् २ । इत्यमरः । २ । ८ । ३१ ॥
<>चमरम् ३ चामरा ४ चामरी ५ । इति भरतः ॥
<>वालव्यजनम् ६ रोमगुच्छकम् ७ । इति रभसः ॥
<>(यथा, पञ्चतन्त्रे । ३ । २६६ ।
<>“गुणेषु रागो व्यसनेष्वनादरो
<>रतिः सुभृत्येषु च यस्य भूपतेः ।
<>चिरं स भुङ्क्ते चलचामरांशुकां
<>सितातपत्राभरणां नृपश्रियम् ॥”)
<>अस्य वायुगुणः । ओजःकारित्वम् । मक्षि-
<>कादिव्यपोहनत्वञ्च । इति राजवल्लभः ॥ * ॥
<>अथ चामरोद्देशः ।
<>“हस्तद्वयोन्नतः शुक्लः सुवर्णबलिभूषितः ।
<>हीरेणालङ्कृतो राज्ञां भव्यमानसुखप्रदः ॥
<>बलेश्चामरदैर्घाद्वा आयामत्वं प्रकाशितम् ।
<>भव्यो भद्रो जयः शीलः सुखः सिद्धिश्चलः स्थिरः ॥
<>वितस्त्येकैकसंवृद्ध्या दिनेशादिदिशां भुवाम् ।
<>सौवर्णं राजतं युग्मं त्रैदेशानां महीभुजाम् ॥
<>योजयेदिति निश्चित्य बलिकल्पनकर्म्मणि ।
<>स्थलजं जाङ्गलो राजा अनूपो जलजं वहेत् ॥
<>हीरञ्च पद्मरागश्च वैदूर्य्यं नील एव च ।
<>मणिर्बलिषु योक्तव्यो ब्रह्मादीनां यथाक्रमम् ॥ * ॥
[Page2-443-a+ 52]
<>शुक्लो रक्तोऽथ पीतश्च नानावर्णो यथाक्रमम् ।
<>चामरो राजकेशस्य न सामान्यस्य भूपतेः ॥
<>न भव्यमानतो न्यूनं चामरं गुणमावहेत् ॥”
<>अथ चामरपरीक्षा ।
<>स्थलजं जलजञ्चेति चामरं द्बिविधं विदुः ।
<>मेरौ हिमालये बिन्ध्ये कैलासे मलये तथा ॥
<>उदयेऽस्तगिरौ चैव गन्धमादनपर्व्वते ।
<>एवमेतेषु शैलेषु याश्चमर्य्यो भवन्ति हि ॥
<>तासां वालस्य जायेत चामरेत्यभिधा भुवि ॥
<>आपीताः कनकाद्रिजा हिमगिरेः शुभ्रायता
<>बिन्ध्यजाः
<>कैलासादसिताः सिता मलयजाः शुक्लास्तथा
<>पिङ्गलाः ।
<>आरक्ता उदयोद्भवाश्चमरजा आनीलशुक्लत्विषः
<>कृष्णाः केचन गन्धमादनभवाः पाण्डुत्विष-
<>श्चामराः ॥
<>अन्येषु प्रायशः कृष्णाश्चामराः सम्भवन्ति हि ।
<>ब्रह्मक्षत्त्रियविट्शूद्रजातयस्ताश्चतुर्व्विधाः ॥
<>चमर्य्यः पर्व्वतोद्भूता यथापूर्व्वं गुणावहाः ।
<>दीर्घवालाः सुलघवः स्निग्धाङ्गाश्चापि कोमलाः ।
<>विरलास्तनुपर्व्वाणश्चमर्य्यो ब्रह्मजातयः ।
<>विना संस्कारमप्यासां चामरं विमलं भवेत् ॥
<>दीर्घवालाः सुगुरवः कर्करांशा भृशं घनाः ।
<>विज्ञेयाः स्थूलपर्व्वाणश्चमर्य्यो वैश्यजातयः ॥
<>संस्कारे चाप्यसंस्कारे न स्वभावं त्यजेदिदम् ।
<>खर्व्ववालाः सुलघवः कोमलाङ्गा भृशं घनाः ॥
<>चमर्य्यस्तनुपर्व्वाणो विज्ञेयाः शूद्रजातयः ।
<>संस्कारेणापि मलिनमासां चामरमिष्यते ॥ * ॥
<>दीर्घता लघुता चैव स्वच्छता घनता तथा ।
<>गुणाश्चत्वार इत्येते चामराणां प्रकीर्त्तिताः ॥
<>खर्व्वता गुरुता चैव वैवर्ण्यं मलिनाङ्गता ।
<>दोषाश्चत्वार इत्येते चामराणां प्रकीर्त्तिताः ॥
<>दीर्घे दीर्घायुराप्नोति लघौ भीतिविनाशनम् ।
<>स्वच्छे स्याद्धनकीर्त्तिश्च घने स्युः स्थिरसम्पदः ॥
<>खर्व्वे खर्व्वायुरुद्दिष्टं गुरुर्गुरुभयप्रदः ।
<>वैवर्ण्ये रोगशोकौ च मलिनं मृत्युमादिशेत् ॥”
<>इति स्थलजम् ॥ * ॥
<>अथ जलजम् ।
<>“लवणेक्षुसुरासर्पिर्दधितोयपयोऽब्धिषु ।
<>यथोत्तरं गुणवहाश्चमर्य्यः सप्त सप्तसु ॥
<>पुच्छानि तासां कृत्तानि जन्तुभिर्म्मकरादिभिः ।
<>कदाचिदुपलभ्येत तत्तीरे पुण्यशालिभिः ॥
<>लवणाब्धिसमुद्भूतं पीतं गुरु तथा लघु ।
<>वह्नौ क्षिप्तश्च वालश्चेत् किञ्चिच्चटचटायते ॥
<>इक्षुसिन्धूद्भवं ताम्रं चामरं विमलं लघु ।
<>मक्षिका मशकाश्चैव तस्मिन् व्यजति चामरे ॥
<>सुराब्धिजातं कलुषं कर्वुरं गुरुकर्क्कशम् ।
<>तद्गन्धेनैव माद्यन्ति अपि वृक्षा मतङ्गजाः ॥
<>सर्पिःसिन्धुभवं स्निग्धं श्वेतापीतं घनं लघु ।
<>वायुरोगाः प्रशाम्यन्ति तस्य वीजनवायुना ॥
<>जलसिन्धूद्भवं पाण्डु दीर्घं लघु घनं महत् ।
<>अस्य वातेन नश्येत्तु तृष्णा मूर्च्छा मदो भ्रमः ॥
[Page2-443-b+ 52]
<>नारिष्टं नेतयस्तस्य यस्येदं चामरं गृहे ।
<>क्षीरोदसम्भवं श्वेतं दीर्घं लघु घनं महत् ॥
<>अस्य चामरराजस्य विज्ञेयो गुणविस्तरः ।
<>नाल्पेन तपसा लभ्यो देवानामपि जायते ॥
<>ह्रियतेऽभ्यन्तरे सिन्धोर्नागैः सम्पत्तिलोलुपैः ।
<>एषां पूर्व्ववदुन्नेयं जातिदोषगुणादिकम् ॥ * ॥
<>स्थलजे जलजे चैव भाव्यमेतद्विशेषणम् ।
<>स्थलजं सुखदह्यं हि दाहे मिषमिषायते ॥
<>जलजं वह्निदुर्दह्यं महान्तं धूममुद्गिरेत् ।
<>चामराणां समुद्दिष्टमित्येवं लक्षणद्वयम् ॥
<>एवं विमृष्य यो धत्ते स राजा सुखमश्नुते ॥ * ॥
<>जलजं चामरं राजा यो धत्ते जाङ्गलेश्वरः ।
<>तस्याचिरात् कुलं वीर्य्यं लक्ष्मीरायुश्च नश्यति ॥
<>अनूपाधीश्वरो राजा यो वहेत् स्थलजं तथा ।
<>तस्यैतानि विनश्यन्ति लक्ष्मीरायुर्यशो बलम् ॥
<>नालं वर्णद्वये तेर्षा विधेयं शिल्पिना क्रमात् ।
<>संस्कारो वालुकायन्त्रे मसूरसलिलादिभिः ।
<>तदुष्णसलिलक्वाथात् कृत्रिमत्वं विपद्यते ॥”
<>इत्युपकरणयुक्तौ चामरोद्देशः । इति भोज-
<>राजकृतयुक्तिकल्पतरुः ॥
<LEND>
