<L>33542<pc>4-465<k1>विहङ्गः<k2>विहङ्गः
विहङ्गः¦, पुं, (विहायसा गच्छतीति । ३ । २ । ३८ ।
इत्यत्र “गमेः सुपीति ।” खच् । “विहायसो
विह च ।” इति विहादेशः । “खच्च डिद्वा
वक्तव्यः ।” इति डिच्च ।) पक्षी । इत्यमरः ॥
(यथा, रघुवंशे । १ । ५१ ।
“सेकान्ते मुनिकन्याभिस्तत्क्षणोज्झितवृक्षकम् ।
विश्वासाय विहङ्गानामालवालाम्बुपायिनाम् ॥”)
बाणः । (यथा, महाभारते । ८ । ६६ । ३५ ।
“त्वत्प्रेरितैर्लोहिताङ्गैर्व्विहङ्गैः ॥”)
मेघः । चन्द्रः । सूर्य्यः । इति शब्दरत्नावली ॥
(नागविशेषः । १ । ५७ । ११ ।
“विहङ्गः शरभो मेदः प्रमोदः संहतोपनः ॥”)
<LEND>
