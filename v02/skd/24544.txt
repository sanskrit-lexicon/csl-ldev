<L>24544<pc>3-456<k1>ब्राह्मं<k2>ब्राह्मं
ब्राह्मं¦, क्ली, (ब्रह्मण इदम् । ब्रह्मन् + “तस्ये-
<>दम् ।” ४ । ३ । १२० । इत्यण् । ‘नस्तद्धिते ।’ ६ । ४ । १४४ ।
<>इति टिलोपः ।) ब्रह्मतीर्थं । तत्तु अङ्गुष्ठस्य
<>मूले वर्त्तते । इत्यमरः ॥ २ । ७ । ५१ ॥ अनेन
<>तीर्थेन द्बिजस्याचमनं यथा, आह्निकतत्त्वे ।
<>“अन्तर्जानुशुचौ देश उपविष्ट उदङ्मुखः ।
<>प्राग्वा ब्राह्मेण तीर्थेन द्बिजो नित्यमुपस्पृशेत् ॥
<>अङ्गुष्ठोत्तरतो रेखा या पाणेर्दक्षिणस्य च ।
<>एतद्ब्राह्ममिति ख्यातं तीर्थमाचमनाय वै ॥”
<>ब्रह्मपुराणम् । यथा, --
<>“ब्राह्मं पाद्मं वैष्णवञ्च शैवं भागवतं तथा ॥”
<>इति मलमासतत्त्वधृतविष्णुपुराणवचनम् ॥
<>(ब्रह्मसम्बन्धिनि, त्रि । यथा, मनुः । १ । ६८ ।
<>“ब्राह्मस्य तु क्षपाहस्य यत्प्रमाणं समासतः ।
<>एकैकशो युगानान्तु क्रमशस्तन्निबोधत ॥”
<>ब्रह्मा देवतास्य इति । ब्रह्मन् + “सास्य
<>देवता ।” ४ । २ । २४ । इत्यण् । टिलोपः ।
<>ब्रह्मदेवताकमस्त्रादि । यथा, रघुः । १२ । ९७ ।
<>“अमोघं सन्दधे चास्मै धनुष्येकधनुर्द्धरः ।
<>ब्राह्ममस्त्रं प्रियाशोकशल्यनिष्कर्षणौषधम् ॥”)
<LEND>
