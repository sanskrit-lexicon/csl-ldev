<L>33364<pc>4-445<k1>विषमं<k2>विषमं
विषमं¦, क्ली, पद्यस्य त्रिविधवृत्तान्तर्गतवृत्तविशेषः ॥
<>यथा, --
[Page4-445-c+ 52]
<>“पद्यं चतुष्पदी तच्च वृत्तं जातिरिति द्बिधा ।
<>वृत्तमक्षरसंख्यातं जातिर्मात्राकृता भवेत् ॥
<>सममर्द्धसमं वृत्तं विषमञ्चेति तत्त्रिधा ।
<>समं समचतुष्पादं भवत्यर्द्धसमं पुनः ॥
<>आदिस्तृतीयवद्यस्य पादस्तूर्य्यो द्वितीयवत् ।
<>भिन्नचिह्नचतुष्पादं विषमं परिकीर्त्तितम् ॥”
<>इति छन्दोमञ्जर्य्यां प्रथमस्तवकः ॥
<>वर्गमूलोक्तोर्द्ध्वरेखा । यथा, --
<>“त्यक्त्वान्त्याद्बिषमात् कृतिं द्विगुणयेन्मूलं समे
<>तद्धृते
<>त्यक्त्वा लब्धकृतिन्तदाद्यविषमाल्लब्धं द्विनिघ्नं
<>न्यसेत् ।
<>पङ्क्त्यां पङ्क्तिहृते समेऽन्यविषमात् त्यक्त्वाप्तवर्गं
<>फलं
<>पङ्क्त्यान्तद्द्विगुणं न्यसेदिति मुहुः पङ्क्तेर्दलं
<>स्यात् पदम् ॥”
<>इति लीलावती ॥
<>(अर्थालङ्कारविशेषः । यथा, साहित्यदर्पणे ।
<>१० ।
<>“यद्वारब्धस्य वैकल्यं अनर्थस्य च सम्भवः ।
<>विरूपयोः सङ्घटना या च तद्विषमं मतम् ॥”
<>उदाहरणम् ।
<>“क्व वनं तरुवल्कभूषणं
<>नृपलक्ष्मीः क्व महेन्द्रवन्दिता ॥”)
<LEND>
