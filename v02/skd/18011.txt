<L>18011<pc>2-805<k1>धृष्णुः<k2>धृष्णुः
धृष्णुः¦, त्रि, (धृष्णोतीति । धृष् + “त्रसिगृधिधृषि-
क्षिपेः क्नुः ।” ३ । २ । १४० । इति क्नुः ।) धृष्टः ।
इति त्रिकाण्डशेषः ॥ (यथा, ऋग्वेदे । ६ ।
२५ । ५ ।
“न हि त्वा शूरो न तुरो न धृष्णु-
र्न त्वा योधो मन्यमानो युयोध ॥”)
पुं, कञ्चिका । इति शब्दचन्द्रिका ॥ (वैवस्वत-
मनुपुत्त्रः । यथा, हरिवंशे । १० । १ ।
“मनोर्वैवस्वतस्यासन् पुत्त्रा वै नव तत्समाः ।
इक्षाकुश्चैव नाभागो धृष्णुः शर्य्यातिरेव च ॥”
सावर्णस्य मनोः पुत्त्रविशेषः । यथा, तत्रैव ।
७ । ६० ।
“वरिष्णुरार्य्यो धृष्णुश्च राजः सुमतिरेव च ।
सावर्णस्य मनोः पुत्त्रा भविष्या दश भारत ! ॥”
चन्द्रवंशोद्भवकुकुरराजस्य सुतः । यथा, तत्रैव
३७ । १८ ।
“कुकुरस्य सुतो धृष्णुर्धृष्णोस्तु तनयस्तथा ।
कपोतरोमा तस्याथ तैत्तिरिस्तनयोऽभवत् ॥”
कवेः पुत्त्रविशेषः । यथा, महाभारते । १३ ।
८५ । १३३ ।
“कविः काव्यश्च धृष्णुश्च बुद्धिमानुशनास्तथा ।
भृगुश्च विरजाश्चैव काशी चोग्रश्च धर्म्मवित् ॥
अष्टौ कविसुता ह्येते सर्व्वमेभिर्जगत्ततम् ॥”)
<LEND>
