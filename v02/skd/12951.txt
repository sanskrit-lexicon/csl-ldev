<L>12951<pc>2-488<k1>छागलाद्यं<k2>छागलाद्यं
छागलाद्यं¦, क्ली, (छागल आद्यः प्रधानो यत्र ।)
<>छागलादिघृतम् । तच्च वातरोगस्यौषधम् । यथा,
<>“आजं चर्म्मविनिर्म्मुक्तं त्यक्तशृङ्गनखादिकम् ।
<>पञ्चमूलीद्बयञ्चैव जलद्रोणे विपाचयेत् ॥
<>तेन पादावशेषेण घृतप्रस्थं विपाचयेत् ।
<>जीवनीयैः सयष्ट्याह्वैः क्षीरञ्चैव शतावरी ॥
<>छागलाद्यमिदं नाम्ना सर्व्ववातविकारणुत् ।
<>अर्दिते कर्णशूले च वाधिर्य्ये मूकमिन्मिने ॥
<>जडगद्गदपङ्गूनां खञ्जे गृध्रसिकुब्जयोः ।
<>अपतानेऽपतन्त्रे च सर्पिरेतत् प्रशस्यते ॥
<>पृथगर्द्धतुलां पञ्चमूलद्बन्द्बाजमांसयोः ।
<>निःक्वाथ्य सलिलद्रोणे क्वाथे पादावशेषिते ॥”
<>इति स्वल्पच्छागलाद्यं घृतम् ॥ * ॥
<>घृतारर्म्भ मन्त्रः ।
<>“ओँ कालि वज्रेश्वरि अमुकस्य फलसिद्धं देहि
<>रुद्रवचनेन खाहा ।
<>स्नापयित्वा छागमादौ मधु दत्त्वा ललाटके ।
<>उदङ्मुखः प्राङ्मुखो वा भिषगेनमुपालभेत् ॥
<>छागमारणमन्त्रः ।
<>ओँ हाँ ओँ गोँ गणपतये स्वाहा ।
<>छागमांसतुलां गृह्य दशमूल्याः पलं शतम् ।
<>अश्वगन्धापलशतं वाट्यालकशतं तथा ॥
<>घृताढकं पचेत्तोयैश्चतुर्भागावशेषितैः ।
[Page2-489-a+ 52]
<>क्षीरं स्नेहसमं दद्यात् शतावर्य्या रसं तथा ॥
<>ताम्रपात्रे दृढे चैव शनैर्मृ द्वग्निना पचेत् ।
<>अस्यौषधस्य कल्कस्य प्रत्येकं शुक्तिसम्मितम् ॥
<>जीवन्ती मधुकं द्राक्षाकाकोल्यौ नीलमुत्पलम् ।
<>मुस्तं सचन्दनं रास्ना पर्णिनीद्वयशारिवे ॥
<>मेदे द्वे च तथा कुष्ठं जीवकर्षभकौ शटी ।
<>दार्व्वी प्रियङ्गु त्रिफला नतं तालीशपद्मकौ ॥
<>एलापत्रं वरीनागजातीकुसुमधान्यकम् ।
<>मञ्जिष्ठा दाडिमं दारु रेणुकं शैलवालुकम् ॥
<>विडङ्गं जीरकञ्चैव पेषयित्वा विनिक्षिपेत् ।
<>वस्त्रपूते च शीते च शर्कराप्रस्थसंयुतम् ॥
<>निधापयेत् स्निग्धभाण्डे आर्द्रे वा भाजने शुभे ।
<>अस्यौषधस्य सिद्धस्य शृणु वीर्य्यमतःपरम् ॥
<>देवदेवं नमस्कृत्य संपूज्य गणनायकम् ।
<>पिबेत् पाणितलं तस्य व्याधिं वीक्ष्यानु-
<>पानतः ॥
<>सर्व्वबातविकारेषु अपस्मारे विशेषतः ।
<>उन्मादे पक्षघाते च आध्माने कोष्ठनिग्रहे ॥
<>कर्णरोगे शिरोरोगे वाधिर्य्ये चापतन्त्रके ।
<>भूतोन्मादे च गृध्रस्यां सोद्गारे चाक्षिपातजे ॥
<>पार्श्वशूले च हृच्छूले वाह्यायामार्द्दिते तथा ।
<>वातकण्टकहृद्रोगमूत्रकृच्छ्रे सपङ्गुले ॥
<>क्रोष्टुशीर्षे तथा खञ्जे कुब्जे चाध्मनि मिन्मिने ।
<>अपतानेऽन्तरायामे रक्तपित्ते तथोर्द्ध्वगे ॥
<>आनाहेऽर्शोविकारेषु चातुर्थकज्वरेऽपि च ।
<>हनुग्रहे तथा शोषे क्षीणे चैवावबाहुके ॥
<>दण्डापतानके भग्ने दाहे चाक्षेपके तथा ।
<>जीर्णज्वरे विषे कुष्ठे शेफःस्तम्भे मदात्यये ॥
<>आद्यवातेऽग्निमान्द्ये च वातरक्तगदेषु च ।
<>एकाङ्गरोगिणे चैव तथा सर्व्वाङ्गरोगिणे ॥
<>हस्तकम्पे शिरःकम्पे जिह्वाकम्पे जडे भ्रमे ।
<>क्षीणेन्द्रिये नष्टशुक्रे शुक्रनिःसरणे तथा ॥
<>स्त्रीणां वातास्रपाते च पटले चाक्षिस्पन्दने ।
<>एकाङ्गस्पन्दने चैव सर्व्वाङ्गस्पन्दने तथा ॥
<>नगादिपतिते वाते स्त्रीणामप्राप्तिहेतुके ।
<>आभिचारिकदोषे च धनसन्तापसम्भवे ॥
<>ये वातप्रभवा रोगा ये च पित्तसमुद्भवाः ।
<>शिरोमध्यगता ये च जङ्घापार्श्वादिसंस्थिताः ॥
<>मातृग्रहाभिभूतश्च शिशुर्यश्च विशुष्यति ।
<>प्रक्षीणबलमांसश्च न वर्त्मगमनक्षमः ॥
<>घृतेनानेन सिध्यन्ति वज्रमुक्तिरिवासुरान् ।
<>निहन्ति सकलान् रोगान् घृतं परमदुर्लभम् ॥
<>रसायनं वह्निबलप्रदञ्च
<>वपुःप्रकर्षं विदधाति रूपम् ।
<>दन्तावलेन्द्रेण समानतेजा
<>दीर्घायुषं पुत्त्रशतं करोति ॥
<>स्त्रीणां शतं गच्छति वातिरेकं
<>न याति तृप्तिं सरसः समाङ्गः ।
<>अपुत्त्रिणीपुत्त्रशतं करोति
<>शतायुषं कामसमं बलिष्ठम् ॥
<>महद्घृतं नाम तु छागलाद्यं
<>विनिर्म्मितं वातनिसूदनञ्च ।
[Page2-489-b+ 52]
<>शिवं शुभं रोगभयापहञ्च
<>चकार हारीतमुनिर्व्विशिष्टः ॥
<>शृगालवर्हिणः पाके पुमांसं तत्र दापयेत् ।
<>मयूरी जम्बुकी छागी वीर्य्यहीनाः स्वभावतः ॥
<>भाषितं काशिराजेन छागमेव नपुंसकम् ॥”
<>घृतम् १६ शेर । क्वाथार्थं छागमांसपलम् १०० ।
<>पाकार्थंजलं शं ६४ । शेषः शं १६ । विल्वादि-
<>दशमूलं प्रपलम् १० । जलं शं ६४ । शेषः
<>शं १६ । अश्वगन्धा १०० पलम् । जलं शं ६४ ।
<>शेषः शं १६ । वाट्यालकं १०० पलम् ।
<>जलं शं ६४ । शेषः शं १६ । दुग्धं शं १६ ।
<>शतमूलीरसः शं १६ । कल्कार्थं जीवन्त्या-
<>दीनां जीरकपर्य्यन्तानां कल्कद्रव्याणां प्रं तो ४ ।
<>वस्त्रपूते शीते शर्कां शं २ । इति बृहच्छागलाद्यं
<>घृतम् । इति भैषज्यरत्नावली ॥
<>(“छागमांसं तुलार्द्धं स्यात् दशमूलं तथापरम् ।
<>तोयद्रोणे पचेद्धीमान् यावत् स्यादंशशेषितम् ॥
<>तैलप्रस्थद्वयञ्चैव क्षीरञ्चैव शतावरी ।
<>जीवनीयं समधुकं बला रास्ना च शैलजम् ॥
<>मांसीस्याद्धेमतालीशनालुकाघनवालुकम् ।
<>पृथक् पृथक् समादाय सर्व्वमेकत्र साधयेत् ॥
<>मञ्जिष्ठालोध्रलाक्षा च प्रत्येकं कुडवान्वितम् ।
<>आढकञ्च जलञ्चैव विधिना च विपाचयेत् ॥
<>छागलाद्यमिदं तैलं हारीतेन महात्मना ।
<>पाने वस्तौ तथाभ्यङ्गे भोज्ये चैव प्रशस्यते ।
<>सर्व्वज्वरगदं हन्ति सन्धिमज्जास्थिजन्तथा ॥”
<>इति छागलाद्यं तैलम् ॥
<>इति वैद्यकस्नेहमालिकायां वातरोगाधिकारे ॥)
<LEND>
