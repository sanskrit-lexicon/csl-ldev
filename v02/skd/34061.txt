<L>34061<pc>4-503<k1>वेद्यं<k2>वेद्यं
वेद्यं¦, त्रि, (विद् + ण्यत् ।) वेदितव्यम् । यथा, --
“धर्म्मः प्रोज्झितकैतवोऽत्र परमो निर्मत्सराणां
सताम्
वेद्यं वास्तवमत्र वस्तु शिवदं तापत्रयोन्मूलनम् ।
श्रीमद्भागवते महामुनिकृते किंवा परैरीश्वरः
सद्यो हृद्यवरुध्यतेऽत्र कृतिभिः शुश्रूषुभिस्तत्-
क्षणात् ॥”
इति श्रीभागवते १ स्कन्धे १ अध्यायः ॥
(धनाय हितम् । यथा, ऋग्वेदे । २ । २ । ३ ।
“रथमिव वेद्यं शुक्रशोचिषमग्निम् ।”
“वेद्यं वेदो धनम् । तस्मै हितम् ।” इति तद्भाष्ये
सायणः ॥ स्तुत्यम् । तथा, तत्रैव । ५ । १५ । १ ।
“प्रवेधसे कवये वेद्याय गिरम् ।”
“वेद्याय स्तुत्याय ।” इति तद्भाष्ये सायणः ॥
लब्धव्यम् । यथा, वाजसनेयसंहितायाम् । १८ ।
११ ।
“वित्तं च मे वेद्यञ्च मे ।”
“वेद्यं लब्धव्यम् ।” इति तद्भाष्ये महीघरः ॥
वेदाय हितमिति । वेद + यत् । बेदहितम् । वेद-
प्रतिपाद्यम् । यथा, महाभारते । १३ । १५८ । ३६ ।
“वेद्यञ्च यत् वेदयते च वेद्यं
विधिश्च यश्चाश्रयते विधेयम् ।
धर्म्मे च वेदे च बले च सर्व्वं
चराचरं केशवं त्वं प्रतीहि ॥”)
<LEND>
