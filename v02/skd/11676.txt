<L>11676<pc>2-387<k1>घटकः<k2>घटकः
घटकः¦, पुं, (घटयति परस्परसम्बन्धादिकमिति ।
<>घट् + णिच् + ण्वुल् ।) कुलाचार्य्यः । तस्या-
<>स्पृश्यत्वम् । यथा, --
<>“वरं चाण्डालसंस्पर्शं कुर्य्यात्तु साधकोत्तमः ।
<>तथाप्यस्पृश्यगणकं सर्व्वदा तं परित्यजेत् ॥
<>दूषिताः कलिकालेषु भारते विविधाः प्रजाः ।
<>अतएव महेशानि ! सर्व्वे संसर्गदूषिताः ॥
<>घटकं ब्राह्मणं देवि ! संस्पर्शे यत्नतस्त्यजेत् ॥”
<>इति शाक्तानन्दतरङ्गिण्यां षोडशोल्लासे महिष
<>मर्द्दिनीतन्त्रवचनम् ॥ * ॥ योजकः । तत्पर्य्यायः ।
<>त्र्यक्षरः २ । इति त्रिकाण्डशेषः ॥ तस्य लक्षणं
<>यथा, कुलदीपिकायाम् ।
<>“धावको भावकश्चैव योजकश्चांशकस्तथा ।
<>दूषकस्तावकश्चैव षडेते घटकाः स्मृताः ॥”
<>अन्यच्च ।
<>“के नो विदन्ति पुरुषा पुरुषानुपूर्व्वी-
<>मुर्व्वीतले कुलभृतां परिवर्त्तनं वा ।
<>अत्यन्तसूक्ष्ममपि ये कुलतारतम्यं
<>जानन्ति ते हि घटका न तु योजकाद्याः ॥”
<>वनस्पतिः । पुष्पेण विना यः फलति सः । इति
<>भूरिप्रयोगः ॥ (घटयति योजयति परार्थहिता-
<>दिकं साधयतीत्यर्थः । योजके, त्रि । यथाह
<>भर्त्तृहरिः । २ । ६६ ।
<>“ते ते सत्पुरुषाः परार्थघटकाः स्वार्थस्य
<>वाधेन ये
<>मध्यस्थाः परकीयकार्य्यकुशलाः स्वार्थाविरोधेन
<>ये ।
<>ते वै मानुषराक्षसाः परहितं यैः स्वार्थतो हन्यते
<>ये च घ्नन्ति निरर्थकं परहितं ते के न जानी-
<>महे ॥”)
<LEND>
