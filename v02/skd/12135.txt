<L>12135<pc>2-427<k1>चन्द्रः<k2>चन्द्रः
चन्द्रः¦, पुं, (चन्दयति आह्लादयति चन्दति दीप्यते
<>इति वा । चन्द + “स्फायितञ्चीति ।” उणां ।
[Page2-427-b+ 52]
<>२ । १३ । इति रक् ।) देवताविशेषः । चाँद
<>इति भाषा । तत्पर्य्यायः । हिमांशुः २ चन्द्रमाः ३
<>इन्दुः ४ कुमुदबान्धवः ५ विधुः ६ सुधांशुः ७
<>शुभ्रांशुः ८ ओषधीशः ९ निशापतिः १० अब्जः ११
<>जैवातृकः १२ सोमः १३ ग्लौः १४ मृगाङ्कः १५
<>कलानिधिः १६ द्विजराजः १७ शशधरः १८
<>नक्षत्रेशः १९ क्षपाकरः २० । इत्यमरः ।
<>१ । ३ । १३ -- १४ ॥ दोषाकरः २१ निशीथिनी-
<>नाथः २२ शर्व्वरीशः २३ एणाङ्कः २४ शीत-
<>रश्मिः २५ । इति ग्रन्थान्तरम् ॥ समुद्रनवनीतः
<>२६ सारसः २७ श्वेतवाहनः २८ नक्षत्रनेमिः
<>२९ उडुपः ३० सुधासूतिः ३१ तिथिप्रणीः ३२
<>अमतिः ३३ चन्दिरः ३४ चित्राटीरः ३५ पक्ष-
<>धरः ३६ अजः ३७ नभश्चमसः ३८ राजा ३९
<>रोहिणीशः ४० अत्रिनेत्रजः ४१ पक्षजः ४२
<>सिन्धुजन्मा ४३ दशाश्वः ४४ हरचूडामणिः ४५
<>माः ४६ तारापीडः ४७ निशामणिः ४८ । इति
<>जटाधरः ॥ मृगलाञ्छनः ४९ दर्शविपत् ५०
<>छायामृगधरः ५१ ग्रहनेमिः ५२ दाक्षायणी-
<>पतिः ५३ लक्ष्मीसहजः ५४ सुधाकरः ५५
<>सुधाधारः ५६ शीतभानुः ५७ तमोहरः ५८
<>तुषारकिरणः ५९ हरिः ६० हिमद्युतिः ६१
<>द्विजपतिः ६२ विश्वप्सा ६३ अमृतदीधितिः ६४
<>हरिणाङ्कः ६५ रोहिणीपतिः ६६ सिन्धुनन्दनः
<>६७ तमोनुत् ६८ एणतिलकः ६९ कुमुदेशः ७०
<>क्षीरोदनन्दनः ७१ कान्तः ७२ कलावान् ७३
<>यामिनीपतिः ७४ सिप्रः ७५ मृगपिप्लुः ७६
<>सुधानिधिः ७७ तुङ्गी ७८ पक्षजन्मा ७९
<>चन्दः ८० अब्धिनवनीतकः ८१ पीयूषमहाः ८२
<>शीतमरीचिः ८३ शीतलः ८४ । इति शब्दरत्ना-
<>वली ॥ त्रिनेत्रचूडामणिः ८५ अत्रिनेत्रभूः ८६
<>सुधाङ्गः ८७ परिज्ञाः ८८ वलक्षगुः ८९ तुङ्गी-
<>पतिः ९० यज्वनाम्पतिः ९१ पर्व्वधिः ९२ क्लेदुः
<>९३ जयन्तः ९४ तपसः ९५ खचमसः ९६ विकसः
<>९७ । इति त्रिकाण्डशेषः ॥ दशवाजी ९८ श्वेत-
<>वाजी ९९ अमृतसूः १०० कौमुदीपतिः १०१
<>कुमुदिनीपतिः १०२ भपतिः १०३ दक्षजापतिः
<>१०४ ओषधीपतिः १०५ कलाभृत् १०६ शश-
<>भृत् १०७ एणभृत् १०८ छायाभृत् १०९ अत्रि-
<>दृग्जः ११० निशारत्नम् १११ निशाकरः ११२
<>अमृतः ११३ श्वेतद्युतिः ११४ । इति हेमचन्द्रः ।
<>२ । १९ ॥ * ॥ तस्योत्पत्तिर्यथा, --
<>“ब्रह्मणो मानसः पुत्त्रस्त्वत्रिर्नाम महातपाः ।
<>स्रष्टुकामः प्रजा वत्स ! तपस्तेपे सुदुश्चरम् ॥
<>त्रीणि वर्षसहस्राणि दिव्यानीतीह नः श्रुतम् ।
<>ऊर्द्ध्वमाचक्रमे तस्य रेतः सोमत्वमीयिवत् ॥
<>नेत्राभ्यां तस्य सुस्राव दशधा द्योतयद्दिशः ।
<>तं गर्भं ब्रह्मणादिष्टा दश देव्यो दधुर्दिशः ॥
<>संगत्यैव महाराज ! नैव ताः समशक्नुवन् ।
<>यदा न धारणे शक्तास्तस्य गर्भस्य ता दिशः ॥
<>ततस्ताभिः सहैवासौ निपपात वसुन्धराम् ।
<>पतितं सोममालोक्य ब्रह्मा लोकपितामहः ॥
[Page2-427-c+ 52]
<>रथमारोपयामास लोकानां हितकाम्यया ।
<>स तेन रथमुख्येन सागरान्तां वसुन्धराम् ॥
<>त्रिःसप्तकृत्वो द्रुहिणोऽकारयत्तं प्रदक्षिणम् ।
<>तस्य तत्प्लावितं तेजः पृथिवीमन्वपद्यत ॥
<>तेनौषध्यः समुद्भूता याभिः सन्धार्य्यते जगत् ।
<>स लब्धतेजा भगवान् ब्रह्मणा वर्द्धितः स्वयम् ॥”
<>तस्य क्षीणत्वपूर्णत्वयोः कालो यथा, --
<>“कृष्णाष्टमीदिनादूर्द्ध्वं यावच्छुक्लाष्टमीदिनम् ।
<>तावत् कालं शशी क्षीणः पूर्णस्तत्रोपरि स्मृतः ॥”
<>इत्यग्निपुराणे ज्योतिःशास्त्रम् ॥
<>तस्य क्षयवृद्धिकारणं यथा, पाद्मे स्वर्गखण्डे ।
<>“अश्विन्याद्यास्तु दक्षस्य उपयेमे सुता विधुः ।
<>रोहिण्यामेव सततं बद्धप्रेमा रराम ह ॥
<>दृष्ट्वा तदितरास्ताश्च तप्ताः पितरमब्रुवन् ।
<>अस्माकं कामदस्तात ! जामाता तव रोहिणीम् ।
<>रमयत्येव सततं तेन तप्ता वयं पितः ! ॥
<>तत् श्रुत्वा चाप्रियं दक्षः सोममाह भजस्व भोः ।
<>प्रेम्ना समेन सर्व्वास्त्वं दुहितॄर्म्मम मानद ! ॥
<>जगृहे तद्वचो नैव सोमः सप्रेम रोहिणीम् ।
<>तथैव रमयामास श्रुत्वा दक्षश्चुकोप ह ॥
<>शशाप ते न भविता ह्यपत्यं मद्वचोऽतिगः ।
<>यक्ष्मणा च परिग्रस्तो भव त्वं क्षीणरेतकः ॥
<>अथक्षयमिते तस्मिन् सर्व्वास्ताः सहिताः स्त्रियः ।
<>पितरं शरणं प्राप्ताः क्षीयते नः पतिः पितः ! ।
<>न वयं तेन वर्त्तामो विना सुखनिराकृताः ॥
<>उवाच दक्षस्ताः सर्व्वाः शापो मे नान्यथा भवेत् ।
<>मासमध्ये पक्षमेकं वर्द्धतां स क्रमेण वै ॥
<>क्षयं क्रमेण प्राप्नोतु पक्षमेकं व्यवस्थया ।
<>एवं शापं वरञ्चैव ददावस्मै व्यवस्थया ॥
<>तथैव राजते व्योम्नि क्षयवृद्धी दधद्विधुः ॥”
<>स च गौरवर्णः वायुकोणस्त्रीवैश्यजातिसत्त्वगुण-
<>कर्कटराशिमृगशिरोनक्षत्ररौप्यलवणरसमुक्ता-
<>गैरिकादिधातुसर्पाणामधिपतिः । आर्द्रभूमि-
<>चारी तपस्वी अपराह्णकाले प्रबलः श्लेष्मप्रकृतिः
<>स्थूलो युवा शुभग्रहः शुभ्राभश्च । इति ताजक-
<>जातकादयः ॥ अर्द्धादूनः शशी पापः । इति
<>समयामृतम् ॥ * ॥ कर्पूरम् । स्वर्णम् । (यथा,
<>ऋग्वेदे । १ । १४१ । १२ ।
<>“उतनः सुद्योत्मा जीराश्वो होता मन्द्रः शृणवच्चन्द्ररथः ॥”)
<>जलम् । काम्पिल्लः । इति मेदिनी । रे ३१ ॥ द्बीप-
<>विशेषः । इति शब्दमाला ॥ विसर्गः । इति
<>तन्त्रम् ॥ कमनीयः । मेचकः । स तु वर्हचन्द्रकः ।
<>इति हेमचन्द्रः ॥ रक्तरजतम् । तत्तु शोणमुक्ता-
<>फलम् । (योगोक्तेडानाडी । यथा, हठयोग-
<>प्रदीपिकायाम् । २ । ७ ।
<>“बद्धपद्मासनो योगी प्राणं चन्द्रेण पूरयेत् ॥”
<>“चन्द्रेण चन्द्रनाड्येडया ।” इति तट्टीका ॥ भ्रूमध्य-
<>भागस्थसोममण्डलम् । यथा, तत्रैव । ३ । ४९ ।
<>“चन्द्रात् स्रवति यः सारः स स्यादमरवारुणी ॥”
<>“चन्द्रात्भ्रुवोरन्तर्वामभागस्थात् सोमात् ।”
<>तट्टीका ॥)
<>आह्लादजनकद्रव्ये त्रि । इति भरतधृतव्याडिः ॥
<LEND>
