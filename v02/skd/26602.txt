<L>26602<pc>3-655<k1>महागुरुः<k2>महागुरुः
महागुरुः¦, पुं, (महांश्चासौ गुरुश्चेति ।) अति-
<>गुरुः । स च पुरुषस्य पिता माता आचार्य्यश्च ।
<>स्त्रियाः पतिः । अदत्तकन्यायाः पिता माता
<>च । यथा । त्रयः पुरुषस्यातिगुरवो भवन्ति
<>माता पिताचार्य्यश्चेति । इति विष्णुसूत्रम् ॥
<>पत्युर्महागुरुत्वमाह रामायणे ।
<>“नातो विशिष्टं पश्यामि बान्धवं वै कुलस्त्रियाः ।
<>पतिर्ब्बन्धुर्गतिर्भर्त्ता दैवतं गुरुरेव च ॥”
[Page3-655-c+ 52]
<>शातातपः ।
<>“गुरुरग्निर्द्विजातीनां वर्णानां ब्राह्मणो गुरुः ।
<>पतिरेको गुरुः स्त्रीणां सर्व्वत्राभ्यागतो गुरुः ॥”
<>एकपदेन दत्तस्त्रीणां पितृमातृव्यावृत्तिः ॥ * ॥
<>सपिण्डमरणं प्रकृत्य आश्वलायनः । त्रिरात्र-
<>मक्षारलवणान्नाशिनः स्युर्द्वादशरात्रं महा-
<>गुरुषु । आचार्य्यश्च उपनीय ददद्वेदमाचार्य्यः
<>स उदाहृतः । इति याज्ञवल्क्योक्तः । तन्म-
<>रणे त्रिरात्राशौचित्वेन नैतादृङ्नियमः ॥
<>आश्वलायनः । नैतस्यां रात्रावन्नं पचेयुः ।
<>अन्नं न पचेयुरित्यनेनोपवासः सूचितः । अघ-
<>स्रस्तरे त्र्यहमनश्नन्त आसीरन् इति वक्ष्य-
<>माणवचनात् । अघस्रस्तरः कटादिः । अक्षार-
<>लवणं क्षारमृत्तिकादिकृतलवणभिन्नं तत्तु
<>सैन्धवं साम्भरि च । इति शुद्वितत्त्वम् ॥ * ॥
<>महागुरुमरणे संवत्सरपर्य्यन्तं निषिद्धकर्म्माणि
<>यथा, कर्म्मलोचने ।
<>“महागुरुनिपाते च काम्यं किञ्चिन्न चाचरेत् ।
<>आर्त्विज्यं ब्रह्मचर्य्यञ्च यावत् पूर्णो न वत्सरः ॥
<>अन्यश्राद्धं परान्नञ्च गन्धं माल्यञ्च मैथुनम् ।
<>वर्ज्जयेद्गुरुपाते च यावत् पूर्णो न वत्सरः ॥
<>तीर्थयात्रां विवाहञ्चाध्यापनं तर्पणन्तथा ।
<>संवत्सरं न कुर्व्वीत महागुरुनिपातने ॥”
<>अपि च ।
<>“विशेषतः शिवापूजां प्रमृतपितृको द्विजः ।
<>यावद्वत्सरपर्य्यन्तं मनसापि न चाचरेत् ॥
<>महागुरुनिपाते तु काम्यं किञ्चिन्न चाचरेत् ।
<>आर्त्विज्यं ब्रह्मयज्ञञ्च श्राद्धं देवयुतञ्च यत् ॥”
<>इति कालिकापुराणे ५४ अध्यायः ॥
<LEND>
