<L>32370<pc>4-373<k1>विक्रमादित्यः<k2>विक्रमादित्यः
विक्रमादित्यः¦, पुं, (विक्रमेणादित्य इव ।) स्वनाम-
<>ख्यातो राजा । स च उज्जयनीदेशाधिपतिः
<>संवत्कर्त्ता च । तत्पर्य्यायः । साहसाङ्कः २
<>शकारिः ३ । इति जटाधरः ॥ अस्य विवरणं
<>द्वात्रिंशत्पुत्तलिकाकथायां तथा विक्रमार्कशब्दे
<>च द्रष्टव्यम् ॥ (मोदकविशेषः । यदुक्तं चिन्ता-
<>मणौ । यथा, --
<>“घृते गुन्दपलं विंशत् पचेत् सम्यग्भिषग्वरः ।
<>उत्तार्य्य च क्षिपेदेषां खण्डश्च पलविंशतिः ॥
[Page4-374-a+ 52]
<>तालमूली तुरङ्गी च शुण्ठी चेति पलार्द्धकम् ।
<>जातीफलञ्च कक्कोलं लवङ्गञ्चेति कार्षिकम् ॥
<>मालतीञ्च कुलिञ्जञ्च कबावं करभं त्वचम् ।
<>एतेषां कोलमात्राञ्च आयसस्य पलद्वयम् ॥
<>पलैकं मोदकं कृत्वा एकैकं भक्षयेद् दिने ।
<>धातुक्षीणोऽग्निक्षीणश्च बलानलकरं परम् ॥
<>नेत्ररोगेषु सर्व्वेषु कासश्वासे च कामले ।
<>प्रमेहान् विंशतिं हन्याद्विक्रमादित्यमोदकः ॥”)
<LEND>
