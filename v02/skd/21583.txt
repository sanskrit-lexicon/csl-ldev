<L>21583<pc>3-147<k1>पित्तं<k2>पित्तं
पित्तं¦, क्ली, (अपिदीयते प्रकृतावस्थया रक्ष्यते
<>विकृतावस्थया नाश्यते वा शरीरं येनेति । अपि
<>+ दे ङ पालने, दो य च्छेदने वा + क्तः । “अच
<>उपसर्गात्तः ।” ७ । ४ । ४७ । इति तादेशः ।
<>अपेरल्लोपः ।) शरीरस्थधातुविशेषः । तत्-
<>पर्य्यायः । मायुः २ । इत्यमरः । २ । ६ । ६२ ॥
<>पलज्वलः ३ । इति शब्दरत्नावली ॥ तेजः ४
<>तिक्तधातुः ५ उष्मा ६ अग्निः ७ अनलः ८ ।
[Page3-147-b+ 52]
<>(यथा, महाभारते । ६ । ८१ । ४१ ।
<>“अभिमन्योस्ततस्तैस्तु घोरं युद्धमवर्त्तत ।
<>शरीरस्य यथा राजन् ! वातपित्तकफैस्त्रिभिः ॥”)
<>अस्य गुणाः ।
<>“पित्तञ्च तिक्ताम्लरसञ्च सारकं
<>तूष्णं द्रवं तीक्ष्णमिदं मधौ बहु ।
<>वर्षान्तकाले भृशमर्द्धरात्रे
<>मध्यन्दिने तप्युदिते च कुप्यति ॥”
<>इति राजनिर्घण्टः ॥ * ॥
<>अपिच ।
<>“सर्व्वं पित्तमपस्मारकुष्ठदुष्टव्रणापहम् ।
<>चक्षुष्यं कटुतीक्ष्णोष्णमुन्मादक्रिमिनाशनम् ॥”
<>इति राजवल्लभः ॥ * ॥
<>पित्तस्य स्वरूपमाह ।
<>“पित्तमुष्णं द्रवं पीतं नीलं सत्वगुणोत्तरम् ।
<>सरं कटु लघु स्निग्धं तीक्ष्णमम्लन्तु पाकतः ॥”
<>पीतं निरामम् । नीलं सामम् । एकं पित्तं
<>वातवन्नामस्थानकर्म्मभेदैः पञ्चविधम् ॥ * ॥
<>तेषां पित्तानां नामान्याह ।
<>“पाचकं रञ्जकञ्चापि साधकालोचके तथा ।
<>भ्राजकञ्चेति पित्तस्य नामानि स्थानभेदतः ॥” * ॥
<>अथ पाचकादीनां स्थानान्याह ।
<>“अग्न्याशये यकृत्प्लीह्नोर्हृदये लोचनद्बये ।
<>त्वचि सर्व्वशरीरेषु पित्तं निवसति क्रमात् ॥” * ॥
<>अथ तेषां कर्म्माण्याह ।
<>“पाचकं पचते भुक्तं शेषाग्निबलवर्द्धनम् ।
<>रसमूत्रपुरीषाणि विरेचयति नित्यशः ॥”
<>पाचकं पित्तमामपक्वाशयमध्यस्थं षड्विधमा-
<>हारं भोज्यं भक्ष्यं चर्व्व्यं लेह्यं चूष्यं पेयं पचति
<>दोषरसमूत्रपुरीषाणि पृथक् करोति च । तद-
<>ग्न्याशयस्थमेवात्मशक्त्या रसरञ्जनहृदयस्थकफ-
<>तमोऽपनोदनरूपग्रहणप्रभाप्रकाशनाभ्यङ्ग-
<>लेपादिपाचनाद्यग्निकर्म्मणा शेषाणां पित्तस्थाना-
<>नामनुग्रहं करोति । शेषाण्यपि पित्तस्थानानि
<>यकृत्प्लीहादीनि भागेन गत्वा तत्र तत्र रसरञ्ज-
<>नादिकर्म्मभिरुपकरोतीत्यर्थः । कथन्मूतं पाचक-
<>पित्तं शेषाग्निबलवर्द्धनं शेषा अग्नयः पृथि-
<>व्यादिमहाभूतगताः सप्तधातुगताञ्च । यत
<>उक्तं चरकेण ।
<>“भौमाप्याग्नेयवायव्याः पञ्चोष्माणः सनाभसाः ।”
<>इति ।
<>उष्माणोऽग्नयः । यत उक्तं वाग्भटे ।
<>“दोषधातुमलादीनामुष्मेत्यात्रेयशासनम् ।” इति ।
<>दोषधातुमलादीनामुष्मैवाग्निरित्यर्थः । रसादि-
<>धातुगताश्च सप्त तेषां बलवर्द्धनम् । यथा गृहे
<>स्थापितानि रत्नानि खद्योतवददूरभास्वराणि
<>तान्यपि दीपज्योतिषा दूरप्रकाशकानि भवन्ति ।
<>तथा अग्न्याशयस्थपाचकाग्नितेजसा सर्व्वे अग्नयो
<>बलवन्तो भवन्ति । तथा च वाग्भटः ।
<>“अन्नस्य पक्ता सर्व्वेषां पक्तणामधिको मतः ।
<>तन्मूलास्ते हि तद्वृद्धिक्षयवृद्धिक्षयात्मकाः ॥”
<>इति ॥
[Page3-147-c+ 52]
<>ननु पित्तादन्योऽग्निराहोस्वित् पित्तमेवाग्निरिति
<>सन्देहः । उच्यते पित्तस्योष्णादिगुणद्वाराहार-
<>पाचनरञ्जनदर्शनादिकर्म्मणश्च न खलु पित्त-
<>व्यतिरेकेणान्योऽग्निः । तस्मादग्निरूपस्यैव पित्तस्य
<>स्थानभेदात् पाचकरञ्जकसाधकालोचकभ्राजक-
<>संज्ञाः । तथा च वाग्भटे ।
<>“पाचकं तिलमानं स्यात् काठिन्यान्नास्य दोषता ।
<>अनुगृह्णात्यविकृतं पित्तं पाकोष्मदर्शनैः ॥
<>क्षुत्तृड्रुचिप्रभामेधाधीशौर्य्यतनुमार्द्दवैः ।
<>पित्तं पञ्चात्मकं तच्च पक्वामाशयमध्यगम् ॥
<>पञ्चभूतात्मकत्वेऽपि यत्तैजसगुणोदयात् ।
<>त्यक्तद्रवत्वं पाकादिकर्म्मणानलशब्दितम् ॥
<>पचत्यन्नं विभजते सारकिट्टौ पृथक् तथा ।
<>तत्रस्थमेव पित्तानां शेषाणामप्यनुग्रहम् ॥
<>करोति बलदानेन पाचकं नाम तत् स्मृतम् ॥”
<>ननु यदि पित्ताग्न्योरभेदस्तदा कथं घृतं पित्तस्य
<>शमनमग्नेर्दीपनमिति । तथा मत्स्याः पित्तं
<>कुर्व्वन्ति न च तेऽग्निदीप्तिकरा इति । तथा
<>पित्ताधिक्यात्तीक्ष्णोऽग्निरित्यपि कथं स्यात् ।
<>तथा समदोषः समाग्निश्चेत्यपि वक्तुं न युज्यते ।
<>तथा द्रवं स्निग्धमधोगञ्च पित्तं वह्निरतोऽन्य-
<>थेति । अत्रोच्यते । पित्तमग्नेः सतताधिष्ठानम् ।
<>तथा चोक्तं तन्त्रान्तरे ।
<>“अग्निर्भिन्नगुणैर्युक्तः पित्तं भिन्नगुणैस्तथा ।
<>द्रवं स्निग्धमधोगञ्च पित्तं वह्निरतोऽन्यथा ॥
<>तस्मात्तेजोमयं पित्तं पित्तोष्मा यः स शक्तिमान् ।
<>स सञ्चरति कुक्षिस्थः सर्व्वतो धमनीमुखैः ॥
<>स कायाग्निः स कायोष्मा स पक्ता स च जीवनम् ।
<>अनन्यगतिरित्येवं देहे कायाग्निरुच्यते ॥”
<>अन्यच्च ।
<>“वामपार्श्वाश्रितं नाभेः किञ्चित् सोमस्य मण्ड-
<>लम् ।
<>तन्मध्ये मण्डलं सौर्य्यं तन्मध्येऽग्निर्व्यवस्थितः ॥
<>जरायुमात्रप्रच्छन्नः काचकोषस्थदीपवत् ॥”
<>तथा च मधुकोषे । “द्रवतेजःसमुदायात्मकस्य
<>पित्तस्य तेजोभागोऽग्निरिति । तेन पित्तमप्य-
<>ग्निवत् मन्यते । अग्नितापितायोगोलकवत् ।”
<>परमार्थतस्तु अग्निः पित्ताद्भिन्न एवेति
<>सिद्धान्तः । अतएवाह रसप्रदीपे ।
<>“जाठरो भगवानग्निरीश्वरोऽन्नस्य पाचकः ।
<>सौक्ष्म्याद्रसानाददानो विवेक्तुं नैव शक्यते ॥
<>नाभौ मध्ये शरीरस्य विशेषात् सोममण्डलम् ।
<>सोममण्डलमध्यस्थं विद्यात् सूर्य्यस्य मण्डलम् ॥
<>प्रदीपवत्तत्र नृणां स्थितो मध्ये हुताशनः ।
<>सूर्य्यो दिवि यथा तिष्ठंस्तेजोयुक्तैर्गभस्तिभिः ॥
<>विशोषयति सर्व्वाणि पल्वलानि सरांसि च ॥
<>तद्वच्छरीरिणां भुक्तं त्वनलो नाभिमाश्रितः ।
<>मयूखैः पचते क्षिप्रं नानाव्यञ्जनसंस्कृतम् ॥
<>स्थूलकायेषु सत्त्वेषु यवमात्रप्रमाणतः ।
<>ह्नस्वकायेषु सत्त्वेषु तिलमात्रप्रमाणतः ॥
<>कृमिकीटपतङ्गेषु चाणुमात्रोऽवतिष्ठते ॥” इति ।
<>पुनः प्रकृतमनुसरति ।
[Page3-148-a+ 52]
<>“रञ्जकं नाम यत् पित्तं तद्रसं शोणतां नयेत् ।
<>यत्तु साधकसंज्ञं तत् कुर्य्याद्बुद्धिं धृतिं स्मृतिम् ॥”
<>धृतिं मेधाम् ।
<>“यदालोचकसंज्ञं तद्रूपग्रहणकारणम् ।
<>भ्राजकं कान्तिकारि स्याल्लेपाभ्यङ्गादिपाच-
<>कम् ॥
<>पित्तप्रकृतिको यथा, --
<>“पित्तप्रकृतिको यादृक् तादृशोऽथ निगद्यते ।
<>अकालपलितो गौरः क्रोधी स्वेदी च बुद्धिमान् ॥
<>बहुभुक् ताम्रनेत्रश्च स्वप्ने ज्योतींषि पश्यति ।
<>श्यामकेशः क्षमी स्थूलो बहुवीर्य्यो महाबलः ॥
<>पित्तं वह्निर्वह्निजं वा तदस्मात्
<>पित्तोद्रिक्तस्तीव्रतृष्णो बुभुक्षुः ।
<>गौरोष्णाङ्गस्ताम्रहस्तोऽङ्घ्रिरक्तः
<>शूरो मानी पिङ्गकेशोऽल्पलोमा ॥”
<>पित्तप्रकृतिकमृगा यथा, --
<>“व्याघ्रर्क्षकपिमार्जारयक्षोलूकाश्च पैत्तिकाः ॥”
<>पित्तस्योपशमहेतुमाह ।
<>“तिक्तस्वादुकषायशीतपवनच्छायानिशावीजन-
<>ज्योत्स्नाभूगृहयन्त्रवारिजलदस्त्रीगात्रसंस्पर्श-
<>नम् ।
<>सर्पिःक्षीरविरेकसेकरुधिरस्रावप्रदेहादिकं
<>पानाहारविहारभेषजमिदं पित्तं प्रशान्तिं
<>नयेत् ॥”
<>अथ पित्तप्रकोपकारणानि ।
<>“कट्वम्लोष्णविदाहितीक्ष्णलवणक्रोधोपवासातप-
<>स्त्रीसंभोगतृषाक्षुधाभिहननव्यायाममद्यादिभिः ।
<>भुक्तेऽजीर्य्यति भोजने च शरदि ग्रीष्मे तथा
<>प्राणिनां
<>मध्याह्ने च तथार्द्धरात्रसमये पित्तप्रकोपो भवेत् ॥”
<>इति भावप्रकाशे पूर्व्वखण्डे २ भागे ॥
<>(यथा च ।
<>“अत्युष्णरुक्षाम्लकटुप्रदाहैः
<>सीधोः सुरासेवनेनातिघर्म्मे ।
<>क्रोधादपि स्वेदने च व्यवाये
<>अभोजने याति कोपञ्च पित्तम् ॥
<>कुलत्थ्याढकीयूषमूलेषु शिग्रु
<>तिलातसीराजिकाशाकवृन्दे ।
<>निशाजागरे योधने च श्रमे वा
<>घृनान्ते शरत्सु प्रकोपः प्रदिष्टः ।
<>भृशं वासरे मध्यगेऽर्के निशीथे
<>ऽसुजीर्य्यत्प्रभुक्ते प्रकोपः प्रदिष्टः ॥”
<>इति हारीते प्रथमस्थाने पञ्चमेऽध्याये ॥)
<>स तु ज्वरजनकमन्दाग्नेर्जनकः ।
<>“मन्दाग्निस्तस्य जनको मन्दाग्नेर्जनकास्त्रयः ।
<>पित्तश्लेष्मसमीराश्च प्राणिनां दुःखदायकाः ॥”
<>इति ब्रह्मवैवर्त्ते ब्रह्मखण्डे १६ अध्यायः ॥ * ॥
<>(यथा च ।
<>“पित्तं पञ्चात्मकं तत्र पक्वामाशयमध्यगम् ।
<>पञ्चभूतात्मकत्वेऽपि यत्तैजसगुणोदयात् ॥
<>त्यक्तद्रवत्वं पाकादिकर्म्मणानलशब्दितम् ।
<>पचत्यन्नं विभजते सारकिट्टौ पृथक् तथा ॥
[Page3-148-b+ 52]
<>तत्रस्थमेव पित्तानां शेषाणामप्यनुग्रहम् ।
<>करोति बलदानेन पाचकं नाम तत् स्मृतम् ॥
<>आमाशयाश्रयं पित्तं रञ्जकं रसरञ्जनात् ।
<>बुद्धिमेधाभिमानाद्यैरभिप्रेतार्थसाधनात् ॥
<>साधकं हृद्गतं पित्तं रूपालोचनतः स्मृतम् ।
<>दृक्स्थमालोचकं त्वक्स्थं भ्राजकं भ्राजना-
<>त्त्वचः ॥”
<>इति वाभंटे सूत्रस्थाने द्वादशेऽध्याये ॥
<>“पित्तविकाराश्चत्वारिंशदत ऊर्द्ध्वं व्याख्यास्यन्ते ।
<>तद्यथा, ओषश्च प्लोषश्च दाहश्च दवथुश्च धूमक-
<>श्चाम्लकश्च विदाहश्च अन्तर्दाहश्चांसदाहश्चो-
<>ष्माधिक्यञ्चातिस्वेदश्चाङ्गगन्धश्चाङ्गावयवदरणञ्च
<>शोणितक्लेदश्च मांसक्लेदश्च त्वग्दाहश्च मांस-
<>दाहश्च त्वङ्मांसदरणञ्च रक्तकोठाश्च रक्त-
<>विस्फोटाश्च रक्तपित्तञ्च रक्तमण्डलानि च
<>हरितत्वञ्च हरिद्रत्वञ्च नीलिका च कक्षा च
<>कामला च तिक्तास्यता च पूतिमुखता चतृष्णाया
<>आधिक्यञ्चातृप्तिश्चास्यपाकश्च गलपाकश्चाक्षि-
<>पाकश्च गुदपाकश्च मेढ्रपाकश्च जीवादानञ्च
<>तमःप्रवेशश्च हरितहारिद्रमूत्रनेत्रवर्च्चस्त्वञ्चेति-
<>चत्वारिंशत् पित्तविकाराः । पित्तविकाराणाम-
<>परिसंङ्खेयानामाविष्कृततमा व्याख्याता भवन्ति ।
<>सर्व्वेष्वपि खल्वेतेषु पित्तविकारेष्वन्येषु चानु-
<>क्तेषु पित्तस्येदमात्मरूपमपरिणामिकर्म्मणश्च
<>स्वलक्षणं यत्तदुपलभ्य तदवयवं वा विमुक्त-
<>सन्देहाः पित्तविकारमेवाध्यवस्यन्ति कुशलाः ।
<>तद्यथा, --
<>औष्ण्यं तैक्ष्ण्यं लाघवमनतिस्नेहो वर्णश्च शुक्ला-
<>रुणवर्ज्जो गन्धश्च विस्रो रसौ च कटुकाम्लौ
<>पित्तस्यात्मरूपाण्येवंविधत्वाच्च कर्म्मणः स्वल-
<>क्षणमिदमस्य भवति । तं तं शरीरावयवमा-
<>विशतो दाहोष्मपाकस्वेदक्लेदकोथस्रावरागाः ।
<>यथास्वञ्च गन्धवर्णरसाभिनिर्व्वर्त्तनं पित्तस्य
<>कर्म्माणि तैरन्वितं पित्तविकारमेवाध्यवस्येत् ।
<>तं मधुरतिक्तकषायशीतैरुपक्रमैरुपक्रमेत । स्नेह-
<>विवेकप्रदेहपरिषेकाभ्यङ्गावगाहादिभिः पित्त-
<>हरैर्मात्रां कालञ्च प्रमाणीकृत्य विरेचनन्तु
<>सर्व्वोपक्रमेभ्यः पित्ते प्रधानतमं मन्यन्ते भिषजः ।
<>तद्ध्यादित एवामाशयमनुप्रविश्य केवलं वैका-
<>रिकं पित्तमूलञ्चापकर्षति । तत्रावजिते पित्ते-
<>ऽपि शरीरान्तर्गताः पित्तविकाराः प्रशान्ति-
<>मापद्यन्ते । यथाग्नौ व्यपोढे केवलमग्निगृहञ्च
<>शीतं भवति तद्वत् ॥” इति चरके सूत्रस्थाने
<>विंशेऽध्याये ॥ * ॥
<>“पित्तमुष्णन्तीक्ष्णं द्रवं विस्रमम्लङ्कटुकञ्च । तस्यो-
<>ष्ण्यात् पित्तला भवन्त्युष्णासहाः सुकुमारा-
<>वदातगात्राः प्रभूतपिप्लुव्यङ्गतिलकपिडकाः क्षुत्-
<>पिपासावन्तः क्षिप्रवलीपलितखालित्यदोषाः
<>प्रायोमृद्बल्पकपिलश्मश्रुलोमकेशाः तैक्ष्ण्या-
<>त्तीक्ष्णपराक्रमाः तीक्ष्णाग्नयः प्रभूताशनपानाः
<>क्लेशासहिष्णवो दन्दशूका द्रवत्वात् शिथिल-
<>मृदुसन्धिमांसाः प्रभूतसृष्टस्वेदमूत्रपुरीषाश्च
[Page3-148-c+ 52]
<>विस्रत्वात् प्रभूतपूतिवक्षःकक्षास्यशिरःशरीर-
<>गन्धाः कट्वम्लत्वादल्पशुक्रव्यवायापत्याः । त एवं
<>गुणयोगात् पित्तला मध्यबला मध्यायुषो ज्ञान-
<>विज्ञानवित्तोपकरणवन्तश्च ।” इति चरके
<>विमानस्थानेऽष्टमेऽध्याये ॥)
<LEND>
