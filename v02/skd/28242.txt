<L>28242<pc>3-791<k1>म्लेच्छः<k2>म्लेच्छः
म्लेच्छः¦, पुं, (म्लेच्छयति वा म्लेच्छति असंस्कृतं
<>वदतीति । म्लेच्छ् + अच् ।) किरातशवरपुलि-
<>न्दादिजातिः । इत्यमरः ॥ पामरमेदः । पाप-
<>रक्तः । अपभाषणम् । इति मेदिनी । छे, ६ ॥
<>म्लेच्छादीनां सर्व्वधर्म्मराहित्यमुक्तं यथा, हरि-
<>वंशे । १४ । १५ -- १९ ।
<>“सगरः स्वां प्रतिज्ञाञ्च गुरोर्व्वाक्यं निशम्य च ।
<>धर्म्मं जघान तेषां वै वेशान्यत्वं चकार ह ॥
<>अर्द्धं शकानां शिरसो मुण्डयित्वा व्यसर्जयत् ।
<>जवनानां शिरः सर्व्वं काम्बोजानान्तथैव च ॥
<>पारदा मुक्तकेशाश्च पह्नवाः श्मश्रुधारिणः ।
<>निःस्वाध्यायवषट्काराः कृतास्तेन महात्मना ॥
<>शका जवनकाम्बोजाः पारदाः पह्नवास्तथा ।
<>कोलसप्याः समहिषा दार्व्वाश्चोलाः सकेरलाः ।
<>सर्व्वे ते क्षत्त्रियास्तात धर्म्मस्तेषां निराकृतः ॥
<>वशिष्ठवचनाद्राजन् सगरेण महात्मना ॥”
<>शकानां शकदेशोद्भवानां क्षत्त्रियाणाम् । एवं
<>जवनादीनामिति । अत्र जवनशब्दस्तद्देशोद्भव-
<>वाची चवर्गतृतीयादिः । जवनो देशवेगिनो-
<>रिति त्रिकाण्डशेषाभिधानदर्शनात् ॥ * ॥ तेषां
<>म्लेच्छत्वमप्युक्तं विष्णुपुराणे । तथाकृतान् जवना-
<>दीनुपक्रम्य ते चात्मधर्म्मपरित्यागात् म्लेच्छत्वं
<>ययुरिति । बौधायनः ।
<>“गोमांसखादको यश्च विरुद्धं बहु भाषते ।
<>सर्व्वाचारविहीनश्च म्लेच्छ इत्यभिधीयते ॥”
<>इति प्रायश्चित्ततत्त्वम् ॥ * ॥
<>अपिच । देवयान्यां ययातेर्द्वौ पुत्त्रौ यदुः तुर्चसुश्च ।
[Page3-792-a+ 48]
<>शर्म्मिष्ठायां त्रयः पुत्त्राः द्रुह्युः अनुः पुरुश्च ।
<>तत्र यदुप्रभृतयश्चत्वारः पितुराज्ञाहेलनं कृत-
<>वन्तः पित्रा शप्ताः । ज्येष्ठपुत्त्रं यदुं शशाप तव
<>वंशे राजा चक्रवर्त्ती मा भूदिति । तुर्व्वसु-
<>द्रुह्य्वनून् शशाप युष्माकं वंश्या वेदवाह्या म्लेच्छा
<>भविष्यन्ति । इति श्रीभागवतमतम् ॥ * ॥
<>(“असृजत् पह्नवान् पुच्छात् प्रस्रावाद्द्राविडान्
<>शकान् ।
<>योनिदेशाच्च यवनान् शकृतः शवरान् बहून् ॥
<>मूत्रतश्चासृजत् काञ्चीञ्छरभांश्चैव पार्श्वतः
<>पौण्ड्रान् किरातान् यवनान् सिंहलान् वर्व्वरान्
<>खशान् ॥
<>चियुकांश्च पुलिन्दांश्च चीनान् हूनान् सके-
<>रलान् ।
<>ससर्ज्ज फेनतः सा गौर्म्लेच्छान् बहुविधानपि ॥”
<>सा वशिष्ठस्य धेनुः । इति महाभारते । १ । १७६ ।
<>३५ -- ३७ ॥) अन्यच्च । “शकजवनकाम्बोज-
<>पारदपह्नवा हन्यमानास्तत्कुलगुरुं वशिष्ठं
<>शरणं ययुः । अथैतान् वशिष्ठो जीवन्मृतकान्
<>कृत्वा सगरमाह । वत्स वत्सालमेभिर्जीवन्मृत-
<>कैरनुसृतैः । एते च मयैव त्वत्प्रतिज्ञापालनाय
<>निजधर्म्मद्बिजसङ्गपरित्यागं कारिताः । स
<>तथेति तद्गुरुवचनमभिनन्द्य तेषां वेशान्य-
<>त्वमकारयत् । जवनान्मुण्डितशिरसोऽर्द्धमुण्डान्
<>शकान् प्रलम्बकेशान् पारदान् पह्नवांश्च श्मश्रु-
<>धरान्निःस्वाध्यायवषट्कारानेतानन्यांश्च क्षत्त्रि-
<>यांश्चकार । ते चात्मधर्म्मपरित्यागाद्ब्राह्मणैश्च
<>परित्यक्ता म्लेच्छतां ययुः ।” इति विष्णुपुराणे । ४ ।
<>३ । १८ -- २१ ॥ * ॥ प्रकारान्तरेण तस्योत्-
<>पत्तिर्यया, --
<>सूत उवाच ।
<>“वंशे स्वायम्भुवस्यासीदङ्गो नाम प्रजापतिः ।
<>मृत्योस्तु दुहिता तेन परिणीतातिदुर्मुखी ॥
<>सुतीर्था नाम तस्यास्तु वेनो नाम सुतः
<>पुरा ।
<>अधर्म्मंनिरतः कामी बलवान् वसुधाधिपः ।
<>लोकेऽप्यधर्म्मकृज्जातः परभार्य्यापहारकः ॥
<>धर्म्मचारप्रसिद्ध्यर्थं जगतोऽस्य महर्षिभिः ।
<>अनुनीतोऽपि न ददावनुक्षां स यदा ततः ॥
<>शापेन मारयित्वैनमराजकभयार्द्दिताः ।
<>ममन्थुर्ब्राह्मणास्तस्य बलाद्देहमकल्भषाः ॥
<>तत्कायान्मथ्यमानात्तु निपेतुर्म्लेच्छजातयः ।
<>शरीरे मातुरंशेन कृष्णाञ्जनसमप्रभाः ॥”
<>इति मत्स्यपुराणे । १० । ३ -- ८ ॥ * ॥
<>म्लेच्छभाषाभ्यासनिषेधो यथा, --
<>“न सातयेदिष्टकाभिः फलानि वै फलेन तु ।
<>न म्लेच्छभाषां शिक्षेत नाकर्षेच्च पदासनम् ॥”
<>इति कौर्म्म्ये उपविभागे १५ अध्यायः ॥ * ॥
[Page3-792-b+ 48]
<>तस्य मध्यमा तामसी गतिर्यथा, मानवे ।
<>१२ । ४३ ।
<>“हस्तिनश्च तुरङ्गाश्च शूद्रा म्लेच्छाश्च गर्हिताः ।
<>सिंहा व्याघ्रा वराहाश्च मध्यमा तामसी
<>गतिः ॥”
<>(मन्त्रणाकाले म्लेच्छापसारणमुक्तं यथा, मनु-
<>संहितायाम् । ७ । १४९ ।
<>“जडमूकान्धवधिरांस्तैर्य्यग्योनान् वयोऽति-
<>गान् ।
<>स्त्रीम्लेच्छव्याधितव्यङ्गान् मन्त्रकालेऽपसार-
<>येत् ॥”
<>“अथवा एवंविधा मन्त्रिणो न कर्त्तव्याः । बुद्धि-
<>विभ्रमसम्भवात् ।” इति तद्भाष्ये मेधातिथिः ॥
<>म्लेच्छानां पशुधर्म्मित्वम् । यथा, महाभारते । १ ।
<>८४ । १५ ।
<>“गुरुदारप्रसक्तेषु तिर्य्यग्योनिगतेषु च ।
<>पशुधर्म्मिषु पापेषु म्लेच्छेषु त्वं भविष्यसि ॥”)
<LEND>
