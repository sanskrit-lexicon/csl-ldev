<L>41023<pc>5-467<k1>स्रोतोञ्जनं<k2>स्रोतोञ्जनं
स्रोतोञ्जनं¦, क्ली, (स्रोतोभवमञ्जनम्) यमुना-
स्रोतोभवाञ्जनम् । तत्पर्य्यायः । सौवीरम् २
कापोताञ्जनम् ३ यामुनम् ४ इत्यमरः । २ । ९ ।
१०० ॥ अञ्ज्यते नयनमनेन चक्षुष्यत्वादञ्जनं
अनट् । यमुनायाः स्रोतोभवत्वात् स्रोतसो-
ऽञ्जनं स्रोतोञ्जनम् । सुवीरदेशे भवं सौवौरं
ष्णः । स्रोतोञ्जनाद्विलक्षणं सौवीरमिति ख्यातम् ।
अदूरभवत्वाद्भेदेऽपि एकत्वोपनिबन्धनमिति
सुभूतिः । कपोतस्यायं कापोतो वर्णः तद्युक्त-
मञ्जनं कापोताञ्जनम् । कापोतवर्णमञ्जनं
कापोताञ्जनमिति स्वामी । यमुनायां भवं
यामुनं ष्णः । इति तट्टीकायां भरतः ॥ * ॥
अपरञ्च ।
“स्रोतोञ्जनं नदीजञ्च कृष्णं श्वेतञ्च लोहितम् ॥”
इति रत्नमाला ॥
तत्पर्य्यायान्तरं यथा । वारिभवम् ५ स्रोतोभवम् ६
स्रोतनदीभवम् ७ सौवीरसारम् ८ कपोत-
सारम् ९ वल्मीकशीर्षम् १० । अस्य गुणाः ।
शीतत्वम् । कटुत्वम् । कषायत्वम् । क्रमिनाशि-
त्वम् । रसायनत्वम् । रसे योग्यत्वम् । स्तनवृद्धि-
करत्वञ्च । तस्य लक्षणं यथा, --
“बल्मीकशिखराकारं भिन्नं नीलाञ्जनप्रभम् ।
[Page5-467-c+ 52]
घृष्टे च गैरिकावर्णं श्रेष्ठं स्रोतोञ्जनञ्च तत् ॥”
इति राजनिर्घण्टः ॥
अपि च ।
“स्रोतोञ्जनं मतं श्रेष्ठं विशुद्धं सिन्धुसम्भवम् ।
दृष्टे कण्डूमलहरं दाहक्लेदरुजापहम् ॥
अक्ष्णो रूपावहञ्चैव सहते मारुतातपौ ।
नेत्ररोगा न जायन्ते तस्मादञ्जनमाचरेत् ॥”
स्रोतोऽञ्जनं कृष्ण सुरमा इति । शोधनं विनापि
सिन्धुनामपर्व्वतस्तत्र भवम् । इति ।
अथ सुरमा सौवीर ।
“अञ्जनं यामुनञ्चापि कापोताञ्जनमित्यपि ।
तत्र स्रोतोञ्जनं कृष्णं सौवीरं श्वेतमीरितम् ॥
स्रोतोञ्जनसमं ज्ञेयं सौवीरं तत्तु पाण्डुरम् ।
स्रोतोञ्जनं स्मृतं स्वादु चक्षुष्यं कफपित्तनुत् ॥
कषायं लेखनं स्निग्धं ग्राहि छर्द्दिविषापहम् ।
सिध्मक्षयास्रहृच्छीतं सेवनीयं सदा बुधैः ॥
स्रोतोञ्जनगुणाः सर्व्वे सौवीरेऽपि मता बुधैः ।
किन्तु द्वयोरञ्जनयोः श्रेष्ठं स्रोतोञ्जनं स्मृतम् ॥”
इति च भावप्रकाशः ॥
<LEND>
