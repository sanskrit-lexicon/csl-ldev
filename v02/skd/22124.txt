<L>22124<pc>3-211<k1>पूजा<k2>पूजा
पूजा¦, स्त्री, (पूजनमिति । पूज + “चिन्तिपूजि-
<>कथिकुम्बिचर्च्चश्च ।” ३ । ३ । १०५ । इति अङ् ।
<>ततष्टाप् ।) पूजनम् । तत्पर्य्यायः । नमस्या २
<>अपचितिः ३ सपर्य्या ४ अर्च्चा ५ अर्हणा ६ ।
<>इत्यमरः । २ । ७ । ३५ ॥ नुतिः ७ । इति
<>शब्दरत्नावली ॥ (यथा, रामायणे । १ । ५१ । ५ ।
<>“अपि रामे महाभागा मम माता यशस्विनी ।
<>वन्यैरुपाहरत् पूजां पूजार्हे सर्व्वदेहिनाम् ॥”)
<>तस्याः सामान्यानुष्ठानं यथा, --
<>“आदावृष्यादिकन्यासः करशुद्धिस्ततः परम् ।
<>अङ्गुलिव्यापकन्यासौ हृदादिन्यास एव च ॥
<>तालत्रयञ्च दिग्बन्धः प्राणायामस्ततः परम् ।
<>ध्यानं पूजा जपश्चैव सर्व्वतन्त्रेष्वयं विधिः ॥”
<>इति तन्त्रसारे यामलः ॥
<>शक्तिविषये चतुःषष्टिरुपचारा यथा, --
<>आसनारोपणम् १ सुगन्धितैलाभ्यङ्गः २ मज्जन-
<>शालाप्रवेशनम् ३ मज्जनमणिपीठोपवेशनम्
<>४ दिव्यस्नानीयम् ५ उद्बर्त्तनम् ६ उष्णोदक-
<>स्नानम् ७ कनककलसस्थितसकलतीर्थाभिषेकः
<>८ धौतवस्त्रपरिमार्ज्जनम् ९ अरुणदुकूलपरि-
<>धानम् १० अरुणदुकूलोत्तरीयम् ११ आलेप-
<>मण्डपप्रवेशनम् १२ आलेपमणिपीठोपवेशनम्
<>१३ चन्दनागुरुकुङ्कुमकर्पूरकस्तूरीरोचनादिव्य-
<>गन्धसर्व्वाङ्गानुलेपनम् १४ केशभारस्य काला-
<>गुरुधूपमल्लिकामालतीजातीचम्पकाशोकशत-
<>पत्रपूगकुहरीपुन्नागकह्बारयूथीसर्व्वत्तुंकुसुम-
<>मालाभूषणम् १५ भूषणमण्डपप्रवेशनम् १६ भूषण-
<>मणिपीठोपवेशनम् १७ नवमणिमुकुटम् १८
<>चन्द्रशकलम् १९ सीमन्तसिन्दूरम् २० तिलक-
<>रत्नम् २१ कालाञ्जनम् २२ कर्णपालीयुगलम्
<>२३ नासाभरणम् २४ अधरयावकः २५ ग्रथन-
<>भूषणम् २६ कनकचित्रपदकम् २७ महापदकम्
<>२८ मुक्तावलिः २९ एकावलिः ३० देवच्छन्दकः
<>३१ केयूरयुगलचतुष्टयम् ३२ वलयावलिः ३३
<>ऊर्म्मिकावलिः ३४ काञ्चीदाम ३५ कटिसूत्रम्
<>३६ शोभाख्याभरणम् ३७ पादकटकम् ३८
<>रत्ननूपुरम् ३९ पादाङ्गुरीयकम् ४० एककरे
[Page3-212-a+ 52]
<>पाशः ४१ अन्यकरेऽङ्कुशम् ४२ इतरकरे पुण्ड्रेक्षु-
<>चापः ४३ अपरकरे पुष्पबाणाः ४४ श्रीमन्मा-
<>णिक्यपादुका ४५ स्वसमानवेशास्त्रावरणदेव-
<>ताभिः सह सिंहासनारोहणम् ४६ कामेश्वर-
<>पर्य्यङ्कोपवेशनम् ४७ अमृताशनचषकम् ४८
<>आचमनीयम् ४९ कर्पूरवटिका ५० आनन्दो-
<>ल्लासविलासहासम् ५१ मङ्गलारात्रिकम् ५२
<>श्वेतच्छत्रम् ५३ चामरयुगलम् ५४ दर्पणः ५५
<>तालवृन्तम् ५६ गन्धः ५७ पुष्पम् ५८ धूपः ५९
<>दीपः ६० नैवेद्यम् ६१ पुनराचमनीयम् ६२
<>ताम्बूलम् ६३ वन्दनञ्च ६४ । इति तन्त्रसारे
<>सिद्धयामलः ॥ * ॥ षट्त्रिंशदुपचारा यथा, --
<>“आसनाभ्यञ्जने तद्बदुद्वर्त्तननिरूक्षणे ।
<>सम्मार्जनं सर्पिरादिस्नपनावाहने तथा ॥
<>पाद्यार्घ्याचमनीयञ्च स्नानीयमधुपर्ककौ ।
<>पुनराचमनीयञ्च वस्त्रयज्ञोपवीतके ॥
<>अलङ्कारो गन्धपुष्पधूपदीपास्तथैव च ।
<>ताम्बूलादिकनैवेद्यं पुष्पमाला तथैव च ॥
<>अनुलेपनञ्च शय्या च चामरव्यजनन्तथा ।
<>आदर्शदर्शनञ्चैव नमस्कारोऽथ नर्त्तनम् ॥
<>गीतवाद्ये च गानानि स्तुतिहोमप्रदक्षिणम् ।
<>दन्तकाष्ठप्रदानञ्च ततो देवविसर्जनम् ।
<>उपचारा इमे ज्ञेयाः षट्त्रिंशत् सुरपूजने ॥”
<>इत्येकादशीतत्त्वम् ॥
<>अष्टादशोपचारा यथा, --
<>“आसनं स्वागतं पाद्यमर्घ्यमाचमनीयकम् ।
<>स्रानं वस्त्रोपवीतञ्च भूषणानि च सर्व्वशः ॥
<>गन्धं पुष्पं तथा धूपं दीपमन्नञ्च दर्पणम् ।
<>माल्यानुलेपनञ्चैव नमस्कारविसर्जने ॥
<>अष्टादशोपचारैस्तु मन्त्री पूजां समाचरेत् ॥”
<>अथ षोडशोपचाराः ।
<>“पाद्यमर्घ्ये तथाचामं स्रानं वसनभूषणे ।
<>गन्वपुष्पधूपदीपनैवेद्याचमनन्ततः ॥
<>ताम्बूलमर्च्चना स्तोत्रं तर्पणञ्च नमस्क्रिया ।
<>प्रपूजयेत् प्रपूजायां उपचारांस्तु षोडश ॥”
<>(अन्यप्रकारषोडशोपचारा यथा, --
<>“आसनं स्वागतं पाद्यमर्घमाचमनीयकम् ।
<>मधुपर्काचमनीस्नानं वसनाभरणानिच ।
<>गन्धपुष्पधूपदीपनैवेद्यं वन्दनन्तथा ॥”)
<>अथ दशोपचाराः ।
<>“पाद्यमर्घ्यं तथाचामं मधुपर्काचमनन्तथा ।
<>गन्धादयो नैवेद्यान्ता उपचारा दश क्रमात् ॥”
<>अथ पञ्चोपचाराः ।
<>“गन्धादयो नैवेद्यान्ताः पूजाः पञ्चोपचारिकाः ॥”
<>इति तन्त्रसारः ॥
<>अशुच्यादेः पूजानिषेधमाह ।
<>“अशुचिर्न महामायां पूजयेत्तु कदाचन ।
<>अवश्यन्तु स्मरेन्मन्त्रं सोऽतिभक्तियुतो नरः ॥
<>दन्तरक्ते समुत्पन्न स्मरणञ्च न विद्यते ।
<>सर्व्वेषामेव मन्त्राणां स्मरणान्नरकं व्रजेत् ॥
<>जानूर्द्ध्वे क्षतजे जाते नित्यकर्म्म न चाचरेत् ।
<>नैमित्तिकञ्च तदधःस्रवद्रक्तो न चाचरेत् ॥
[Page3-212-b+ 52]
<>लोतके च समुत्पन्ने क्षुरकर्म्मणि मैथुने ।
<>धूमोद्गारे तथा वान्तौ नित्यकर्म्माणि संत्यजेत् ॥
<>द्रव्ये भुक्ते त्वजीर्णे च नैव भुक्त्वा च किञ्चन ।
<>कर्म्म कुर्य्यान्नरो नित्यं सूतके मृतके तथा ॥
<>पत्रं पुष्पञ्च ताम्बूलं भेषजत्वेन कल्पितम् ।
<>कणादिपिप्पल्यन्तञ्च फलं भुक्त्वा न चाचरेत् ॥
<>जलस्यापि नरश्रेष्ठ ! भोजनाद्भेषजादृते ।
<>नित्यक्रिया निवर्त्तेत सह नैमित्तिकैः सदा ॥
<>जलौकां गूढपादञ्च कृमिगण्डूपदादिकम् ।
<>कामाद्दम्भेन संस्पृश्य नित्यकर्म्माणि संत्यजेत् ॥
<>विशेषतः शिवापूजां प्रमीतपितृको नरः ।
<>यावद्वत्सरपर्य्यन्तं मनसापि न चाचरेत् ॥
<>महागुरुनिपाते तु काम्यं किञ्चिन्न चाचरेत् ।
<>आर्त्विज्यं ब्रह्मयज्ञञ्च श्राद्धं देवयुतञ्च यत् ॥
<>गुरुमाक्षिप्य विप्रञ्च प्रकृत्यैव च पाणिना ।
<>न कुर्य्यान्नित्यकर्म्माणि रेतःपाते च भैरव ! ॥
<>आसनञ्चार्घ्यपात्रञ्च भग्नमासादयेन्न यत् ।
<>ऊषरे कृमिसंयुक्ते स्थाने वृष्टेऽपि नार्च्चयेत् ॥
<>नीचैरासाद्य तत्स्थानं शुचिः प्रयतमानसः ।
<>अर्च्चयेच्चण्डिकां देवीं देवमन्यञ्च भैरव ! ॥
<>दिग्विभागे तुकौवेरी दिक् शिवाप्रीतिकारिणी ।
<>तस्मात्तन्मुखमासीनः पूजयेच्चण्डिकां सदा ॥”
<>पूजास्थानानि यथा, --
<>“लिङ्गस्थां पूजयेद्देवीं पुस्तकस्थां तथव च ।
<>स्थण्डिलस्थां महामायां पादुके प्रतिमासु च ॥
<>चित्रे च त्रिशिखे खड्गे जलस्थां वापि पूजयेत् ।
<>पञ्चाशदङ्गुलं खड्गं त्रिशिखञ्च त्रिशूलकम् ॥
<>शिलायां पर्व्वतस्याग्रे गङ्गायामपि तत्समा ।
<>आर्य्यावर्त्ते मध्यदेशे तथा पर्व्वतगह्वरे ॥
<>देवीं संपूजयेन्नित्यं भक्तिश्रद्धासमन्वितः ।
<>वाराणस्यां सदा पूजा सम्पूर्णफलदायिनी ॥
<>ततस्तु द्विगुणा प्रोक्ता पुरुषोत्तमसन्निधौ ।
<>ततोऽपि द्बिगुणा प्रोक्ता द्वारवत्यां विशेषतः ॥
<>सर्व्वक्षेत्रेषु तीर्थेषु पूजा द्वारवतीसमा ।
<>बिन्ध्ये शतगुणा प्रोक्ता गङ्गायामपि तत्समा ॥
<>आर्य्यावर्त्ते मध्यदेशे ब्रह्मावर्त्ते तथैव च ।
<>बिन्ध्यवत्फलदा पूजा प्रयागे पुष्करे तथा ॥
<>ततश्चतुर्गुणं प्रोक्तं करतोयानदीजले ।
<>तस्याच्चतुर्गुणफला नन्दिकुण्डे च भैरव ! ॥
<>तस्माच्चतुर्गुणा प्रोक्ता जल्पीशेश्चरसन्निधौ ।
<>तत्र सिद्धेश्वरीयोनौ ततोऽपि द्विगुणा स्मृता ॥
<>ततश्चतुर्गुणा प्रोक्ता लौहित्यनदपाथसि ।
<>तत्समा कामरूपे तु सर्व्वत्रैव जले स्थले ॥
<>सर्व्वश्रेष्ठो यथा विष्णुर्लक्ष्मीः सर्व्वोत्तमा यथा ।
<>देवीपूजा तथा शस्ता कामरूपे सुरालये ॥
<>देवीक्षेत्रं कामरूपं विद्यतेऽन्यन्न तत्समम् ।
<>अन्यत्र विरला देवी कामरूपे गृहे गृहे ॥
<>ततः शतगुणं प्रोक्तं नीलकूटस्य मस्तके ।
<>ततोऽपि द्विगुणं प्रोक्तं हेरुके शिवलिङ्गके ॥
<>ततोऽपि द्विगुणा प्रोक्ता शैलपुत्त्रादियोनिषु ।
<>ततः शतगुणं प्रोक्तं कामाख्यायोनिमण्डले ॥”
<>इति कालिकापुराणे । ५४ । ५७ । अध्यायौ ॥
[Page3-212-c+ 52]
<>पूजासनानि तत्फलानि च यथा, --
<>“उपविश्यासने रम्ये कृष्णाजिनकुशोत्तरे ।
<>राङ्कवे कम्बले वापि काशादौ व्याघ्रचर्म्मणि ॥
<>न कुर्य्यादर्च्चनं विष्णोः शिवे काष्ठासनादिषु ।
<>काष्ठासने वृथा पूजा पाषाणे रोगसम्भवः ॥
<>भूम्यासने गतिर्नास्ति वस्त्रासने दरिद्रता ।
<>कुशासने ज्ञानवृद्धिः कम्बले सिद्धिरुत्तमा ॥
<>कृष्णाजिने धनी पुत्त्री मोक्षः स्याद्व्याघ्रचर्म्मणि ।
<>मन्त्रयोगं प्रकुर्व्वीत भोगार्थं सुखमासने ॥”
<>इति पाद्मोत्तरखण्ड ७४ अध्यायः ॥
<>पूजाधिकारिता प्रयोजकदेवषट्कपूजा यथा, --
<>“गणेशञ्च दिनेशञ्च वह्रिं विष्णं शिवं शिवाम् ।
<>संपूज्य देवषट्कञ्च सोऽधिकारी च पूजने ॥
<>गणेशं विघ्ननाशाय निष्पापाय दिवाकरम् ।
<>वह्निं शुद्धाय विष्णुञ्च मुक्तये पूजयेन्नरः ॥
<>शिवं ज्ञानाय ज्ञानेशं शिवाञ्च बुद्धिवृद्धये ।
<>संपूज्य तान् लभेत् प्राज्ञो विपरीतमतोऽन्यथा ॥”
<>इति ब्रह्मवैवर्त्ते प्रकृतिखण्डे ८ अध्यायः ॥
<>द्बादशमासे विष्णुपूजाविधिर्यथा, --
<>“प्रत्यहं कार्त्तिके मासि जातीपुष्पैः समर्च्चयेत् ।
<>दद्यादखण्डदीपञ्च नियतात्मा दृढव्रतः ।
<>ब्राह्मणान् भोजयित्वाथ सहसायुज्यमाप्नुयात् ॥
<>मार्गशीर्षे नवान्नेन वकपुष्पैश्च केशवम् ।
<>समर्च्च्य भोजयेद्विप्रान् वैकुण्ठपदमाप्नुयात् ॥
<>धनुष्युषसि देवेशं मासमेकं निरन्तरम् ।
<>अर्च्चयेदुपवासैश्च करवीरैः सितासितैः ॥
<>धूपैर्दीपैश्च नैवेद्यैर्यथाशक्त्या निवेदयेत् ।
<>समाप्तौ भोजयेद्बिप्रान् महाभागवतोत्तमान् ॥
<>अश्वमेधसहस्रस्य फलमाप्नोत्यसंशयः ॥
<>तपोमास्युदिते भानौ स्नात्वा नद्यां विशेषतः ।
<>अर्च्चयेन्माधवीपुष्पैरुत्पलैश्च शुभानने ! ॥
<>पायसं विविधं दिव्यं भक्त्या तत्र निवेदयेत् ।
<>मासान्ते वैष्णवान् विप्रान् भोजयेत् शक्तितो
<>द्बिजः ॥
<>तपस्ये च तथा देवि ! माधवैः कुसुमः शुभैः ।
<>स्नात्वा संपूजयेद्बिष्णुं मासमेकं निरन्तरम् ॥
<>शर्कराम्बु घृतं नित्यमपूपांश्च निवेदयेत् ।
<>वैष्णवान् भोजयेच्छक्त्या मासान्ते शुभदर्शने ! ॥
<>मधुमासि तथा नित्यं वकुलैश्चम्पकैरपि ।
<>पूजयेज्जगतामीशं गुडान्नञ्च ! निवेदयेव् ॥
<>मासान्ते वैष्णवान् विप्रान् भोजयेत् सुसमा-
<>हितः ।
<>सहस्रवार्षिकं पूजाफलं नित्यमवाप्नुयात् ॥
<>माधवे पूजयेद्विष्णुं शतपत्रैर्महोत्पलैः ।
<>पूजयित्वा विधानेन दध्यन्नफलसंयुतम् ॥
<>गुडोदकञ्च भक्त्या वै तस्मिन् देवि ! निवेदयेत् ।
<>लक्ष्म्या युक्तो जगन्नाथः प्रीतो भवति पार्व्वति ! ॥
<>ज्यैष्ठे तु शुक्लकमलैः पाटलैः कुमुदोत्पलैः ।
<>अर्च्चयित्वा हृषीकेशमन्नं चूतफलैर्युतम् ॥
<>निवेदयित्वा भक्त्या वै गवां कोटिप्रदो भवेत् ॥
<>वैष्णवान् भोजयेन्नित्यं मासान्ते भक्तसत्तमः ।
<>ब्राह्मणांश्च शिवे ! सर्व्वं फलमानन्त्यमश्नुते ॥
[Page3-213-a+ 52]
<>आषाढे देवताधीशं लक्ष्मीभर्त्तारमच्युतम् ।
<>श्रीपुष्पैरर्च्चयेन्नित्यं पायसान्नं निवेदयेत् ॥
<>मासान्ते भोजयेद्विप्रान् महाभागवतोत्तमान् ।
<>षष्टिवर्षसहस्रस्य पूजां प्राप्नोत्यसंशयम् ॥
<>नभोमास्यर्च्चयेद्विष्णुं पुन्नागैः केतकीदलैः ।
<>अर्च्चयित्वाच्युतं भक्त्या न भूयो जन्मभाग्भवेत् ॥
<>दद्याद्वै पिष्टकान् भक्त्या शर्कराघृतमिश्रितान् ।
<>ब्राह्मणान् भोजयित्वा तु सर्व्वमानन्त्यमश्नुते ॥
<>नभस्यप्यर्च्चयेदीशं कुन्दैः कुरुवकैरपि ।
<>क्षीरान्नं गुडमिश्रन्तु भक्त्या तत्र निवेदयेत् ।
<>गवां कोटिप्रदानस्य प्रत्यहं समवाप्नुयात् ॥
<>इषे नीलोत्पलैर्मासि पूजयेम्मधुसूदनम् ।
<>भक्त्या निवेदयेत्तस्मिन् क्षीरमाज्यविमिश्रितम् ॥
<>कन्याकोटिसहस्राणि कन्याकोटिशतानि च ।
<>वैष्णवं लोकमाप्नोति मुदितः स्वजनैर्युतः ॥
<>ऊर्ज्जमासे स्वयं देवि ! कोमलैस्तुलसीदलैः ।
<>पूजयित्वाच्युतं भक्त्या तत्सायुज्यमवाप्नुयात् ॥”
<>इति पाद्मोत्तरखण्डे ७५ अध्यायः ॥
<>द्वादशमासादौ दुर्गापूजादि देवीपुराणे द्रष्ट-
<>व्यम् ॥
<>अथ देवपूजाविधिः ।
<>स्नातः स्नानासामर्थ्ये आर्द्रवाससा कृतगात्र-
<>मार्ज्जनादिर्गृ हसमीपं गत्वा प्राङ्मुख उदङ्मुखो वा
<>प्रक्षालितपादः शुचिर्द्विवासाः कुशहस्तः
<>स्वाचान्तः सर्व्वत्र वीरासनोपविष्टः प्राङ्मुखः
<>रात्रावुदङ्मुख एव मौनी ध्यानपरायणः काम-
<>रागभय-द्वन्द्वक्रोध-मात्सर्य्यत्वरा-रहितस्तन्मनाः
<>सुमना वा शुचौ समुपविष्टोऽनिष्टशब्दगन्ध-
<>रहिते देशे दक्षिणपार्श्वे नैवेद्याद्युपकरणानि
<>च वामपार्श्वे जलं पुरतो धूपदीपौ ताम्रादि-
<>पात्रञ्च यथासन्निवेशं पाद्यार्घ्याचमनीयपात्रं
<>जलादिपूर्णमग्रतः स्थापयित्वा यथालाभं यज्ञोप-
<>वीतवस्त्रालङ्करणादि संस्थाप्य ।
<>ओँ अपसर्पन्तु ते भूता ये भूता भूमिपालकाः ।
<>भूतानामविरोधेन पूजाकर्म्म करोम्यहम् ॥
<>इत्युच्चार्य्य अस्त्राय फडिति तर्ज्जन्यङ्गुष्ठयोग-
<>ध्वनिच्छोटिकया दशदिग्बन्धनं कुर्य्यात् ॥ * ॥
<>नादेवो देवमर्च्चयेदित्यनुरोधात् सर्व्वदेवार्च्चनेषु
<>भूतशुद्धिमाहुरागमिकाः । सा यथा, --
<>सोऽहमिति मन्त्रेण जीवात्मानं नाभितो हृदिस्थ-
<>परमात्मनि संयोज्य ततः पृथिवीं जले जलं
<>तेजसि तेजो वायौ ततो वायुमाकाशे प्रवेश्य
<>दक्षिणाङ्गुष्ठेन दक्षिणनासापुटं धृत्वा यमिति
<>वायुबीजेन षोडशवारजप्तेन वाय्वाकर्षणरूप-
<>पूरकसंज्ञया वायुचिन्तनरूपया वायव्याधार-
<>णया देहं शोषयित्वा ततो नासापुटावङ्गुष्ठा-
<>नामिकाभ्यां धृत्वा रमिति वह्निबीजेन चतुः-
<>षष्टिवारजप्तेन स्तम्भनरूपकुम्भकसंज्ञया अग्नि-
<>चिन्तनरूपया आग्नेय्या धारणया देहं दाह-
<>यित्वा लमितीन्द्रबीजेन द्वात्रिंशद्वारजप्तेन
<>दक्षिणनासापुटेन वायुनिःसारणरूपया रेचक-
<>संज्ञया ऐन्द्रध्यानरूपया ऐन्द्र्याधारणया स्थिरी-
[Page3-213-b+ 52]
<>कृत्य वमिति वरुणबीजेन चतुःषष्टिवारजप्तेन
<>जलाधिपध्यानरूपया जलाधिपधारणया चन्द्र-
<>मण्डलादमृतं स्रावयित्वा तेनाप्लाव्य प्रणवेन
<>सर्व्वाङ्गं संघटितं पुनर्नवीभूतं चिन्तयित्वा
<>वाय्वादिभूतानि व्योमादिभ्यो व्युत्क्रमेण बहिः
<>कृत्वा हंस इति मन्त्रेण परमात्मतो जीवं नाभि-
<>पद्मे न्यसेत् ॥ * ॥
<>तत ऋष्यादिन्यासः ।
<>गोपालमन्त्रे तु नारदाय ऋषये नमः शिरसि ।
<>गायत्त्रीच्छन्दसे नमो मुखे । श्रीकृष्णाय देवाय
<>नमो हृदि । एवमन्यत्रोहनीयम् ॥ * ॥
<>ततः प्राणायामः ।
<>तत्तन्मूलमन्त्रेण षोडशवारजप्तेन अङ्गुष्ठेन
<>दक्षिणनासापुटं धृत्वा वामनासया वायुं पूर-
<>येत् । अङ्गुष्ठानामिकाभ्यां नासापुटौ धृत्वा
<>चतुःषष्टिवारजप्तेन वायुं कुम्भयेत् । वामनासाम-
<>नामिकया धृत्वा दक्षिणनासया द्वात्रिंशद्वार-
<>जप्तेन वायुं त्यजेत् । पुनर्दक्षिणनासया पूरयेत् ।
<>उभाभ्यां कुम्भयेत् । वामनासया रेचयेत् ।
<>पुनर्वामया पूरयेत् । उभाभ्यां कुम्भयेत् । दक्षि-
<>णया रेचयेदिति ॥ * ॥
<>ततो वाह्यमातृकान्यासः । न्यासशब्दे द्रष्टव्यः ॥
<>अनेकदेवपूजने तु भूतशुद्धिमातृकान्यासयोर-
<>विशेषात् सकृदेवानुष्ठानम् ॥ * ॥
<>ततः करन्यासः ।
<>यथा गोपाले । ओँ क्लां अङ्गुष्ठाभ्यां नमः अङ्गु-
<>ष्ठयोः । ओँ क्लीं तर्जनीभ्यां स्वाहा तर्ज्जन्योः ।
<>ओँ क्लूं मध्यमाभ्यां वषट् मध्यमयोः । ओँ क्लैं
<>अनामिकाभ्यां हूं अनामिकयोः । ओँ क्लौं
<>कनिष्ठाभ्यां वौषट् कनिष्ठयोः । ओँ क्लः करतल-
<>पृष्ठाभ्यां फट् करतलपृष्ठयोः । एवमन्यत्राप्यूह्यम् ॥
<>ततोऽङ्गन्यासः ।
<>ओँ क्लां हृदयाय नमः हृदये हस्ततलेन । ओँ
<>क्लीं शिरसे स्वाहा अङ्गुष्ठाङ्गुलिभिः शिरसि ।
<>ओँ क्लूं शिखायै वषट् अधोमुखाङ्गुलिमुष्टिना
<>शिखायाम् । ओँ क्लैं कवचाय हूं व्यस्तकर-
<>तलाभ्यां आशिरःपादपर्य्यन्तरूपसर्व्वाङ्गे । ओँ
<>क्लौं नेत्राभ्यां वौषट् तर्जनीमध्यमाभ्यां नेत्रयोः ।
<>ओँ क्लः अस्त्राय फट् ऊर्द्ध्वाधस्तालत्रयं छोटि-
<>काभिर्दशदिग्बन्धनञ्च कुर्य्यात् । एवमन्यत्राप्यूह-
<>नीयम् । आगमोक्तादिपूजने तु भूतशुद्ध्यादि-
<>नियमः अन्यत्र त्वनियमः ॥ * ॥
<>ततोऽर्घ्यस्थापनम् ।
<>वामतोऽर्घ्यपाद्याद्याचमनीयपात्राणि संस्थाप्य
<>अर्घ्यपात्रं जलगन्धपुष्पैः संपूज्य तत्तद्देवता-
<>मूलमन्त्रं सर्व्वदेवतासाधारणे तु प्रणवं वा
<>अष्टधा जप्त्वा धेनुमुद्रया अमृतीकृत्य तदुदकं
<>पात्रान्तरे किञ्चित् कृत्वा तेनोदकेनात्मानं
<>पूजोपकरणञ्चाभ्युक्षयेत् । प्रणवादितत्तद्देवता-
<>चतुर्थ्यन्तनाम्ना नमोऽन्तेन मूलमन्त्रेण वा
<>आत्मानं गन्धादिभिरभ्यर्च्य तद्रूपं ध्यात्वा तत-
<>स्ताम्रपात्रे चन्दनादिरचिताष्टदलपद्मे सम्बो-
[Page3-213-c+ 52]
<>धनान्तदेवतानाम्ना इहागच्छेत्यावाह्य स्थाप-
<>यित्वा मूलेन चतुर्थ्यन्तनाम्ना आसनं दत्त्वा
<>सम्बोधनान्तनाम्ना स्वागतं ते इति पृच्छेत् ।
<>दीक्षितस्तु मूलमन्त्रमुच्चार्य्य प्रणवादिचतुर्थ्यन्त-
<>नाम्ना नमोऽन्तेन दद्यादिति विशेषः । एवं
<>पाद्यार्घ्याचमनीयादीनि दद्यात् । पाद्यार्ध्ययोः
<>पौर्ब्बापर्य्ये त्वनियमः । ततो घृतमधुदधिमेलक-
<>पलमितं कांस्यपात्रस्थं पिहितञ्च मधुपर्कं पुन-
<>राचमनीयञ्च दद्यात् । ततो लौकिकषष्ट्यधिक-
<>शतत्रयतोलकान्यूनवैदिकाष्टोत्तरशतपलान्यून-
<>जलेन तदभावे षष्टिरक्तिकमासद्वयाधिकत्रयो-
<>दशतोलकरूपवैदिकपलचतुष्टयान्यूनजलेन इदं
<>स्नानीयं एवं दुग्धादिनापि । घृतादिस्नाने तु
<>गन्धद्रव्यचूर्णकविरूक्षणमुष्णोदकेन क्षालनं चाङ्गं
<>ततः पुनराचमनीयं वाससी पुनराचमनीयं
<>दद्यात् । प्रत्येकमलङ्कारं यज्ञोपवीतं गन्धं पुष्पं
<>धूपं दीपं नैवेद्यं पुनराचमनीयं ताम्बूलं दत्त्वा
<>मूलमन्त्रं यथाशक्ति जप्त्वा समर्प्यत्रिः प्रदक्षिणी-
<>कृत्य अष्टाङ्गप्रणिपातेन पञ्चाङ्गप्रणिपातेन वा
<>शिरसि करद्वयसंयोगेन च प्रणम्य स्तुत्वा प्रण-
<>वादिसम्बोधनान्तनाम्ना क्षमस्वेति विसर्ज्जयेत् ।
<>यत्र यदुपचारद्रव्यासम्भवस्तदर्थं जलं देयम् ।
<>प्रतिष्ठितस्थिरतरप्रतिमायां तत्तदावाहनविस-
<>र्ज्जने न स्तः । एवं शालग्रामे जले वा सर्व्व-
<>देवपूजनेऽपि यथालाभं पाद्यादिदशोपचारैः ।
<>गन्धपुष्पधूपदीपनैवेद्यैः पञ्चोपचारैः गन्ध-
<>पुष्पाभ्यां वा केवलेन पुष्पेण केवलेनाक्ष-
<>तेन केवलेन जलेन मानसिकेन वा पूज-
<>येत् । तत्र सामान्यदेवताधूपः शारदायाम् ।
<>सगुग्गुल्वगुरूशीरशर्करामधुचन्दनैः ।
<>धूपयेदाज्यसंमिश्रैर्नीचैर्देवाय देशिकः ॥
<>एतैर्मिलितैर्यथालाभं वा । इति सर्व्वदेवता-
<>साधारणो विधिः ॥ * ॥
<>ततः प्रथमं सूर्य्यपूजा ।
<>ओँ सूर्य्यायनमः इति पूजयेत् । तत्र गन्धाः ।
<>चन्दनागुरुकर्पूरवीरणमूलपद्मकाष्ठरक्तचन्द-
<>नानि । पुष्पाणि । मल्लिकामालतीकरवीरचम्पक-
<>पाटलावकुलतगरपीतझिण्टीकुन्दनवमल्लिका-
<>शोकपद्मागस्त्यजवापुष्पाणि विहितानि । तुलसी-
<>कृष्णतुलसीदूर्व्वाविल्वपत्राणि राजिताकाञ्च्येक-
<>दलतगरमुद्गलानि निषिद्धानि । धूपाश्च । गुग्-
<>गुल्वगुरुदेवदारुविल्वानि । दीपस्तु घृतेन तैलेन
<>वा । नैवेद्यानि विविधभक्ष्याणि ॥ * ॥
<>अथ गणेशपूजा ।
<>तदावाहने । ओँ भूर्भुवःस्वर्गणेश इहागच्छ
<>इति दूर्व्वापुष्पाक्षतैरावाह्य ओँ गणेशाय नम
<>इत्यनेन पूजयेत् । तत्र तुलसी निषिद्धा । रक्त-
<>चन्दनरक्तपुष्पादिकं विहितम् । देवतान्तरप्रसिद्धं
<>अन्यत् मुकुलादिकं न देयम् ॥ * ॥
<>अथ दुर्गापूजा ।
<>ओँ भूर्भुवःस्वर्दुर्गे इहागच्छ इति पुष्पाक्षतैरा-
<>वाह्य ओँ दुर्गायै नम इत्यनेन पूजयेत् । तत्र
[Page3-214-a+ 52]
<>गन्धाः चन्दनागुरुकर्पूरकुङ्कुमानि । पुष्पाणि
<>मल्लिकोत्पलपुन्नागशमीचम्पकाशोककर्णिकार-
<>करवीरतुलसीविल्वपत्रादीनि विहितानि ।
<>मुकुलार्कमन्दारपुष्पाणि निषिद्धानि । धूपाः
<>कृष्णागुरुसहितघृतमहिषाक्षगुग्गुलुविल्वान्य-
<>तमानि वीरणमूलचन्दनेऽपि । दीपस्तु घृतेन
<>तैलेन वा । नैवेद्यानि आम्रनारिकेलखर्ज्जूर-
<>कदलीबीजपूरादीनि । क्वथितं विद्धं फलं निषि-
<>द्धम् । यत्नपक्वकदलीफलमपि विहितम् ॥ * ॥
<>अथ शिवपूजा ।
<>उदङ् मुखः ओँ नमः शिवाय नमः इति मन्त्रेण
<>पूजयेत् । तत्र गन्धः अगुरुचन्दने । पुष्पाणि च
<>अर्ककरवीरजातीवकुलपाटलाश्वेतमन्दारनाग-
<>केशरचम्पक-धुस्तूरविल्वामलक-तुलसीपत्राणि
<>विहितानि । केतकीमाधवीपुष्पकुन्दयूथीमद-
<>न्तिकाशिरीषसर्जबन्धूकमुकुलमात्राणि निषि-
<>द्धानि । धूपस्तु घृतगुग्गुलुविल्वफलानि उशीरा-
<>गुरुचन्दनानि च । दीपस्तु घृतेन तैलेन सर्षपा-
<>दिना वा । नैवेद्यानि गुडखण्डघृतपक्वमातुलुङ्ग-
<>फलादीनि ॥ * ॥
<>अथ पार्थिवशिवलिङ्गपूजाविधिः ।
<>ओँ हराय नम इति मृदाहरणम् । ओँ महे-
<>श्वराय नम इति घटनम् । ओँ शूलपाणे इह
<>सुप्रतिष्ठितो भव इति प्रतिष्ठा । आचारात्
<>ध्यायेन्नित्यमित्यादिना शारदोक्तं ध्यायेत् ।
<>पिनाकधृक् इहागच्छ इत्यावाहनम् । ओँ पशु-
<>पतये नम इति स्नपनम् । एतत् पाद्यं ओँ
<>नमः शिवाय नम इति पाद्यादिभिः संपूज्य
<>वामावर्त्तेन वेद्यां प्राच्यादिषु ओँ सर्व्वाय क्षिति-
<>मूर्त्तये नमः ओँ भवाय जलमूर्त्तये नमः ओँ
<>रुद्राय अग्निमूर्त्तये नमः ओँ उग्राय वायुमूर्त्तये
<>नमः ओँ भीमाय आकाशमूर्त्तये नमः ओँ पशु-
<>पतये यजमानमूर्त्तये नमः ओँ महादेवाय
<>सोममूर्त्तये नमः ओँ ईशानाय सूर्य्यमूर्त्तये नमः ।
<>इत्यष्टमूर्त्तीः पुष्पैः पूजयेत् । ततो मुखवाद्यं कृत्वा
<>महादेव क्षमस्वेति संहारमुद्रया विसर्ज्जयेत् ।
<>स्त्रीशूद्रस्तु नमः शिवायेति मन्त्रेण पूजयेत् ॥ * ॥
<>अथ विष्णुपूजा ।
<>शङ्खाद्यर्घ्यपात्रं पुरतो निधाय त्रिभागजलेना-
<>पूर्य्य वमिति धेनुमुद्रया अमृतीकृत्य ओँ विष्णवे
<>नम इत्यष्टधा जपित्वा तेनोदकेनात्मानं पूजोप-
<>करणञ्चाभ्युक्षेत् । दीक्षितस्तु तन्मन्त्रमुच्चार्य्य
<>तन्नाम्ना पूजयेत् अङ्गाद्यावरणञ्च पूजयेत् शाल-
<>ग्रामे मणौ प्रतिमाष्टदलपद्मजलादिषु । तत्र
<>शालग्रामे आवाहनविसर्ज्जने न स्तः । ध्येयः
<>सदेत्यादिना ध्यात्वा ओँ भगवन् विष्णो इहा-
<>गच्छेत्याद्यक्षतपुष्पैरावाह्य इदमासनं ओँ
<>श्रीविष्णवे नमः ओँ विष्णो स्वागतमिति पृच्छेत्
<>एतत् पाद्यं ओँ विष्णवे नमः सामगस्तु इदमर्घ्यं
<>ओँ विष्णवे नमः इति वदेत् । तदितरस्तु एषो-
<>ऽर्घ इति विशेषः । तत्र द्रव्याणि कुशपुष्पाक्षत-
<>सिद्धार्थचन्दनतोयानि यथालाभं वा अर्ध्यपाद्य-
[Page3-214-b+ 52]
<>योस्तु पौर्ब्बापर्य्येण नियमः । आचमनीये सुगन्धि-
<>द्रव्ययुक्तजलं केवलं वा प्रशस्तजलम् । घृतमधु-
<>दध्यात्मको मधुपर्कः तदभावे केवलं वा मधु ।
<>पूर्व्ववदिदमाचमनीयं इदं स्नानीयं तत्र लौकिक-
<>षष्ट्यधिकशतत्रयतोलकान्यूनं जलम् । पुनराच-
<>मनीयं इदं वस्त्रं पुनराचमनीयं इदमाभरणं
<>पुनराचमनीयं गन्धस्तु अङ्गुष्ठयुक्तकनिष्ठया गन्ध-
<>मुद्रया तत्र चन्दनागुरुकर्पूरकुङ्कुमवीरणमूल-
<>पद्मकाष्ठसिह्लकरक्तचन्दनकस्तूरिकाजातीफलानि
<>घृष्टानि एतच्चूर्णानि वा एतद्दाहाकृष्टरसो वा
<>पुष्पाणि च तर्ज्जन्यङ्गुष्ठयोगरूपपुष्पमुद्रया तत्र
<>मल्लिका-मालतीजाती-केतक्यशोक-चम्पकनाग-
<>केशरवकुल-पद्मोत्पलतुलसी-विल्वकरवीरपारि-
<>भद्रपाटलाश्वेतापराजिताबहुदलतगरश्वेतजवा-
<>रक्ताशोकशणपुष्पभूमिचम्पकशेफालीनवमालि-
<>कायूथिकाकदम्बकुन्दलवङ्गमाधवीपुष्पवकबन्धूक-
<>कुरुवकविल्वपुष्प-बहुवारक-कह्लारद्रोणपलाश-
<>पुष्पाणि विहितानि । नरसिंहेतरावतारे केतकी
<>निषिद्धा । पर्य्युषितमच्छिद्राप्रोक्षितस्वयंपतितोप-
<>हतमध्याह्नस्नानोत्तरत्रुटितपद्मचम्पकेतरकलि-
<>कातुलसीतरशुष्कपत्रपरिहित-पुष्पविहितेतर-
<>रक्तपुष्पचैत्यवृक्षोद्भवश्मशानजात-कुटज-शा-
<>ल्मलीशिरीषपुष्पाणि निषिद्धानि । ब्राह्मणेतरस्य
<>वनोद्भवानि च । विहितपत्राणि तुलसीविल्व-
<>शमीभृङ्गराजतमालामलककेतकीपत्राणि । पद्म-
<>कुन्दोत्पलानि पञ्चदिनात् परतः पर्युषितानि ।
<>तुलस्यगस्त्यविल्वानि कदापि न पर्युषितानि ।
<>धूपस्थानञ्च देवस्य वामे पुरतो वा । तर्ज्जन्यङ्गुष्ठ-
<>योगरूपधूपमुद्रया वामहस्तेन घण्टां वादयन्
<>देयः । स च भूमौ न देयः । धूपश्च जटामांसी-
<>महिषाक्षगुग्गुलुकर्पूरागुरुसिह्लकदेवदारुजाती-
<>फलशारदोक्तमिश्रितगुग्गुल्वादयः । दीपस्थानं
<>देवस्य दक्षिणतः पुरतो वा । मध्याङ्गुष्ठयोगरूप-
<>दीपमुद्रया एष दीपः घृतेन तैलेन वा भूमौ न
<>देयः । नैवेद्यस्थानञ्च देवपृष्ठेतरदेशः । अना-
<>मिकाङ्गुष्ठयोगरूपनैवेद्यमुद्रया एतन्नैवेद्यं तत्र
<>कदली-पनस-जम्बूलवनी-करमर्दक-हविःसंस्कृत-
<>तिलमाषमुद्गयवगोधूमव्रीहिशाल्यन्नं विहितम् ।
<>निषिद्धन्तु अजामहिषीक्षीरदधिघृतं पञ्चनख
<>वराह-मत्स्य-मृग-च्छागेतरमांस-हिरण्योदक-
<>स्पर्शेतरश्वचाण्डालदृष्टविडालाद्युच्छिष्टस्नेहाक्त-
<>पर्य्युषितेतरभक्ष्यम् । खण्डादीनि यवगोधूमक्षीर-
<>विकाराश्च न पर्य्युषिताः । ततः पुनराचमनीयं
<>ताम्बूलञ्च दत्त्वा अष्टोत्तरसहस्रं शतं दश वा
<>उत्तरीयवस्त्रेण छादितहृद्देशे स्थिततिर्य्यग्भूत-
<>दक्षिणकरः यथाशक्ति मूलमन्त्रं जपित्वा
<>ओँ गुह्यातिगुह्यगोप्ता त्वं गृहाणास्मत्कृतं जपम् ।
<>सिद्धिर्भवतु मे देव ! त्वत्प्रसादात् त्वयि स्थिते ॥
<>इत्यर्घ्योदकेन देवहस्ते जलं दद्यात् । ततोऽर्घ्य-
<>शङ्खं गृहीत्वा त्रिः प्रदक्षिणीकृत्य,
<>ध्येयं सदा परिभवघ्नमभीष्ठदोहं
<>तीर्थास्पदं शिवविरिञ्चिनुतं शरण्यम् ।
[Page3-214-c+ 52]
<>भृत्यार्त्तिहं प्रणतपालभवाब्धिपोतं
<>वन्दे महापुरुष ! ते चरणारविन्दम् ॥
<>त्यक्त्वा सुदुस्त्यजसुरेप्सितराज्यलक्ष्मीं
<>धर्म्मिष्ठ ! आर्य्यवचसा यदगादरण्यम् ।
<>मायामृगं दयितयेप्सितमन्वधाव-
<>द्वन्दे महापुरुष ! ते चरणारघिन्दम् ॥
<>इति स्तुत्वा ओँ प्रसीद भगवन्निति दण्डवत्
<>प्रणमेत् ।
<>ओँ यत् किञ्चित् क्रियते देव मया सुकृतदुष्कृ-
<>तम् ।
<>तत् सर्व्वं त्वयि संन्यस्तं त्वत्प्रयुक्तः करोम्यहम् ॥
<>इत्यनेन सर्व्वं समर्पयेत् ॥
<>मन्त्रहीनं क्रियाहीनं भक्तिहीनं जनार्द्दन ।
<>यत् पूजितं मया देव ! परिपूर्णं तदस्तु मे ॥
<>इति प्रार्थयेत् ॥ ततः संहारमुद्रया निर्म्माल्य-
<>पुष्पमादाय भूमौ त्यजेत् विसर्ज्जनसत्त्वे ओँ
<>भगवन् विष्णो क्षमस्वेति विसर्ज्जयेत् तदसत्त्वे
<>निर्म्माल्यपुष्पमादाय ।
<>ओँ तिष्ठ देव परे स्थाने स्वस्थाने परमेश्वर ।
<>यत्र ब्रह्मादयः सर्व्वे सुरास्तिष्ठन्ति मे हृदि ॥
<>इति मन्त्रेण देवं हृदि स्थापयेत् । तत ओँ
<>विष्वक्सेनाय नम इति गन्धपुष्पनैवेद्याग्रं
<>दद्यात् । ततो वैष्णवाय तन्निर्म्माल्यं अनुलेपनं
<>नैवेद्यञ्च किञ्चिद्दत्त्वा शिरसि निर्म्माल्यं धार्य्यं
<>सर्व्वाङ्गेष्वनुलेपनं कृत्वा यथाकालं पादोदकं
<>नैवेद्यञ्चोपभुञ्जीत । तत्र पादोदकग्रहणे मन्त्रः ।
<>ओँ कृष्ण कृष्ण महावाहो भक्तानामार्त्तिनाशन ।
<>सर्व्वपापप्रशमनं पादोदकं प्रयच्छ मे ॥
<>ततस्तत्पानादौ परोदितेष्टदेवतानाम श्रुत्वा
<>स्वयं त्रिरुच्चार्य्य पादोदकं पीत्वा तच्छेषम् ।
<>अकालमृत्युशमनं सर्व्वव्याधिविनाशनम् ।
<>विष्णोः पादोदकं पुण्यं शिरसा धारयाम्यहम् ॥
<>इति शिरसि धारयेत् ॥ नैवेद्यभक्षणे मन्त्रः ।
<>ओँ उच्छिष्टभोजिनस्तस्य वयमुच्छिष्टकाङ्क्षिणः ।
<>येन लीलावराहेण हिरण्याख्यो निपातितः ॥
<>इत्युच्चार्य्य भक्षयेत् ॥ * ॥ यथालाभं दशोपचारेण
<>वा पूजयेत् । तत्र दशोपचाराः । अर्घ्यपाद्याचम-
<>नीयमधुपर्काचमनगन्धपुष्पधूपदीपनैवेद्यानि ।
<>पञ्चोपचाराः । गन्धपुष्पधूपदीपनैवेद्यानि । गन्ध-
<>पुष्पाभ्यां वा केवलपुष्पेण केवलजलेन वा पूज-
<>येत् ततोऽग्निब्रह्मसरस्वतीलक्ष्मीणां पूजनम् ।
<>इत्याह्निकप्रयोगतत्त्वम् ॥ * ॥ तन्त्रोक्तसामान्य-
<>पूजा कलावतीशब्दे द्रष्टव्या ॥
<LEND>
