<L>26300<pc>3-633<k1>मयः<k2>मयः
मयः¦, पुं, (मयते द्रुतं गच्छतीति । मय् + पचाद्य-
च् ।) उष्ट्रः । इत्यमरः । २ । ९ । ७५ ॥ अश्वतरः ।
दानवविशेषः । स तु दैत्यानां शिल्पी । इति
मेदिनी । ये, ४४ ॥ (अयं हि युधिष्ठिरस्य
राज्ञः सभां विरचितवान् । यथा, शिशुपाल-
वधे । १३ । ५० ।
“उपनीय बिन्दुसरसो मयेन या
मणिदारुचारु किल वार्षपर्व्वणम् ।
विदधेऽवधूतसुरसद्मसम्पदं
समुपासदत् सपदि संसदं स ताम् ॥”)
तस्य सप्तापत्यानि यथा, वह्निपुराणे ।
“मयस्य जाता हेमायां पुत्त्राः सप्त महाबलाः ।
मायावी दुन्दुभिश्चैव वृषश्च महिषस्तथा ।
बालिका वज्रकन्या च कन्या मन्दोदरी तथा ॥”
(सुखम् । त्रि, गन्ता । यथा, वाजसनेयसंहि-
तायाम् । २२ । १९ ।
“हयोऽस्यत्योऽसि मयोऽस्यर्व्वासि ।” “मयोऽसि
मयते गच्छति मयः मय गतौ पचाद्यच् । यद्वा
मय इति सुखनाम सुखरूपोऽसि ।” इति
तद्भाष्ये महीधरः ॥)
<LEND>
