<L>41856<pc>5-540<k1>हिरण्यकामधेनुः<k2>हिरण्यकामधेनुः
हिरण्यकामधेनुः¦, स्त्री, (हिरण्यनिर्म्मिता काम-
<>धेनुर्यत्र ।) षाडशमहादानान्तर्गतमहादान-
<>विशेषः । यथा, --
<>मत्स्य उवाच ।
<>“अथातः संप्रवक्ष्यामि कामधेनुविधिं परम् ।
<>सर्व्वकामप्रदं नॄणां महापातकनाशनम् ॥
[Page5-540-b+ 52]
<>लोकेशावाहनं तद्वद्धोमकार्य्याधिवासनम् ।
<>तुलापुरुषवत् कार्य्यं कुण्डमण्डपवेदिकम् ॥
<>स्वल्पेष्वेकाग्निवत् कुर्य्याद्गुरुरेकः समाहिताः ।
<>काञ्चनस्यातिशुद्धस्य धेनुं वत्सञ्च कारयेत् ॥
<>उत्तमा पलसाहस्रा तदर्द्धेन तु मध्यमा ।
<>कनोयसो तदर्द्धेन कामधेनुः प्रकीर्त्तिता ।
<>शक्तितस्त्रिपलादूर्द्ध्वं अशक्तोऽपीह कारयेत् ॥
<>वेद्यां कृष्णाजिन न्यस्य गुडपस्थसमन्वितम् ।
<>न्यसेदुपरि तां धेनुं महारत्नैरलङ्कताम् ॥
<>कुम्भाष्टकसमोपेतां नानाफलसमन्विताम् ।
<>तथाष्टादशधान्यानि समन्तात् परिकल्पयेत् ॥
<>इक्षुदण्डाष्टक तद्वत् नासाफलविभूषितम् ।
<>भाजनञ्चासनं तद्वत्ताम्रदोहनकं तथा ॥
<>कौषेयवस्त्रद्वयमंप्रयुक्तां
<>दीपातपत्राभरणाभिरामाम् ।
<>सचामरां कुण्डलिनीं सघण्टां
<>मणित्रिकां चन्द्रकरौप्यपादाम् ॥
<>सरैश्च सर्व्वैः पुरतोऽभिजुष्टां
<>हरिद्रया पुष्पफलैरनेकैः ।
<>अजाजिकुस्तुम्बुरुशर्कराभि-
<>र्व्वितानकञ्जोपरि पञ्चवर्णम् ॥
<>स्नानं ततो मङ्गलवेदघोषैः
<>प्रदक्षिणीकृत्य स पुष्पहस्तः ।
<>आवाहयेत् तां गुडधेनुमन्त्रै-
<>र्द्विजाय दद्यादथ दर्भपाणिः ॥
<>त्वं सर्व्वदेवगणमन्दिरमङ्गभूता
<>विश्वेश्वरत्रिपथगोदधिपर्व्वतानाम् ।
<>त्वद्दानशस्त्रशकलीकृतपातकौघः
<>प्राप्तोऽस्मि निर्व्वृतिमतीव परां नमामि ॥
<>लोके यथेप्सितफलार्थविधायिनीं त्वा-
<>मासाद्य को हि भवदुःखमुपैति मर्त्यः ।
<>संसारदुःखशमनाय यतस्व कामं
<>त्वां कामधेनुमिति वेदविदो वदन्ति ॥
<>आमन्त्र्य शीलकलरूपगुणान्विताय
<>विप्राय यः कनकधेनुमिमां प्रदद्यात् ।
<>प्राप्नोति धाम स पुरन्दरदेहजुष्टं
<>कन्यागणैः परिवृतः पदमिन्दुमौलेः ॥”
<>इति मात्स्ये हिरण्यकामधेनुप्रदानिको नाम
<>२५३ अध्यायः ॥
<LEND>
