<L>34349<pc>4-530<k1>व्यञ्जना<k2>व्यञ्जना
व्यञ्जना¦, स्त्री, (वि + अञ्ज + णिच् + युच् । टाप् ।)
<>शब्दस्य वृत्तिविशेषः । तस्या लक्षणं यथा, --
<>“विरतास्वभिधाद्यासु ययार्थो बोध्यतेऽपरः ।
<>सा वृत्तिर्व्यञ्जना नाम शब्दस्यार्थादिकस्य च ॥”
<>शब्दबुद्धिकर्म्मणां विरम्य व्यापाराभाव इति
<>नयेनाभिधा लक्षणा तात्पर्य्याख्यासु तिसृषु
<>वृत्तिषु स्वं स्वमर्थं बोधयित्वा उपक्षीणासु
<>ययान्योऽर्थो बोध्यते सा शब्दस्यार्थस्य प्रकृति-
<>प्रत्ययादेश्च वृत्तिर्व्यञ्जन-ध्वनन-गमन-प्रत्यायना-
<>दिव्यपदेशविषया व्यञ्जना नाम । तत्र ।
<>“अभिधालक्षणामूला शब्दस्य व्यञ्जना द्बिधा ॥”
<>अभिधामूलामाह ।
[Page4-530-c+ 52]
<>“अनेकार्थस्य शब्दस्य संयोगाद्यैर्नियन्त्रिते ।
<>एकत्रार्थेऽन्यधीहेतुर्व्यञ्जना साभिधाश्रया ॥”
<>आदिशब्दाद्विप्रयोगादयः । उक्तं हि ।
<>“संयोगो विप्रयोगश्च साहचर्य्यं विरोधिता ।
<>अर्थः प्रकरणं लिङ्गं शब्दस्यान्यस्य सन्निधिः ॥
<>सामर्थ्यमौचिती देशः कालो व्यक्तिः स्वरादयः ।
<>शब्दार्थस्यानवच्छेदे विशेषस्मृतिहेतवः ॥”
<>इति ॥
<>सशङ्खचक्रो हरिरित्यत्र शङ्खचक्रसंयोगेन हरि-
<>शब्दो विष्णुमेवाभिधत्ते । अशङ्खचक्रो हरिरिति
<>तद्बियोगेन तमेव । भीमार्ज्जुनाविति अर्ज्जुनः
<>पार्थः । कर्णार्ज्जुनाविति कर्णः सूतपुत्त्रः । स्थाणुं
<>वन्दे भवच्छिदे इति स्थाणुः शिवः । सर्व्वं
<>जानाति देव इति देवो भवान् । कुपितो मकर-
<>ध्वजः इति मकरध्वजः कामः । देवः पुरारि-
<>रिति पुरारिः शिवः । मधुना मत्तः पिक इति
<>मधुर्वसन्तः । पातु वो दयितामुखमिति मुखं
<>सांमुख्यम् । विभाति गगने चन्द्रः इति चन्द्रः
<>शशी । निशि चित्रभानुरिति चित्रभानुर्वह्रिः ।
<>भाति रथाङ्गमिति नपुंसकव्यक्त्या रथाङ्गं चक्रम् ।
<>स्वरस्तु वेद एव विशेषप्रतीतिकृन्न काव्य इति
<>तस्य विषये नोदाहृतम् । इदञ्च केऽप्यसहमाना
<>आहुः स्वरोऽपि काक्कादिरूपः काव्ये विशेष-
<>प्रतीतिकृदेव । उदात्तादिरूपोऽपि मुनेः
<>पाठोक्तदिशा शृङ्गारादिरसविशेषप्रतीतिकृदे-
<>वेति । एतद्विषये उदाहरणमुचितमेव इति
<>तन्न तथाहि स्वराः काक्कादय उदात्तादयो वा
<>व्यङ्ग्यरूपमेव विशेषं प्रत्याययन्ति न खलु प्रकृ-
<>तोक्तमनेकार्थशब्दस्यैकार्थनियन्त्रणरूपं विशे-
<>षम् । किञ्च यदि यत्र क्वचिदनेकार्थशब्दानां
<>प्रकरणादिनियमाभावादनियन्त्रितयोरप्यर्थयो-
<>रनुरूपस्वरवशेनैकत्र नियमनं वाच्यं तदा
<>तथाविधस्थले श्लेषानङ्गीकारप्रसङ्गः न च तथा
<>अतएवाहुः श्लेषनिरूपणप्रस्तावे काव्यमार्गे
<>स्वरो न गण्यते इति च नय इत्यलमुपजीव्यानां
<>मान्याना व्याख्यानेषु कटाक्षनिक्षेपेण । आदि-
<>शब्दादेतावन्मात्रस्तनीत्यादौ हस्तादिचेष्टा-
<>दिभिः स्तनादीनां कमलकोरकाद्याकारत्वम् ।
<>एवमेकस्मिन्नर्थेऽभिधया नियन्त्रिते या शब्द-
<>स्यान्यार्थबुद्धिहेतुः शक्तिः सा अभिधामूला
<>व्यञ्जना । यथा मम तातपादानां महापात्र-
<>चतुर्द्दशभाषावारविलासिनीभुजङ्गमहाकवी-
<>श्वरश्रीचन्द्रशेखरसान्धिविग्रहिकाणाम् ।
<>“दुर्गालङ्घितविग्रहो मनसिजं संमीलयंस्तेजसा
<>प्रोद्यद्राजकलो गृहीतगरिमा विश्वग्वृतो
<>भोगिभिः ।
<>नक्षत्रेशकृतेक्षणो गिरिगुरौ गाढां रुचिं
<>धारयन् ।
<>गामाक्रम्य विभूतिभूषिततनूराजत्युमावल्लभः ॥”
<>अत्र प्रकरणेनाभिधया उमावल्लभशब्दस्य
<>उमानाम्नी महादेवी तद्वल्लभभानुदेवनृपति-
<>रूपेऽर्थे नियन्त्रिते व्यञ्जनयैव गौरीवल्लभरूपो-
[Page4-531-a+ 52]
<>ऽर्थो बोध्यते । एवमन्यत् ॥ * ॥ लक्षणामूला-
<>माह ।
<>“लक्षणोपास्यते यस्य कृते तत्तु प्रयोजनम् ।
<>यया प्रत्याय्यते सा स्याद्व्यञ्जना लक्षणाश्रया ॥”
<>गङ्गायां घोष इत्यादौ जलमयाद्यर्थबोधनादभि-
<>धायां विरतायां तटाद्यर्थबोधनाच्च लक्षणायां
<>विरतायां यया शीतत्वपावनत्वाद्यतिशयादि-
<>र्बोध्यते सा लक्षणामूला व्यञ्जना ॥ * ॥ एवं
<>शाब्दीं व्यञ्जनामुक्त्वा आर्थीं व्यञ्जनामाह ।
<>“वक्तृबोद्धव्यवाक्यानामन्यसन्निधिवाच्ययोः ।
<>प्रस्तावकालदेशानां काकोश्चेष्टादिकस्य च ।
<>वैशिष्ट्यादन्यमर्थं या बोधयेत् सार्थसम्भवा ॥”
<>व्यञ्जना इति संवध्यते । तत्र वक्तृवाक्यप्रस्ताव-
<>देशकालवैशिष्ट्ये यथा मम ।
<>“कालो मधुः कुपित एष च पुष्पधन्वा
<>धीरा वहन्ति रतिखेदहराः समीराः ।
<>केलीवनीयमपि वञ्जुलकुञ्जमञ्जु-
<>र्दूरे पतिः कथय किं करणीयमद्य ॥”
<>अत्र एतं देशं प्रति शीघ्रं प्रच्छन्नकामुकस्त्वया
<>प्रेष्यतामिति सखीं प्रति कयाचित् द्योत्यते ॥ * ॥
<>बोद्धव्यवैशिष्ट्ये यथा, --
<>“निःशेषच्युतचन्दनं स्तनतटं निर्मृष्टरागोऽधरो
<>नेत्रे दूरमनञ्जने पुलकिता तन्वी तवेयं तनुः ।
<>मिथ्यावादिनि दूति बान्धवजनस्याज्ञातपीडा-
<>गमे
<>वापीं स्नातुमितो गतासि न पुनस्तस्याधमस्या-
<>न्तिकम् ॥”
<>अत्र तदन्तिकमेव गतासीति विपरीतलक्षणया
<>लक्ष्यं तस्य च रन्तुमिति व्यङ्ग्यं प्रतिपाद्य दूती-
<>वैशिष्ट्याद्बोध्यते ॥ * ॥ अन्यसन्निधिवैशिष्ट्ये
<>यथा, --
<>“उअ निच्चल णिप्फन्दाभिसिनी पत्तम्भि रेहै
<>बलाआ ।
<>णिम्मल मरगअ भाअण परिट्ठिआ संख
<>सुत्तिव्व ॥”
<>अत्र बलाकाया निष्पन्दत्वेन विश्वस्तत्वं तेनास्य
<>देशस्य विजनत्वमतः सङ्केतस्थानमेतदिति
<>कयापि सन्निहितप्रच्छन्नकामुकं प्रत्युच्यते ।
<>अत्रैव स्थाननिर्जनत्वरूपव्यङ्ग्यार्थवैशिष्ट्यं प्रयो-
<>जनम् ।
<>“भिन्नकण्ठध्वनिर्धीरैः काकुरित्यभिधीयते ॥”
<>इत्युक्तप्रकारायाः काकोर्भेदा आकारादिभ्यो
<>ज्ञातव्याः ॥ * ॥ एतद्वैशिष्ट्ये यथा, --
<>“गुरुपरतन्त्रतया वत
<>दूरतरं देशमुद्यतो गन्तुम् ।
<>अलिकुलकोकिलललिते
<>नेष्यति सखि ! सुरभिसमयेऽसौ ॥”
<>अत्र नेष्यतीत्यपि तर्हि एष्यत्येव इति काक्वा
<>व्यज्यते ॥ * ॥ चेष्टावैशिष्ट्ये यथा, --
<>“सङ्केतकालमनसं विटं ज्ञात्वा विदग्धया ।
<>हसन्नेत्रार्पिताकूतं लीलापद्मं निमीलितम् ॥”
<>अत्र सन्ध्या सङ्केतकाल इति पद्मनिमीलनादि-
[Page4-531-b+ 52]
<>चेष्टया कयात्तित् द्योत्यते । एवं वक्त्रादीनां
<>व्यस्तसमस्तानां वैशिष्ट्ये बोद्धव्यम् ॥ * ॥
<>“त्रैधिध्यादियमर्थानां प्रत्येकं त्रिविधा मता ॥”
<>अर्थानां वाच्यलक्ष्यव्यङ्ग्यत्वेन त्रिरूपतया सर्व्वा
<>अप्यनन्तरोक्ता व्यञ्जनास्त्रिविधाः । तत्र वाच्या-
<>र्थस्य व्यञ्जना यथा । कालो मधुरित्यादि ॥
<>लक्ष्यार्थस्य यथा । निःशेषच्युतचन्दनमित्यादि ॥
<>व्यङ्ग्यार्थस्य यथा । उअ णिच्चल इत्यादि ॥ * ॥
<>प्रकृतिप्रत्ययादिव्यञ्जनन्तु प्रपञ्चयिष्यते ।
<>“शब्दबोध्यो व्यनक्त्यर्थः शब्दोऽप्यर्थान्तराश्रयः ।
<>एकस्य व्यञ्जकत्वे तदन्यस्य सहकारिता ॥”
<>यतः शब्दो व्यञ्जकत्वेऽर्थान्तरमपेक्ष्यते । अर्थो-
<>ऽपि शब्दं तदेकस्य व्यञ्जकत्वेऽन्यस्य सहकारि-
<>त्वमवश्यमङ्गीकरणीयम् ।
<>“अभिधादित्रयोपाधिवैशिष्ट्यात्त्रिविधो मतः ।
<>शब्दोऽपि वाचकस्तद्वल्लक्षको व्यञ्जकस्तथा ॥”
<>अभिधोपाधिको वाचकः । लक्षणोपाधिको
<>लक्षकः । व्यञ्जनोपाधिको व्यञ्जकः । किञ्च ।
<>“तात्पर्य्याख्यां वृत्तिमाहुः पदार्थान्वयबोधने ।
<>तात्पर्य्यार्थं तदर्थञ्च वाक्यं तद्बोधकं परे ॥”
<>अभिधाया एकैकपदार्थबोधनविरमात् वाक्यार्थ-
<>रूपस्य पदान्वयस्य बोधिका तात्पर्य्या नाम
<>वृत्तिस्तदर्थश्च तात्पर्य्यार्थस्तद्बोधकञ्च वाक्यमित्य-
<>भिहितान्वयवादिनां मतम् । इति साहित्यदर्पणे
<>वाक्यस्वरूपनिरूपणो नाम द्वितीयः परि-
<>च्छेदः ॥
<LEND>
