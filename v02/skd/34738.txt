<L>34738<pc>5-009<k1>शङ्करः<k2>शङ्करः
शङ्करः¦, पुं, (शं कल्याणं करोतीति । शम् +
<>कृ + “शमिधातोः संज्ञायाम् ।” ३ । २ । १४ ।
<>इति अच् ।) शिवः । इत्यमरः ॥ अस्य व्युत्-
<>पत्तिर्यथा, --
<>“सदा ध्यानाच्च भक्तानां पवनं यन्निरामयम् ।
<>भूतनाथत्वमप्यस्मात्तेनाहं शङ्करः स्मृतः ॥”
<>इति स्कन्दपुराणम् ॥
<>अस्य भस्मास्थिधारणकारणं यथा, --
<>“विसृज्य तान् ब्रह्मविष्णुमयान वृषभवाहनः ।
<>आदाय सगणान् सर्व्वान् कामरूपान्तरं ययौ ॥
<>उग्रतारां ततो देवीं गणांश्च प्राह शङ्करः
[Page5-010-a+ 52]
<>उत्सारयन्तु सकलान् इमान् लोकान् गणा
<>द्रुतम् ।
<>उग्रतारे महादेवि त्वञ्चाप्युत्सारय द्रुतम् ॥
<>ततो गणाः कामरूपाद्देवी चाप्यपराजिता ।
<>लोकानुत्सारयामासुः पीठं कर्त्तुं रहस्यकम् ॥
<>उत्सार्य्यमाणे लोके तु चतुर्व्वर्णैर्द्विजातिभिः ।
<>सन्ध्याचलं गतो विप्रो वशिष्ठः कुपितो मुनिः ॥
<>सोऽप्युग्रतारया देव्या उत्सारयितुमीशया ।
<>गणैः सह धृतः प्राह शापं कुर्व्वन् सुदारुणम् ॥
<>यस्मादहं धृतो वामे त्वयोत्सारयितुं मुनिः ।
<>तस्मात्त्वं वाम्यभावेन पूज्या भव समन्त्रिका ॥
<>भर्त्स्यन्ति म्लेच्छवद्यस्माद्गणास्ते मन्दबुद्धयः ।
<>भवन्तु म्लेच्छास्तस्माद्वै भवत्याः कामरूपके ॥
<>महादेवोऽपि यस्मान्मां निःसारयितुमुद्यतः ।
<>तपोधनं मुनिं दान्तं म्ले ञ्चवद्वेदपारगम् ।
<>तस्मात् म्लेच्छप्रियो भूयात् शङ्करश्चास्थिभस्म-
<>धृक् ॥”
<>इति कालिकापुराणे ८३ अध्यायः ॥ * ॥
<>शङ्करगीता देवीपुराणे ७ अध्याये द्रष्टव्या ॥
<>शिवावतारविशेषः । यथा, --
<>“तद्भवान् लोकरक्षार्थमुत्साद्य निखिलान्
<>खलान् ।
<>वर्त्म स्थापयतु श्रौतं जगद्येन मुखं व्रजेत् ॥
<>इत्युक्त्रोपरतान् देवानुवाच गिरिजाप्रियः ।
<>मनोरथं पूरयिष्ये मानुष्यमवलम्ब्य वः ॥
<>दुष्टाचारविनाशाय धर्म्मसंस्थापनाय च ।
<>भाष्यं कुर्व्वन् ब्रह्मसूत्रतात्पर्य्यार्थविनिर्णयम् ॥
<>मोहयन् प्रकृतिद्वैतध्वान्तमध्याह्नभानुभिः ।
<>चतुर्भिः सहितः शिष्यैश्चतुरैर्हरिवद्भुजैः ॥
<>यतीन्द्रः शङ्करो नाम्ना भविष्यामि महीतले ।
<>मद्वत्तथा भवन्तोऽपि मानुषीं तनुमाश्रिताः ॥
<>तं मामनुसरिष्यन्ति सर्व्वे त्रिदिववासिनः ।
<>तदा मनोरथः पूर्णो भवतां स्यान्न संशयः ॥”
<>इति माधवीयसंक्षेपशङ्करजये १ सर्गः ॥ * ॥
<>(अयं हि द्वात्रिंशद्वर्षवयसि भौतिकशरीरं
<>परित्यज्य परब्रह्मणि लीन आसीत् । यथा, तत्रैव ।
<>“एवंप्रकारैः किल कल्मषघ्नैः
<>शिवावतारस्य शुभैश्चरित्रैः ।
<>द्वात्रिंशदस्योज्ज्वलकीर्त्तिराशेः
<>समा व्यतीयुः किल शङ्करस्य ॥”)
<>मङ्गलकारके, त्रि । यथा, --
<>“क्षेमङ्करोऽरिष्टतातिः स्यान्मद्रङ्करशङ्करौ ॥”
<>इति त्रिकाण्डशेषः ॥
<>(यथा च महाभारते । ३ । २२८ । ६ ।
<>“हिरण्यगर्भ भद्रं ते लोकानां शङ्करो भव ॥”)
<LEND>
