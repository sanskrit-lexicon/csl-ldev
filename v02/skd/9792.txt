<L>9792<pc>2-261<k1>क्षेपणं<k2>क्षेपणं
क्षेपणं¦, क्ली, (क्षिप + भावकर्म्मादिषु ल्युट् ।) प्रेर-
<>णम् । तत्पर्य्यायः । क्षिपा २ । इत्यमरः । ३ ।
<>२ । ११ ॥ यापनम् । यथा, --
<>“विधवा यौवनस्था च नारी भवति कर्कशा ।
<>आयुषः क्षेपणार्थन्तु दातव्यं स्त्रीधनं सदा ॥”
<>इति विवादचिन्तामणिधृतहारीतवचनम् ॥
<>प्रस्तरादीनां दूरप्रेरणार्थरज्जुनिर्म्मितशिक्यम् ।
<>फिङ्गा इति भाषा । यथा, श्रीभागवते । ३ । १९ ।
<>“प्रववुर्व्वायवश्चण्डास्तमः पांशवमैरयन् ।
<>दिग्भ्यो निपेतुर्ग्रावाणः क्षेपणैः प्रहिता इव ॥”
<>“पांशुकृततमश्च प्रेरितवन्तः । क्षेपणैर्यन्त्रैः ।”
<>इति तट्टीकायां श्रीधरस्वामी ॥ (परित्यागः ।
<>यथाह मनुः । ४ । ११९ ।
<>“उपाकर्म्मणि चोत्सर्गे त्रिरात्रं क्षेपणं स्मृतम् ॥”
<>“उपाकर्म्मणि उत्सर्गे त्रिरात्रमध्ययनक्षेपणम् ।”
<>इति कुल्लूकभट्टः ॥ मल्लयोद्धणां सहसा भूपा-
<>तनरूपनियुद्धकौशलविशेषः । यथा, महा-
<>भारते । ४ । १२ । २८ ।
<>“क्षेपणैर्मुष्टिभिश्चैव वराहोद्धूतनिस्वनैः ।
<>तलैर्वज्रनिपातैश्च प्रसृष्टाभिस्तथैव च ॥”
<>“क्षेपणं कथ्यते यत्तु स्थानात् प्रच्यवनं हटात् ॥”
<>इति तट्टीकाकृन्नीलकण्ठधृतमल्लशास्त्रम् ॥
<LEND>
