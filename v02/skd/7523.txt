<L>7523<pc>2-112<k1>कालायसं<k2>कालायसं
कालायसं¦, क्ली, (कालञ्च तत् अयश्चेति । “अनो-
श्मायः सरसां जातिसंज्ञयोः” । ५ । ४ । ९४ ।
इति टच् ।) लौहम् । इत्यमरः । २ । ९ । ९८ ।
(यथा, गोः रामायणे । ५ । ४९ । ३२ ।
“ददर्श वीक्षमाणश्च परिघं तोरणाश्रयम् ।
तमादाय महाबाहुः कालायसमयं दृढम्” ॥
अस्य पर्य्याया यथा, --
“लोहोऽस्त्री शस्त्रकं तीक्ष्णंपिण्डं कालायसायसी” ।
अस्य सप्तदोषा यथा, --
“गुरुता दृढतोत्क्लेदः कश्मलं दाहकारिता ।
अश्मदोषः सुदुर्गन्धो दोषाः सप्तायसस्य तु” ॥
इति भावप्रकाशस्य पूर्व्वखण्डे प्रथमे भागे ॥)
<LEND>
