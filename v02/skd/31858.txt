<L>31858<pc>4-327<k1>वातपित्तजशूलं<k2>वातपित्तजशूलं
वातपित्तजशूलं¦, क्ली, (वातपित्ताभ्यां जायते
<>इति । जन् + डः । तच्च तत् शूलञ्चेति ।) शूल-
<>रोगविशेषः । तस्य औषधं यथा, --
<>“मातुलुङ्गस्य निर्यासं गुडाज्येन समन्वितम् ।
<>वातपित्तजशूलानि हन्ति वै पानयोगतः ॥”
<>इति गारुडे १८८ अध्यायः ॥
<>(तथास्यान्या चिकित्सा । यथा, --
<>“दुरालभा पर्पटकञ्च विश्वा
<>पटोलनिम्बाम्बुदतिन्तिडीकम् ।
<>सशर्करं कल्कमिदं प्रयोज्यं
<>सपित्तवातोद्भवशूलशान्त्यै ॥”
<>इति हारीते चिकित्सितस्थानेऽष्टमेऽध्याये ॥)
<LEND>
