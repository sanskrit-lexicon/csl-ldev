<L>3129<pc>1-159<k1>अहितः<k2>अहितः
अहितः¦, त्रि, (न हितः । नञ्समासः ।) शत्रुः ।
इत्यमरः । (यथा रघुवंशे ४ । २८ ॥
“स ययौ प्रथमं प्राचीं तुल्यः प्राचीनवर्हिषा ।
अहिताननिलोद्धुतैस्तर्जयन्निव केतुभिः” ।)
अपथ्यं इति शब्दचन्द्रिका ॥
(“एकान्ताहितानि दहनपचनमारणादिषु प्रवृ-
त्तान्यग्निक्षारविषादीनि ।” इति सुश्रुते ।
प्रतिकूलः । अशुभकरः । यथा वैराग्यशतकं ।
“लोकस्तथाप्यहितमाचरतीति चित्रम्” । ३५ ॥
“परोऽपि हितवान् शत्रुर्बन्धुरप्यहितः परः ।
अहितो देहजो व्याधिर्हितमारण्यमौषधं” ॥ इति
हितोपदेशः । अहिताहारोपयोगिनां पुनः कार-
णतो न सद्यो दोषवान् भवत्यपचारः, नहि
सर्व्वाण्यपथ्यानि तुल्यदोषाणि न च सर्व्वे दोषा-
स्तुल्यबलाः । नच सर्व्वाणि शरीराणि व्याधि-
क्षमत्वे समर्थानि । तदेव ह्यपथ्यं देशकालसंयोग-
वीर्य्यप्रमाणातियोगात् भूयस्तरमपथ्यं सम्पद्यते ॥
स एव दोषः संसृष्टयोर्निर्विरुद्धोपक्रमो गम्भो-
रानुगतः प्राणायतनसमुत्थो मर्म्मोपघाती वा
भूयान् कष्टतमः क्षिप्रकारितमश्च सम्पद्यते
इति चरकः ।
“इह खलु यस्माद्द्रव्याणि स्वभावतः संयोगत-
श्चैकान्तहितान्येकान्ताहितानि हिताहितानि
भवन्ति” । “एकान्ताहितानि दहनपचनमारणा
दिषु प्रवृत्तान्यग्निक्षारविषादीनि ।”
“दुग्धस्यैकान्तहिततां विषस्यैकान्ततोऽहि तं
एवं युक्तरसाद्येषु द्रव्येषु सलिलादिषु ॥
एकान्तहिततां विद्धि वत्स ! सुश्रुत ! नान्यथा” ॥
“विरुद्धान्येवमादीनि रसवीर्य्यविपाकतः ।
तान्येकान्ताहितान्येव शेषं विद्याद्धिताहितं” ॥
इति सुश्रुतः ॥)
<LEND>
