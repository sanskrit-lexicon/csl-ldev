<L>4160<pc>1-211<k1>इन्द्रनीलः<k2>इन्द्रनीलः
इन्द्रनीलः¦, पुं, (इन्द्रवत् नीलः ।) मरकतमणिः ।
इति हेमचन्द्रः ॥ पान्ना इति भाषा । (अस्य
परीक्षा यथा, चिन्तामणिधृतवचनम् ।
“क्षीरमध्ये क्षिपेत् नीरं क्षीरञ्चेत् नीलतां व्रजेत् ।
इन्द्रनीलमितिख्यातं तदाहि रत्नकोविदैः” ॥
“क्वचित् प्रभालेपिभिरिन्द्रनीलै-
र्मुक्तामयी यष्टिरिवानुविद्धा” ॥
इति रघुवंशे । १३ । ५४ । यथा, भावप्रकाशः ॥
अथ इन्द्रनीलगोमेदयोर्नामानि ।
“नीलन्तथेन्द्रनीलञ्च गोमेदः पीतरत्नकम्” ।)
<LEND>
