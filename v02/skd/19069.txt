<L>19069<pc>2-890<k1>निरूहः<k2>निरूहः
निरूहः¦, पुं, (निर् + ऊह शून्ये + घञ् ।) वस्ति-
<>भेदः । यथा, --
<>“वस्तिर्द्विधानुवासाख्यो निरूहश्चेतिसंज्ञितः ।
<>यः स्नेहैर्दीयते स स्यादनुवासननामकः ।
<>कषायक्षीरतैलैर्यो निरूहः स निगद्यते ॥”
<>इति सारकौमुदी ॥
<>अथ निरूहवस्तिकर्म्मविधिः ।
<>आत्रेय उवाच ।
<>“चतुरङ्गुलां वेणुमयीं नाडीं प्रतिलक्षणं कृत्वा
<>तथा वस्तिप्रतिकर्म्म कुर्य्यात् ।
[Page2-890-b+ 52]
<>नातिचोष्णे च काले च न शीते नच भोजिते ।
<>न निद्रादौ न मूत्रार्त्ते विष्ठार्त्ते नच वेदभाक् ॥
<>वस्तिकर्म्मनिरूहञ्च कारयेत्तं निरस्य च ।
<>आदौ मूत्रविष्ठोत्सर्गं कृत्वा गुदं प्रक्षाल्य
<>नातिशिथिलशय्यायां शाययित्वा वामाङ्गे वाम-
<>पादं दक्षिणाङ्गे दक्षिणपादञ्च सङ्कोच्य जङ्घो-
<>परि संस्थाप्य गुदाभ्यन्तरे द्व्यङ्गुलमात्रां नाडीं
<>सुधीः सञ्चारयेत् । ततः शनैः शनैः वस्तिं
<>निष्पीड्य द्बिपलपरिमिततैलेन निरूहं कुर्य्यात् ।
<>निरूहानन्तरं शनैः शनैरुत्तानं शाययित्वोर्ड्घी-
<>कृत्य च पश्चात् सङ्कोच्य पाणिभिः पञ्चवारान्
<>स्फिक्पिण्डान् त्रोटयेत् । ततः स्वस्थं कृत्वा
<>क्षणेनाप्यामाशयं मलस्थानं बोधयति । वस्त्यु-
<>दरवातान् दोषान् निवारयति । पण्डितास्तं
<>वस्तिनिरूहं तद्वस्तिकर्म्म च विदुः ।” इति
<>हारीतोत्तरे सूत्रस्थाने तृतीयोऽध्यायः ॥
<>“नरो विरिक्तस्तु निरूहदानं
<>विवर्ज्जयेत् सप्तदिनान्यवश्यम् ।
<>शुद्धो विरेकेण निरूहदानं
<>तद्ध्यस्य शून्यं विकृषेच्छरीरम् ॥”
<>“विश्वक्स्थितं दोषचयं निरस्य
<>सर्व्वान् विकारान् शमयेन्निरूहः ।
<>देहे निरूहेण विशुद्धमार्गे
<>सस्नेहनं वर्णवलप्रदश्च ॥”
<>इति सिद्धिस्थाने प्रथमेऽध्याये ॥
<>“ससैन्धवक्षौद्रयुतः सतैलो
<>देयो निरूहो बलवर्णकारी ।
<>आनाहपार्श्वामययोनिदोषान्
<>गुल्मानुदावर्त्तरुजञ्च हन्यात् ॥
<>यष्ट्याह्वमूलाष्टपलेन सिद्धं
<>पयः शताह्वाफलपिप्पलीभिः ।
<>युक्तं ससर्पिर्मधुवातरक्तः
<>वैस्वर्य्यवीसर्पहितो निरूहः ॥”
<>इति सिद्धिस्थाने तृतीयेऽध्याये चरकेणोक्तम् ॥)
<>ऊहशून्यः । निश्चितम् । इति मेदिनी । हे,
<>१८ ॥ निग्रहः । तर्कः । इति हेमचन्द्रः ॥
<LEND>
