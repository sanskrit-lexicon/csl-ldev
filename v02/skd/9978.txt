<L>9978<pc>2-273<k1>खड्गः<k2>खड्गः
खड्गः¦, पुं, (खडति भिनत्तीति । खड् + “छापू-
<>खडिभ्यः कित् ।” उणां । १ । १२३ । इति गन् ।)
<>गण्डकः । गण्डार इति भाषा ॥ (यथा, मनुः ।
<>३ । २७२ ।
<>“कालशाकं महाशल्काः खड्गलोहामिषं मधु ।
<>आनन्त्यायैव कल्पन्ते मुन्यन्नानि च सर्व्वशः ॥”
<>“खड्गो गण्डकः लोहो लोहितवर्णश्छाग एव ।”
<>इति कुल्लूकभट्टः ॥) गण्डकशृङ्गम् । खाग इति
<>भाषा । बुद्धभेदः । इति मेदिनी ॥ चोरकनाम-
<>गन्धद्रव्यम् । इति राजनिर्घण्टः ॥ अस्त्रविशेषः ।
<>खाँडा तरवाल इत्यादि भाषा ॥ (यथा, महा-
<>भारते । ४ । ४१ । २५ ।
<>“यस्त्वयं विपुलः खड्गो गव्ये कोषे समर्पितः ।
<>सहदेवस्य विद्ध्येनं सर्व्वभारसहं दृढम् ॥”)
<>तत्पर्य्यायः । निस्त्रिंशः २ चन्द्रहासः ३ असिः ४
<>रिष्टिः ५ कौक्षेयकः ६ मण्डलाग्रः ७ करबालः ८
<>कृपाणः ९ । इत्यमरः । २ । ८ । ८९ ॥ ऋष्टिः १० कर-
<>पालः ११ । इति तट्टीका ॥ विशसनः १२
<>तीक्ष्णधारः १३ दुरासदः १४ श्रीगर्भः १५ विजयः १६
<>धर्म्मपालः १७ कौक्षेयः १८ तरवारिः १९
<>तवराजः २० कृपाणकः २१ कृपाणी २२
<>शस्त्रः २३ । इति शब्दरत्नावली ॥ * ॥ तस्योत्-
<>पत्तिर्ब्रह्मणो यज्ञाग्नौ यथा, --
<>“विकीर्य्याग्निं तथाभूतमुत्थितं श्रूयते तदा ।
<>नीलोत्पलसवर्णाभं तीक्ष्णदंष्ट्रं कृशोदरम् ॥
<>प्रांशुं सुदुर्द्ध्वर्षतरं तथैव ह्यमितौजसम् ।
<>ततस्तद्रूपमुत्सृज्य बभौ निस्त्रिंश एव सः ॥
<>विमलस्तीक्ष्णधारश्च कालान्तक इवोद्यतः ।
<>ततः स शितिकण्ठाय रुद्रायर्षभकेतवे ॥
<>ब्रह्मा ददावसिं तीक्ष्णमधर्म्मप्रतिवारणम् ।
<>ततः स भगवान् रुद्रो दानवक्षतजोक्षितम् ॥
<>असिं धर्म्मस्य गोप्तारं ददौ सत्कृत्य विष्णवे ।
<>विष्णुर्मरीचये स महर्षिभ्यः ते इन्द्राय स लोक-
<>पालेभ्यः ते मनवे सूर्य्यपुत्त्राय स क्षुपाय स
<>इक्ष्वाकवे स पुरूरवसे स आयवे स नहुषाय स
<>ययातये स पूरवे स अमूर्त्तरयसे स भूमिशयाय
<>सभरताय स ऐडविडाय स धुन्धुमाराय स
<>काम्बोजाय स मुचुकुन्दाय स मरुत्ताय स रैव-
<>ताय स यौवनाश्वाय स रघवे स हरिणाश्वाय
<>स शुनकाय स उशीनराय स भोजाय स शिवये
<>स प्रतर्द्दनाय स अष्टकाय स ऋषदश्वाय स भर-
<>द्वाजाय स द्रोणाय स कृपाय स पाण्डवेभ्यो
<>दत्तवान् ॥ * ॥ अथ खड्गविषयकत्रयोदश-
<>विधसञ्चरणं यथा, महाभारते ।
<>“मण्डलाकारतः खड्गभ्रामणं भ्रान्तमुच्यते ।
<>तदेव बाहुमुद्यम्य कृतमुद्भ्रान्तमीरितम् ॥
<>भ्रामणं स्वस्य परितः खड्गस्याविद्धमुच्यते ।
<>परप्रयुक्तशस्त्रस्य वारणार्थमिदं त्रयम् ॥
<>णत्रोराक्रमणार्थाय गमनन्त्वाप्लुतं मतम् ।
[Page2-273-c+ 52]
<>खड्गस्याग्रेण तद्देहस्पर्शनं प्रसृतं मतम् ॥
<>वञ्चयित्वा रिपौ शस्त्रपातनं गदितं स्मृतम् ।
<>परिवृत्यं भवेत् शत्रोर्वामदक्षिणतो गतिः ॥
<>पश्चात् पदापसरणं निवृत्यं संप्रचक्षते ।
<>अन्योऽन्यताडनं प्राहुः सम्पातमुभयोरपि ॥
<>आधिक्यमात्मनो यत् तत् समुदीर्णमुदीरितम् ।
<>अङ्गप्रत्यङ्गदेशेषु भ्रामणं भारतं स्मृतम् ॥
<>विचित्रखड्गसञ्चारदर्शनं कौशिकं स्मृतम् ।
<>निलीय चर्म्मणि क्षेपो यदसेः सात्वतं हि तत् ॥”
<>तस्य परीक्षा तरवारिशब्दे द्रष्टव्या ॥ (अस्य
<>लक्षणादिकं यथा, बृहत्संहितायां ५० अध्याये ।
<>“अङ्गलशतार्धमुत्तम ऊनः स्यात्पञ्चविंशतिं खड्गः ।
<>अङ्गलमानाज्ज्ञेयो व्रणोऽशुभो विषमपर्वस्थः ॥
<>श्रीवृक्षवर्धमानातपत्रशिवलिङ्गकुण्डलाब्जानाम् ।
<>सदृशा व्रणाः प्रशस्ता ध्वजायुधस्वस्तिकानाञ्च ॥
<>कृकलासकाककङ्कक्रव्यादकबन्धवृश्चिकाकृतयः ।
<>खड्गे व्रणा न शुभदा वंशानुगाः प्रभूताश्च ॥
<>स्फुटितो ह्रस्वः कुण्ठो वंशच्छिन्नो न दृङ्मनो-
<>ऽनुगतः ।
<>अस्वन इति त्तानिष्टः प्रोक्तविपर्यस्त इष्टफलः ॥
<>क्वणितं मरणायोक्तं पराजयाय प्रवर्त्तनं कोशात् ।
<>स्वयमुद्गीर्णे युद्धं ज्वलिते विजयो भवति खड्गे ॥
<>नाकारणं विवृणुयान्न विघट्टयेच्च
<>पश्येन्न तत्र वदनं न वदेच्च मूल्यम् ।
<>देशं न चास्य कथयेत् प्रतिमानयेच्च
<>नैव स्पृशेन्नृपतिरप्रयतोऽसियष्टिम् ॥
<>गोजिह्वासंस्थानो नीलोत्पलवंशपत्रसदृशश्च ।
<>करवीरपत्रशूलाग्रमण्डलाग्राः प्रशस्ताः स्युः ॥
<>निष्पन्नो न च्छेद्यो निकषैः कार्य्यः प्रमाणयुक्तः सः ।
<>मूले म्रियते स्वामी जननी तस्याग्रतश्छिन्ने ॥
<>यस्मिन् त्सरुप्रदेशे व्रणो भवेत्तद्वदेव खड् गस्य ।
<>वनितानामिव तिलको गुह्ये वाच्यो मुखे दृष्ट्वा ॥
<>अथषा स्पशति यदङ्गं प्रष्टा निस्त्रिंशभृत्तद-
<>वधाय्यं ।
<>कोशस्थस्यादेश्यो व्रणोऽस्ति शास्त्रं विदित्वेदम् ॥
<>शिरसि स्पृष्टे प्रथमेऽङ्गुले द्वितीये ललाटसंस्पर्शे ।
<>भ्रूमध्ये च तृतीये नेत्रे स्पृष्टे चतुर्थे च ॥
<>नासोष्ठकपोलहनुश्रवणग्रीवांसकेषु पञ्चाद्याः ।
<>उरसि द्वादशसंस्थस्त्रयोदशे कक्षयोर्ज्ञेयः ॥
<>स्तनहृदयोदरकुक्षीनाभीषु चतुर्द्दशादयो ज्ञेयाः ।
<>नाभीमूले कट्यां गुह्ये चैकोनविंशतितः ॥
<>ऊर्वोर्द्वाविंशे स्याद् ऊर्वोर्मध्ये व्रणस्त्रयोविंशे ।
<>जानुनि च चतुर्विंशे जङ्घायां पञ्चविंशे च ॥
<>जङ्घामध्ये गुल्फे पार्ष्ण्यां पादे तदङ्गलीष्वपि च ।
<>षड् विंशतिकाद्यावत्त्रिंशदिति मतेन गर्गस्य ॥
<>पुत्त्रमरणं धनाप्तिर्धनहानिः सम्पदश्च बन्धश्च ।
<>एकाद्यङ्गुलसंस्थैर्व्रणैः फलं निर्द्दिशेत् क्रमशः ॥
<>सुतलाभः कलहो हस्तिलब्धयः पुत्त्रमरण-
<>धनलाभौ ।
<>क्रमशो विनाशवनिताप्तिचित्तदुःखानि षट्प्रभृति ॥
<>लब्धिर्हानिस्त्रीलब्धयो वधो वृद्धिमरणपरितोषाः ।
<>ज्ञेयाश्चतुर्द्दशादिषु धनहानिश्चैकविंशे स्मात् ॥
[Page2-274-a+ 52]
<>वित्ताप्तिरनिर्वाणं धनागमो मृत्युसम्पदोऽस्वत्वम् ।
<>ऐश्वर्य्यमृत्युराज्यानि च क्रमात्त्रिंशदिति यावत् ॥
<>परतो न विशेषफलं विषमसमस्थास्तु पाप-
<>शुभफलदाः ।
<>कैश्चिदफलाः प्रदिष्टास्त्रिंशत्परतोऽग्रमितियावत् ॥
<>करवीरोत्पलगजमदघृतकुङ्कुमकुन्दचम्पकसगन्धः ।
<>शुभदोऽनिष्टो गोमूत्रपङ्कमेदःसदृशगन्धः ॥
<>कूर्म्मवसासृक्क्षारोपमश्च भयदुःखदो भवति गन्धः ।
<>वैदूर्यकनकविद्युत्प्रभो जयारोग्यवृद्धिकरः ॥
<>इदमौशनसं त्त शस्त्रपानं
<>रुधिरेण श्रियमिच्छतः प्रदीप्ताम् ।
<>हविषा गुणवत्सुताभिलिप्सोः
<>सलिलेनाक्षयमिच्छतश्च वित्तम् ॥
<>वडवोष्ट्रकरेणुदुग्धपानं
<>यदि पापेन समीहतेऽर्थसिद्धिम् ।
<>झषपित्तमृगाश्ववस्तदुग्धैः
<>करिहस्तच्छिदये सतालगर्भैः ॥
<>आर्कं पयो हुडुविषाणमषीसमेतं
<>पारावताखुशकृता च युतं प्रलेपः ।
<>शस्त्रस्य तैलमथितस्य ततोऽस्य पानं
<>पश्चाच्छितस्य न शिलासु भवेद्विघातः ॥
<>क्षारे कदल्या मथितेन युक्ते
<>दिनोषिते पायितमायसं यत् ।
<>सम्यक् छितं चाश्मनि नैति भङ्गं
<>न चान्यलोहेष्वपि तस्य कौण्ठ्यम् ॥”)
<LEND>
