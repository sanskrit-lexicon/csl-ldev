<L>34123<pc>4-506<k1>वेषः<k2>वेषः
वेषः¦, पुं, वेवेष्टि व्याप्नोति अङ्गं वेषः पचादित्वादन्
<>मूर्द्धन्यान्तः । विशन्ति नयनमनांस्यत्रेत्याधारे
<>घञि वेशस्तालव्यान्तश्च । इति भरतः ॥ नेप-
<>थ्यम् । (यथा, मनुः । ८ । २ ।
<>“विनीतवेषाभरणः पश्येत्कार्य्याणि कार्य्यि-
<>णाम् ॥”)
<>वेश्याजनाश्रयः । “द्वे दारिकाणां निवासस्थाने ।
<>विशति यूनां मनः कामुको वा वेशः शौ विश
<>प्रवेशे घञ् ।
<>‘नेपथ्ये गृहमात्रे च वेशो वेश्यागृहेऽपि च ।’
<>इति तालव्यान्ते रभसः ॥
<>‘गृहमात्रे गणिकायाः सद्मनि वेशो भवेत्तु
<>तालव्यः ।
<>तालव्यो मूर्द्धन्योऽलङ्करणे कथित आचार्य्यैः ॥’
<>इत्युष्मविवेकः ।
<>वेविषति व्याप्नुवन्ति जनमनांसीति धञि वेषो
<>मूर्द्धन्यान्तोऽपि इत्येके तत्तु न हृद्यं मूर्द्धन्यान्तेषु
<>सर्व्वत्र कोषादावनुपात्तत्वादिति मुकुटः ।” इति
<>च भरतः ॥ (संस्थानविशेषः । यथा, रामा-
<>यणे । १ । १७ । १९ ।
<>“यस्य देवस्य यद्रूपं वेषो यश्च पराक्रमः ॥”
<>“वेषः संस्थानविशेषः ।” इति तट्टिका ॥ * ॥
<>वेवेष्टि व्याप्नोति कर्त्तॄनिति । पचाद्यच् । कर्म्म ।
<>इति निघण्टः । २ । १ ॥ * ॥ विष व्याप्तौ +
<>घञ् । व्याप्तिः । यथा, वाजसनेयसंहितायाम्
<>१ । ६ ।
<>“कर्म्मणे वां वेषाय वाम् ।”
<>“वेषायच । विषॢ व्याप्तौ । घञ् वेषो व्याप्तिः ।
<>सूचितकर्म्मसु व्याप्त्यर्थं च वां युवामह-
<>माददे ।” इति तद्भाष्ये महीधरः ॥)
<LEND>
