<L>13471<pc>2-526<k1>जलोदरं<k2>जलोदरं
जलोदरं¦, क्ली, (जलप्रधानं उदरं यस्मात् ।)
<>जठरामयः । तस्य निदानादि यथा, --
<>“यः स्नेहपीतोऽप्यनुवासितो वा
<>वान्तो विरिक्तोऽप्यथवा निरूढः ।
<>पिबेज्जलं शीतलमाशु तस्य
<>स्रोतांसि दुष्यन्ति हि तद्बहानि ॥
<>स्नेहोपलिप्तेष्वथवापि तेषु
<>दकोदरं पूर्व्ववदभ्युपैति ।
<>स्निग्धं महत्तत् परिवृत्तनाभि-
<>समाततं पूर्णमिवाम्बुना च ॥
<>यथा दृतिः क्षुभ्यति कम्पते च
<>शब्दायते चापि दकोदरन्तत् ॥
<>जन्मनैवोदरं सर्व्वं प्रायः कृच्छ्रतमं मतम् ।
<>बलिनस्तदजाताम्बु यत्नसाध्यं नवोत्थितम् ॥”
<>इति माधवकरः ॥
<>(अस्य सकारणलक्षणचिकित्सितं यथा,
<>हारीते चिकित्सितस्थाने २७ अध्याये ।
<>आत्रेय उवाच ।
<>“विषमाशनोपवेशात् पीततोयादथापि वा ।
<>श्रमाध्वश्वासनिष्क्रान्तादतिव्यायामतोऽपि वा ॥
[Page2-526-c+ 52]
<>पीतन्तूदरमेवञ्च तस्माज्जातं जलोदरम् ।
<>उदरं सजलं यस्य सघोषमतिवर्द्धितम् ॥
<>श्वयथुः पादयोः शोथो जलोदरस्य लक्षणम् ।
<>विरेकं वमनं कुर्य्यात् पाचनानि च कारयेत् ॥
<>क्षारयोगश्च वटकस्तेन तदुपशाम्यति ।
<>तस्मान्नाभेर्वलीभागे वज्जयित्वाङ्गुलद्बयम् ॥
<>जलनाडीञ्चानुमन्य कुशपत्रेण वेष्टयेत् ।
<>एरण्डजलनालञ्च तत्र सञ्चारयेद्बुधः ॥
<>अन्तर्गतं जलं स्राव्यं ततः सन्धारयेद्द्रुतम् ।
<>यदा न धरते तच्च तदा दाहः प्रशस्यते ॥
<>कणा कल्कं परिस्राव्य घृतं देयं चतुर्गुणम् ।
<>शुण्ठी विषा समं पाच्यं पानमालेपनं हितम् ॥
<>शस्त्रकर्म्म भिषक् श्रेष्ठो विज्ञातेनैव कारयेत् ।
<>दुष्करं शस्त्रकर्म्मैव न कुर्य्यत् यत्र तत्र तु ॥
<>अक्रियायां ध्रुवो मृत्युः क्रियायां संशयो भवेत् ।
<>तस्मादवश्यकर्त्तव्यमीश्वरं साक्षिकारिणा ॥” * ॥)
<LEND>
