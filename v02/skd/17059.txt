<L>17059<pc>2-749<k1>देहः<k2>देहः
देहः¦, पुं क्ली, (देग्धि प्रतिदिनम् । दिह् वृद्धौ +
<>अच् ।) शरीरम् । इत्यमरः । २ । ६ । ७१ ।
<>न्यायमते पृथिव्या देहं योनिजम् अयोनिजञ्च ।
<>योनिजं जरायुजमण्डजञ्च । अयोनिजं स्वेदजो-
<>द्भिदादिकम् । नारकिणां शरीरमप्ययोनिजम् ।
<>जलीयं देहमयोनिजं वरुणलोके प्रसिद्धम् ।
<>तैजसं देहमयोनिजं सूर्य्यलोके प्रसिद्धम् । वायो-
<>र्देहमयोनिजं तदेव पिशाचादीनाम् । इति
<>सिद्धान्तमुक्तावली ॥ * ॥
<>अथ नरकभोगदेहविवरणम् । तत्र यमं प्रति
<>सावित्रीप्रश्नः ।
<>“स्वदेहे भस्मसाद्भूते यान्ति लोकान्तरं नराः ।
<>केन देहेन वा भोगं भुञ्जते च शुभाशुभम् ॥
<>सुचिरं क्लेशभोगेन कथं देहो विनश्यति ।
<>देहो वा किंविधो ब्रह्मन् ! तन्मे व्याख्यातुमर्हसि ॥”
<>यमस्योत्तरम् ।
<>“शृणु देहविवरणं कथयामि यथागमम् ।
<>पृथिवी वायुराकाशस्तेजस्तोयमिति स्फुटम् ॥
<>देहिनां देहबीजञ्च स्रष्टुः सृष्टिविधौ परम् ।
<>पृथिव्यादिपञ्चभूतैर्यो देहो निर्म्मितो भवेत् ॥
<>स कृत्रिमो नश्वरश्च भस्मसाच्च भवेदिह ॥
<>वृद्धाङ्गुष्ठप्रमाणञ्च यो जीवपुरुषः कृतः ।
<>बिभर्त्ति सूक्ष्मदेहन्तं तद्रूपं भोगहेतवे ॥
<>स देहो न भवेद्भस्म ज्वलदग्नौ यमालये ।
<>जले न नष्ठो देही वा प्रहारे सुचिरे कृते ॥
<>न शस्त्रे च न चास्त्रे च न तीक्ष्णकण्टके तथा ।
<>तप्तद्रवे तप्तलौहे तप्तपाषाण एव च ॥
<>प्रतप्तप्रतिमाश्लेषेऽप्यत्यूर्द्ध्वपतनेऽपि च ।
<>न च दग्धो न भग्नश्च भुङ्क्त सन्तापमेव च ॥
<>कथितं देहवृत्तान्तकारणञ्च यथागमम् ॥”
<>इति ब्रह्मवैवर्त्तपुराणम् ॥
<>ईश्वरदेहस्य प्रमाणं यथा, --
<>“यन्मे गुह्यतमं देहं सर्व्वगं तत्त्वदर्शिनः ।
<>प्रविष्टा मम सायुज्यं लभन्ते योगिनोऽव्ययम् ॥”
<>इति कूर्म्मपुराणम् ॥
<LEND>
