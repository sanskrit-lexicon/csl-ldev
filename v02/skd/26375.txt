<L>26375<pc>3-640<k1>मरुवः<k2>मरुवः
मरुवः¦, पुं, (मरुं निर्ज्जलदेशं वाति प्राप्नोतीति ।
<>वा + कः ।) वृक्षविशेषः । मरुया इति नाग-
<>दाना इति च भाषा ॥ तत्पर्य्यायः । खरपत्रः
<>२ गन्धपत्रः ३ फणिज्झकः ४ बहुवीर्य्यः ५
<>शीतलकः ६ सुराह्वः ७ समीरणः ८ जम्बीरः
<>९ प्रस्थकुसुमः १० मरुवकः ११ आजन्मसुरभि-
<>पत्रः १२ मरिचः १३ । अस्य गुणाः । कटुत्वम् ।
<>तिक्तत्वम् । उष्णत्वम् । कृमिकुष्ठविड्बन्धाध्मान-
<>शूलमान्द्यत्वग्दोषनाशित्वञ्च । इति राज-
<>निर्घण्टः ॥ अपि च ।
<>“मरुत्तको मरुवको मरुन्मरुरपि स्मृतः ।
<>फणी फणिज्झकश्चापि प्रस्थपुष्पः समीरणः ॥
<>मरुदग्निप्रदो हृद्यस्तिक्तोष्णः पित्तलो लघुः ।
<>बृश्चिकादिविषश्लेष्मवातकुष्ठकृमिप्रणुत् ।
<>कटुपाकरसो रुच्यस्तिक्तो रूक्षः सुगन्धिकः ॥”
<>इति भावप्रकाशः ॥
<LEND>
