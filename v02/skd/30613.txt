<L>30613<pc>4-234<k1>लोभः<k2>लोभः
लोभः¦, पुं, (लुभ् + घञ् ।) आकाङ्क्षा । पर-
<>द्रव्याभिलाषः । तत्पर्य्यायः । तृष्णा २ लिप्सा ३
<>वशः ४ स्पृहा ५ काङ्क्षा ६ शंसा ७ गर्द्धः ८
<>वाञ्छा ९ इच्छा १० तृट् ११ मनोरथः १२
<>कामः १३ अभिलाषः १४ । इति हेमचन्द्रः ॥ * ॥
<>तस्य लक्षणं यथा, --
<>“परवित्तादिकं दृष्ट्वा नेतुं यो हृदि जायते ।
<>अभिलाषो द्विजश्रेष्ठ स लोभः परिकीर्त्तितः ॥”
<>इति पाद्मे क्रियायोगसारे १६ अध्यायः ॥ * ॥
<>स च ब्रह्मणोऽधराज्जातः । यथा, --
<>“भ्रूमध्यादभवत् क्रोधो लोभश्चाधरसम्भवः ।”
<>इति मात्स्ये सुखोत्पत्तिर्नाम ३ अध्यायः ॥ * ॥
<>स तु नाशकारणं यथा, --
<>“लोभप्रमादविश्वासैः पुरुषो नश्यते त्रिभिः ।
<>तस्माल्लोभो न कर्त्तव्यः प्रमादो न न विश्वसेत् ॥”
<>इति गारुडे नीतिसारे ११५ अध्यायः ॥
<>अपि च ।
<>“त्रिविधं नरकस्येदं द्वारं नाशनमात्मनः ।
<>कामः क्रोधस्तथा लोभस्तस्मादेतत्त्रयं त्यजेत् ॥”
<>इति श्रीभगवद्गीतायाम् १६ अध्यायः ॥
<>(लोभनिन्दाविषयकश्लोकानि यथा, --
<>“लोभः प्रतिष्ठा पापस्य प्रसूतिर्लोभ एव च ।
<>द्वेषक्रोधादिजनको लोभः पापस्य कारणम् ॥
<>लोभात् क्रोधः प्रभवति लोभात्कामः प्रजायते ।
<>लोभान्मोहश्च नाशश्च लोभः पापस्य कार-
<>णम् ॥
<>लोभात् क्रोधः प्रभवति क्रोधाद्द्रोहः प्रवत्तते ।
<>द्रोहेण नरकं याति शास्त्रज्ञोऽपि विचक्षणः ॥
<>मातरं पितरं पुत्त्रं भ्रातरं वा सुहृत्तमम् ।
<>लोभाविष्टो नरो हन्ति स्वामिनं वा सहो-
<>दरम् ॥
<>लोभेन बुद्धिश्चलति लोभो जनयते तृषाम् ।
<>तृषार्तो दुःखमाप्नोति परत्रेह च मानवः ॥
<>लोभाविष्टो नरो वित्तं वीक्षते न स चापदम् ।
<>दुग्धं पश्यति भार्ज्जारो यथा न लगुडा-
<>हतिम् ॥
<>प्रायेण धनिनामेव धनलोभो निरन्तम् ।
[Page4-234-b+ 52]
<>पश्य कोटिद्वयोपेतं लक्षाय प्रणतं धनुः ॥
<>नात्यर्थमर्थार्थितया लुब्धमुद्वेजयेज्जनम् ।
<>अब्धिर्दत्त्वाश्वरत्नं स्त्रीर्मथ्यमानोऽसृजद्विषम् ॥
<>लोभः सदा विचिन्त्यो लुब्धेभ्यः सर्व्वतो भयं
<>दृष्टम् ।
<>कार्य्याकार्य्यविचारो लोभविमूढस्य नास्त्येव ॥
<>सत्यप्रशमतपोभिः शस्त्रधनैः शास्त्रवेदि-
<>भिर्विजितः ।
<>लोभो वत प्रविष्टः कुटिलं हृदयं किराती-
<>नाम् ॥
<>स्नेहोपपन्न इति पूर्णदशाविशेष-
<>शाली स्वमात्मनि वसुप्रकरं निधाय ।
<>लब्धोदये तमथ गृह्णति पद्मबन्धौ
<>दीपा भवन्ति कलुषा बलवान् हि लोभः ॥
<>यद्दुर्गामटवीमटन्ति विकटं क्रामन्ति देशान्तरं
<>गाहन्ते गहनं समुद्रमथनक्लेशं कृषिं कुर्व्वते ।
<>सेवन्ते कृपणं पतिं गजघटासङ्घट्टदुःसञ्चरं
<>सर्पन्ति प्रधनं धनान्धितधियस्तल्लोभविस्फू-
<>र्ज्जितम् ॥” * ॥)
<LEND>
