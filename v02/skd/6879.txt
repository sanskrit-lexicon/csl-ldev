<L>6879<pc>2-063<k1>कलियुगं<k2>कलियुगं
कलियुगं¦, क्ली, (कलिरेव युगम् । अग्नेः शिखा राहोः
<>शिर इति वत् कलेर्युगं वा ।) चतुर्थयगम् । (यथा
<>मनुः १ । ८५ ।
<>“अन्ये कृतयुगे धर्म्मा स्त्रेतायां द्वापरे परे ।
<>अन्ये कलियुगे नॄणां युगह्रासानुरूपतः” ॥)
<>तस्योत्पत्त्यादि यथा । माघीपूर्णिमायां शुक्रवारे
<>कलियुगोत्पत्तिः । तत्र अवतारः कल्किः । पुण्य-
<>मेकपादम् ॥ पापं त्रिपादम् । गङ्गा तीर्थम् ।
<>ब्राह्मणो निरग्निः । अन्नगताः प्राणाः । सार्द्ध-
<>त्रिहस्तपरिमितो मनुष्यदेहः । अष्टाधिकशत-
<>वर्षं परमायुः । भोजनपात्रस्य नियमो नास्ति ।
<>इति कलियुगस्य लक्षणम् ॥ कलियुगाब्दाः
<>४३२००० । आदौ कलिराजा धर्म्मपुत्त्रो युधि-
<>ष्ठिरः । हरिश्चन्द्रः मुनिश्चन्द्रः तेजशेखरः विक्र-
<>मादित्यः विक्रमसेनः लाउसेनः बल्लालसेनः देव-
<>पालः भूपालः महीपालः । एते राजचक्रवर्त्तिनः ॥
<>तन्माहात्म्यं यथा, --
<>‘धर्म्मः सङ्कुचितस्तपो विरहितं सत्यञ्च दूरंगतम् ।
<>लोकाधर्म्महता द्विजाश्चलुभिता नारीवशा मानवाः’ ॥
<>तत्र तारकब्रह्मनाम ।
<>“हरे कृष्ण हरे कृष्ण कृष्ण कृष्ण हरे हरे ।
<>हरे राम हरे राम राम राम हरे हरे” ॥
<>इति केचित् ॥
<LEND>
