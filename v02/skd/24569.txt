<L>24569<pc>3-462<k1>भक्तः<k2>भक्तः
भक्तः¦, त्रि, (भजते स्मेति । भजसेवायां + क्तः ।)
<>तत्परः । इति हेमचन्द्रः ॥ (यथा, महा-
<>भारते । १ । १७३ । १४ ।
<>“न त्वां दृष्ट्वा पुनरन्यां द्रष्टुं कल्याणि ! रोचये ।
<>प्रसीद वशगोऽहन्ते भक्तं मां भज भाविनि ! ॥”
<>पूज्यविषयकानुरागो भक्तिस्तद्वांश्च ।) अथ
<>श्रीभगवद्भक्तलक्षणानि । लिङ्गपुराणे ।
<>“व्रतकर्म्मगुणज्ञानभोगजन्मादिमत्स्वपि ।
<>शैवेष्वपि च कृष्णस्य भक्ताः सन्ति तथा तथा ॥
<>श्रीभागवते एकादशस्कन्धे । उत्तमभक्ता यथा,
<>“ज्ञात्वाज्ञात्वाथ ये वै मां यावान् यश्चास्मि
<>यादृशः ।
<>भजन्त्यनेन भावेन ते मे भक्ततमा मताः ॥”
<>मध्यमभक्तो यथा, --
<>“ईश्वरे तदधीने वा वालिशेषु द्बिषत्सु च ।
<>प्रेममैत्रीकृपोपेक्षा यः करोति स मध्यमः ॥”
<>प्राकृतभक्तो यथा, --
<>“अर्च्चायामेव हरये पूजां यः श्रद्धयेहते ।
<>न तद्भक्तेषु चान्येषु स भक्तः प्राकृतः स्मृतः ॥”
<>इति श्रीहरिभक्तिविलासः ॥
<>अपि च ।
<>“भक्तानां लक्षणं ब्रूहि भक्तानुग्रहकातर ! ।
<>येषां स्पर्शनसन्दर्शात् सद्यः पूतो नराधमः ॥
<>हरिभक्तिविहीनाश्च महाहङ्कारसंयुताः ।
<>स्वप्रशंसारता धूर्त्ताः शठाश्च साधुनिन्दकाः ॥
<>पुनन्ति सर्व्वतीर्थानि येषां स्नानावगाहनात् ।
<>येषाञ्च पादरजसा पूता पादोदकान्मही ॥
<>येषां सन्दर्शनं स्पर्शं देवा वाञ्छन्ति भारते ।
<>सर्व्वेषां परमो लाभो वैष्णवानां समागमः ॥
<>न ह्यग्नयानि तीर्थानि न देवा मृच्छिलामयाः ।
<>ते पुनन्त्युरुकालेन विष्णुभक्तः क्षणादहो ! ॥
<>सौतिरुवाच ।
<>महालक्ष्मीवचः श्रुत्वा लक्ष्मीकान्तश्च सस्मितः ।
<>निगूढतत्त्वं कथितुमृषिश्रेष्ठोपचक्रमे ॥
<>श्रीनारायण उवाच ।
<>भक्तानां लक्षणं लक्ष्मि ! गूढं श्रुतिपुराणयोः ।
<>पुण्यस्वरूपं पापघ्नं सुखदं भक्तिमुक्तिदम् ।
<>सारभूतं गोपनीयं न वक्तव्यं खलेषु च ॥
[Page3-462-c+ 52]
<>गुरुवक्त्राद्विष्णुमन्त्रो यस्य कर्णे प्रविश्यति ।
<>वेदान्तवेदवेदाङ्गास्तं पवित्रं वदन्ति हि ॥
<>पुरुषाणां शतं प्रूर्ब्बं पूतं तज्जन्ममात्रतः ।
<>स्वर्गस्थं नरकस्थं वा मुक्तिमाप्नोति तत्क्षणात् ॥
<>यैः कैश्चिद्यत्र वा जन्म लब्धं येषु च जन्तुषु ।
<>जीवन्मुक्तास्ते च पूता यान्ति काले हरेः पदम् ॥
<>मद्भक्तियुक्तो मत्पूजानियुक्तो मद्गुणान्वितः ।
<>मदगुणश्लाघनीयश्च मन्निविष्टश्च सन्ततम् ॥
<>सगद्गदः साश्रुनेत्रः स्वात्मविश्रुत एव च ।
<>न वाञ्छन्ति सुखं मुक्तिं सालोक्यादिचतुष्टयीम् ॥
<>ब्रह्मत्वममरत्वं वा तद्वाञ्छा मम सेवने ।
<>इन्द्रत्वञ्च मनुत्वञ्च देवत्वञ्च सुदुर्लभम् ॥
<>स्वर्गराज्यादिभोगञ्च स्वप्ने च नहि वाञ्छति ।
<>ब्रह्माण्डानि विनश्यन्ति देवा ब्रह्मादयस्तथा ।
<>कल्याणभक्तियुक्तश्च मद्भक्तो न प्रणश्यति ।
<>भ्रमन्ति भारते भक्ता लब्ध्वा जन्म सुदुर्लभम् ॥
<>तेऽपि यान्ति महीं पूत्वा नवं तीथ ममालयम् ॥”
<>इति ब्रह्मवैवर्त्ते प्रकृतिखण्डे ५ अध्यायः ॥
<>अपि च ।
<>“रतिः कृष्णकथयाञ्च यस्याश्रुपुलकोद्गमः ।
<>मनो निमग्नं यस्यैव स भक्तः कथिता बुधैः ॥
<>पुत्त्रदारादिकं सर्व्वं जानाति श्रीहरेरपि ।
<>आत्मना मनसा वाचा स भक्तः कथितो बुधैः ॥
<>दयास्ति सर्व्वभूतेषु सर्व्वं कृष्णमयं जगत् ।
<>यो जानाति महाज्ञानी स भक्तो वैष्णवोत्तमः ॥
<>इति ब्रह्मवैवर्त्ते श्रीकृष्णजन्मखण्डे १ अध्यायः ॥
<>भगवद्भक्ता यथा, तत्रैव ३ अध्याये ।
<>मद्भक्ताश्चैव निःशङ्का कर्म्मनिर्मूलकारकाः ।
<>नाहं शक्तश्च भक्तानां संहारे नित्यदेहिनाम् ॥
<>भक्ता ममानुगा नित्यं मत्पादानततत्पराः ।
<>अहं भक्तान्तिके नित्यं तेषां रक्षणहेतवे ॥
<>सर्व्वे नश्यन्ति ब्रह्माण्डे प्रभवन्ति पुनः पुनः ।
<>न भे भक्ताः प्रणश्यन्ति निःशङ्काश्च निरापदः ॥
<>हरिभक्तिमाहात्म्यं यथा, --
<>द्विजानां हरिभक्तानां प्रभावो दुर्लभः श्रुतौ ।
<>येषां पादाब्जरजसा सद्यः पूता वसुन्धरा ॥
<>तेषाञ्च पादचिह्नं यत्तीर्थं तत् परिकीर्त्तितम् ।
<>तेषाञ्च स्पर्शमात्रेण तीर्थपापं प्रणश्यति ॥
<>आलिङ्गनात् सदालापात्तेषामुच्छिष्टभोजनात् ।
<>दर्शनात् स्पर्शनाच्चैव सर्व्वपापात् प्रमुच्यते ॥
<>भ्रमणे सर्व्वतीर्थानां यत् पुण्यं स्रानतो भवेत् ।
<>हरिदासस्य विप्रस्य तत् पुण्यं दर्शनाल्लभेत् ॥
<>इति तत्रैव २१ अध्यायः ॥
<>त्रिविधभक्तलक्षणं यथा, --
<>भक्तानां त्रिविधानाञ्च लक्षणं श्रूयतामिति ।
<>तृणशय्यारतो भक्तो मन्नामगुणकीर्त्तिषु ॥
<>मनो निवेशयेत्त्यक्त्वा संसारसुखकारणम् ।
<>दास्यं विना न हीच्छन्ति सालोक्यादिचतुष्टयम् ॥
<>नैव निर्व्वाणमुक्तिञ्च सुधापानमभीप्सितम् ।
<>ध्यायते मत्पदाब्जञ्च पूजयेद्भक्तिभावतः ॥
<>श्रीहेतुः किं तस्य देवः सङ्कल्परहितस्य च ।
<>सर्व्वसिद्धिं न वाञ्छन्ति तेऽणिमादिकमीप्सितम् ॥
[Page3-463-a+ 52]
<>ब्रह्मत्वममरत्वं वा सुरत्वं सुखकारणम् ।
<>वाञ्छन्ति निश्चलां भक्तिं मदीयामतुलामपि ॥
<>स्त्रीपुंविभेदो नास्त्येवं सर्व्वजीवेषु भिन्नता ।
<>तेषां सिद्धेश्वराणाञ्च प्रवराणां व्रजेश्वर ! ॥
<>क्षुत्पिपासादिकां निद्रां लोभमोहादिकं रिपुम् ।
<>त्यक्त्वा दिवानिशं माञ्च ध्यायते च दिगम्बरः ॥
<>स मद्भक्तोत्तमो नन्द ! श्रूयतां मध्यमादिकम् ॥”
<>“नासक्तः कर्म्मसु गृही पूर्व्वप्राक्तनतः शुचिः ॥
<>करोति सततञ्चैव पूर्व्वकर्म्मनिकृन्तनम् ।
<>न करोत्यपरं यत्नात् सङ्कल्परहितश्च यः ॥
<>सर्व्वं कृष्णस्य यत्किञ्चिन्नाहं कर्त्ता च कर्म्मणः ।
<>कर्म्मणा मनसा वाचा सततं चिन्तयेदिति ॥
<>न्यूनभक्तश्च तन्न्यूनः स च प्राकृतिकः श्रूतौ ।
<>यमं वा यमदूतं वा स्वप्नेन च न पश्यति ॥
<>पुरुषाणां सहस्रञ्च पूर्व्वं भक्तः समुद्धरेत् ।
<>पुंसां शतं मध्यमश्च तच्चतुर्थञ्च प्राकृतः ॥
<>भक्तश्च त्रिविधस्तात ! कथितश्च तवाज्ञया ॥”
<>इति तत्रैव ८४ अध्यायः ॥
<>कृष्णभक्तशरीरें तीर्थादीनि यथा, --
<>“पृथिव्यां यानि तीर्थानि पुण्यान्यपि च
<>जाह्नवि ! ।
<>मद्भक्तानां शरीरेषु सन्ति पूतेषु सन्ततम् ॥
<>मद्भक्तपादरजसा सद्यः पूता वसुन्धरा ।
<>सद्यः पूतानि तीर्थानि सद्यः पूतं जगत्तथा ॥
<>मन्मन्त्रोपासका विप्रा ये मदुच्छिष्टभोजिनः ।
<>मामेव नित्यं ध्यायन्ते ते मत्प्राणाधिकाः
<>प्रियाः ।
<>तदुपस्पर्शमात्रेण पूतो वायुश्च पावकः ।
<>कलेर्दशसहस्राणि मद्भक्ताः सन्ति भूतले ॥
<>एकवर्णा भविष्यन्ति मद्भक्तेषु गतेषु च ।
<>मद्भक्तशून्या पृथिवी कलिग्रस्ता भविष्यति ॥”
<>इति ब्रह्मवैवर्त्ते श्रीकृष्णजन्मखण्डे १२८ अः ॥
<>भगवद्भक्तमाहात्म्यं यथा, --
<>“संस्मृतः कीर्त्तितो वापि दृष्टः स्पृष्टोऽपि वा
<>प्रिये ! ।
<>पुनाति भगवद्भक्तश्चाण्डालोऽपि यदृच्छया ॥”
<>इति वाराहे उपविभागे प्रबोधिनीमाहा-
<>त्म्यम् ॥ हरिभक्तकर्त्तव्यानि यथा, --
<>“हरेश्चरितमीशस्य सर्व्वलोकेषु कीर्त्तनम् ।
<>वैष्णवेषु च कार्ष्णेषु भक्तः कुर्य्यादहर्निशम् ॥
<>दासीर्दासांश्च यत्किञ्चित् स्वकीयं वस्तु चात्मनः ।
<>कृष्णभक्तस्य गार्हस्थ्यं सर्व्वं कृष्णे निवेदनम् ॥”
<>भक्तस्य लक्षणान्तरं यथा, --
<>“प्रेम्णा संजातया भक्त्या तनुमुत्पुलकाञ्जनः ।
<>विभर्त्त्यलौकिकं भक्तो वदेद्ध्वसति नृत्यति ॥
<>परमानन्दयुक्तोऽसौ क्वचिद्गायति नन्दति ।
<>क्रन्दत्यच्युतभावेन गद्गदेन पुनः पुनः ॥
<>अनुशीलयति भजेत् गोविन्दमनुमोदते ।
<>तरेदेवं विष्णुमायां दुस्तरां मुनिमोहिनीम् ॥
<>सर्व्वत्रेश्वरबुद्ध्या यो भजेदीशं सनातनम् ।
<>स तत्त्ववादी भक्तश्च सर्व्वभूतसुहृत्तमः ॥”
<>इति पाद्मोत्तरखण्डे १०१ अध्यायः ॥ * ॥
[Page3-463-b+ 52]
<>भक्तत्यागे दोषो यथा, --
<>“ब्रह्महत्या गुरोर्घातो गोवधः स्त्रीवधस्तथा ।
<>तुल्यमेभिर्महापापं भक्तत्यागादुदाहृतम् ॥
<>भजन्तं भक्तमत्याज्यमदुष्टं त्यजतः मुखम् ।
<>नेह नामुत्र पश्यामि तस्मात् शक्त ! दिवं व्रज ॥”
<>इति मार्कण्डेयपुराणे हरिश्चन्द्रोपाख्यानम् ॥
<>(कृतविभागः । यथा, लीलावत्याम् ।
<>“भक्तो हरः शुध्यति यद्गुणः स्यात् ॥”)
<LEND>
