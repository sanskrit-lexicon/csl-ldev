<L>18989<pc>2-885<k1>निम्बः<k2>निम्बः
निम्बः¦, पुं, (निम्बति स्वास्थ्यं ददातीति । निम्ब +
अच् ।) वृक्षविशेषः । निम् इति भाषा । तत्-
पर्य्यायः । अरिष्टः २ सर्व्वतोभद्रः ३ हिङ्गु-
निर्य्यासः ४ मालकः ५ पिचुमर्द्दः ६ । इत्य-
मरः । २ । ४ । ६२ ॥ अर्कपादपः ७ । इति हेमचन्द्रः ॥
कैटर्य्यः ८ वरत्वचः ९ छर्द्दिघ्नः १० । इति रत्न-
माला ॥ प्रभद्रः ११ पारिभद्रकः १२ काक-
फलः १३ कीरेष्टः १४ नेता १५ सुमनाः १६
विशीर्णपर्णः १७ यवनेष्टः १८ पीतसारकः १९
शीतः २० । इति राजनिर्घण्टः ॥ पिचुमन्दः २१
तिक्तकः २२ । इति भावप्रकाशः ॥ कोकटः २३
शूकमालकः २४ । इति जटाधरः ॥ अस्य
गुणाः । शीतत्वम् । तिक्तत्वम् । कफव्रणक्रिमि-
वमिशोफशान्तिकारित्वम् । बलासबहुविधपित्त-
दोषहृदयविदाहनाशित्वञ्च । इति राज-
निर्घण्टः ॥ लघुत्वम् । भ्राहित्वम् । कटुपाकि-
त्वम् । अग्निवातकारित्वम् । अहृद्यत्वम् । भ्रम-
तृट्कासज्वरारुचिच्छर्द्दिकुष्ठहृल्लासमेहनाशि-
त्वञ्च । तत्पत्रगुणाः । नेत्रहितकारित्वम् ।
कृमिपित्तविषसर्व्वारोचककुष्ठनाशित्वम् । वात-
लत्वम् । कटुपाकित्वञ्च । तत्फलगुणाः । रसे
तिक्तत्वम् । पाके कटुत्वम् । भेदनत्वम् । स्निग्ध-
त्वम् । लघुत्वम् । उष्णत्वम् । कुष्ठगुल्मार्शःकृमि-
मेहनाशित्वञ्च ।
[Page2-885-c+ 52]
“निम्बः शीतो लघुर्ग्राही कटुपाकोऽग्निवातनुत् ।
अहृद्यः श्रमतृट्कासज्वरारुचिकृमिप्रणुत् ॥
व्रणपित्तकफच्छर्द्दिकुष्ठहृल्लासमेहनुत् ।
निम्बपत्रं स्मृतं नेत्र्यं कृमिपित्तविषप्रणुत् ॥
वातलं कटुपाकञ्च सर्व्वारोचककुष्ठनुत् ।
नैम्बं फलं रसे तिक्तं पाके तु कटु भेदनम् ॥
स्निग्धं लघूष्णं कुष्टघ्नं गुल्मार्शःकृमिमेहनुत् ॥”
इति भावप्रकाशः ॥ * ॥
तत्तैलगुणाः । नात्युष्णत्वम् । कृमिकुष्ठकफ-
त्वग्दोषव्रणकण्डूतिशोफहारित्वम् । पित्तलत्वञ्च ।
इति राजनिर्घण्टः ॥ * ॥
“निम्बं पित्तकफच्छर्द्दिव्रणहृल्लासकुष्ठनुत् ।”
निम्बपत्रं इति वा पाठः ॥ * ॥
“करञ्जनिम्बजफलं कृमिकुष्ठप्रमेहजित् ।
निम्बतैलन्तु कुष्ठघ्नं तिक्तं कृमिहरं परम् ॥”
इति राजवल्लभः ॥
अथ महानिम्बः । वकाईन इति हिन्दीभाषा ॥
तत्पर्य्यायगुणाः । यथा, भावप्रकाशे ।
“महानिम्बः स्मृतो द्रेका रम्यको विषमुष्टिकः ।
केशमुष्टिर्निम्बरकः कामुकः क्षीर इत्यपि ॥
महानिम्बो हिमो रूक्षस्तिक्तो ग्राही कषायकः ।
कफपित्तकृमिच्छर्द्दिकुष्ठहृल्लासरक्तजित् ॥
प्रमेहश्वासगुल्मार्शोमूषिकाविषनाशनः ॥”
(षष्ठ्यां तिथौ तद्भक्षणे तिर्य्यक्योनित्वं स्यात् ।
इति तिथितत्त्वम् ॥)
<LEND>
