<L>37405<pc>5-218<k1>सङ्गीतं<k2>सङ्गीतं
सङ्गीतं¦, क्ली, (सं + गे + क्तः ।) प्रेक्षणार्थनृत्य-
गीतवाद्यम् । यथा, हेमचन्द्रः ।
“गीतवाद्यनृत्यत्रयं नाट्यं तौर्य्यत्रिकञ्च तत् ।
सङ्गीतं प्रक्षणार्थेऽस्मिन् शास्त्रोक्ते नाट्य-
धर्म्मिका ॥”
नृत्यगीतवाद्यस्य शास्त्रम् । तत्तु सोमेश्वरभरत-
हनूमत्कल्लिनाथमतभेदात् चतुर्व्विधम् । अधुना
हनूमन्मतं प्रचलितम् । तस्य अध्यायाः सप्त ।
स्वराध्यायः १ रागाध्यायः २ तालाध्यायः ३
नृत्याध्यायः ४ भावाध्यायः ५ कोकाध्यायः ६
हस्ताध्यायश्च ७ । इति सङ्गीतशास्त्रम् ॥ * ॥
सङ्गीतावसाने ताम्बूलदानप्रमाणं यथा, --
“ता वासुदेवोऽप्यनुरक्तचित्तः
संनृत्य गीताभिनयैरुदारैः ।
नरेन्द्रसूनो परितोषितेन
ताम्बूलयोगेन वराप्सरोभिः ॥
तदागताभिर्नृवराहृतास्तु
कृष्णेप्सया मानमयास्तथैव ।
फलानि गन्धोत्तमवन्ति वीरा-
श्छालिक्यगान्धर्व्वमथाहृतञ्च ॥
कृष्णेच्छया च त्रिदिवान्नृदेव
अनुग्रहार्थं भूवि मानुषाणाम् ।
स्थितञ्च रम्यं हरितेजसेव
प्रयोजयामास स रौक्मिणेयः ।
छालिक्यगान्धर्व्वमुदारबुद्धि-
स्तेनेव ताम्बूलमथ प्रयुक्तम् ॥”
इति हरिवशे भानुमतीहरणे जलक्रीडायाम्
१४८ अध्यायः ॥
<LEND>
