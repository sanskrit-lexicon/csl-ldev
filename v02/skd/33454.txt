<L>33454<pc>4-457<k1>विष्णुतैलं<k2>विष्णुतैलं
विष्णुतैलं¦, क्ली, (विष्णुनामकं तैलम् ।) अश्विनी-
<>कुमारकृतपक्वतैलविशेषः । यथा, --
<>“स्नानीयं विष्णुतैलञ्च स्वर्व्वैद्येन विनिर्म्मितम् ॥”
<>इति ब्रह्मवैवर्त्ते गणपतिखण्डे १३ अध्यायः ॥ * ॥
<>अथ स्वल्पविष्णुतैलम् ।
<>“शालपर्णीपृश्निपर्णीवलागोरक्षतण्डुलाः ।
<>एरण्डस्य च मूलानि बृहत्योः पूतिकस्य च ॥
<>शतावरी सहचरं पचेदेतैः पलोन्मितैः ।
<>तैलप्रस्थं पयो दत्त्वा गव्यं वाजं चतुर्गुणम् ॥
<>अस्य तैलस्य पक्वस्य शृणु वीर्य्यमतः परम् ।
<>वातार्त्ता नरनागाश्च पीत्वा दृढतनुत्वचः ॥
<>हृत्पार्श्वशूले वातासे गलगण्डेऽर्द्दिते क्षये ।
<>शर्कराश्मरिपाण्डुत्वकामलार्द्धावभेदके ॥
[Page4-458-a+ 57]
<>क्षीणेन्द्रियेऽन्त्रवृद्धौ च जराजर्ज्जरिते हितम् ।
<>स्त्रीणाम्श्वतरीणाञ्च गर्भस्थितिकरं परम् ॥
<>एतदङ्गवरं तैलं विष्णुना परिकीर्त्तितम् ॥”
<>तण्डुलः गोरक्षतण्डुलः । बृहत्योर्बृहतीकण्ट-
<>कार्य्योः । पूतिको नाटाकरञ्जः । सहचरो
<>झिण्टी । अत्र क्वाथान्तराभावात् क्षीरस्य
<>चतुर्गुणं जलं कश्चिद्ददाति ।
<>“स्वरसक्षीरमाङ्गल्यैः पाको यत्रेरितः क्वचित् ।
<>जलं चतुर्गुणं तत्र वीर्य्याधानार्थमारपेत् ॥”
<>इति परिभाषाबलात् ॥
<>क्वचिदिति पाठात् क्वाथान्तररहिते केवल-
<>क्षीरादिसहिततैलादिपाके ज्ञातव्यं न तु सर्व्वत्र ।
<>“एलाचन्दनकुङ्कुमागुरुमुराकक्कोलमांसीशटी-
<>श्रीवासश्छदग्रन्थिपर्णशशभृत्क्षौणीध्वजोशी-
<>रकम् ।
<>कस्तूरिनखपूतिशैलजलमुङ्मेथीलवङ्गादिकं
<>गग्धद्रव्यमिदं प्रदेयमखिलं श्रीविष्णुतैलादिषु ॥”
<>अथ बृहद्विष्णुतैलम् ।
<>“जलधरमश्वगन्धाजीवकर्षभकौ शटी ।
<>काकोली क्षीरकालोली जीवन्ती मधुयष्टिका ॥
<>मधूरिका देवदारु पद्मकाष्ठञ्च सैन्धवम् ।
<>मांसी चैला त्वचं कुष्ठं रक्तचन्दनशैलजम् ॥
<>मञ्जिष्ठा मृगनाभिश्च श्वेतचन्दनकुङ्कुमम् ।
<>पर्णी कुन्दुरु खोटिश्च ग्रन्थिकञ्च नखी तथा ॥
<>एतेषां पलिकैर्भागैस्तैलस्यापि तथाढकम् ।
<>शतावरीरससमं दुग्धञ्चापि समं भवेत् ॥
<>विष्णुतैलवरं श्रेष्ठं सर्व्ववातविकारनुत् ।
<>ऊर्द्ध्ववाते ह्यधोवाते अङ्गविग्रह एव च ॥
<>शिरोमध्यगता ये च मन्या स्तम्भे गलग्रहे ।
<>यस्य शुष्यति चैकाङ्गं गतिर्यस्य च विह्वला ॥
<>ये वातप्रभवा रोगा ये च पित्तसमुद्भवाः ।
<>सर्व्वांस्तान्नाशयत्याशु सूर्य्यस्तम इवोदितः ॥”
<>इति भैषज्यरत्नावली ॥
<LEND>
