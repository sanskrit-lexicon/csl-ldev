<L>21343<pc>3-130<k1>पार्श्वशूलः<k2>पार्श्वशूलः
पार्श्वशूलः¦, पुं, क्ली, (पार्श्वे जातः शूलः ।) शूल-
<>रोगविशेषः । तस्यौषधम् । यथा, --
<>“शतपुष्पा देवदारु शालपर्णी वचागुरु ।
<>कुष्ठं मांसी सैन्धवञ्च पलमेकं पुनर्नवा ॥
<>पाने नस्ये तथाभ्यङ्गे तैलमेतत् प्रदापयेत् ।
<>हृच्छूलं पार्श्वशूलञ्च गण्डमालाञ्च नाशयेत् ॥”
<>इति गारुडे १८९ अध्यायः ॥
<>(अस्य सम्प्राप्तिपूर्व्वकलक्षणचिकित्सितानि
<>यथा, सुश्रुते उत्तरतन्त्रे ४२ अध्याये ।
<>“रुणद्धि मारुतं श्लेष्मा कुक्षिपार्श्वव्यवस्थितः ।
<>स संरुद्धः करोत्याशु मानं गुडगुडायनम् ॥
<>सूचीभिरिव निस्तोदः कृच्छ्रोच्छ्वासी तदा नरः ।
<>नान्नं वाञ्छति नो निद्रामुपैत्यर्त्तिनिपीडितः ॥
<>पार्श्वशूलः स विज्ञेयः कफानिलसमुद्भवः ।
<>तत्र पुष्करमूलानि हिङ्गुसौवर्च्चलं विडम् ॥
<>सैन्धवं तुम्बुरूपष्याचूर्णं कृत्वा तु पाययेत् ।
<>पार्श्वहृद्वस्तिशूलेषु यवक्वाथेन संयुतम् ॥
<>सर्पिःप्लीहोदरोक्तं वा घृतं वा हिङ्गुसंयुतम् ।
<>बीजपूरकसारं वा पयसा सह साधितम् ॥
<>एरण्डतैलमथवा मद्यमस्तुपयोरसैः
<>भजयेच्चापि पयसा जाङ्गलेन रसेन वा ॥”
<LEND>
