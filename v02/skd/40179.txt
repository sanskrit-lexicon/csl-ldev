<L>40179<pc>5-414<k1>सैनिकः<k2>सैनिकः
सैनिकः¦, पुं, (सेनां समवैतीति । सेना + “सेनाया
<>वा ।” ४ । ४ । ४५ । इति पक्षे ठक् ।) सेनायां
<>समवेतः । इत्यमरः । २ । ९ । ६१ ॥ मिलित-
<>हंस्त्यश्वरथपादातं सेना तत्र ये समवेताः एक-
<>देशीभूतास्ते सैन्याः सैनिकाश्च । इति भरतः ॥
<>(यथा, रघुः । ३ । ६१ ।
<>“निमेषमात्रादवधूय तद्व्यथां
<>सहोत्थितः सैनिकहर्षनिस्वनैः ॥”)
<>सैन्यरक्षकः । इति मेदिनी अमरश्च ॥ प्राणि-
<>वधनियुक्तः । यथा, श्रीभागवते पञ्चमस्कन्ध-
<>गद्यम् । ये त्विह वै पुरुषाः पुरुषमेधेन यजन्ते
<>याश्च स्त्रियो नृपशून् खादन्ति तांश्च ताश्च ते
<>पशव इह निहता यमसदने यातयन्तो रक्षो-
<>गणाः सैनिका इव स्वधितिना अवदायासृक्
<>पिबन्तीति । सैनिकाः प्राणिवधनियुक्ताः । इति
<>तिथ्यादितत्त्वम् ॥ सेनासम्बन्धिनि, त्रि ॥ (यथा,
<>महाभारते । ७ । १९० । ४१ ।
<>“एवं तं निहतं संख्ये ददृशे सैनिको जनः ॥”)
<LEND>
