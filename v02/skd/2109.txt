<L>2109<pc>1-095<k1>अरिमेदः<k2>अरिमेदः
अरिमेदः¦, पुं, (अरेर्विट्खदिरस्येव मेदः सारः
यस्य सः ।) वृक्षविशेषः । गुइया वावला इति
भाषा । तत्पर्य्यायः । इरिमेदः २ रिमेदः ३
गोधास्कन्दः ४ अरिमेदकः ५ अहिमारः ६ पूति-
मेदः ७ अहिमेदकः ८ विट्खदिरः ९ । अस्य
गुणाः । कषायत्वं । उष्णत्वं । तिक्तत्वं । भूत-
विनाशित्वं । शोथातिसारकासविषवैसर्पनाशि-
त्वञ्च । इति राजनिर्घण्टः ॥
(अस्य व्यवहारो यत्र तदौषधं यथा, --
“तुलां धृतां नीलसहाचरस्य,
द्रोणेऽम्भसः संश्रपयेद्थथावत् ।
पूर्त्त्वा चतुर्भागरसे तु तैलं,
पचेच्छनैरर्द्धपलप्रयुक्तैः ॥
कल्कैरनन्ताखदिरारिमेद-
जम्बाम्रयष्टीमधुकोत्पलानां ।
तत्तैलमाश्वेव धृतं मुखेन,
स्थैर्य्यं द्विजानां विदधाति सद्यः” ॥ * ॥
महासहचरं तैलं ॥ इति वैद्यकचक्रपाणिसंग्रहः ॥)
<LEND>
