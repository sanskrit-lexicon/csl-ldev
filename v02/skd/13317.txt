<L>13317<pc>2-519<k1>जलं<k2>जलं
जलं¦, क्ली, गोकलनम् । ह्रीवेरम् । इति मेदिनी ।
<>ले, १८ ॥ (यथा, भावप्रकाशे अरोचकाधि-
<>कारे ।
<>“जलं सकृष्णागुरुभृङ्गकेसरम् ।” इति ॥ * ॥
<>जलति जीवयति लोकात् जलति आच्छादयति
[Page2-519-b+ 52]
<>भूम्यादीनिति वा । जल + पचाद्यच् ।) पानी-
<>यम् । पञ्चभूतान्तर्गतभूतविशेषः । अस्य धर्म्माः ।
<>रूपं द्रवत्वं प्रत्यक्षयोगित्वञ्च । इदं गुरुरस-
<>विशिष्टञ्च । अस्य गुणाश्चतुर्द्दश । यथा, --
<>स्पर्शः १ संख्या २ परिमितिः ३ पृथक्त्वम् ४
<>संयोगः ५ विभागः ६ परत्वम् ७ अपरत्वम् ८
<>वेगः ९ द्रवत्वम् १० गुरुत्वम् ११ रूपम् १२
<>रसः १३ स्नेहः १४ । अस्य वर्णः शुक्लः रसो
<>मधुरः स्पर्शः शीतलः । स्नेहः द्रवत्वं स्वाभा-
<>विकगुणः । परमाणुजलं नित्यम् । सावयव-
<>जलं अनित्यम् । अनित्यजलं त्रिविधं यथा ।
<>देहं अयोनिजम् १ इन्द्रियं रसनम् २ विषयः
<>सिन्धुहिमादिः ३ । इति भाषापरिच्छेदः ॥ * ॥
<>तस्यात्पत्तिर्यथा --
<>“रूपमात्राद्विकुर्व्वाणात्तेजसो दैवचोदितात् ।
<>रसमात्रमभूत्तस्मादम्भो जिह्वारसग्रहः ॥” * ॥
<>तस्य लक्षणं यथा, --
<>“क्लेदनं पिण्डनं तृप्तिः प्राणनाप्यायनादनम् ।
<>तापापनोदो भूयस्त्वभम्भसो वृत्तयस्त्विमाः ॥”
<>इति श्रीभागवतम् ॥ * ॥
<>“अपां शैत्यं तथा क्लेदो द्रवत्वं स्नेहसौम्यता ।
<>जिह्वाविस्यन्दनञ्चापि भौमानां श्रपणं तथा ॥
<>चतुर्थमापो विज्ञेयं जिह्वाध्यात्मं प्रचक्ष्यते ।
<>अधिभूतं रसस्तत्र सोमस्तत्राधिदैवतम् ॥”
<>इत्याश्वमेधिकपर्व्व ॥ * ॥
<>तत्पर्य्यायः । आपः २ स्त्रीलिङ्गवहुवचनान्तो-
<>ऽयम् । वाः ३ वारि ४ सलिलम् ५ कमलम् ६
<>पयः ७ कीलालम् ८ अमृतम् ९ जीवनम् १०
<>भुवनम् ११ वनम् १२ कवन्धम् १३ उदकम् १४
<>पाथः १५ पुष्करम् १६ सर्व्वतोमुखम् १७ अम्भः
<>१८ अर्णः १९ तोयम् २० पानीयम् २१ नीरम् २२
<>क्षीरम् २३ अम्बु २४ सम्बरम् २५ मेघपुध्पम् २६
<>घनरसः २७ । इत्यमरः । १ । १० । ३ ॥ आपः २८
<>सान्तक्लीवोऽयम् । सरिलम् २९ सलम् ३० जडम्
<>३१ कम् ३२ अन्धम् ३३ कपन्धम् ३४ उदम् ३५
<>दकम् ३६ नारम् ३७ शम्बरम् ३८ अब्भ्रपुष्पम्
<>३९ धनरसम् ४० घृतम् ३१ । इति भरतः ॥
<>पीप्पलम् ४२ कुशम् ४३ विषम् ४४ काण्डम् ४५
<>सवरम् ४६ सरम् ४७ कृपीटम् ४८ चन्द्रोरसम् ४९
<>सदनम् ५० कर्व्वुरम् ५१ व्योम ५२ सम्बः ५३
<>सरः ५४ इरा ५५ वाजम् ५६ तामरम् ५७ ।
<>इति जटाधरः ॥ कम्बलम् ५८ स्यन्दनम् ५९ सम्ब-
<>लम् ६० जलपीथम् ६१ क्षरम् ६२ ऋतम् ६३
<>ऊर्ज्जम् ६४ कोमलम् ६५ सोमम् ६६ । इति
<>शब्दरत्नावली ॥ * ॥ तस्य गुणाः । ईषत् कषाय-
<>त्वम् । मधुरत्वम् । क्लेदित्वम् । शीतलत्वम् ।
<>तृष्णानाशित्वम् । अव्यक्तरसत्वम् । शरीरेन्द्रिय-
<>तर्पणत्वञ्च ॥ * ॥ सुगन्धस्य तस्य गुणाः । अस्पष्ट-
<>रसत्वम् । सुशीतत्वम् । तर्षनाशित्वञ्च ॥ * ॥
<>स्वच्छस्य तस्य गुणाः । लघुत्वम् । हृद्यत्वम् ।
<>गुणवत्त्वञ्च ॥ * ॥ पर्णशैवालकर्दमयुक्तजल-
<>गुणाः । पिच्छिलत्वम् । कृमिलत्वम् । क्लिन्न-
[Page2-519-c+ 52]
<>त्वम् । विवर्णत्वम् । विरसत्वम् । सान्द्रत्वम् ।
<>दुर्गन्धित्वम् । अहितकारित्वञ्च ॥ * ॥ दिवा
<>सूर्य्यकिरणरात्रिचन्द्ररश्मिजुष्टजलगुणाः । अरू-
<>क्षत्वम् । अनभिष्यन्दित्वम । गगनाम्बुतुल्य-
<>त्वञ्च ॥ * ॥ साधारणजलगुणाः । वृष्यत्वम् ।
<>दीपनत्वम् । मधुरत्वम् । लघुत्वञ्च ॥ * ॥ वर्षा-
<>कालीनजलगुणाः । गुरुत्वम् । अभिष्यन्दित्वम् ।
<>मधुरत्वम् । सारकत्वञ्च ॥ * ॥ शरत्कालीन-
<>जलगुणाः । अनभिष्यन्दित्वम् । लघुत्वञ्च ॥ * ॥
<>हैमन्तिकजलगुणाः । स्निग्धत्वम् । वल्यत्वम् ।
<>वृष्यत्वम् । हितकारित्वभ् । गुरुत्वञ्च ॥ * ॥
<>शैशिरजलगुणः । कफवातनाशित्वम् । हैम-
<>न्तिकात् किञ्चिल्लघुत्वञ्च ॥ * ॥ वासन्तिक-
<>जलगुणाः । कषायत्वत् । मधुरत्यम् । वल्य-
<>त्वम् । रूक्षत्वञ्च ॥ * ॥ ग्रैष्मिकजलगुणः ।
<>अनभिष्यन्दित्वम् ॥ * ॥ शीतलजलगुणाः ।
<>मदमूर्च्छाच्छर्द्दिपित्तज्वरश्रमक्लमतृषादाहमदा-
<>त्ययविषनाशित्वम् ॥ * ॥ पवनाहतधारापात-
<>जलगुणाः । विष्टम्भित्वम् । दुर्जरत्वञ्च ॥ * ॥
<>यत् अन्तर्वाष्पशीतलं तत् शृतशीतं तस्य गुणः ।
<>त्रिदोषनाशित्वम् ॥ * ॥ जलस्य सिद्धकरण-
<>प्रकारः । हेमन्ते शिशिरे पादहीनं वसन्त
<>पादस्थितं ग्रीष्मशरत्कालयोरर्द्धावशेषितं वर्षा-
<>स्वष्टावशेषितम् । दिवासिद्धं जलं रात्रौ गुरु
<>रात्रिसिद्धं दिवागुरु ॥ * ॥ पुष्पसुवासितशुक्ल-
<>वस्त्रपूतनूतनमृत्पात्रस्थजलगुणः । मङ्गलरुचि-
<>कारित्वम् ॥ * ॥ अजीर्णे जलमौषधं जीर्णे
<>वलप्रदं आहारकाले आयुर्जनकं भुक्तान्नोपरि
<>रात्रौ न षेयम् ॥ * ॥ रात्रिशेषे जलपानगुणाः ।
<>कासश्वासातीसारज्वरवमथुकटीकोठकुष्ठमूत्रा-
<>घात-उदरार्शःश्वयथुगलशिरःकर्णनासाचक्षु-
<>रोगवातपित्तकफक्षयजरोगनाशित्वम् ॥ * ॥
<>मेघशून्यरात्रिशेषे नाशिकारन्ध्रेण जलपान-
<>गुणाः । बुद्धिकारित्वम् । चक्षुर्हितत्वम् । वली-
<>पलितसर्व्वरोगनाशित्वञ्च ॥ * ॥
<>“जलञ्चतुर्व्विधं प्राहुरन्तरीक्षोद्भवं बुधाः ।
<>धारञ्च कारकचैव तौषारं हैममित्यपि ॥”
<>इति राजनिर्घण्टः ॥ * ॥
<>तृषिताय रोगिणेऽपि जलं देयं यथा, --
<>“पानीयं प्राणिनां प्राणास्तदायत्तं हि जीवनम् ।
<>तस्मात् सर्व्वास्ववस्थासु न क्वचिद्बारि वार्य्यते ॥
<>अन्नेनापि विना जन्तुः प्राणान् धारयते चिरम् ।
<>तोयाभावे पिपासार्त्तः क्षणात् प्राणैर्विमुच्यते ॥
<>तृषितो मोहमायाति मोहात् प्राणान् विमुञ्चति ।
<>तस्माज्जलमवश्यं हि दातव्यं भेषजैः ममम् ॥”
<>इति राजवल्लभः ॥ * ॥
<>“पादेन घटमुत्थाप्य भाजने पूरयेज्जलम् ।
<>तज्जलं मदिरातुल्यं भाण्डस्थं सुरया समम् ॥”
<>इति कर्म्मलोचनम् ॥ * ॥
<>तस्य दानमाहात्म्यं यथा, --
<>“अन्ने दत्ते नरेणेह प्राणा दत्ता भवन्त्युत ।
<>प्राणदानाद्धि परमं न दानमिह विद्यते ॥
[Page2-520-a+ 52]
<>अन्नं नापि प्रभवति पानीयात् कुरुसत्तम ! ।
<>नीरजातेन हि विना न किञ्चित् संप्रवर्त्तते ॥
<>अन्नौषध्यो महाराज ! वीरुधश्च जलोद्भवाः ।
<>यतः प्राणभृतां प्राणाः सम्भवन्ति विशाम्पते ! ॥
<>तस्मात् पानीयदानाद्वै न परं विद्यते क्वचित् ।
<>तच्च दद्यान्नरो नित्यं यदीच्छेद्भूतिमात्मनः ॥
<>धन्यं यशस्यमायुष्यं जलदानमिहोच्यते ।
<>शर्त्रूश्चाप्यधि कौन्तेय ! सदा तिष्ठति तोयदः ॥
<>सर्व्वकामानवाप्नोति कीर्त्तिञ्चैवेह शाश्वतीम् ।
<>प्रेत्य चानन्त्यमश्नाति पापेभ्यश्च प्रमुच्यते ॥
<>तोयदो मनुजव्याघ्र ! स्वर्गं गत्वा महाद्युते ! ।
<>अक्षयान् समवाप्नोति लोकानित्यब्रवीन्मनुः ॥”
<>इति महाभारते दानधर्म्मः ॥ * ॥
<>“एकहस्ते धृतं तोयमभक्ष्यं सर्व्वसम्मतम् ॥”
<>इति ब्रह्मवैवर्त्ते जन्मखण्डम् ॥ * ॥
<>“उद्धृतं वामहस्तेन यत्तोयं पिबति द्बिजः ।
<>सुरापानेन तुल्यं स्यान्मनुराह प्रजापतिः ॥”
<>इति मनुः ॥
<>तस्य वेदोक्तपर्य्यायाः । अर्णः १ क्षोदः २ क्षद्मः ३
<>नभः ४ अम्भः ५ कवन्धम् ६ सलिलम् ७ वाः ८
<>वनम् ९ घृतम् १० मधु ११ पुरीषम् १२ पिप्पलम्
<>१३ क्षीरम् १४ विषम् १५ रेतः १६ कशः १७
<>जन्म १८ वृवूकम् १९ वूसम् २० तुग्र्या २१ वर्व्वुरम्
<>२२ सुक्षेम २३ धरुणम् २४ सुरा २५ अर-
<>विन्दानि २६ ध्वस्मन्वतु २७ जामि २८ आयु-
<>धानि २९ क्षपः ३० अहिः ३१ अक्षरम् ३२
<>मोतः ३३ तृप्तिः ३४ रहसः ३५ उदकम् ३६
<>पयः ३७ रसः ३८ भेषजम् ३९ सहः ४० शवः
<>४१ यहः ४२ ओजः ४३ सुखम् ४४ क्षत्त्रम् ४५
<>आवयाः ४६ शुभम् ४७ यादुः ४८ भूतम् ४९
<>भुवनम् ५० भविष्यत् ५१ आपः ५२ महत् ५३
<>व्योमः ५४ यशः ५५ महः ५६ सर्णीकम् ५७
<>स्वतीकम् ५८ सतीनम् ५९ गहनम् ६० गभी-
<>रम् ६१ गम्भनम् ६२ ईम् ६३ अन्नम् ६४ हविः
<>६५ सद्म ६६ सदनम् ६७ ऋतम् ६८ योनिः ६९
<>ऋतस्ययोनिः ७० सत्यम् ७१ नीरम् ७२ रयिः
<>७३ सत् ७४ पूर्णम् ७५ सर्व्वम् ७६ अक्षितम्
<>७७ वर्हिः ७८ नाम ७९ सर्पिः ८० अपः ८१
<>पवित्रम् ८२ अमृतम् ८३ इन्दुः ८४ हेम ८५
<>स्वः ८६ स्वर्गाः ८७ शम्बरम् ८८ अम्बम् ८९
<>वपुः ९० अम्बु ९१ तोयम् ९२ तूयम् ९३ कृपीटम्
<>९४ शुक्रम् ९५ तेजः ९६ स्वधा ९७ वारि ९८
<>जलम् ९९ जलाषम् १०० । इदमित्येकशत-
<>मुदकनामानि । इति वेदनिर्घण्टौ १ अध्यायः ॥ * ॥
<>अस्य गुणाः ।
<>पानीयं भ्रमनाशनं क्लमहरं मूर्च्छापिपासापहं
<>तन्द्राच्छर्द्दिविनाशनं बलकरं निद्राहरं तर्पणम् ।
<>हृद्यं गुप्तरसं ह्यजीर्णशमकं नित्यं हितं शीतलं
<>लघ्वच्छं रसकारणं निगदितं पीयूषवज्जीवनम् ॥”
<>अथ तस्य भेदाः ।
<>“पानीयं मुनिभिः प्रोक्तं दिव्यं भौममिति द्बिधा ।
<>दिव्यं चतुर्व्विधं प्रोक्तं धाराजं करकाभवम् ॥
[Page2-520-b+ 52]
<>तौषारञ्च तथा हैमं तेषु धारं गुणाधिकम् ॥”
<>तत्र धारस्य लक्षणं गुणाश्च ।
<>“धाराभिः पतितं तोयं गृहीतं स्फीतवाससा ।
<>शिलायां वा सुधायां वा धौतायां पतितञ्च यत् ॥
<>सौवर्णे राजते ताम्रे स्फाटिके काचनिर्म्मिते ।
<>भाजने मृण्मये चापि स्थापितं धारमुच्यते ॥
<>धारनीरं त्रिदोषघ्नमनिर्द्देश्यरसं लधु ।
<>सौम्यं रसायनं वल्यं तर्पणं ह्लादिजीवनम् ॥
<>पाचनं मतिकृन्मूर्च्छातन्द्रादाहश्रमक्लमान् ।
<>तृष्णां हरति तत्पथ्यं विशेषात् प्रावृषि स्मृतम् ॥”
<>अथ धाराजलस्य भेदौ ।
<>“धाराजलञ्च द्बिविधं गाङ्गसामुद्रभेदतः ॥”
<>तत्रगाङ्गसामुद्रयोर्लक्षणं गणाश्च ।
<>“आकाशगङ्गासम्बन्धि जलमादाय दिग्गजाः ।
<>मेघैरन्तरिता वृष्टीः कुर्व्वन्तीति वचः सताम् ॥
<>गाङ्गमाश्वयुजे मासि प्रायो वर्षति वारिदः ।
<>सर्व्वथा तज्जलं देवं तथैव चरके वचः ।
<>स्थापितं हैमजे पात्रे राजते मृण्मयेऽपि वा ।
<>शाल्यन्नं येन संसिक्तं भवेदक्लेदिवर्णवत् ॥
<>तद्गाङ्गं सर्व्वदोषघ्नं ज्ञेयं सामुद्रमन्यथा ।
<>तत्तु सक्षारलवणं शुक्रदृष्टिबलापहम् ।
<>विम्नञ्च दोषलं तीक्ष्णं सव्वकर्म्मसु गर्हितम् ।
<>सामुद्रं त्वाश्विने मासि गुणैर्गाङ्गवदादिशेत् ॥
<>यतोऽगस्त्यस्य दिव्यर्षेरुदयात् सकलं जलम् ।
<>निर्म्मलं निव्विषं स्वादु शुक्रलं स्याददोषलम् ॥”
<>अतएवाह ।
<>“फुत्कारविषवातेन नागानां व्योमचारिणाम् ।
<>वर्षासु सविषं तोयं दिव्यमप्याश्विनं विना ॥”
<>अथानार्त्तवजलगुणाः ।
<>“अनार्त्तवं प्रमुञ्चन्ति वारि वारिधरास्तु यत् ।
<>तत्त्रिदोषाय सर्व्वेषां देहिनां परिकीर्त्तितम् ॥”
<>अनार्त्तवं पौषादिमासचतुष्टयविषयम् ॥
<>अथ करकजलस्य लक्षणं गुणाश्च ।
<>“दिव्यवाय्वग्निसंयोगात् संहताः खात् पतन्ति याः ।
<>पाषाणखण्डवच्चापस्ताः कारक्योऽमृतोपमाः ॥
<>करकाजं जलं रूक्षं विशदं गुरु च स्थिरम् ।
<>दारुणं शीतलं सान्द्रं पित्तहृत्कफवातकृत् ॥”
<>अथ तौषारजललक्षणं गुणाश्च ।
<>“अपि नद्याः समुद्रान्ते वह्निरापश्च तद्भवाः ।
<>धूमावयवनिर्म्मुक्तास्तुषाराख्यास्तु ताः स्मृताः ॥”
<>अपि नद्याः समुद्रान्ते वह्निः । नदीमारभ्य
<>समुद्रपर्य्यन्तं वह्निरास्ते । तद्भवाः वह्निभवाः ।
<>धूमावयवनिर्म्मुक्ताः धूमांशरहिताः आपस्तुषा-
<>राख्याः । तुष इति लोके तुस इति च ।
<>“अपथ्याः प्राणिनां प्रायो भूरुहाणान्तु ता हिताः ।
<>तुषाराम्बु हिमं रूक्षं स्याद्वातलमपित्तलम् ॥
<>कफोरुस्तम्भकण्ठाग्निमेदोगण्डादिरोगनुत् ॥”
<>अथ हैमजलस्य लक्षणं गुणाश्च ।
<>“हिमवच्छिखरादिभ्यो द्रवीभूयाभिवर्षति ।
<>यत्तदेव हिमं हैमं जलमाहुर्म्मनीषिणः ॥
<>हिमाम्बु शीतं पित्तघ्नं गुरु वातविवर्द्धनम् ॥”
<>हैमं जलं कुहंसजलम् । अन्ये तु ।
[Page2-520-c+ 52]
<>“और्व्वानलधूमेरित-
<>मम्बु समुद्रस्य यद्घनीमूतम् ।
<>पवनानीतमुदीच्यां
<>तद्धिममिंति कथ्यते मुनिभिः ॥
<>हिमं कुहंस इति लोके ।
<>हिमन्तु शीतलं रूक्षं दारुण सूक्ष्ममित्यपि ।
<>न तद्दूषयते वातं नच पित्तं न वा कफम् ॥” * ॥
<>अथ भौमं जलं तद्भेदाश्च ।
<>“भौममम्भो निगदितं प्रथमं त्रिविधं बुधैः ।
<>जाङ्गलं परमानूपं ततः साधारणं क्रमात् ॥”
<>तेषां लक्षणानि गुणाश्च ।
<>“अल्पोदकोऽल्पवृक्षश्च पित्तरक्तामयान्वितः ।
<>ज्ञातव्यो जाङ्गलो देशस्तत्रत्यं जाङ्गलं जलम् ॥
<>बहुवार्ब्बहुवृक्षश्च वातश्लेष्मामयान्वितः ।
<>देशोऽनूप इति ख्यात आनूपं तद्भवं जलम् ॥
<>मिश्रचिह्नस्तु यो देशः स हि साधारणः स्मृतः ।
<>तस्मिन् देशे यदुदकं तत्तु साधारणं स्मृतम् ॥
<>जाङ्गलं भलिलं रूक्षं लवणं लघु तत्तनु ।
<>वह्निकृत् कफकृत् पथ्यं विकारान् कुरुते बहून् ॥
<>आनूपं वार्य्यभिष्यन्दि स्वादु स्निग्धं घनं गुरु ।
<>साधारणन्तु मधुरं दीपनं शीतलं लघु ॥
<>तर्पणं रोचनं तृष्णादाहदोषत्रयप्रणुत् ॥”
<>अथ भौगानामेव नादेयादीनां लक्षणानि
<>गुणाश्च । तत्र नादेयस्य लक्षणं गुणाश्च ।
<>“नद्या नदस्य वा नीरं नादेयमिति कीर्त्तितम् ।
<>नादयमुदकं रूक्षं वातलं लघु दीपनम् ॥
<>अनभिष्यन्दि विशदं कटुकं कफपित्तनुत् ।
<>नद्यः शीघ्रवहा लघ्य्वः सर्व्वा याश्चामलोदका ॥
<>गुर्व्व्यः शैवालसंछन्ना मन्दगाः कलुषाश्च याः ।
<>नदीसरस्तडागस्थे कूपप्रस्रवणादिजे ॥
<>उदके देशभेदेन गुणान् दोषांश्च लक्षयेत् ॥”
<>अथौद्भिदस्य लक्षणं गुणाश्च ।
<>“विदार्य्य भूमिं निम्नां यन्महत्या धारया स्रवेत् ।
<>तत्तोयमौद्भिदं नाम वदन्तीति महर्षयः ॥
<>औद्भिदं वारे पित्तघ्नमविदाह्यतिशीतलम्
<>प्रीणनं मधुरं बल्यमीषद्बातकरं लघु ॥”
<>अथ नैर्झरस्य लक्षणं गुणाश्च ।
<>“शैलसानुस्रवद्बारिप्रवाहो निर्झरो झरः ।
<>स तु प्रस्रवणश्चापि तत्रत्यं नैर्झरं जलम् ॥
<>नैर्झरं रुचिकृन्नीरं कफघ्नं दीपनं लघु ।
<>मधुरं कटुकं पाके वातलं स्यादपित्तलम् ॥”
<>अथ सारसस्य लक्षणं गुणाश्च ।
<>“नद्याः शैलादिरुद्धाया यत्र संस्रुत्य तिष्ठति ।
<>तत् सरो जलजच्छन्नं तदम्भः सारसं स्मृतम् ॥
<>सारसं सलिलं बल्यं तृष्णाघ्नं मधुरं लघु ।
<>रोचनं तुवरं रूक्षं बद्धमूत्रमलं सितम् ॥”
<>अथ तडागस्य लक्षणं गुणाश्च ।
<>“प्रशस्तभूमिभागस्थो बहुसंवत्सरोषितः ।
<>जलाशयस्तडागः स्यात्ताडायं तज्जलं स्मृतम् ॥
<>ताडागमुदकं स्वादु कषायं कटुपाकि च ।
<>वातलं बद्धविण्मूत्रमसृक्पित्तकफापहम् ॥”
<>अथ वाप्यस्य लक्षणं गुणाश्च ।
[Page2-521-a+ 52]
<>“पाषाणैरिष्टकाभिर्व्वा बद्धकूपा बृहत्तरा ।
<>ससोपाना भवेद्वापी तज्जलं वाप्यमुच्यते ॥
<>वाप्यं वारि यदि क्षारं पित्तकृत् कफवातहृत् ।
<>तदेव मिष्टं कफकृत् वातपित्तहरं भवेत् ॥”
<>अथ कौपस्य लक्षणं गुणाश्च ।
<>“भूमौ खातोऽल्पविस्तारो गम्भीरो मण्डलाकृतिः ।
<>बद्धोऽबद्धः स कूपः स्यात्तदम्भः कौप्यमुच्यते ॥
<>कौपं पयो यदि स्वादु त्रिदोषघ्नं हिमं लघु ।
<>तत् क्षारं कफवातघ्नं दीपनं कफकृत् परम् ॥”
<>अथ चौड्यस्य लक्षणं गुणाश्च ।
<>“शिलाकीर्णं स्वयं श्वभ्रं नीलाञ्जनसमोदकम् ।
<>लतावितानसंछन्नं चौड्यमित्यभिधीयते ॥
<>अश्मादिभिरबद्धं यत्तत् चौड्यमिति चापरे ।
<>तत्रत्यमुदकं चौड्यं मुनिभिः समुदाहृतम् ॥
<>चौड्यं वह्निकरं नीरं रूक्षं कफहरं लघु ।
<>मधुरं पित्तनुद्रुच्यं पाचनं विशदं स्मृतम् ॥”
<>अथ पाल्वलस्य लक्षणं गुणाश्च ।
<>“अल्पं सरः पल्वलं स्यात् यत्र चन्द्रर्क्षगे रवौ ।
<>न तिष्ठति जलं किञ्चित् तत्रत्यं वारि पाल्वलम् ॥
<>पाल्वलं वार्य्यभिष्यन्दि गुरु स्वादु त्रिदोषकृत् ॥”
<>अथ विकिरस्य जलस्य लक्षणं गुणाश्च ।
<>“नद्यादिनिकटे भूमिर्य्या भवेद्बालुकामयी ।
<>उद्भाव्यते ततो यत्तु तज्जलं विकिरं विदुः ॥
<>विकिरं शीतलं स्वच्छं निर्द्दोषं लघु तत् स्मृतम् ।
<>तुवरं स्वादु पित्तघ्नं क्षारं तत् पित्तलं मनाक् ॥”
<>अथ कैदारस्य लक्षणं गुणाश्च ।
<>“केदारं क्षेत्रमुद्धिष्टं कैदारं तज्जलं स्मृतम् ।
<>कैदारं वार्य्यभिष्यन्दि मधुरं गुरु दोषकृत् ॥”
<>अथ वृष्टिजलस्य लक्षणं गुणाश्च ।
<>“वार्षिकं तदहर्वृष्टं भूमिष्ठमहितं जलम् ।
<>त्रिरात्रमुषितं तत्तु प्रसन्नममृतोपमम् ॥”
<>अथ हेमन्तादिकालविशेषे विहितो जल-
<>विशेषः ।
<>“हेमन्ते सारसं तोयं ताडागं वा हितं स्मृतम् ।
<>हेमन्ते विहितं तोयं शिशिरेऽपि प्रशस्यत ॥
<>वसन्तग्रीष्मयोः कौपं वाप्यं वा नैर्झरं जलम् ।
<>न देयं वारि नादेयं वसन्तग्रीष्मयोर्बुधैः ॥
<>विषवद्बनवृक्षाणां पत्राद्यैर्दूषितं यतः ।
<>औद्भिदं वान्तरीक्षं वा कौपं वा प्रावृषि स्मृतम् ॥
<>शस्तं शरदि नादेयं नीरमंशूदकं परम् ।
<>दिवा रविकरैर्ज्जुष्टं निशि शीतकरांशुभिः ॥
<>ज्ञेयमंशूदकं नाम स्निग्धं दोषत्रयापहम् ।
<>अनभिष्यन्दि निर्द्दोषमान्तरीक्षजलोपमम् ॥
<>बल्यं रसायनं मेध्यं शीतं लघु सुधासमम् ॥”
<>रविकरैर्ज्जुष्टमित्युक्ते दिवापदं समस्तदिवस-
<>प्राप्त्यर्थं शीतकरांशुभिर्जुष्टमित्युक्ते निशीतिपदं
<>समस्तरात्रिप्राप्त्यर्थम् । अन्यच्च ।
<>“शरदि स्वच्छमुदयादगस्त्यस्याखिलं हितम् ॥”
<>वृद्धसुश्रुतस्तु ।
<>“पौषे वारि सरोजातं माघे तत्तु तडागजम् ।
<>फाल्गुने कूपसम्भूतं चैत्रे चौड्यं हितं मतम् ॥
<>वैशाखे नैर्झरं नीरं ज्यैष्ठे शस्तं तथौद्भिदम् ।
[Page2-521-b+ 52]
<>आषाढे शस्यते कौपं श्रावणे दिव्यमेव च ॥
<>भाद्रे कौपं पयः शस्तमाश्विने चौड्यमेव च ।
<>कार्त्तिके मार्गशीर्षे च जलमात्रं प्रशस्यते ॥”
<>अथ जलस्य ग्रहणकालः ।
<>“भौमानामम्भसां प्रायो ग्रहणं प्रातरिष्यते ।
<>शीतत्वं निर्म्मलत्वञ्च यतस्तेषां महान् गुणः ॥”
<>अथ जलस्य पाने विधिः ।
<>“अत्यम्बुपानान्न विपच्यतेऽन्न-
<>मनम्बुपानाच्च स एव दोषः ।
<>तस्मान्नरो वह्निविवर्द्धनाय
<>मुहुर्म्मुहुर्व्वारि पिबेदभूरि ॥”
<>अथ शीतलजलपानस्य बिषयाः ।
<>“मूर्च्छापित्तोष्णदाहेषु विषे रक्ते मदात्यये ।
<>भ्रमे श्रमे विदग्धेऽन्ने तमके वमथौ तथा ।
<>ऊर्द्ध्वगे रक्तपित्ते च शीतमम्भः प्रशस्यते ॥”
<>अथ तन्निषेधः ।
<>“पार्श्वशूले प्रतिश्याये वातरोगे गलग्रहे ।
<>आध्माने स्तिमिते कोष्ठे सद्यः शुद्धौ नवज्वरे ॥
<>अरुचिग्रहणीगुल्मश्वासकासेषु विद्रधौ ।
<>हिक्कायां स्नेहपाने च शीताम्बु परिवर्ज्जयेत् ॥”
<>अथाल्पजलपानस्य विषयाः ।
<>“अरोचके प्रतिश्याये मन्देऽग्नौ श्वयथौ क्षये ।
<>मुखप्रसेके जठरे कुष्ठे नेत्रामये ज्वरे ।
<>व्रणे च मधुमेहे च पिबेत् पानीयमल्पकम् ॥”
<>अथ जलपानस्यावश्यकता ।
<>“जीवानां जीवनं जीवो जगत् सर्व्वन्तु तन्मयम् ।
<>अतोऽत्यन्ततया सुज्ञो न क्वचित् वारि वार्य्यते ॥”
<>हारीतश्च ।
<>“तृष्णा गरीयसी घोरा सद्यःप्राणविनाशिनी ।
<>तस्माद्देयं तृषार्त्ताय पानीयं प्राणधारणम् ॥
<>तृषितो मोहमायाति मोहात् प्राणान् विमु-
<>ञ्चति ।
<>अतः सर्व्वास्ववस्थासु न क्वचित् वारि वारयेत् ॥”
<>अथ प्रशस्तं जलम् ।
<>“अगन्धमव्यक्तरसं सुशीतं तर्षनाशनम् ।
<>अच्छं लघु च हृद्यञ्च तोयं गुणवदुच्यते ॥”
<>अथ निन्दितं जलम् ।
<>“पिच्छिलं कृमिलं क्लिन्नं पर्णशैवालकर्द्दमैः ।
<>विवर्णं विरसं सान्द्रं दुर्गन्धं न हितं जलम् ॥
<>कलुषं छन्नमम्भोजपर्णनीलीतृणादिभिः ।
<>दुर्द्देशजमसंस्पृष्टं सौरचान्द्रमसांशुभिः ॥
<>अनार्त्तवं वार्षिकमपि प्रथमं तच्च भूमिगम् ।
<>व्यापन्नं परिहर्त्तव्यं सर्व्वदोषप्रकोपणम् ॥
<>तत् कुर्य्यात् स्नानपानाभ्यां तृष्णाध्मानोदर-
<>ज्वरान् ।
<>कासाग्निमान्द्याभिष्यन्दिकण्डूगण्डादिकांस्तथा ॥”
<>अथ दुष्टजलस्य निर्द्दोषीकरणोपायः ।
<>“निन्दितं चापि पानीयं क्वथितं सूर्य्यतापितम् ।
<>सुवर्णं रजतं लोहं पाषाणं सिकतां मृदम् ॥
<>भृशं संताप्य निर्व्वाप्य सप्तधा साधितं तथा ।
<>कर्पूरजातिपुन्नागपाटलादिसुवासितम् ॥
<>शुचिसान्द्रपटस्रावैः क्षुद्रजन्तुविवर्ज्जितम् ।
[Page2-521-c+ 52]
<>स्वच्छं कनकमुक्ताद्यैः शुद्धं स्याद्दोषवर्ज्जितम् ॥
<>पर्णमूलविसग्रन्थिमुक्ताकनकशैबलैः ।
<>गोमेदेन च वस्त्रेण कुर्य्यादम्बुप्रसादनम् ॥”
<>अथ पीतस्य जलस्य पाकावधिः ।
<>“आमं जलं जीर्य्यति याममात्रं
<>तदर्द्धमात्रं शृतशीतलञ्च ।
<>तदर्द्धमात्रं तु शृतं कदुष्णं
<>पयःप्रपाकेऽवधिरेष उक्तः ॥”
<>इति भावप्रकाशे वारिवर्गः ॥
<>अथ जले भगवत्पूजाविधिः ।
<>“उत्तापेऽर्कांशुतो जाते शीतलेन सुगन्धिना ।
<>जलेन पूरिते पात्रे श्रीकृष्णमुपवेशयेत् ॥
<>नित्यार्च्चाविधिनाभ्यर्च्च्य सायं सन्ध्यामुपास्य च ।
<>देवं सिंहासने नीत्वा गन्धादिभिरथार्च्चयेत् ॥
<>नीराज्य देवं सर्व्वेभ्यो दत्त्वा तीर्थं भजेत् स्वयम् ।
<>द्वादश्यान्तु विशेषेण रात्रौ तोयस्थमर्च्चयेत् ॥”
<>तन्माहात्म्यं यथा, गारुडे ।
<>“स्वर्णपात्रेऽथवा रौप्ये ताम्रेवा मृण्मयेऽपि वा ।
<>तोयस्थं योऽर्च्चयेद्भक्त्या शालग्रामसमुद्भवम् ॥
<>चक्राङ्कितं वा भूपाल ! निवृत्ते मधुमाधवे ।
<>प्रतिमां स महाभागस्तस्य पुण्यमनन्तकम् ॥
<>यावद्धराधरो लोके यावच्चन्द्रदिवाकरौ ।
<>तावत्तस्य कुले कश्चिन्न भवेद्भूप ! नारकी ॥
<>तस्माज्ज्यैष्ठे सदा भूप ! तोयस्थं पूजयेद्धरिम् ।
<>वीततापो नरस्तिष्ठेद्यावदाहूतसंप्लवम् ॥
<>कृतैः सुशीतलैस्तोयैस्तुलसीदलवासितैः ।
<>शुचिशुक्रगते काले येऽर्च्चयिष्यन्ति केशवम् ॥
<>जलस्थं विविधैः पुष्पैर्म्मुच्यते यमयातनात् ॥
<>जलस्रष्टा यतो विष्णुर्ज्जलशायी जलप्रियः ।
<>तस्माद्ग्रीष्मे विशेषेण जलस्थं पूजयेद्धरिम् ॥
<>नीरमध्यस्थितं कृत्वा शालग्रामसमुद्भवम् ।
<>योऽभ्यर्च्चयेन्महाभक्त्या स भवेत् कुलपावनः ॥
<>कर्किराशिगते सूर्य्ये मिथुनस्थे विशेषतः ।
<>येनार्च्चितो हरिर्भक्त्या जलमध्ये महीपते ! ॥
<>द्वादश्यान्तु विशेषेण जलस्थं जलशायिनम् ।
<>योऽभ्यर्च्चयेत् कृत तेन यज्ञकोटिशतं भुवि ॥
<>पात्रे गन्धादिकं कृत्वा यः क्षिपेद्गरुडध्वजम् ।
<>द्बादश्यां पूजयेद्रात्रौ मुक्तिभागी भवेन्नरः ॥”
<>किञ्च ।
<>“घनागमे प्रकुर्व्वन्ति जलस्थं वै जनार्द्दनम् ।
<>ये नरा नृपतिश्रेष्ठ ! तेषां वै नरकं ध्रुवम् ॥”
<>“तथैवात्युष्णसमये कालिन्द्यादौ विशेषतः ।
<>सम्पादयेद्भगवतो जलक्रीडामहोत्सवम् ॥”
<>इति श्रीहरिभक्तिविलासे १५ विलासः ॥
<LEND>
