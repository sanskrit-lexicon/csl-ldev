<L>9474<pc>2-231<k1>क्षारः<k2>क्षारः
क्षारः¦, पुं, (क्षर् सञ्चलने + ज्वलादित्वात् णः ॥)
रसविशेषः । (यथा, पञ्चतन्त्रे । १ । ३१५ ।
“तातस्य कूपोऽयमिति ब्रुवाणाः
क्षारं जलं कापुरुषः पिबन्ति” ॥
अस्य गुणा यथा ।
“क्षारः क्लेदं जनयति मुखे स्वाद्रुष्णो विदाही
शूलश्लेष्मा रुचिभृशतृषामूत्रकृच्छोषणश्च ।
आनाहं सञ्जनयति पुनर्वह्निसन्धुक्षणः स्या-
देवं प्रोक्तं विदितगणकः कोविदैः क्षारवीर्य्यम्” ॥
[Page2-232-a+ 52]
इति हारीते प्रथमस्थाने ६ अध्याये ॥) धूर्त्तः ।
लवणम् । (यथा, रामायणे । २ । ७३ । ३ ।
“दुःखे मे दुःखमकरोर्व्रणे क्षारमिवाददाः ।
राजानं प्रेतभावस्थं कृत्वा रामञ्च तापसम्” ॥)
काचः । भस्म । इति मेदिनी ॥ गुडः इति हेम-
चन्द्रः ॥ टङ्कणः । (अस्य पर्य्याया यथा, --
“सौभाग्यं टङ्कणं क्षारो धातुद्रावकमुच्यते” ॥
इति भावप्रकाशस्य पूर्व्वखण्डे प्रथमे भागे ॥)
सर्जिक्षारः । इति राजनिर्घण्टः ॥ * ॥
क्षारविशेषगुणाः ।
“पलाशधवपूतीककरञ्जपाटलादिजाः ।
क्षारास्तु पाचनाः सर्व्वे रक्तपित्तकराः सराः ।
गुल्मार्शःक्रिमिपुंस्त्वघ्नाः शर्कराश्मरिनाशनाः” ॥
इति राजवल्लभः ॥ (क्षारसामान्यगुणा यथा, --
“क्षारः सर्व्वश्च परमं तीक्ष्णोष्णः क्रिमिजिल्लघुः ।
पित्तासृग्दूषणः पाकी च्छेद्यहृद्यो विदारणः ।
अपथ्यः कटुलावण्याच्छुक्रौजः केशचक्षुवाम्” ॥
इति सूत्रस्थाने षष्ठेऽध्याये वाभटेनोक्तम् ॥)
<LEND>
