<L>23936<pc>3-391<k1>बदरिकाश्रमः<k2>बदरिकाश्रमः
बदरिकाश्रमः¦, पुं, क्ली, (बदरिकाचिह्नित आश्रमः ।)
<>तीर्थविशेषः । (असौ च हिमालयपर्व्वतैकदेशे
<>श्रीनगरसमीपे अलकनन्दानद्याः पश्चिमस्थतीरे
<>अवस्थितः ।) स तु नारायणस्य व्यासस्य
<>चाश्रमः । यथा, महाभारते । ३ धौम्यतीर्थ-
<>यात्रापर्व्वणि ९० । २३ -- ३३ ।
<>“नारायणो विभुर्विष्णुः शाश्वतः पुरुषोत्तमः ।
<>तस्यातियशसः पुण्यां विशालां वदरीमनु ॥
<>आश्रमः ख्यायते पुण्यस्त्रिषु लोकेषु विश्रुतः ।
<>उष्णतोयवहा गङ्गा शीततोयवहा पुरा ॥
<>सुवर्णसिकता राजन् ! विशालां वदरीमनु ।
<>ऋषयो यत्र देवाश्च महाभागा महौजसः ॥
<>प्ताप्य नित्यं नमस्यन्ति नारायणमजं विभुम् ।
<>यत्र नारायणो देवः परमात्मा सनातनः ॥
<>तत्र कृत्स्नं जगत् पार्य ! तीर्थान्यायतनानि च ।
<>तत् पुण्यं तत् परं ब्रह्म तत्तीर्थं तत्तपोवनम् ॥
<>तत् परं परमं दैवं भूतानां परमीश्वरम् ।
<>शाश्वतं परमञ्चैव धातारं परमं पदम् ॥
<>यं विदित्वा न शोचन्ति विद्वांसः शास्त्रदृष्टयः ।
<>तत्र देवषंयः सिद्धाः सर्व्वे चैव तपोधनाः ॥
<>आदिदेवो महायोगी यत्रास्ते मधुसूदनः ।
[Page3-391-b+ 52]
<>पुण्यानामपि तत् पुण्यं तत्र ते संशयोऽस्तु मा ॥
<>एतानि राजन् ! पुण्यानि पृथिव्यां पृथिवीपते ! ।
<>कीर्त्तितानि नरश्रेष्ठ ! तीर्थान्यायतनानि च ॥
<>एतानि वसुभिः साध्यैरादित्यैर्मरुदश्विभिः ।
<>ऋषिभिर्ब्रह्मकल्पैश्च सेवितानि महात्मभिः ॥
<>चरन्नेतानि कौन्तेय ! सहितैर्ब्रह्मवादिभिः ।
<>भ्रातृभिश्च महाभागैरुत्कण्ठां विहरिष्यसि ॥”
<>(तथा च भागवते । ७ । ११ । ६ ।
<>“योऽवतीर्य्यात्मनोऽंशेन दाक्षायण्यान्तु धर्म्मतः ।
<>लोकानां स्वस्तयेऽध्यास्ते तपो बदरिकाश्रमे ॥”)
<LEND>
