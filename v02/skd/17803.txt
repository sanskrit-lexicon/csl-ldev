<L>17803<pc>2-793<k1>धान्याचलः<k2>धान्याचलः
धान्याचलः¦, पुं, (धान्यनिर्म्मितोऽचलः पर्व्वतः ।)
<>दानार्थधान्यनिर्म्मितपर्व्वतः । तस्य विधानं
<>यथा, --
<>“प्रथमो धान्यशैलः स्याद्द्वितीयो लवणाचलः ।
<>गुडाचलस्तृतीयस्तु चतुर्थो हेमपर्व्वतः ॥
<>पञ्चमस्तिलशैलः स्यात् षष्ठः कार्पासपर्व्वतः ।
<>सप्तमो घृतशैलश्च रत्नशैलस्तथाष्टमः ॥
<>राजतो नवमस्तद्बद्दशमः शर्कराचलः ।
<>वक्ष्ये विधानमेतेषां यथावदनुपूर्व्वशः ॥
<>अयने विषुवे पुण्ये व्यतीपाते दिनक्षये ।
<>शुक्लपक्षे तृतीयायामुपरागे शशिक्षये ॥
<>विवाहोत्सवयज्ञेषु द्वादश्यामथवा पुनः ।
<>शुक्लायां पञ्चदश्यां वा पुण्यर्क्षे वा विधानतः ॥
[Page2-793-c+ 52]
<>धान्यशैलादयो येऽपि देयाः शास्त्रं विजानता ।
<>तीर्थे वायतने वापि गोष्ठे वा भवनाङ्गने ॥
<>मण्डपं कारयेद्भक्त्या चतुरस्रमुदङ्मुखम् ।
<>प्रागुदक्प्लवनं तद्बत् प्राङ्मुखञ्च विधानतः ॥
<>गोमयेनानुलिप्तायां भूमावास्तीर्य्य वै कुशान् ।
<>तन्मध्ये पर्व्वतं कुर्य्याद्विष्कम्भपर्व्वतान्वितम् ॥
<>धान्यद्रोणसहस्रेण भवेद्गिरिरिहोत्तमः ।
<>मध्यमः पञ्चशतिकः कनिष्ठः स्यात्त्रिभिः शतैः ॥
<>मेरुर्महाव्रीहिमयस्तु मध्ये
<>सुवर्णवृक्षत्रयसंयुतः स्यात् ।
<>पूर्व्वेण मुक्ताफलवज्रयुक्तो
<>याम्ये च गोमेदकपुष्परागैः ॥
<>पश्चाच्च गारुत्मतनीलरत्नैः
<>सौम्येन वैदूर्य्यसरोजरागैः ।
<>श्रीखण्डखण्डैरभितः प्रवाल-
<>लतान्वितः शुक्तिशिलातलः स्यात् ॥
<>ब्रह्माथ विष्णुर्भगवान् पुरारि-
<>र्दिवाकरोऽप्यत्र हिरण्मयः स्यात् ।
<>मूर्द्धव्यवस्थागतमत्सरेण
<>कार्य्यास्त्वनेके च पुनर्द्विजौघाः ॥
<>चत्वारि शृङ्गाणि च राजतानि
<>नितम्बभागेष्वपि राजतः स्यात् ।
<>तथेक्षुवंशावृतकन्दरस्तु
<>घृतोदकप्रस्रवणश्च दिक्षु ॥
<>शुक्लाम्बराण्यम्बुधरावली स्यात्
<>पूर्व्वेण नीलानि च दक्षिणेन ।
<>वासांसि पश्चादथ कर्वुराणि
<>रक्तानि चैवोत्तरतो घनाली ॥
<>रौप्यान्महेन्द्रप्रमुखानथाष्टौ
<>संस्थाप्य लोकाधिपतीन् क्रमेण ।
<>नानाफलाली च समन्ततः स्या
<>न्मनोरमं माल्यविलेपनञ्च ॥
<>वितानकञ्चोपरि पञ्चवर्ण-
<>मम्लानपुष्पाभरणं सितञ्च ।
<>इत्थं निवेश्यामरशैलमग्र्यं
<>मेरोस्तु विष्कम्भगिरीन् क्रमेण ॥
<>तुरीयभागेन चतुर्द्दिशञ्च
<>संस्थापयेत् पुष्पविलेपनाढ्यान् ॥
<>पूर्व्वेण मन्दरमनेकफलावलीभि-
<>र्युक्तं यवैः कनकभद्रकदम्बचिह्नैः ।
<>कामेन काञ्चनमयेन विराजमान-
<>माकारयेत् कुसुमवस्त्रविलेपनाढ्यम् ॥
<>क्षीरारुणोदसरसाथ वनेन चैव
<>रौप्येण शक्तिघटितेन विराजमानम् ।
<>याम्येन गन्धमदनश्च निवेशनीयो
<>गोधूमसञ्चयमयः कलधौतजो वा ॥
<>हैमेन यक्षपतिनाहृतमासनेन
<>वस्त्रैश्च राजतवनेन च संयुतः स्यात् ॥
<>पश्चात्तिलाचलमनेकसुगन्धिपुष्पं
<>सौवर्णपिप्पलहिरण्मयहंसयुक्तम् ।
<>आकारयेद्रजतपुष्पवनेन तद्व-
<>द्वस्त्रान्वितं दधिसितोदसरस्तथाग्रे ॥
[Page2-794-a+ 52]
<>संस्थाप्य तं विपुलशैलमथोत्तरेण
<>शैलं सुपार्श्वमपि माषमयं सुवस्त्रम्
<>पुष्पैश्च हेमवटपादपशेखरन्त-
<>माकारयेत् कनकधेनुविराजमानम् ॥
<>माक्षीकभद्रसरसा च वनेन तद्व-
<>द्रौप्येण भास्वरवता च युतं विधाय ।
<>होमश्चतुर्भिरथ वेदपुराणविद्भि-
<>र्दान्तैरनिन्द्यचरिताकृतिभिर्द्विजेन्द्रैः ॥
<>पूर्व्वेण हस्तमितमत्र विधाय कुण्डं
<>कार्य्यस्तिलैर्यवघृतेन समित्कुशैश्च ।
<>रात्रौ च जागरमनुद्धतगीततूर्य्यै-
<>रावाहनञ्च कथयामि शिलोच्चयानाम् ॥
<>त्वं सर्व्वदेवगणघामनिधे ! विरुद्ध-
<>मस्मद्गृहेष्वमरपर्व्वत नाशयाशु ।
<>क्षेमं विधत्स्व कुरु शान्तिमनुत्तमां नः
<>संपूजितः परमभक्तिमता मया हि ॥
<>त्वमेव भगवानीशो ब्रह्मा विष्णुर्द्दिवाकरः ।
<>मूर्त्तामूर्त्तजगद्बीज ! त्वं नः पाहि सनातनः ॥
<>यस्मात्त्वं लोकपालानां विश्वमूर्त्तेश्च मन्दिरम् ।
<>रुद्रादित्यवसूनाञ्च तस्माच्छान्तिं प्रयच्छ मे ॥
<>यस्मादशून्य ममरैर्नारीभिश्च शिवस्तव ।
<>तस्मान्मामुद्धराशेषदुःखसंसारसागरात् ॥
<>एवमभ्यर्च्य तं मेरुं मन्दरञ्चाभिपूजयेत् ।
<>यस्माच्चैत्ररथेन त्वं भद्राश्वेन विशेषतः ॥
<>शोभसे मन्दर ! क्षिप्रमतस्तुष्टिकरो भव ॥
<>यस्माच्चूडामणिर्जम्बुद्वीपे त्वं गन्धमादन ! ।
<>गन्धर्व्ववनशोभादानतः कीर्त्तिर्दृढास्तु मे ॥
<>यस्मात्त्वं केतुमालेन वैभ्राजेन वनेन वा ।
<>हिरण्मयाश्वत्थशिरस्तस्मात् पुष्टिर्ध्रुवास्तु मे ॥
<>उत्तरैः कुरुभिर्यस्मात् सावित्रेण वनेन च ।
<>सुपार्श्व ! राजसे नित्यमतः श्रीरक्षयास्तु मे ॥
<>एवमामन्त्र्य तान् सर्व्वान् प्रभाते विमले पुनः ।
<>स्नात्वाथ गुरवे दद्यान्मध्यमं पर्व्वतोत्तमम् ॥
<>विष्कम्भपर्व्वतान् दद्यादृत्विग्भ्यः क्रमशो मुने ! ॥
<>गाश्च दद्याच्चतुर्विंशदथवा दश नारद ! ।
<>शक्तितः सप्त वाष्टौ वा पञ्च दद्यादशक्तिमान् ॥
<>एकापि गुरवे देया कपिलाथ पयस्विनी ।
<>पर्व्वतानामशेषाणामेष एव विधिः स्मृतः ॥
<>त एव पूजने मन्त्रास्त एवोपस्करा मताः ।
<>ग्रहाणां लोकपालानां ब्रह्मादीनाञ्च सर्व्वदा ॥
<>स्वमन्त्रेणैव सर्व्वेषु होमः शैलेषु पठ्यते ॥
<>उपवासी भवेन्नित्यमशक्तौ नक्तमिष्यते ।
<>विधानं सर्व्वशैलानां क्रमशः शृणु नारद ! ॥
<>दानकाले च ये मन्त्राः पर्व्वतेषु च यत्फलम् ।
<>अन्नं ब्रह्म यतः प्रोक्तमन्नं प्राणाः प्रकीर्त्तिताः ॥
<>अन्नाद्भवन्ति भूतानि जगदन्नन वर्त्तते ।
<>अन्नमेव ततो लक्ष्मीरन्नमेव जनार्द्दनः ॥
<>धान्यपर्व्वतरूपेण पाहि तस्मान्नगोत्तम ! ।
<>अनेन विधिना यस्तु दद्याद्धान्यमयं गिरिम् ॥
<>मन्वन्तरशतं साग्रं देवलोके महीयते ।
<>अमरोगणगन्धर्व्वैराकीर्णेन विराजता ॥
<>विमानेन दिवः पृष्ठमायाति सुरसेवितः ।
[Page2-794-b+ 52]
<>ततः कर्म्मक्षये राज्यमाप्नोतीह न संशयः ॥”
<>इति मत्स्यपुराणम् ॥
<LEND>
