<L>18534<pc>2-846<k1>नाक्षत्रं<k2>नाक्षत्रं
नाक्षत्रं¦, क्ली (नक्षत्रस्येदमिति । नक्षत्र + “तस्ये-
<>दम् ।” ४ । ३ । १२० । इति अण् ।) नक्षत्र-
<>सम्बन्धि । (यथा, सूर्य्यसिद्धान्ते । १४ । १५ ।
<>“भचक्रभ्रमणं नित्यं नाक्षत्रं दिनमुच्यते ।
<>नक्षत्रनाम्ना मासास्तु ज्ञेयाः पर्व्वान्तयोगतः ॥”)
<>मासविशेषे, पुं । स च द्विविधः । सप्तविंशति-
<>नक्षत्रात्मक एकः । यथा, विष्णुधर्म्मोत्तरे ।
<>“नक्षत्रसत्राण्ययनानि चेन्दो-
<>र्मानेन कुर्य्याद्भगणात्मकेन ।”
<>सप्तविंशतिनक्षत्रात्मकेन ।
<>“सर्व्वर्क्षपरिवर्त्तैश्च नाक्षत्र इह चोच्यते ।”
<>सप्तविंशतिनक्षत्रावच्छिन्नो नाक्षत्रः । अस्य
<>प्रयोजनं नक्षत्रसत्रादौ । जन्मनक्षत्रे शनिभौम-
<>वारयोगे मनोदुःखदाने च । यथा, दीपि-
<>कायाम् ।
<>“जन्मन्यर्क्षे यदि स्यातां वारौ भौमशनैश्चरौ ।
<>स मासः कल्मसो नाम मनोदुःखप्रदायकः ॥”
<>द्वितीयः षष्टिदण्डात्मकनक्षत्रभोगकालरूपदिन-
<>त्रिंशदात्मकः । यथा, सूर्य्यसिद्धान्ते । १ । १२ ।
<>“नाडीषष्ट्या तु नाक्षत्रमहोरात्रं प्रचक्षते ।
<>तत्त्रिंशता भवेन्मासः सावनोऽर्कोदयैस्तथा ॥”
<>द्वितीयस्य प्रयोजनं आयुर्गणनायाम् । यथा,
<>“आयुर्दाये स्मृतं प्राज्ञैर्नाक्षत्रं षष्टिनाडिकम् ॥”
<>इति मलमासतत्त्वम् ॥
<LEND>
