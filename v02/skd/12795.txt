<L>12795<pc>2-459<k1>चेतकी<k2>चेतकी
चेतकी¦, स्त्री, (चेतयते उन्मीलयति ज्ञानेन्द्रिय-
<>बलादीनि । चित + ण्वुल् । गौरादित्वात् ङीष् ।)
<>हरीतकी । इत्यमरः । २ । ४ । ५९ ॥ हिमाचलभवा
<>त्रिशिरा हरीतकी । सा च सर्व्वरोगनाशिनी
<>गन्धयुक्तद्रव्यकरणे प्रशस्ता । इति वैद्यकम् ॥
<>(“चेतकी द्विविधा प्रोक्ता आकाराद्बर्णतस्तथा ।
<>षडङ्गुला हिता प्रोक्ता शुक्ला चैकाङ्गुला स्मृता ॥
<>श्रेष्ठा कृष्णा समाख्याता रेचनार्थे जिगीषुणा ।
<>चेतकी वृक्षशाखायां यावत्तिष्ठति तां पुनः ॥
<>भिन्दन्ति पशुपक्ष्याद्या नराणां कोऽत्र विस्मयः ।
<>चेतकीं यावद्बिधृत्त्य हस्ते तिष्ठति मानवः ॥
<>तावद्भिनत्ति रोगांस्तु प्रभावान्नात्र संशयः ॥”
<>इति कल्पस्थाने प्रथमेऽध्याये हारीतेनोक्तम् ॥
<>एतस्या उत्त्तिगुणजात्यादिकं यथा, भावप्रकाशे
<>पूर्व्वखण्डे प्रथमे भागे ।
<>“पपात बिन्दुर्मेदिन्यां शक्रस्य पिबतोऽमृतम् ।
<>ततो दिव्या समुत्पन्ना सप्तजातिर्हरीतकी ॥
<>हरीतक्यभया पथ्या कायस्था पूतनाऽमृता ।
<>हैमवत्यव्यथा चापि चेतकी श्रेयसी शिवा ॥
<>वयस्था विजया चापि जीवन्ती रोहिणीति च ।
<>विजया रोहिणी चैव पूतना चामृताऽभया ॥
<>जीवन्ती चेतकी चेति पथ्यायाः सप्तजातयः ।
<>अलावुवृत्ता विजया वृत्ता सा रोहिणी स्मृता ॥
<>पूतनास्थिमती सूक्ष्मा कथिता मांसलामृता ।
[Page2-459-c+ 52]
<>पञ्चरेखाऽभया प्रोक्ता जीवन्ती स्वर्णवर्णिनी ॥
<>त्रिरेखा चेतकी ज्ञेया सप्तानामियमाकृतिः ।
<>विजया सर्व्वरोगेषु रोहिणी व्रणरोहिणी ॥
<>प्रलेपे पूतना योज्या शोधनार्थेऽमृता हिता ।
<>अक्षिरोगेऽभया शस्ता जीवन्ती सर्व्वरोगहृत् ॥
<>चूर्णार्थे चेतकी शस्ता यथायोगं प्रयोजयेत् ।
<>चेतकी द्विविधा प्रोक्ता श्वेता कृष्णा च वर्णतः ॥
<>षडङ्गुलायता शुक्ला कृष्णात्वेकाङ्गुला स्मृता ।
<>काचिदास्वादमात्रेण काचिद्गन्धेन भेदयेत् ॥
<>काचित् स्पर्शेन दृष्ट्यान्या चतुर्द्धा भेदयेच्छिवा ।
<>चेतकी पादपच्छायामुपसर्पन्ति ये नराः ॥
<>भिद्यन्ते तत्क्षणादेव पशुपक्षिमृगादयः ।
<>चेतकी तु धृता हस्ते यावत्तिष्ठति देहिनः ॥
<>तावद्भिद्येत रोगैस्तु प्रभावान्नात्र संशयः ।
<>न धार्य्यं सुकुमाराणां कृशानां भेषजद्विषाम् ॥
<>चेतकी परमा शस्ता हिता सुखविरेचनी ॥”)
<>जातीपुष्पम् । इति राजनिर्घण्टः ॥
<LEND>
