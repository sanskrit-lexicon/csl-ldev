<L>8102<pc>2-144<k1>कुमारः<k2>कुमारः
कुमारः¦, पुं, (कुत्सितो मारः कन्दर्पो यस्मात् ।)
<>कार्त्तिकेयः तदुत्पत्तिविवरणन्तु कार्त्तिकेयशब्दे
<>द्रष्टव्यम् ॥
<>(तथा महाभारते । १ । ६६ । २३-२४ ।
<>“अग्नेः पुत्त्रः कुमारस्तु श्रीमान् शरवणालयः ।
<>तस्य शाखो विशाखश्च नैगमेयश्च पृष्ठजः ।
<>कीर्त्तिकाभ्युपपत्तेश्च कार्त्तिकेय इति स्मृतः” ॥
<>कौ पृथिव्यां मारयति दुष्टान् । कु + मृ + णिच् +
<>अच् ।) नाठ्योक्तौ युवराजः । इत्यमरः ॥ (राज-
<>कुमारः । यथा, रघौ ७ । ६३ ।
<>“ततः प्रियोपात्तरसेऽधरौष्ठे
<>निवेश्य दध्मौ जलजं कुमारः” ॥)
<>शुकः । अश्ववारकः । (कुमारयति क्रीडतीति ।
<>कुमार-त् क क्रीडने + अच् ।) पञ्चवर्षीयबालकः ।
<>(यथा मनौ ७ । १७५ ।
<>“कन्यानां सम्प्रदानञ्च कुमाराणाञ्च रक्षणम्” ॥
<>“तस्यास्तु खल्वमरायाः प्रपतनार्थे खल्वेवमेव-
<>कर्म्मणि क्रियमाणे जातमात्रे ऽस्यैव कुमारस्य
<>कार्य्याण्येतानि कर्म्माणि भवन्ति तद्यथा-अश्म-
<>नोः सङ्घट्टनं कर्णयोर्मूले शीतोदकेनोष्णोदकेन वा
<>सुखपरिषेकः । तथा संक्लेशविहतान् प्राणान्
<>पुनर्लभेत कृष्णकपालिका शूर्पेण चैनमभिनिष्पु-
<>नीयाद् यद् यच्चेष्टं स्यात् यावत् प्राणानां प्रत्यागमं
<>तत्तत् सर्व्वमेव कुर्य्युः । ततः प्रत्यागतप्राणं प्रकृति-
<>भूतमभिसमीक्ष्य स्नानोदकग्रहणाभ्यामुपपाद-
<>येत् । अथास्य ताल्वोष्ठकण्ठ-जिह्वा-प्रमार्ज्जन-
<>मारभेत अङ्गुल्या सुपरिलिखितनखयासुप्रक्षा-
<>लितोपधानकार्पासपिचुमत्या प्रथमं प्रमार्ज्जित-
<>स्यास्यच शिरस्तालू कार्पासपिचुना स्नेहगर्भेण
<>प्रतिच्छादयेत् । ततो ऽस्यानन्तरं कार्यं सैन्धवोप-
<>हितेन सर्पिषा प्रच्छर्द्दनम्” ।
<P>“दशम्यां निश्यतीतायां सपुत्त्रास्त्री सर्व्वगन्धौ-
<>षधैर्गौरसर्षप-लोध्रैश्च स्नाता लघ्वहतवस्त्रं परि-
<>धाय पवित्रेष्टलघुविचित्रभूषणवती संस्पृश्य मङ्ग-
<>लान्युचितामर्च्चयित्वा च देवतां शिखिनः शुक्ल-
<>वाससो व्यङ्ग्यांश्च ब्राह्मणान् स्वस्तिवाचयित्वा कुमार-
<>महतेन शुचिवाससाच्छादयेत् । प्राक् शिरस-
<>मुदक्शिरसं वा संवेश्य देवतापूर्व्वं द्विजातिभ्यः
<>प्रणमतीत्युक्त्वा कुमारस्य पिता द्वे नामबी कार-
<>येत् नाक्षत्रिकं नामाभिप्रायिकञ्च” ।
<P>“कृते च नामकर्म्मणि कुमारं परीक्षितुमुपक्रामे
<>दायुषः प्रमाण ज्ञान-हेतोः । तत्रेमान्यायुष्मतां
<>कुमाराणां लक्षणानि भवन्ति तद्यथा -- एकै-
<>कजा मृदवोऽल्पाः स्निग्धाः सुबद्धमूलाः कृष्णाः
<>केशाः प्रशस्यन्ते । स्थिरा बहला त्वक् प्रकृत्या-
<>कृतिसुस्रम्पन्नमीषत्प्रमाणातिरिक्तमनुरूपमात-
[Page2-145-a+ 52]
<>पत्रोपमं शिरः प्रशस्यते । व्यूढं दृढं समं सु-
<>श्लिष्टशङ्खसन्ध्यर्द्धव्यञ्जनमुपचितं बलिनमर्द्धचन्द्रा-
<>कृतिललाटं बहलौ विपुलसमपिठौ समौ नीचौ
<>वृद्धौ पृष्ठतोऽवनतौ सुश्लिष्टकर्णपुटकौ महा-
<>च्छिद्रौ कर्णौ ईषत् प्रलम्बिन्यावसङ्गते समे
<>संहते महत्यौ भ्रुवौ समे समाहितदर्शने व्यक्त-
<>भागविभागे बलवती तेजसोपपन्ने स्वाङ्गोपाङ्गे
<>चक्षुषी । ऋज्वी महोच्छ्वासावंशसम्पन्नेषदवन-
<>ताग्रा नासिका । महदृजु-सुनिविष्टदन्तमास्यम् ।
<>आयामविस्तरोपपन्ना श्लक्ष्णा तन्वी प्रकृतियुक्ता
<>पाटलवर्णा जिह्वा । श्लक्ष्णं युक्तोपचयमुष्णोपपन्नं
<>रक्तं तालु । महानदीनः स्निग्धोऽनुनादी गम्भीर-
<>समुत्थो धीरस्वरः । नातिस्थूलौ नातिकृशौ
<>विस्तारोपपन्नावास्य प्रच्छादनौ रक्तावोष्ठौ । म-
<>हत्थौ हनुवृत्तौ । नातिमहती ग्रीवा । व्यूढमुप-
<>चितमुरो गूढं जत्रु पृष्ठवंशश्च । विकृष्टान्तरौ
<>स्तनौ, अंसपातिनी स्थिरे पार्श्वे, वृत्तपरिपूर्णायतौ
<>बाहू, सक्थिनी अङ्गुलयश्च । महदुपचितं पाणि-
<>पादम् । स्थिरावृत्ताः स्निग्धास्ताम्रास्तुङ्गाः कूर्म्मा-
<>काराः करजाः, प्रदक्षिणावर्त्ता सोत्सङ्गा च
<>नाभिः । नाभ्युरस्त्रिभागहीना समासमुपचित-
<>मांसा कृटीवृत्तौ स्थिरोपचितमांसौ नात्युन्नतौ
<>नात्यवनतौ स्फिचावनुपूर्व्ववृत्तौ उपचययुक्ता-
<>वुरू । नात्युपचिते नात्यपचिते ण्णीपदे प्रगूढ-
<>सिरास्थिसन्धी जङ्घे । नात्युपचितौ नात्यपचितौ
<>गुल्फौ पूर्व्वोपदिष्टगुणौ पादौ कूर्म्माकारौ ।
<>प्रकृतियुक्तानि वात-मूत्र-पुरीषगुह्यानि तथा
<>स्वप्नजागरणायासस्मितरुदितस्तनग्रहणानि । यच्च
<>किञ्चिदन्यदपि अनुक्तमस्तिं तदपि सर्व्वं प्रकृति-
<>सम्पन्नमिष्टं विपरीतं पुनरनिष्टमिति दीर्घायु-
<>र्लक्षणानि” ॥ * ॥
<>अतोऽनन्तरं कुमारागारविधिमनु-
<>व्याख्यास्यामः ॥
<P>“वास्तुविद्याकुशलः प्रशस्तं रम्यतमस्कं निवातं
<>प्रवातैकदेशं दृढमपगतश्वापदपशुदंष्ट्रिमूषिका-
<>पतङ्गं सुसंविभक्तसलिलोदूखलमूत्रवर्च्चस्थानस्रान-
<>भूमिमहानसमृतुसुखं यथर्त्तुशयनासनास्तरण-
<>सम्पन्नं कुर्य्यात् । तथा सुविहितरक्षाविधान-
<>बलिमङ्गलहोमप्रायश्चित्तं शुचिवृद्धवैद्यानुरक्त-
<>जनसम्पूर्णमिति कुमारागारविधिः ।
<P>शयनास्तरणप्रावरणानि कुमारस्य मृदुलघु-
<>शुचिसुगन्धीनि स्युः । स्वेदमलजन्तुमन्ति मूत्र-
<>पुरीषोपसृष्टानि च वर्ज्ज्यानि स्युः ।
<P>असति सम्भवेऽन्येषां तान्येव च सुप्रक्षालिं-
<>तोपधानानि सुधूपितानि सुशुद्धशुष्कान्युपयोगं
<>गच्छेयुः ।
<P>धूपनानि पुनर्वाससां शयनास्तरणप्रावरणानाञ्च
<>यवसर्षपातसी-हिङ्गु-गुग्गुलुवचारोचकवयःस्थागो-
<>लोमीजटिलापलङ्कषाशाकरोहिणीसर्पनिर्म्मोका-
<>नि घृतसंप्रयुक्तानि स्युः ।
<P>मणयश्च धारणीयाः कुमारस्य खड्गरुरुगवय-
<>वृषभाणां जीवतामेव दक्षिणेभ्यो विषाणेभ्यो ऽग्रा-
[Page2-145-b+ 52]
<>णि गृहीतानि स्युः । मन्त्राद्याश्चौषधयो जीवकर्ष-
<>भकौ यान्यप्यन्यानि ब्राह्मणाः प्रशंसेयुः ।
<P>क्रीडनकानि खल्वस्य तु विचित्राणि घोषव-
<>न्त्यभिरामाणि अगुरूण्यतीक्ष्णाग्राणि अनास्य-
<>प्रवेशीनि अप्राणहराणि अवित्रासनानि स्युः ।
<P>नह्यस्य वित्रासनं साधु तस्मात्तस्मिन् रुदत्य-
<>भुञ्जाने वान्यत्र विधेयतामगच्छति राक्षसपि-
<>शाचपूतनाद्यानां नामान्याह्वयता कुमारस्य वि-
<>त्रासनार्थं नामग्रहणं न कार्य्यं स्यात् ।
<P>यदि त्वातुर्य्यं किञ्चित् कुमारमागच्छेत् तत्प्र-
<>कृतिनिमित्तपूर्व्वरूपलिङ्गोपशयविशेषैस्तत्ततोऽनु-
<>बुध्यसर्व्वविशेषानातुरौषध-देश-कालाश्रयानवेक्ष-
<>माणश्चिकित्सितुमारभेतैनं मधुरमृदुलघुसुरभि-
<>शीतसङ्करं कर्म्मप्रवर्त्तयन्नेवं सात्म्याहि कुमारा
<>भवन्ति तथा ते शर्म्म लभन्ते चिराय रोगत्वे-
<>ऽरोगवृत्तमातिष्ठेत् देशकालात्मगुणविपर्य्ययेण
<>वर्त्तमानः ।
<P>क्रमेणासात्म्यानि परिवर्त्त्योपयुञ्जानः सर्व्वाण्य-
<>हितानि वर्जयेत्तथाबलवर्णशरीरायुषां सम्पद-
<>मवाप्नोतीति ।
<P>एवमेनं कुमारमायौवनप्राप्तेर्धर्म्मार्थकुशला-
<>गमनाच्चानुपालयेदिति पुत्त्राशिषां समृद्धिकरं
<>कर्म्म व्याख्यातम् । तदाचरन् यथोक्तैर्विधिभिः
<>पूजां यथेष्टं लभते ऽनसूयक इति” ॥
<>इति शारीरस्थाने ऽष्टमेऽध्याये चरकेणोक्तम् ॥ * ॥
<P>“अथ कुमारं शीताभिरद्भिराश्वास्य जात-
<>कर्म्मणि कृते मधुसर्पिरनन्ता ब्राह्मीरसेन सुवर्ण-
<>चूर्णमङ्गुल्यनामिकया लेहयेत्ततो बलातैलेनाभ्यज्य
<>क्षीरवृक्षकषायेण सर्व्वगन्धोदकेन वा रूप्यहेम-
<>प्रतप्तेन वा वारिणा स्नापयेदेनं कपित्थपत्र-
<>कषायेण वा कोष्णेन यथाकालं यथादेशं यथा
<>विभवञ्च ॥
<P>क्षीराहाराय सर्पिः पाययेत् सिद्धार्थक-
<>वचामांसीपयस्यापामार्गशतावरीसारिवाब्राह्मी-
<>पिप्पलीहरिद्राकुष्ठसैन्धवसिद्धं क्षीरान्नमादाय म-
<>धुकवचा पिप्पली चित्रकत्रिफला सिद्धमन्नमादाय
<>द्विपञ्चमूलीक्षीर-तगर-भद्रदारु-मरिच-मधु-विड-
<>ङ्ग-द्राक्षा-द्विब्राह्मी सिद्धम् । तेनारोग्यबलमे-
<>धायूंषि शिशोर्मवन्ति ॥
<P>बालं पुनर्गात्रसुखं गृह्णीयात् नचैनं तर्जयेत्
<>सहसा न प्रतिबोधयेत् वित्रासभयात् सहसा
<>नापहरेदुत्क्षिपेद्वा वातादिविघातभयात् नोप-
<>वेशयेत् कौब्ज्यभयात् नित्यञ्चैनमनुवर्त्तेत प्रिय-
<>शतैरजिघांसुः । एवमनभिहतमनास्त्वभिवर्द्धते
<>नित्यमुदग्रसत्त्व-सम्पन्नो नीरोगः सुप्रसन्नमनाश्च
<>भवति । वातातपविद्युत्प्रभापादपलताशून्यागार-
<>निम्नस्थानगृहच्छायादिभ्यो दुर्ग्रहोपसर्गतश्च बालं
<>रक्षेत् ।
<>“नाशुचौ विसृजेद्बालं नाकाशे विषमे न च ।
<>नोष्ममारुतवर्षेषु रजोधूमोदकेषु च ॥
<>क्षीरसात्म्यतयाक्षीरमाजं गव्यमथापि वा ।
<>दद्यादास्तन्यपर्य्याप्तेर्बालानां वीक्ष्य मात्रया ॥
[Page2-145-c+ 52]
<P>षण्मासञ्चैनमन्नं प्राशयेल्लघुहितञ्च । नित्यमव-
<>रोधरतश्च स्यात् कृतरक्ष उपसर्गभयात् । प्रयत्न-
<>तश्च ग्रहोपसर्गेभ्यो रक्ष्या बाला भवन्ति ॥
<P>अथ कुमार उद्विजते त्रस्यति रोदिति नष्ट-
<>संज्ञो भवति नखदशनैर्धत्रीमात्मानञ्च परिणु-
<>दति दन्तान् खादति । कूजति जृम्भते भ्रुवौ
<>विक्षिपत्यूर्द्ध्वं निरीक्षते फेनमुद्वमति सन्दष्टौष्ठः
<>क्रूरो भिन्नामवर्च्चा दीनार्त्तस्वरो निशि जागर्त्ति
<>दुर्ब्बलो म्लानाङ्गो मत्स्यच्छुच्छुन्दरिमत्कुणगन्धो
<>यथा पुरा धात्र्याः स्तन्यमभिलषति तथा नाभिल-
<>षतीति सामान्येन ग्रहोपसृष्टलक्षणमुक्तं विस्तरे-
<>णोत्तरे वक्ष्यामः” ॥
<>इति सुश्रुतेनोत्तरतन्त्रे १० अध्याये उक्तम् ॥)
<>वरुणवृक्षः । इति मेदिनी ॥ अर्हदुपासकविशेषः ।
<>इति हेमचन्द्रः ॥ सिन्धुनदः । इति शब्दरत्नावली ॥
<>(सनकसनातनसनत्सनन्दा एते चत्वारोऽपि बा-
<>ल्यत एव ब्रह्मचारित्वात् कुमारा इत्युच्यन्ते ॥
<>त इव ये च कौमारतो ब्रह्मचारिणस्तेऽपि विज्ञे-
<>याः । यथा, मनौ । ५ । १५९ ।
<>“अनेकानि सहस्राणि कुमारब्रह्मचारिणाम् ।
<>दिवं गतानि विप्राणामकृत्वा कुलसन्ततिम्” ॥
<>मङ्गलग्रहः । यथा, नवग्रहस्तोत्रे ।
<>“धरणीगर्भसम्भूतं विद्युत्पुञ्जसमप्रभम् ।
<>कुमारं शक्तिहस्तञ्च लोहिताङ्गं नमाम्यहम्” ॥
<>शुक्तिमत्पर्व्वतोद्भूतऋषिकुल्याविशेषः ।
<>यथा, विष्णुपुराणे ।
<>“ऋषिकुल्याः कुमाराद्याः शुक्तिमत्पादसम्भवाः” ॥
<>शाकद्वीपाधिपतेः सप्तपुत्त्राणामेकः । तन्नाम्ना तद्व-
<>र्षस्यापि तथा संज्ञा ।
<>यथा, विष्णुपुराणे २ । ४ । ५९-६० ।
<>“शाकद्वीपेश्वरस्यापि भवस्य सुमहात्मनः ।
<>सप्तैव तनयास्तेषां ददौ वर्षाणि सप्त सः ॥
<>जलदश्च कुमारश्च सुकुमारो मनीचकः ।
<>कुसुमोदश्च मौदाकिः सप्तमश्च महाद्रुमः ॥
<>तत्संज्ञान्येव तत्रापि सप्तवर्षाण्यनुक्रमात्” ॥
<P>मन्त्रविशेषः । यथा, तन्त्रसारधृतविश्वसार-
<>वचनम् ।
<>“हृतवीर्य्यश्च भीमश्च प्रध्वस्तो बालकः पुनः ।
<>कुमारश्च युवा प्रौढो वृद्धो निस्त्रिंशकस्तथा” ॥
<>स्वरोदयोक्तबालचक्रस्थस्वरभेदः । बालोपद्रवक-
<>ग्रहभेदः । यथा, सुश्रुते उत्तरतन्त्रे ३७ अः ॥
<>“स्कन्दः सृष्टो भगवता देवेन त्रिपुरारिणा ।
<>बिभर्त्ति चापरां संज्ञां कुमार इति स ग्रहः” ॥
<>त्रि, सुन्दरः ॥)
<LEND>
