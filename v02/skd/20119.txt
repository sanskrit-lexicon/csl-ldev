<L>20119<pc>3-026<k1>पत्रं<k2>प(त्र)त्त्रं
प(त्र)त्त्रं¦, क्ली, (पतति वृक्षात् । पत ऌ गतौ +
<>“सर्व्वधातुभ्यः ष्ट्रन् ।” उणां ४ । १५८ । इति ष्ट्रन् ।)
<>वृक्षावयवविशेषः । पाता इति भाषा । तत्-
<>पर्य्यायः । पलाशम् २ छदनम् ३ दलम् ४ पर्णम्
<>५ छदः ६ । इत्यमरः । २ । ४ । १४ ॥ पात्रम् ७
<>छादनम् ८ वर्हम् ९ वर्हणम् १० पत्रकम् ११ ।
<>इति शब्दरत्नावली ॥ * ॥ विष्णवे पत्रविशेष-
<>दानफलं यथा नारसिंहे ५२ अध्याये ।
<>“पत्राण्यपि सपुष्पाणि हरेः प्रीतिकराणि च ।
<>प्रवक्ष्यामि नृपश्रेष्ठ ! शृणुष्व गदतो मम ॥
<>अपामार्गपत्रं प्रथमं तस्माद्भृङ्गारकं परम् ।
<>तस्मात्तु खादिरं श्रेष्ठं ततश्च शमिपत्रकम् ॥
<>दूर्व्वापत्रं ततः श्रेष्ठं ततोऽपि कुशपत्रकम् ।
<>पत्रं तस्माद्दमनकं ततो विल्वस्य पत्रकम् ॥
<>विल्वपत्रादपि हरेस्तुलसीपत्रमुत्तमम् ।
<>एतेषाञ्च यथालब्धैः पत्रैर्वा योऽर्च्चयेद्धरिम् ॥
<>सर्व्वपापविनिर्मुक्तो विष्णुलोके महीयते ॥”
<>देवीप्रीतिकरपत्राणि यथा, --
<>“अपामार्गस्य पत्रन्तु ततो भृङ्गारपत्रकम् ।
<>ततोऽपि गन्धिनीपत्रं वलाहकमतः परम् ॥
<>तस्मात् खदिरपत्रन्तु वञ्जुलस्तवकस्तथा ।
<>आम्रन्तु वकगुच्छस्तु जम्बूपत्रं ततः परम् ॥
<>बीजपूरस्य पत्रन्तु ततोऽपि कुशपत्रकम् ।
<>दूर्व्वाङ्कुरं ततः प्रोक्तं शमीपत्रमतः परम् ॥
<>पत्रमामलकं तस्माद्दामपत्रमतः परम् ।
<>सर्व्वतो विल्वपत्रन्तु देव्याः प्रीतिकरं मतम् ॥”
<>इति कालिकापुराणे ९८ अध्यायः ॥ * ॥
<>तेजपत्रम् । तत्पर्य्यायः । तमालपत्रम् १ पत्रकम्
<>२ छदनम् ३ दलम् ४ पालाशम् ५ अंशुकम् ६
[Page3-026-c+ 52]
<>वासः ७ तापसम् ८ सुकुमारकम् ९ वस्त्रम् १०
<>तमालकम् ११ रामम् १२ गोपनम् १३ वस-
<>नम् १४ तमालम् १५ सुरनिर्गन्धम् १६ । अस्य
<>गुणाः । कटुत्वम् । तिक्तत्वम् । उष्णत्वम् । कफ-
<>वातविषवस्तिकण्डूतिदोषनाशित्वम् । मुखमस्तक-
<>शोधनत्वञ्च । इति राजनिर्घण्टः ॥ अपि च ।
<>भावप्रकाशे ।
<>“पत्रकं मधुरं किञ्चित्तीक्ष्णोष्णं पिच्छिलं लघु ।
<>निहन्ति कफवातार्शोहृल्लासारुचिपीनसान् ॥”
<>(पत्यते स्थानात् स्थानान्तरे अनेन । पत + “दाम्नी-
<>शसयुयुजस्तुतुदसिसिचमिहपतदशनहः करणे ।”
<>३ । २ । १८२ । इति करणे ष्ट्रन् ।) वाहनम् ।
<>शरपक्षः । पक्षिपक्षः । इति मेदिनी ॥ * ॥
<>(पत्यते पात्यते शास्त्रबोधायवर्णनिचयोऽनेन ।
<>पत् + करणे ष्ट्रन् । अन्तर्निवन्तत्वात् तथात्वम् ।
<>(लिखनाधारः । पात् इति भाषा । यथा,
<>ज्योतिस्तत्त्वे ।
<>“षाण्मासिके तु सम्प्राप्ते भ्रान्तिः संजायते यतः ।
<>धात्राक्षराणि सृष्टानि पत्रारूढान्यतः पुरा ॥”
<>धातुमयपत्राकृतिद्रव्यम् । पतर् इति तवक् इति
<>च भाषा । यथा, तुलापुरुषदाने दानसागरे ।
<>“सुवर्णपत्राभरणा च कार्य्या
<>सुलोहपार्श्वद्बयशृङ्खलाभिः ॥” * ॥
<>(पात्यते स्थानात् स्थानान्तरं समाचारोऽनेन ।)
<>पत्री । लिपिः । तस्य रज्ञ्जनं यथा, --
<>“सुवर्णरूप्यरङ्गाद्यै रञ्जयेत् पत्रमुत्तमम् ।
<>सामान्योत्तममध्यानां पत्ररञ्जनमीरितम् ॥” * ॥
<>अथ पत्रप्रमाणम् ।
<>“षडङ्गुलाधिकं हस्तं पत्रमुत्तममीरितम् ।
<>मध्यमं हस्तमात्रं स्यात् सामान्यं मुष्टिहस्तकम् ॥”
<>अथ पत्रभङ्गप्रकारः ।
<>“पत्रन्तु त्रिगुणीकृत्य ऊर्द्धे तु द्बिगुणं त्यजेत् ।
<>शेषभागे लिखेद्बर्णान् गद्यपद्यादिसंयुतान् ॥” * ॥
<>अथ पत्रस्य रचनक्रमः ।
<>“राजलेखकमाहूय नृपो ब्रूयात् प्रयत्नतः ।
<>पत्रं कुरु यथायोग्यं गद्यपद्यादिसंयुतम् ॥
<>पण्डितद्बयमानीय लेखको रहसि स्थितः ।
<>यथायोग्यानुसारण पत्रं कुर्य्यान्मनोरमम् ॥
<>दिनद्वयं त्रयं वापि विचार्य्य पण्डितेन वै ।
<>स्वभ्रान्तेर्दूषणं ज्ञात्वा विलिखेत् पत्रपुस्तके ॥
<>सामान्यपत्रे संलिख्य रहसि श्रावयेन्नृपम् ।
<>नृपाज्ञया शुभे पत्त्रे विलिखेद्राजलेखकः ॥” * ॥
<>अथ लेखनप्रकारः ।
<>“अङ्कुशं प्रथमं दद्यात् मङ्गलार्थं विचक्षणः ।
<>मध्ये विन्दुसमायुक्तमधः सप्ताङ्कसंयुतम् ॥ ७ँ ॥
<>तदधः स्वस्ति विन्यस्य ततो गद्यं सुशोभनम् ।
<>ततः श्रीशब्दरूपाणि पदन्यासक्रमं लिखेत् ॥
<>भाषया संस्कृतेनैव कुशलं विलिखेत् सुधीः ।
<>ततः शुभाशुभां वार्त्तां संस्कृतैः प्राकृतैस्तथा ॥
<>ततः प्रमाणसन्देशं ततो वार्त्तां नियोजयेत् ।
<>कीर्त्तिप्रीतियुतं पद्यं ततः किमधिकादिकम् ॥
<>पत्रप्रेषणश्लोकञ्च अङ्कमासादिसंयुतम् ।
[Page3-027-a+ 52]
<>सर्व्वेषामेव पत्रेषु लिखनञ्चैवमीरितम् ॥
<>सर्व्वेषामेव पत्राणां विधिं ज्ञात्वा लिखेत्तु यः ।
<>स्वदेशे कीर्त्तिमाप्नोति तथा देशान्तरेष्वपि ॥
<>एवं शास्त्रक्रमं ज्ञात्वा यो लिखेद्राजपत्रकम् ।
<>स राजमन्त्रिभिः सार्द्धं यशः प्राप्नोत्यनुत्तमम् ॥
<>शास्त्रसन्दर्भमज्ञात्वा यो लिखेद्राजपत्रकम् ।
<>स राजमन्त्रिभिः सार्द्धं दुर्य्यशो महदाप्नुयात् ॥” * ॥
<>अथ पत्रनयनक्रमः ।
<>“राजपत्रं नयेन्मूर्द्ध्नि ललाटे पात्रमन्त्रिणाम् ।
<>गुरुपत्रं नयेन्मूर्द्ध्नि ब्राह्मणानान्तथैव च ॥
<>यतिसन्न्यासिनाञ्चैव स्वामिनश्च तथैव च ।
<>सादरेणैव यत्नेन तथा मूर्द्धनि धारयेत् ॥
<>भार्य्यापुत्त्रस्य मित्रस्य हृदये धारयेत् सुधीः ।
<>प्रवीराणां कण्ठदेशे पत्रधारणमीरितम् ॥
<>एतेषाञ्चैव पत्राणामुक्तं धारणलक्षणम् ।
<>अन्येषामपि पत्राणां नियमो नात्र दर्शितः ॥”
<>अथ पत्रपठनप्रकारः ।
<>“पत्रं धृत्वा नमस्कृत्य पूर्व्वाग्रं स्थापयेत् सुधीः ।
<>दक्षिणाग्रेण सदसि नृपाग्रे राजलेखकः ॥
<>पत्रं वितत्य सदसि द्विवारं मनसा पठेत् ।
<>स्फुटं पश्चात् प्रवक्तव्यमक्षोभो राजलेखकः ॥
<>रहसि श्रावयेत् पत्रं शुभं वा यदि वाशुभम् ।
<>पत्रं श्रुत्वा विदित्वार्थं सभायां श्रावयेत्ततः ॥
<>रहस्य-पत्रं रहसि नृपाग्रे श्रावयेद्द्विजः ।
<>अशुभं नैव सदसि शुभं पत्रं नृपाज्ञया ॥
<>एवं क्रमेण पत्रार्थं श्रावयित्वा द्विजोत्तमः ।
<>नृपतेः सन्निधौ स्थित्वा नृपाज्ञामनुवर्त्तते ॥”
<>अथ पत्रचिह्नानि ।
<>“ऊर्द्ध्वे षडङ्गुलं त्यक्त्वा वर्त्तुलं चन्द्रविम्बवत् ।
<>कस्तूरीकुङ्कुमैः कुर्य्याद्राजपत्रं सुचिह्नितम् ॥
<>मन्त्रिणां कुङ्कुमेनैव पण्डितस्यैव चन्दनैः ।
<>गुरूणां चन्दनेनैव सिन्दूरेणैव स्वामिनः ॥
<>भार्य्यायाश्चाप्यलक्तेन चन्दनैः पितृपुत्त्रयोः ।
<>सन्न्यासिनां चन्दनेन यतीनां कुङ्कुमेन च ॥
<>रक्तचन्दनपङ्केन भृत्यस्य समुदीरितम् ।
<>शोणितेनैव शत्रूणां पत्रचिह्नं प्रकल्पयेत् ॥
<>एतेषाञ्चैव सर्व्वेषां यथायोग्यानुसारतः ।
<>पत्रस्योर्द्ध्वे तु मतिमान् कुर्य्यात् चिह्नं सुवर्त्तुलम् ॥”
<>अथ राजपत्रस्य कोणच्छेदनप्रकारः ।
<>“दक्षिणे पत्रकोणस्य अधस्तात छेदयेत् सुधीः ।
<>एकाङ्गुलप्रमाणेन राजपत्रस्य चैव हि ॥”
<>अथ राजपत्रादेः पदन्यासः ।
<>“महाराजाधिराजञ्च दानशौण्डं तथैव च ।
<>तथा सच्चरितं योज्यं कल्पवृक्षादिकं न्यसेत् ॥
<>यथायोग्यानुसारेण तथैव गुणभेदतः ।
<>राजपत्रेषु सर्व्वेषु पदन्यासक्रमं विदुः ॥”
<>अथ मन्त्रिपत्रस्य ।
<>“प्रवरं गुणमेदेन तथा सच्चरितादिकम् ।
<>विन्यस्य विलिखेत् प्राज्ञो मन्त्रिपत्रे पदक्रमम् ॥”
<>अथ पण्डितस्य ।
<>“संख्यावद्वन्दितपदं शास्त्रार्थनिपुणादिकम् ।
<>पण्डितानाञ्च पत्रेषु विलिखेद्वै पदक्रमम् ॥”
[Page3-027-b+ 52]
<>अथ गुरुपत्रस्य ।
<>“सांख्यसिद्धान्तनिपुणं सनमस्कारकं पदम् ।
<>विन्यस्य विलिखेत् प्राज्ञो गुरुपत्रपदक्रमम् ॥”
<>अथ स्वामिपत्रस्य ।
<>“प्रवर्य्यं सनमस्कारं प्राणप्रियादिकं पदम् ।
<>विन्यस्य विलिखेद्धीमान् स्वामिपत्रपदक्रमम् ॥”
<>अथ भार्य्यापत्रस्य ।
<>“प्राणप्रियापदं साध्वीं तथा सच्चरितादिकम् ।
<>भार्य्यापत्रं लिखेद्विद्बान् पदक्रममनुत्तमम् ॥”
<>अथ पुत्त्रस्य ।
<>“प्राणपुत्त्रपदं तद्वत्तथा सच्चरितादिकम् ।
<>आशीर्व्वचनसंयुक्तं पुत्त्रपत्रपदक्रमम् ॥”
<>अथ पितृपत्रस्य ।
<>“प्रभुवर्य्यं नमस्कारं तथा सच्चरितादिकम् ।
<>विन्यस्य विलिखेत् पुत्त्रः पितृपत्रपदक्रमम् ॥”
<>अथ सन्न्यासियतिपत्रस्य ।
<>“सर्व्ववाञ्छाविनिर्मुक्तं सर्व्वशास्त्रार्थपारगम् ।
<>सन्न्यासियतिपत्रेषु विलिखेच्च पदक्रमम् ॥”
<>सामान्यस्य ।
<>“सामान्यभृत्यशत्रूणां विनियोज्यामुकं प्रति ।
<>शस्त्रावशेषितपदं छागतुल्यादिकं तथा ॥
<>एतेषामेव पत्रेषु यथायोग्यानुसारतः ।
<>विन्यस्य विलिखेत् प्राज्ञः पदक्रममनुत्तमम् ॥”
<>श्रीशब्दविन्याससंख्या यथा, --
<>“षड्गुरोः स्वामिनः पञ्च द्वे भृत्येचतुरो रिपौ ।
<>श्रीशब्दानां त्रयं मित्रे एकैकं पुत्त्रभार्य्ययोः ॥” * ॥
<>अथ राज्ञः प्रशस्तिः ।
<P>स्वस्तिगीर्व्वाणचयचूडारत्रराजिरोचिश्चुम्बित-
<>चन्द्रचूडचरणनखेन्दुवृन्दचन्द्रिकासन्दोहास्वाद-
<>चतुरचेतश्चकोरवरविषमसमरसञ्चरत्प्रबलतर-
<>तुरगखुरपुटपटलदलितभूपृष्ठोत्तिष्ठद्भूयिष्ठधूलि-
<>धाराधूसरितसकलहरिदन्तरप्रचण्डभुजदण्ड-
<>भ्राजमानखरतरासिवित्रासितप्रत्यर्थिपृथ्वीपति-
<>सार्थप्रार्थितानुकम्पासुधासम्पातानवरतविद्बद्दा-
<>रिद्र्यविद्रावणद्रविणराशिविश्राणनसमुपार्ज्जितो-
<>र्ज्जितयशोमरालावलिकवलितवलिदधीचिसञ्चित-
<>यशोमृणालजालभूपालकुलतिलकश्रीयुतमहा-
<>राजाधिराजेषु ॥ १ ॥
<P>स्वस्तिप्रचण्डदोर्दण्डखण्डखण्डितारिमण्डल-
<>मुण्डोन्मुक्तमुक्तावलीमण्डितसंग्रामाङ्गनरिङ्गमा-
<>णानेकवारणवाहादिकायकाण्डवक्रतरनक्रचक्र-
<>चंक्रमणदुरतिक्रमणीयापगापतिप्रभूतयशश्चन्द्र-
<>चन्द्रिकाद्योतविद्योतितात्खिलजगन्मण्डलविविध-
<>द्रविणार्पणसन्तोषितसूरिसमूहस्तूयमानावदात-
<>कीर्त्तिनर्त्तकीनर्त्तनलीलालेपलेपितगीतिधुरीणो-
<>र्व्वश्यादिवेश्याजनसविलासगीयमानगुणश्रवणा-
<>न्दोलिताखण्डश्रवणकुण्डलपरितःप्रसर्पितप्रताप-
<>तपनोत्तापितारातिततिसमध्यासितनिकुञ्जकुञ्ज-
<>प्रस्तुतसौन्दर्य्यगाथाप्रमुदितश्रीमन्नारायणचरण-
<>किङ्करश्रीयुतमहाराजदानशौण्डेषु ॥ २ ॥ * ॥
<>अथ मन्त्रिप्रशस्तिः ।
<>स्वस्तिश्रीमत्समस्तसामन्तसेवकनिर्व्वाहकेषु ।
[Page3-027-c+ 51]
<>कोषगोकृषिकृषीवलगजवाजिगृहपरिवारहर्ष-
<>हेतुनीतिसेतुरक्षणनिपुणेषु । अस्मद्विश्वासैक-
<>निकेतनेषु श्रीश्रीमन्त्रिप्रवीरेषु आशीराशिनिवे-
<>दनकोऽयं वर्णभूतोऽत्रत्यं भव्यमावेदयन् तत्रत्यं
<>भव्यमव्याहतमनुदिनमनुक्षणं पृच्छति स्म ॥ * ॥
<>अथ गुरुप्रशस्तिः ।
<P>स्वस्तिश्रीनारायणपदपाथोरुहनिःसरन्मक-
<>रन्दमघुपायमानमानसेषु । विविधविद्याविद्योति-
<>ताखिलगुणगणालङ्कृतवेदवेदाङ्गपारगस्वाश्रमो-
<>चिताचारसम्पन्नपरमहंसपरिव्राजकाचार्य्यसेव्य-
<>मानश्रीगोविन्दस्वरूपगुरुचरणारविन्देषु कोटि-
<>शः प्रणामाः ॥ * ॥
<>अथ भार्य्यायाः स्वामिप्रशस्तिः ।
<>स्वस्तिश्रीमदुद्दामप्रेमहेमभूषितास्मदादिभक्त-
<>जनेषु । कर्णयोरधिष्ठानेषु । नेत्रयोरधिदैवतेषु ।
<>कामस्य परिणामेषु । चतुर्व्वर्गप्रदायकेषु । ममा-
<>पररूपेषु । श्रीमत्स्वामिचरणारविन्देषु । गोविन्द
<>इवेन्दिरायाः शङ्कर इव गिरिजायाः महेन्द्र इव
<>पुलोमजायाः प्रतिदिनं वर्द्धमाना समाराधना
<>प्रणामपूर्व्वमास्ताम् ॥ * ॥
<>अथ भर्त्तुर्भार्य्याप्रशस्तिः ।
<>स्वस्तिश्रीमत्समस्तप्रेमपारलावण्यमूर्त्तौ प्रिय-
<>तमायां नेत्रयुम्मस्य कनीनिकायामिव चन्द्रस्य
<>क्षणदायामिव कमलाकरस्य कमलिन्यामिव
<>पथिकस्य छायायामिव तृषातुरस्य शीतलामृत-
<>धारायामिव मम सप्रेम निवेदयन्ती पत्री
<>शुभाशीराशीन्निवेदयतु सर्व्वदा ॥ * ॥
<>अथ पुत्त्रस्य पितरं प्रति प्रशस्तिः ।
<>स्वस्तिश्रीमदभिनववशम्बदचित्तचिन्तितस्वी
<>यानुरागानुरञ्जितानुगृहीतस्वगृह्यवर्गेषु । निज-
<>चरणसरोज-रञ्जितपरागसं रक्तास्म दादिभाल-
<>स्थलविशालभाग्यसम्भावुक्षु । श्रीयुतपितृचरण-
<>सरोरुहेषु । अकिञ्चित्करकिङ्करस्य मम वद्ध-
<>करसम्पुटस्यावनीपृष्ठलग्नाः साष्टाङ्गप्रणतयः
<>सहस्रमजस्रं विज्ञाप्यञ्च ॥ * ॥
<>अथ पितुः पुत्त्रं प्रति प्रशस्तिः ।
<>स्वस्तिश्रीविश्वेश्वरचरणसरोरुहानुग्रहसमा-
<>सादितातिविततानवद्यविद्याविलासपीयूषपर-
<>म्परापराभावुकानुपममाधुरीधुरीणविविधगुणा-
<>लङ्कृतनिजवंशावतंससकलविश्वासनिधाननिज-
<>कुलपवित्रीकृतात्मप्रायेषु । श्रीयुतशुद्धाचारपरि-
<>पूरितपुत्त्रेषु शुभाशिषां राशयः सन्तु विज्ञा-
<>प्यञ्च ॥ * ॥
<>अथ सन्न्यासियतिप्रशस्तिः ।
<>स्वस्तिश्रीमत्परमहंसपरिव्राजकाचार्य्यकरण-
<>निपुणतापराङ्मुखेषु । विषमविषयदोषदर्शन-
<>दूषितप्रपञ्चरचनाविभावेषु । वेदवेदान्तसांख्य-
<>सिद्धान्तबद्धदेवप्रकृतिपुरुषविवेकज्ञानशीलेषु ।
<>संख्यावन्मुख्यवन्दितचरणारविन्दस्वाश्रमोचिता-
<>चारपरिपालनपवित्रीकृतधरित्रीतलेषु । सकल-
<>भूदेव-पूजित-श्रीयुत-गोस्वामि-चरणारविन्देषु ।
[Page3-028-a+ 52]
<>ममावनीसंलग्नाः साष्टाङ्गप्रणामसहस्रमजस्रं ॐ
<>नमो नारायणायेति मन्त्रेणाकलितमस्तु ॥ * ॥
<>अथ भृत्यप्रशस्तिः ।
<>१ँस्वस्तिभगवच्चरणपरायणसकलद्रविणाधि-
<>रक्षकगोमहिष्यादिप्रतिपालकनिखिलवंशानु-
<>सेवकवशंवदामुकभृत्यं प्रति ॥ * ॥
<>अथारिप्रशस्तिः ।
<>स्वस्तिसमराङ्गनभ्रष्टप्रतिभटयशःपरिपूरित-
<>सकलसामन्तराजधानीविजृम्भितवीरशस्त्राव-
<>शेषितनिजवंशानुरक्षकसततपरित्रस्तशरणा-
<>गतामुकं प्रति ॥ * ॥
<>अथ विवेकिनां प्रशस्तिः ।
<>स्वस्तिश्रीभगवत्पदपङ्कजपूजनोपचितपुण्य-
<>पुञ्जपवित्रीकृतान्तःकरणदिग्विलासिनीविसर-
<>द्धम्मिल्लमिलन्मल्लीमालाकलायशोऽनुबन्धिनिर-
<>वधिवसुविश्राणनाधरीकृतसुरपुरभूमीरुहेषु ।
<>स्वस्तिश्रीमत्परमेश्वरपादपाथोरुहास्वाद-
<>चतुरचित्तचञ्चरीकभूवृन्दारकवृन्दावनजनिता-
<>मितयशःपटीरपङ्कपटलालङ्कृतदिगङ्गनागणस्तन-
<>तटप्रबलप्रतापौर्व्वखर्व्वीकृतप्रत्यर्थिसार्थगर्व्वाकू-
<>पारपारेषु ।” इति वररुचिकृतपत्रकौमुदी ॥
<LEND>
