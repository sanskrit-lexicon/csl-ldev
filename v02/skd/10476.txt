<L>10476<pc>2-301<k1>गन्धकः<k2>गन्धकः
गन्धकः¦, पुं, (उग्रो गन्धोऽस्यास्तीति । “अर्श आदि-
<>भ्योऽच् ।” ५ । २ । १२७ । इत्यच् ततः स्वार्थे कन् ।)
<>शोभाञ्जनवृक्षः । इति शब्दरत्नावली ॥ उपधातु-
<>विशेषः । तत्पर्य्यायः । गन्धाश्मा २ सौग-
<>न्धिकः ३ । इत्यमरः । २ । ९ । १०२ ॥ गन्धिकः ४
<>सुगन्धिकः ५ । इति तट्टीका ॥ गन्धपाषाणः ६
<>पामाघ्नः ७ । इति रत्नमाला ॥ गन्धमोदनः ८
<>पूतिगन्धः ९ अतिगन्धः १० वरः ११ सुगन्धः १२
<>दिव्यगन्धः १३ गन्धः १४ रसगन्धकः १५
<>कुष्ठारिः १६ क्रूरगन्धः १७ कीटघ्नः १८ शर-
<>भूमिजः १९ गन्धी २० । इति शब्दरत्नावली ॥
<>अस्य गुणाः । कटुत्वम् । उष्णत्वम् । तीव्र-
<>गन्धत्वम् । अतिवह्निकारित्वम् । विषकुष्ठकण्डूति-
<>खजुत्वगदोषनाशित्वश्च । इति राजनिर्घण्टः ॥
<>कृमिप्लीहनेत्ररोगनाशित्वम् । इति राजवल्लभः ॥
<>तस्य भेदाः ।
<>“श्वेतो रक्तश्च पीतश्च नीलश्चति चतुर्व्विधः ।
<>गन्धको वर्णतो ज्ञेयो भिन्नभिन्नगुणाश्रयः ॥
[Page2-301-b+ 52]
<>श्वेतः कुष्ठापहारी स्याद्रक्तो लोहप्रयोगकृत् ।
<>पीतो रसे प्रयोगार्हो नीलो वर्णान्तरोचितः ॥”
<>इति राजनिर्घण्टः ॥ * ॥
<>अथ गन्धकस्योत्पत्तिनामलक्षणगुणाः ।
<>“श्वेतद्वीपे पुरा देव्याः क्रीडन्त्या रजसाप्लुतम् ।
<>दुकूलं तेन वस्त्रेण स्नातायाः क्षीरनीरधौ ।
<>प्रसृतं यद्रजस्तस्माद्गन्धकः समजायत ॥
<>गन्धको गन्धिकश्चापि गन्धपाषाण इत्यपि ।
<>सौगन्धिकश्च कथितो वलिर्वलबसापि च ॥
<>चतुर्द्धा गन्धकः प्रोक्तो रक्तः पीतः सितोऽसितः ।
<>रक्तो हेमक्रियासूक्तः पीतश्चैव रसायने ।
<>व्रणविलेपने श्वेतः कृष्णः श्रेष्ठः सुदुर्ल्लभः ॥”
<>श्रेष्ठो हेमक्रियादिषु सर्व्वत्र प्रशस्ततरः ॥ * ॥
<>“गन्धकः कटुकस्तिक्तो वीर्य्योष्णस्तुवरः सरः ।
<>पित्तलः कटुकः पाके कण्डू वीसर्पजन्तुजित् ॥
<>हन्ति कुष्ठक्षयप्लीहकफवातान् रसायनः ।
<>अशोधितो गन्धक एष कुष्ठं
<>करोति तापं विषमं शरीरे ।
<>सौख्यञ्च रूपञ्च बलं तथौजः
<>शुक्रं निहन्त्येव करोति चास्रम् ॥” * ॥
<>तस्य शोधनविधिर्यथा, --
<>“लोहपात्रे विनिःक्षिप्य घृतमग्नौ प्रतापयेत् ।
<>तप्ते घृते तत् समानं क्षिपेद्गन्धकजं रजः ॥
<>विद्रुतं गन्धकं दृष्ट्वा तनुवस्त्रे विनिःक्षिपेत् ।
<>यथा वस्त्राद्विनिःसृत्य दुग्धमध्येऽखिलं क्षिपेत् ॥
<>एवं स गन्धकः शुद्ध्व्येत् सर्व्वकर्म्मोचितो भवेत् ॥”
<>इति भावप्रकाशः ॥
<>“शोधितो यस्तु गन्धः स्यात् जरामृत्युरुजापहः ।
<>अग्निसन्दीपनः श्रेष्ठो वीर्य्यवृद्धिकरोऽस्थिकृत् ॥”
<>इति प्रयोगामृतम् ॥
<LEND>
