<L>2868<pc>1-147<k1>अश्विनौ<k2>अश्विनौ
अश्विनौ¦, पुं, (प्रशस्ता अश्वाः सन्ति ययोः । इनिः ।
<>यद्वा, अश्विन्याम् जातौ । सन्धिवेलेत्यणो नक्ष-
<>त्रेम्यो बहुलमिति लुकि लुक्तद्वितलुकीति ङीपो
<>लुक् ॥) अश्विनीकुमारौ । इत्यमरः ॥
<>(“त्वाष्ट्री तु सवितुर्भार्य्या वडवारूपधारिणी ।
<>असूयत महाभागा सान्तरीक्षेऽश्विनावुभौ” ॥
<>इति महाभारते ।
<>“किमश्विनौ सोमरसं पिपासू” ।
<>इति भट्टौ ।)
<>(“अश्विनौ देवभिषजौ यज्ञवाहाविति स्मृतौ ।
<>दक्षस्य हि शिरश्छिन्नं पुनस्ताभ्यां समाहितं ॥
<>प्रशीर्णा दशनाःपूष्णो नेत्रे नष्टे भगस्य च ।
<>वज्रिणश्च भुजस्तम्भस्ताभ्यामेव चिकित्सितः ॥
<>चिकित्सितस्तु शीतांशुर्गृहीतो राजयक्ष्मणा ।
<>सोमान्निपतितश्चन्द्रः कृतस्ताभ्यां पुनः सुखी ॥
<>भार्गवश्च्यवनः कामी वृद्धः सन् विकृतिं गतः ।
<>वीतवर्णस्वरोपेतः कृतस्ताभ्यां पुनर्युवा ॥
<>एतैश्चान्यैश्च बहुभिः कर्म्मभिर्भिषगुत्तमौ ।
<>बभूवतुर्भृशं पूज्याविन्द्रादीनां महात्मनां ॥
<>ग्रहास्तोत्राणि मन्त्राणि तथान्यानि हवींषि च ।
<>धूम्राश्च पशवस्ताभ्यां प्रकल्प्यन्ते द्विजातिभिः ॥
<>प्रातश्च सवने सोमं शक्रोऽश्विभ्यां सहाश्नुते ।
<>सौत्रामण्याञ्च भगवानश्विभ्यां सह मोदते ॥
<>इन्द्राग्नी चाश्विनौ चैव स्तूयन्ते प्रायशो द्विजैः ।
<>स्तूयन्ते वेदवाक्येषु न तथान्या हि देवताः ॥
<>अमरैरजरैस्तावद्विबुधैः साधिपैर्ध्रुवैः ।
<>पूज्येते प्रयतैरेवमश्विनौ भिषजाविति ॥”
<>इति चरकः ॥
<>“श्रूयते हि यथा रुद्रेण यज्ञस्य शिरश्छिन्नमिति
<>ततो देवा अश्विनावभिगम्योचुः । भगवन्तौ नः
<>श्रेष्ठतमौ युवां भविष्यथः । भवद्भ्यां यज्ञस्य शिरः
<>सन्धातव्यं । तावूचतुरेवमस्त्विति । अथ तयोरर्थे
<>देवा इन्द्रं यज्ञभागेन प्रासादयन् । ताभ्यां यज्ञम्य
<>शिरः संहितमिति” ॥ इति सुश्रुतः ॥)
<LEND>
