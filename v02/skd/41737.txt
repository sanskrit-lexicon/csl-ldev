<L>41737<pc>5-534<k1>हिंसकः<k2>हिंसकः
हिंसकः¦, त्रि, (हिंस + ण्वुल् ।) हिंसाकर्त्ता ।
<>तत्प्रर्य्यायः । घातुकः २ हिंस्रः ३ शरारुः ४
<>हन्ता ५ । इति शब्दरत्नावली ॥ स चाष्टविधः ।
<>यथा, --
<>“भोक्तानुमन्ता संस्कर्त्ता क्रयिविक्रयिहिंसकाः ।
<>उपहर्त्ता घातयिता हिंसकाश्चाष्टधाधमाः ॥”
<>इति काशीखण्डम् ॥ * ॥
<>साध्वीभार्य्यादिहिंसने दोषो यथा, --
<>“भार्य्यां प्रियसखीं यस्तु साध्वीं हिंसति निर्घृणः ।
<>न तेऽमृतं प्राप्नुवन्ति हिंसका दुष्टयोनिजाः ॥”
<>इति वाराहे ब्राह्मणदीक्षासूत्रनामाध्यायः ॥ * ॥
<>शरणागतादिहिंसकस्य अव्यवहार्य्यत्वं यथा, --
<>“शरणागतबालस्त्रीहिंसकान् संवसेन्न तु ।
<>चीर्णव्रतानपि सदा कृतघ्नसहितानिमान् ॥”
<>इति प्रायश्चित्ततत्त्वधृतयाज्ञवल्क्यवचनम् ॥
<LEND>
