<L>17377<pc>2-764<k1>द्वादशपत्रकं<k2>द्वादशपत्रकं
द्वादशपत्रकं¦, क्ली, (द्वादश अक्षराणि पत्राणि इव
<>यस्य ।) योगविशेषः । यथा, --
<>“पितामहोऽपि तं पुत्त्रं साध्यं सद्विनये रतम् ।
<>सनत्कुमारं प्रोवाच योगं द्वादशपत्रकम् ॥
<>शिखासंस्थन्तु ओँकारं मेषोऽस्य शिरसि स्थितः ।
<>मासो वैशाखनामा च प्रथमं पत्रकं स्मृतम् ॥
<>नकारः शिरसि प्रोक्तो वृषोऽस्य शिरसि स्थितः ।
<>ज्यैष्ठमासश्च तत् पत्रं द्वितीयं परिकीर्त्तितम् ॥
<>मोकारो भुजयोर्युग्मं मिथुनं तत्र संस्थितःम्
<>मास आषाढनामा च तृतीयं पत्रकं स्मृतम् ॥
<>भकारो नेत्रयुगलं कर्क्कटस्तत्र संस्थितः ।
<>मासः श्रावण इत्युक्तश्चतुर्थं पत्रकं स्मृतम् ॥
<>गकारो हृदयं प्रोक्तं सिंहो वसति तत्र च ।
<>मासो भाद्रस्तथा प्रोक्तः पञ्चमं पत्रकं स्मृतम् ।
<>वकारं कवचं विद्यात् कन्या तत्र प्रतिष्ठिता ।
<>मासश्चाश्वयुजो नाम षष्ठं तत्पत्रकं स्मृतम् ॥
<>तेकारमन्त्रग्रामश्च तुलाराशिकृताश्रयः ।
<>मासश्च कार्त्तिको नाम सप्तमं पत्रकं स्मृतम् ॥
<>वाकारो नाभिसंयुक्तः स्थितस्तत्र च वृश्चिकः ।
<>मासो मार्गशिरो नाम त्वष्टकं पत्रकं स्मृतम् ॥
<>सुकारो जघनः प्रोक्तस्तत्रस्थश्च धनुर्धरः ।
<>पुष्येति गदितो मासो नवमं परिकीर्त्तितम् ॥
<>देकारश्चोरुयुगलं मकरोऽप्यत्र संस्थितः ।
<>माघो निगदितो मासः पत्रकं दशमं स्मृतम् ॥
<>वाकारो जानुयुगलं कुम्भस्तत्रापि संस्थितः ।
[Page2-765-a+ 52]
<>पत्रकं फाल्गुनः प्रोक्तं तदेकादशमुत्तमम् ॥
<>पादौ यकारो मीनो हि स चैत्रे वसते मुने ! ।
<>इदन्तु द्बादशं प्रोक्तं पत्रं वै केशवस्य हि ॥
<>द्वादशारन्तथा चक्रं यन्नाभिद्विभुजन्तथा ।
<>त्रिव्यूहन्त्वेकमूर्त्तिश्च तथोक्तः परमेश्वरः ॥
<>एतत्तवोक्तं देवस्य रूपं द्वादशपत्रकम् ।
<>यस्मिन् ज्ञाते मुनिश्रेष्ठ ! न भूयो मरणं भवेत् ॥”
<>इति वामनपुराणेऽष्टपञ्चाशत्तमोऽध्यायः ॥
<LEND>
