<L>24598<pc>3-468<k1>भगन्दरः<k2>भगन्दरः
भगन्दरः¦, पुं, (भगं गुह्यमुष्कमध्यस्थानं दारय-
<>तीति । “दृ + णिच् + पूःसर्व्वयोर्दारिसहोः ।”
<>२ । २ । ४१ । इत्यत्र । “भगे च दारेरिति वक्त
<>व्यम् ।” इति काशिकोक्तेः खच् । “खचि
<>ह्रस्वः ।” ६ । ४ । ९४ । इति ह्रस्वः । मुम्च ।)
<>अपानदेशे व्रणरोगविशेषः । तस्य रूपमाह ।
<>“गुदस्य द्व्यङ्गुले क्षेत्रे पार्श्वतः पिडकार्त्तिकृत् ।
<>भिन्नो भगन्दरो ज्ञेयः स च पञ्चविधो भवेत् ॥”
<>अर्त्तिकृत् पीडाकृत् । पञ्चविधः वातकपैत्तिक-
<>श्लैष्मिकसान्निपातिकशल्यजभेदैः ॥ भगन्दर-
<>शब्दस्य निरुक्तिमाह भोजः ।
<>“भगं परिसमन्ताद्यो गुदवस्ती तथैव च ।
<>भगवद्दारयेद्यस्मात्तस्मादेष भगन्दरः ॥”
<>भजन्त्यनेनेति भगं मेहनम् । भजन्त्यस्मिन्निति
<>भगं योनिः । अत्र भगशब्देन द्बयमपि कथ्यते ।
<>भगवत् योनिवत् ॥ पूर्व्वरूपादीनि यथा, --
<>“कटीकपालनिस्तोददाहकण्डुरुजादयः ।
<>भवन्ति पूर्व्वरूपाणि भविष्यति भगन्दरे ॥”
<>कटीकपालमत्र कटीफलकम् ॥ वातिकं शत-
<>पोनकसंज्ञं भगन्दरमाह ।
<>“कषायरूक्षैरतिकोपितोऽनिल-
<>स्त्वपानदेशे पिडकां करोति याम् ।
<>उपेक्षणात् पाकमुपैति दारुणं
<>रुजाञ्च भिन्नारुणफेनवाहिनीम् ॥
<>तत्रागमो मूत्रपुरीषरेतसां
<>ब्रणैरनेकैः शतपोनकं वदेत् ।
<>दारुणं अतिदारुणात् । व्रणैरनेकैः सूक्ष्ममुखैः ।
<>शतपोनकश्चालनी तत्तुल्यम् ॥ पैत्तिकमुष्ट्रग्रीव-
<>संज्ञमाह ।
<>“प्रकोपणैः पित्तमतिप्रकोपितं
<>करोति रक्तां पिडकां गुदे गताम् ।
<>तदाशुपाकाहिमपूतिवाहिनीं
<>भगन्दरञ्चोष्ट्रशिरोधरं वदेत् ॥”
<>आशुपाकाहिमपूतिवाहिनीम् । शीघ्रपाकाम्
<>उष्मदुर्गन्धवाहिनीञ्च । तदा तं भगन्दरं उष्ट्र-
[Page3-468-b+ 52]
<>शिरोधर उष्ट्वग्रीवसंज्ञं वदेत् । उष्ट्रग्रीव-
<>संज्ञञ्च । पिडकाकालीनवक्रतयोष्ट्रग्रीवाकार-
<>त्वेन ॥ * ॥ श्लैष्मिकपरिस्राविसंज्ञमाह ।
<>“कण्डूयनो घनस्रावी कठिनो मन्दवेदनः ।
<>श्वेतावभासः कफजः परिस्रावी भगन्दरः ॥”
<>कठिनः पिडकावस्थायां परिस्रावी निरन्तरं
<>स्रवणशीलः ॥ * ॥ सान्निपातिकशम्बूकावर्त्त-
<>संज्ञमाह ।
<>“बहुवर्णरुजास्रावाः पिडका गोस्तनोपमाः ।
<>शम्बूकावर्त्तवन्नाडी शम्बूकावर्त्तको मतः ॥”
<>बहुवर्णरुजास्रावाः बहुशब्दो वर्णादिभिः
<>प्रत्येकं सम्बध्यते । नाडी स्रावमार्गः ॥ * ॥
<>शल्यजमुन्मार्गसंज्ञमाह ।
<>“क्षताद्गतिः पायुगताद्बिवर्द्धते
<>ह्युपेक्षणात् स्युः कृमयो विदाय्यंते ।
<>प्रकुर्व्वते मार्गमनेकधा मुखै-
<>व्रणैस्तमुन्मार्गभगन्दरं वदेत् ॥
<>क्षतात् कण्टकादिना नखेन
<>कण्डूयनादिना वाभिघातात् ।
<>गतिः स्रावः उन्मार्गभगन्दरम् । एतस्य कृमि-
<>कृतमार्गैः पुरीषादिनिर्गमादुन्मार्गसंज्ञा ॥”
<>कष्टसाध्यमसाध्यञ्चाह ।
<>“घोराः साधयियुं दुःखाः सर्व्व एव भग-
<>न्दराः ।
<>तेष्वसाध्यस्त्रिदोषोत्थः क्षतजश्च विशेषतः ॥
<>वातमूत्रपुरीषाणि शुक्रञ्च कृमयस्तथा ।
<>भगन्दरात् स्रवन्तस्तु नाशयन्ति तमातुरम् ॥”
<>अथ भगन्दरस्य चिकित्सा । यथा, --
<>“अथास्य पिडकामेव तथा यत्नादुपाचरेत् ।
<>शुद्ध्यस्रस्रुतिसेकार्त्तैर्यथा पाकं न गच्छति ॥
<>पुनर्नवामृताशुण्ठीपिष्टिकावदरैः कृतः ।
<>लेपाय पिडकावस्थे कल्कः शस्तो भगन्दरे ॥
<>पयःपिष्टैस्तिलारिष्टमधुकैः शीतलैः कृतः ।
<>लेपो भगन्दरे शस्तः पैत्तिके वेदनावति ॥”
<>अरिष्टो निम्बः ॥
<>“सुमनायाश्च पत्राणि गुडूची विश्वभेषजम् ।
<>सैन्धवं तक्रसंपिष्टं लेपाद्धन्ति भगन्दरम् ॥”
<>सुमना जातिस्तस्याः पत्रम् ।
<>“पिडकानामपक्वानामपतर्पणपूर्व्वकम् ।
<>कर्म्म कुर्य्याद्विरेकान्तं भिन्नानां व्रणवत् क्रिया ॥
<>निशार्कक्षीरसिन्धूत्थपुराश्वहननच्छदैः ।
<>सिद्धमभ्यञ्जने तैलं भगन्दरहरं परम् ॥”
<>पुरो गुग्गुलुः । अश्वहननच्छदाः करवीर-
<>पत्राणि । निशादितैलम् ॥ * ॥
<>“त्रिफलापुरकृष्णानां त्रिपञ्चांशैकयोगिता ।
<>गुटिका शोथगुल्मार्शोभगन्दरवतां हिता ॥”
<>नववार्षिको गुग्गुलुः ॥ * ॥
<>“शस्त्रक्रियापि कथिता शस्त्रसाध्ये भगन्दरे ।
<>सा च तेनैव कर्त्तव्या शस्त्रशास्त्रमवैति यः ॥
<>व्यायामं मैथुनं युद्धं पृष्ठयानं गुरूणि च ।
<>रूढव्रणेऽपि यत्नेन वर्जयेद्बत्सरं नरः ॥”
<>इति भावप्रकाशे भगन्दराधिकारः ॥
[Page3-468-c+ 52]
<>अपि च ।
<>“लङ्घनं स्वेदनं लेपविम्लापनविरेचनैः ।
<>रक्तमोक्षादिभिः शीघ्रं गुदजां पिडकां जयेत् ॥
<>तथा यत्नं भिषक् कुर्य्याद्यथा पाकं नियच्छति ।
<>अपक्वं वाथ पक्वं वा जलौकापातनं हितम् ॥
<>तदभावे तु शृङ्गाभ्यामिदं रक्तस्य मोक्षणम् ॥”
<>वटपत्राष्टकाशुण्ठीगुडूच्यः सपुनर्नवाः ।
<>पिष्ट्वा तु पिडकारम्भे लेपः शस्तो भगन्दरे ॥
<>आमावस्थाक्रिया प्रोक्ता पक्वावस्थाक्रियोच्यते ॥
<>त्र्युषणापाटलाक्षारवह्निदाहादिकं क्रमम् ।
<>विधाय व्रणवत् कार्य्यं यथा दोषो यथा बलम् ॥
<>स्नुह्यर्कदुग्धदार्व्वीभिर्वर्त्तिं कृत्वा भगन्दरे ।
<>दद्यात् सर्व्वशरीरस्था नाडीर्हन्यात् प्रयोगराट् ॥
<>तिलाभयालोध्रमरिष्टपत्रं
<>निशा वचा कुष्ठमगारधूमः ।
<>भगन्दरे नाड्युपदंशयोश्च
<>दुष्टव्रणे शोधनरोपणोऽयम् ॥
<>शुनोऽस्थिघृष्टं त्रिफलारसेन
<>विडालकास्थि त्वथवा विलेपनात् ।
<>चिरप्रभूतं व्रणरोगदुष्टं
<>भगन्दरं नाशमुपैति नूनम् ॥ * ॥
<>जम्बूकमांसं भुञ्जीत प्रकारैर्व्यञ्जनादिभिः ॥”
<>शृगालमांसव्यञ्जनं खाद्यम् । अथवा शम्बक-
<>मांसव्यञ्जनं खाद्यम् ॥
<>“त्रिकटु त्रिफला मुस्तं विडङ्गामृतचित्रकम् ।
<>शट्येला पिप्पलीमूलं हवुषा सुरदारु च ॥
<>तुम्बुरुं पुष्करं चव्यं विशाला रजनीद्वयम् ।
<>विडं सौवर्च्चलक्षारौ सैन्धवं गजपिप्पली ॥
<>यावन्त्येतानि चूर्णानि तावद्द्विगुणगुग्गुलुः ।
<>कोलप्रमाणां गुटिकां खादयेन्मधुना सह ॥
<>भगन्दरं श्वासकासं क्षयं जीर्णज्वरोदरम् ।
<>नाडीदुष्टव्रणानाहकुष्ठोन्मादाश्मरीक्रमीन् ॥
<>मेहान्त्रवृद्धिहृद्रोगशूलं श्लीपदमेव च ।
<>सप्तविंशतिको हन्ति गुग्गुलुः सर्व्वरोगहा ॥”
<>हृद्रोगशूलमित्यत्र हृतपार्श्वशूलमित्यपि पाठः ॥
<>सप्तविंशतिगुग्गुलुः ॥ * ॥
<>“चित्रकार्कौ त्रिवृत्पाठौ मलपूहयमारकौ ।
<>सुधां वचां लाङ्गलिकां हरितालं सुवर्च्चलाम् ॥
<>ज्योतिष्मतीञ्च संहृत्य तैलं वैद्यो विपाचयेत् ।
<>एतद्बिस्यन्दनं नाम तैलमुक्तं भगन्दरे ॥
<>शोधनं रोपणञ्चैव सुवर्णकरणं स्मृतम् ।”
<>विष्यन्दनतैलम् ॥ * ॥
<>“सूतस्य द्बिगुणेन शुद्धवलिना कन्यापयोभि-
<>स्त्र्यहं
<>पिष्ट्वा ताम्रमयं समस्ततुलितं पात्रं विधायोपरि ।
<>स्वेद्यं यामयुगं सभस्मपिठरे जम्बूजलैः सप्तधा
<>सार्द्धं तत्पुटयेत् भगन्दरहरो गुञ्जोन्मिता
<>स्यादिति ॥”
<>जम्बूजलैरित्यत्र निम्बूजलैरिति च पाठः ।
<>भगन्दरहरो रसः ॥ * ॥
<>“शुद्धसूतं समं गन्धं मृतनागं सतुत्थकम् ।
<>जीरकं सैन्धवं तुल्यं तिक्तकोषातकीद्रवैः ॥
[Page3-469-a+ 52]
<>पिष्ट्वा तल्लेपनाद्धन्ति भक्षणाच्च भगन्दरम् ।
<>रसः कालाग्रिरुद्रोऽयं गुञ्जैकं मृत्युजिद्भवेत् ॥”
<>कालाग्निरुद्रो रसः ॥ * ॥
<>इति सारदीपिकायां भगन्दरचिकित्साध्यायः ॥
<>अपि च । गारुडे १८८ अध्याये ।
<>“गुग्गुलुं त्रिफलायुक्तं पीत्वा नश्येत् भग-
<>न्दरः ॥”
<>(अस्य सकारणलक्षणचिकित्सितं यथा, --
<>क्रिम्यस्थि सूक्ष्मलक्षणनव्यवाय-
<>प्रवाहनान्युत्कटकाश्वपृष्ठैः ।
<>गुदस्य पाके पिडका भृशार्त्तिः
<>पक्वप्रभिन्ना तु भगन्दरः स्यात् ॥
<>विरेचनञ्चैषणपाटनञ्च
<>विशुद्धमार्गस्य च तैलदाहः ।
<>स्यात् क्षारमूत्रेण सुपाचितेन
<>छिन्नस्य चास्य व्रणवच्चिकित्सा ॥”
<>इति चरके चिकित्सास्थाने सप्तदशेऽध्याये ॥)
<LEND>
