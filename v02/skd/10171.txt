<L>10171<pc>2-280<k1>खाण्डवं<k2>खाण्डवं
खाण्डवं¦, क्ली, (खाण्डव्यास्तदाख्यया प्रसिद्धाया
<>नगर्य्या जातम् । खाण्डवी + अण् । यदुक्तं
<>कालिकापुराणे ९० अध्याये ।
<>“पुरा तु विजयो राजा खाण्डवीं नाम तां पुरीम् ।
<>भङ्क्त्वा वनं ततश्चक्रे तेन तत् खाण्डवं वनम् ॥”)
<>वनविशेषः । तद्विवरणं यथा, --
<>“विरूपस्याभवद्गाधिर्गाधेर्म्मित्रोऽभवत् सुतः ।
<>तेषां कल्पोऽभवद्राजा कल्पात्तु विजयोऽभवत् ।
<>यो विजित्य क्षितिं सर्व्वां पार्थिवान् भूरितेजसा ।
<>शक्रस्यानुमते चक्रे खाण्डवं शतयोजनम् ॥
<>यत् सव्यसाची ह्यदहत् पाण्डुपुत्त्रः प्रतापवान् ।
<>आवहन् परमां प्रीतिं ज्वलनस्य महात्मनः ॥
<>ऋषय ऊचुः ।
<>कथं स खाण्डवं चक्रे विजयः शतयोजनम् ।
<>तद्वयं श्रोतुमिच्छामः कथयस्व तपोधन ! ॥
<>मार्कण्डेय उवाच ।
<>सोमवंशेऽभवद्राजा महात्मा स महाबलः ॥
<>धीरः सुदर्शनो नाम चारुरूपः प्रतापवान् ।
<>स वै हिमवतो नातिदूरे भङ्क्त्वा महावनम् ॥
<>सिंहान् व्याघ्रान् समुत्सार्य्य क्वचिच्चापि तपो-
<>धनान् ।
<>खाण्डवीं नाम नगरीमकरोत्तत्र शोभनाम् ॥
<>त्रिंशद्योजनविस्तीर्णामायतां शतयोजनम् ।
<>उच्चप्राकारसंयुक्तां साट्टालाम्बुदतोरणाम् ॥
<>निम्नाभिरतिदीर्घाभिः परिखाभिः समावृताम् ।
<>दीर्घिकाभिश्चोपवनैर्ब्बहुभिश्चाप्सरोगणैः ॥
<>आकीर्णाञ्च तथावासैरुत्तमैरपि मानवैः ।
<>सोत्सवाः सततं यत्र जना देवान् दिवि स्थितान् ॥
<>स्पर्द्धन्ते स्म मुदा युक्ता आढ्या भोगसमन्विताः ।
<>स वै सुदर्शनो राजा खात्वा भूमिं विदार्य्य च ॥
<>गङ्गां कनखलां देवीं वाहयामास खाण्डवीम् ।
[Page2-280-c+ 52]
<>आप्लाव्य खाण्डवीमध्यं तेन खातैश्च वर्त्मभिः ॥
<>वक्रासु वक्रगा भूत्वा याति सीतां नदीं प्रति ।
<>स जित्वा सकलान् भूपान् वित्तान्याहृत्य भूरिशः ॥
<>राशीचकार खाण्डव्या मध्ये रत्नैरनेकशः ।
<>अन्येषां नगरेभ्यस्तु जनानानीयं भूपतिः ॥
<>खाण्डव्यां वासयामास हठादपि सुदर्शनः ।
<>देवदानवगन्धर्व्वान् जित्वा जित्वा युधा कृती ॥
<>देववृक्षं देवरत्नं देवीञ्चापि तथौषधीम् ।
<>खाण्डव्यां रोपयामास सहामात्यः सुदर्शनः ॥
<>असहिष्णुस्ततोजिष्णुर्भूपतिन्तं सुदर्शनम् ।
<>कृतापचारं बहुधा देवानाञ्च तथा नृणाम् ॥
<>वाराणसीपतिं वीरं विजयं जयशालिनम् ।
<>सन्धाय कृत्वा साचिव्यं तत्रैवासौ न्ययोजयत् ॥
<>विजयो विवरं प्राप्य महाबलपराक्रमः ।
<>सुदर्शनस्य नृपतेरवस्कन्दमथाकरोत् ॥
<>नासहत् सोऽप्यवस्कन्दं विजयस्य सुदर्शनः ।
<>चतुरङ्गबलेनाशु युद्धायाभिमुखोऽभवत् ॥
<>विजयो रथमारुह्य नियुज्य चतुरङ्गिणीम् ।
<>सेनां सुदर्शनं योद्धुं सम्मुखोऽभवदञ्जसा ॥
<>तदा महद्युद्धमासीद्विजयेन महात्मना ।
<>सुदर्शनस्य नृपतेर्व्वृत्रवासवयोरिव ॥
<>ततः सुदर्शनो राजा दारितो गदयाऽपतत् ।
<>तस्मिन्निपतिते वीरे सेनाभिस्तस्य सैनिकाः ॥
<>भयात् संप्राद्रवन्नस्माद्दिशः प्रदिश एव च ।
<>नष्टेषु तस्य सैन्येषु विजयः खाण्डवीं पुरीम् ॥
<>प्रविश्य ददृशे तत्र राशीभूतान् गिरीनिव ।
<>सुवर्णानाञ्च रत्नानां सञ्चयान् बहुशः पुरः ॥
<>दृष्ट्वा सरांसि तत्राथ प्रफुल्लकमलानि तु ।
<>हंसकारण्डवानादनादितानि समन्ततः ॥
<>राशीन् सुवर्णरत्नानां पर्व्वतानिव विस्तृतान् ।
<>पुष्पितान् देववृक्षांश्च भ्रमदभ्रमरभूषितान् ॥
<>प्रासादान् विपुलान् शुभ्रान् कैलाससदृशान्
<>गजान् ।
<>विस्फुटांश्च सुगन्धाढ्यान् प्रतिगेहे व्यवस्थितान् ॥
<>उत्फुल्लनयनो राजा विजयः परवीरहा ।
<>मेनेऽमरावतीं तान्तु पुरीं क्षितिगतामिव ॥
<>तं वीक्षन्तं नरपतिं नगरीं तां सुरेश्वरः ।
<>समेत्यविजयं प्राह सान्त्वयन् श्लक्ष्णयागिरा ॥
<>इन्द्र उवाच ।
<>राजन्महद्वनमिदमासीद्देवगणावृतम् ।
<>नरगन्धर्व्वयक्षाणां मुनीनाञ्च मनोहरम् ॥
<>सर्व्वानुत्सार्य्य देवादीन्मम चाप्यप्रिये रतः ।
<>भङ्क्त्वा वनमिदं गुह्यं समुत्साद्य तपोधनम् ॥
<>खाण्डवीं नगरीं चक्रे हठाद्राजा सुदर्शनः ।
<>तदिदं पुनरेव त्वं वनं कुरु नृपोत्तम ! ॥
<>तत्राहं विहरिष्यामि तक्षकेण समं रहः ।
<>मुनीनाञ्च तपः स्थानं मण्डलं ते प्रसादतः ॥
<>भविष्यति च यक्षाणां किन्नराणाञ्च पार्थिव ! ॥
<>मार्कण्डेय उवाच ।
<>एतत् श्रुत्वा वचस्तस्य शक्रस्य विजय स्तदा ।
<>वनमेवाकरोत्तान्तु स्वाण्डवीं शक्रगौरवात् ॥
<>गच्छन्तु भो यथास्थानं प्रजाः सर्व्व येथछया ।
[Page2-281-a+ 52]
<>येषां वाञ्छास्ति लोकानां मद्राज्यगमने पुनः ॥
<>वाराणसीं ते गच्छन्तु मयैव प्रतिपालिताम् ।
<>ततस्तस्य वचः श्रुत्वा जनाः केचिन्निजं पदम् ॥
<>जम्मु र्व्वाराणसीं केचिद्बिजयेनाभिपालिताम् ।
<>ततो धनानां तान्राशीन्रत्नानाञ्च पृथक् पृथक् ॥
<>अश्मनां कनकानाञ्च कूप्यानां विजयस्तदा ।
<>धीवरैर्व्वाहयामास पुरीं वाराणसीं प्रति ॥
<>गन्धर्व्वाणाञ्च देवानां यदानीतं हठात् पुरा ।
<>रत्नदार्व्वादिकं यत्तु विजयं तत् प्रसाद्य च ॥
<>तैस्तैर्नीतन्तु खाण्डव्याः स्वस्थानं प्रति हर्षितैः ।
<>त्रिंशद्योजनविस्तीर्णां शतयोजनमायताम् ।
<>तां पुरीं विजयश्चक्रे न चिरादेव वै वनम् ।
<>तस्मिन् शक्रस्य सम्मत्या तक्षकः सहितो गणैः ॥
<>उवास सुचिरं तत्र ततोऽभून्निर्ज्जनं वनम् ।
<>तत्र देवाः सगन्धर्व्वाः क्रीडन्तेऽप्सरसां गणाः ॥
<>आशंसयंश्च विजयं रणेषु विजयावहम् ॥” * ॥
<>“अष्टाविंशतिमे प्राप्ते युगे द्वापरशेषतः ॥
<>वह्निर्ब्राह्मणरूपेण भिक्षां जिष्णुमयाचत ।
<>दातुमङ्गीकृते भिक्षां तदा पाण्डुसुतेन वै ॥
<>वह्निः स्वरूपमास्थाय जिष्णुं वचनमब्रवीत् ।
<>अहमग्निः पाण्डुपुत्त्र ! यज्ञभागातिभोजनात् ॥
<>व्याधितोऽहं ततो व्याधिं मम त्वं नाशयाधुना ।
<>खाण्डवं नाम विपिनं सपक्षिमृगराक्षसम् ॥
<>यदि त्वं मां भोजयितुं शक्नोषि श्वेतवाहन ! ।
<>तदा ममात्यसौ व्याधिरपयास्यति नोचिरात् ॥
<>पुरा तु विजयो राजा खाण्डवीं नाम तां पुरीम् ।
<>भङ्क्त्रा वनं ततश्चक्रे तेन तत् खाण्डवं वनम् ॥
<>तदर्थं देवविहितं वनं तच्छ्वेतवाहन ! ।
<>विरोधात्ततु शक्रस्य न स्वयं भोक्तुमुत्सहे ॥
<>तन्मां त्राहि महाभाग ! वने तस्मिन्नियोजय ।
<>यथाऽहं सकलं भोक्तुं प्राप्नोमि त्वत्प्रसादतः ॥
<>तस्य तद्बचनं श्रुत्वा सव्यसाची महाबलः ।
<>दाहयामास विपिनं तत् सर्व्वं प्राणिसंयुतम् ।
<>देवकीतनयेनासौ वासुदेवेन पालितः ।
<>खाण्डवं दाहयामास ज्वलनस्य हिते रतः ॥”
<>“सुप्रीतः प्रददौ तस्मादर्ज्जुनाय महात्मने ।
<>वह्रिर्धनुश्च गाण्डीवं वारुणं देवनिर्म्मितम् ॥
<>अक्षयाविषुधी द्वौ च रूप्याभांश्चतुरो हयान् ।
<>हनूमताधिष्ठितन्तु महान्तं वानरध्वजम् ॥
<>खड्गञ्च त्रिशिखं तीक्ष्णं दहनः सव्यसाचिने ।
<>नीरोगश्चाभवद्वह्निस्तदा जिष्णुप्रसादतः ॥
<>तैर्व्वाणैस्तेन धनुषा तेन खड्गेन केतुना ।
<>तदश्वस्यन्दनेनापि विजिग्ये फाल्गुनो रणे ॥
<>एवं भैरववर्गेषु संजातो विजयो नृपः ।
<>खाण्डवं नाम विपिनं चकार सुमहाकृती ॥”
<>इति श्रीकालिकापुराणे ९० अध्यायः ॥
<>(खण्डस्य इक्षुखण्डादेर्विकार इत्यण् । गुडादि-
<>विकारमिष्टान्नद्रव्यम् । यथा, महाभारते । १३ ।
<>५३ । १८ ।
<>“रसानापूपकांश्चित्रान् मोदकानथ खाण्डवान् ॥”)
<LEND>
