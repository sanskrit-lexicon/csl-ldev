<L>1289<pc>1-056<k1>अन्त्रवृद्धिः<k2>अन्त्रवृद्धिः
अन्त्रवृद्धिः¦, स्त्री, पुं, (अन्त्रजन्या वृद्धिः, शाक-
<>पार्थिवादित्वात् समासः मध्यपदलोपश्च ।) रोग-
<>विशेषः । तन्निदानादि यथा, --
<>“वातकोपिभिराहारैः शीततोयावगाहनैः ।
<>धारणे रणभाराध्वविषमाङ्गप्रवर्त्तनैः ॥
<>क्षोभणैः क्षोभितान्यैश्च क्षुद्रान्तावयवं यदा ।
<>पवनो द्विगुणीकृत्य स्वनिवेशादधो नयेत् ॥
<>कुर्य्याद्वंक्षणसन्धिस्थो ग्रन्थ्याभं श्वयथुं तदा” ।
<>धारणं उपस्थितस्य वेगस्य । ईरणं अनुपस्थितस्य
<>वेगस्य प्रेरणं ।
<>“विषमाङ्गप्रवर्त्तनं वक्रत्वेनाङ्गमोटनं” ।
<>अन्यानि क्षोभणानि च बलवद्विग्रहकठोरधनुरा-
<>कर्षणादीनि । तैः क्षोभितः संदूष्य सञ्चालितः
<>पवनः यदा क्षुद्रान्त्रावयवं द्विगुणीकृत्य स्वनिवेशा-
<>दधो नयेत् । तदा वंक्षणसन्धिस्थः सन् वंक्षण-
[Page1-056-b+ 52]
<>सन्धौ ग्रन्थिरूपं श्वयथुं कुर्य्यात् इत्यर्थः ॥ * ॥
<>उपेक्षिताया अन्त्रवृद्धेरवस्थामाह ।
<>“उपेक्षमाणस्य मरुद्विवृद्धि-
<>माध्मानरुक् स्तम्भवतीञ्च कुर्य्यात् ।
<>स पीडितोऽन्तः स्वनवान् प्रयाति
<>प्रध्मापयन्नेति पुनश्च मुक्तः ॥
<>उपेक्षमाणस्य वृद्धिमित्यर्थः । मरुद्वृद्धिं मुष्क-
<>वृद्धिं । आध्मानरुक् स्तम्भवतीं कुर्य्यात् । तत्रा-
<>ध्मानमुदरे रुक् वृद्धयोर्मुष्कयोः स्तम्भो गात्रे तद्-
<>युक्तां कुर्य्यात् इत्यर्थः । भोजोऽप्याह ।
<>“अन्त्रं द्विगुणमादाय वातो नयति वंक्षणं ।
<>वंक्षणात्तद्रुजा युक्तं फलकोष्यां प्रपद्यते” ॥
<>स मुष्कवृद्धिः । अन्तः उदरे प्रध्मापयन् आग-
<>मनमार्गमुच्छूनं कुर्व्वन् एति प्रयाति ॥ * ॥ अ-
<>साध्यमाह ।
<>“यश्चान्त्रावयवश्लिष्टान्मुष्कयोर्व्वातसञ्चयात् ।
<>स्यादन्त्रवृद्धिः सोऽसाध्यो वातवृद्धिसमाकृतिः” ॥
<>स कीदृक् स्यादित्याकाङ्क्षायामाह । वातवृद्धि-
<>समाकृतिः ॥ * ॥ सामीप्यादत्रैव ब्रध्नमाह ।
<>“अत्यभिष्यन्दिगुर्व्वन्नशुष्कपूत्यामिषाशनात् ।
<>करोति ग्रन्थिवच्छोथं दोषो वंक्षणसन्धिषु ॥
<>ज्वरशूलाङ्गसादाढ्यं तं ब्रध्नमिति निर्दिशेत्” ॥ * ॥
<>अथ वृद्धेश्चिकित्सा ।
<>“वृद्धावत्यासनं मार्गमुपवासं गुरूणि च ।
<>वेगाघातं पृष्ठयानं व्यायामं मैथुनं त्यजेत् ॥
<>वातवृद्धौ पिबेत् स्निग्धं यथाप्राप्तं विरेचनं ।
<>सक्षीरं वा पिबेत् तैलं मासमेरण्डसम्भवं ॥
<>गुग्गुल्वेरण्डजं तैलं गोमूत्रेण पिबेन्नरः ।
<>वातवृद्धिं जयत्याशु चिरकालानुबन्धिनीं ॥
<>पित्तग्रन्थिक्रमेणैनं पित्तवृद्धिमुपाचरेत् ।
<>जलौकाभिर्हरेद्रक्तं वृद्धौ पित्तसमुद्भवे ॥
<>चन्दनं मधुकं पद्ममुशीरं नीलमुत्पलं ॥
<>क्षीरपिष्टप्रलेपेन दाहशोथरुजापहं ॥
<>त्रिकटुः त्रिफलाक्वाथं सक्षारं लवणं पिबेत् ।
<>विरेचनमिदं श्रेष्ठं कफवृद्धिविनाशनं ॥
<>लेपनं कटुतीक्ष्णोष्णं स्वेदनं रूक्षमेव च ।
<>परिषेकोपनाहौ च सर्व्वमुष्णमिहेष्यते ॥
<>मुहुर्मुहुर्जलौकाभिः शोणितं रक्तजे हरेत् ।
<>पिबेद्विरेचनं वापि शर्कराक्षौद्रसंयुतं ॥
<>शीतमालेपनं सर्व्वं सर्व्वं पित्तहरं तथा ।
<>पित्तवृद्धिक्रमं कुर्य्यादामे पक्वे च रक्तजे ॥
<>स्वेदोमेदः समुत्थे तु लेपयेत् सुरसादिना ।
<>शिरो विरेचनद्रव्यैः सुखोष्णैर्मूत्रसंयुतैः ॥
<>संसेद्य मूत्रप्रभवं वस्त्रपट्टेन वेष्टयेत् ।
<>सीवन्याः पार्श्वतोऽधस्तात् विध्यद्व्रीहिमुखेन वै ॥
<>मुष्कशोथमगच्छन्त्यामन्त्रवृद्धौ विचक्षणः” ।
<>व्रीहिमुखेन शस्त्रविशेषेण । अगच्छन्त्यां अस्र-
<>वत्यां ॥
<>“तैलमेरण्डजं पीत्वा बलासिद्धं पयोन्वित ।
<>आध्मानशूलोपचितामन्त्रवृद्धिं जयेन्नरः ॥
<>रास्नायष्ट्यमृतैरण्डवलारग्वधगोक्षुरैः ।
<>पटोलेन वृषेणापि विधिना विहितं मृतं ॥
[Page1-056-c+ 52]
<>रुवुतैलेन संयुक्तमन्त्रवृद्धिं व्यपोहति” ।
<>रास्नादिक्वाथः ॥ * ॥
<>“गन्धर्व्वहस्ततैलेन वृषेणापि युतं पिबेत् ।
<>विशालामूलजं चूणं वृद्धिं हन्यान्न संशयः” ॥
<>विशाला इन्द्रवारुणी ॥ * ॥
<>“वचासर्षपकल्केन प्रलेपः शोथनाशनः ।
<>शिग्रुत्वक्सर्षपैः पिष्टैः शोथश्लेष्मानिलापहः ॥
<>शुद्धसूतं द्विधागन्धं मृतान्येतानि योजयेत् ।
<>लोहं रङ्गं तथा ताम्रं कांस्यञ्चाथ विशोधितं ।
<>तालकं तुत्थकं वापि तथा शङ्खं वराटकं ॥
<>त्रिकटु त्रिफला चव्यं विडङ्गं वृद्धदारकं ॥
<>कर्च्चूरं मागधीमूलं पाठां सहवुषां वचां ।
<>एलावीजं देवकाष्ठं तथा लवणपञ्चकं ॥
<>एलादिसमभागानि चूर्णयेदथ कारयेत् ।
<>कषायेण हरीतक्या वटिकां टङ्कसम्मितां ॥
<>एकां तां वटिकां यस्तु निगिलेद्वारिणा सह ।
<>अण्डवृद्धिरसाध्योऽपि तस्य नश्यति सत्वरं” ॥
<>वृद्धिवाधिकावटी ॥ * ॥ अथ ब्रध्नस्य चिकित्सा ।
<>“भृष्टश्चैरण्डतैलेन सम्यक् कल्कोऽभयाभवः ।
<>कृष्णासैन्धवसंयुक्तो ब्रध्नरोगहरः परः ॥
<>अजाजीहवुषाकुष्ठं गोमेदवदरान्वितं ।
<>काञ्जिकेन तु संपिष्टं तल्लेपो ब्रध्नजित् परः” ॥
<>गोमेदं पत्रं । तथा च निर्घण्टौ धन्वन्तरिः ।
<>“पत्रं हलाह्वयं रामं गोमेदं वसनाह्वयं” ।
<>इतिवृद्धिब्रध्नधिकारः । इति भावप्रकाशः ॥
<LEND>
