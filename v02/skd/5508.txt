<L>5508<pc>1-294<k1>एकादशी<k2>एकादशी
एकादशी¦, स्त्री, (एकादशानां पूरणी । एकादश +
<>डडन्तात् ङीप् ।) तिथिविशेषः । सा तु शुक्लपक्षे
<>सूर्य्यमण्डलात् चन्द्रमण्डलस्य निर्गमरूपैकादश-
<>कलाक्रियारूपा । कृष्णपक्षे सूर्य्यमण्डले चन्द्रमण्ड-
<>लस्य प्रवेशरूपैकादशकलाक्रियारूपा । तत्पर्य्यायः ।
<>हरिवासरम् २ । हरिदिनम् ३ । इति स्मृतिः ॥
<>तत्र जातफलम् ।
<>“क्रोधोत्कटः क्लेशसहः सुभाषी
<>यागादिकर्त्ता स्वजनैकभर्त्ता ।
<>महामतिर्देवगुरुप्रियः स्या-
<>देकादशीजो मनुजोऽतिहृष्टः” ॥
<>इति कोष्टीप्रदीपः ॥ * ॥ तत्र उपवासविधिः ।
<>पारणदिने द्वादशीलाभे सर्व्वएव पूर्णां त्यक्त्वा
<>खण्डामुपवसेयुः । तदलाभे गृही प्रर्ब्बां तनन्यः
<>परां-विधवापि उपवसेत् । पूर्णा तु ।
<>“उदयात् प्राक् यदा विप्र मुहूर्त्तद्वयसंयुता ।
<>संपूर्णैकादशी ज्ञेया तत्रैवोपवसेद् गृही” ॥
<>इति गारुडोक्ता ॥ यदा तु पूर्व्वदिने दशम्या पर-
<>दिने द्वादश्या युक्तैकादशी तदा उत्तरामुपोष्य
<>द्वादश्यां पारणं कुर्य्यात् । परदिने द्वादश्यनिर्गमे
<>त्रयोदश्यामपि । यदा तु सूर्य्योदयानन्तरं दशमी-
<>युतैकादशी अथ च परदिने न निःसरति तदा
<>तां विहाय द्वादशीमुपवसेत् । यदा तु सूर्य्योदय-
<>प्राक्कालीनदशमीविद्धैकादशी परदिने च न निः-
[Page1-294-c+ 52]
<>सरति तदा तामुपवसेत् । यदा तद्विधा सती
<>परदिनेऽपि निःसरति तत्परदिने च द्वादशी तदा
<>तां विहाय खण्डामुपोष्य द्वादश्यां पारयेत् । यदा
<>तूभयदिने तद्विधैकादशी परदिने च न द्वादशी
<>तदा षष्टिदण्डात्मिकां विद्धामुपोष्य परदिने
<>द्वादश्याद्यपादमुत्तीर्य्य पारयेत् । वैष्णवस्तु तत्रापि
<>शुक्लपक्षे परामुपोष्य त्रयोदश्यां पारयेत् । सर्व्व-
<>स्यां कृष्णैकादश्यां वैष्णवानां सपुत्त्राणां गृहस्था-
<>नामप्युपवासो नित्यः । ब्राह्मणस्य विशेषतो
<>नित्यः । वैष्णवेतरेषां तादृशानां हरिशयनमध्य-
<>वर्त्तिनीषु कृष्णैकादशीषु उपवासो नित्यः । अ-
<>पुत्त्रवतां गृहिणान्तु सर्व्वास्वेव नित्याधिकारः ।
<>काम्योपवासे त्वविशेषेणैव सर्व्वेषामधिकारः ।
<>नित्योपवासे रविशुक्रादिदोषो नास्ति । अष्टाब्दा-
<>दधिको मर्त्योऽपूर्णाशीतिवत्सरो नित्याधिकारो ।
<>विधावानान्तु सर्व्वास्वेव नित्याधिकारः तत्र मल-
<>मासादिदोषो नास्ति । इत्येकादशीतत्त्वोक्त-
<>व्यवस्था ॥ * ॥
<>अथ हरिभक्तिविलासोक्तैकादशीव्यवस्था लिख्यते ।
<>तत्रादौ उपवासपूर्व्वदिनकृत्यम् ।
<>“प्रातःस्नानादिकं कृत्वा सुवेशो धौतवस्त्रकः ।
<>व्रतं संकल्प्य कुर्व्वीत वैष्णवैश्च महोत्सवम्” ॥
<>इति कारिका ॥ संकल्पमन्त्रः ।
<>“दशमीदिनमारभ्य करिष्येऽहं व्रतं तव ।
<>त्रिदिनं देवदेवेश निर्व्विघ्नं कुरु केशव” ॥ * ॥
<>तत्र रुक्माङ्गदराजवाक्यं नारदीये ।
<>“प्रातर्हरिदिनं लोकास्तिष्ठध्वं चैकभोजनाः ।
<>अक्षारलवणाः सर्व्वे हविष्यान्ननिषेविनः ॥
<>अवनीतल्पशयनाः प्रियासङ्गविवर्ज्जिताः ।
<>स्मरध्वं देवमीशानं पुराणं पुरुषोत्तमम्” ॥ * ॥
<>अथान्यनियमाः । स्कान्दे ।
<>“कांस्यं मांस्यं मसूरञ्च क्षौद्रं चानृतभाषणम् ।
<>पुनर्भोजनमायासं दशम्यां परिवर्ज्जयेत्” ॥
<>पारणदिनोक्तनिषिद्धद्रव्याण्यत्रापि निषिद्धानि ॥ * ॥
<>ततो व्रतस्य नित्यत्वमाह कण्वः ।
<>“एकादश्यामुपवसेन्न कदाचिदतिक्रमेत्” ।
<>आग्नेयञ्च ।
<>“उपोष्यैकादशीं राजन् यावदायुःप्रवृत्तिभिः” ॥ * ॥
<>भोजननिषेधो नारदीये पाद्मोत्तरखण्डे च ।
<>“रटन्तीह पुराणानि भूयोभूयो वरानने ! ।
<>न भोक्तव्यं न भोक्तव्यं संप्राप्ते हरिवासरे” ॥
<>पक्षद्वयेऽपि नित्यत्वम् । विष्णुरहस्यम् ।
<>“शुक्ले वा यदि वा कृष्णे विष्णुपूजनतत्परः ।
<>एकादश्यां न भुञ्जीत पक्षयोरुभयोरपि” ॥ * ॥
<>संक्रान्त्यादावपि नित्यत्वम् । कात्यायनः ।
<>“संक्रान्तौ रविवारे वा यदा चैकादशी भवेत् ।
<>उपोष्या सा महापुण्या सर्व्वपापहरातिथिः” ॥ * ॥
<>उपवासदिने श्राद्धनिषेधः । पाद्मोत्तरखण्डे ।
<>“एकादश्यान्तु प्राप्तायां मातापित्रोर्मृतेऽहनि ।
<>द्वादश्यां तत्प्रदातव्यं नोपवासदिने क्वचित्” ॥ * ॥
<>अथ अधिकारिणः । पाद्मोत्तरखण्डे ।
<>“वर्णानामाश्रमाणाञ्च स्त्रीणाञ्च वरवर्णिनि ।
[Page1-295-a+ 52]
<>एकादश्युपवासस्तु कर्त्तव्यो नात्र संशयः” ॥
<>कात्यायनस्मृतौ च ।
<>“अष्टवर्षाधिको मर्त्यो ह्यपूर्णाशीतिवत्सरः ।
<>एकादश्यामुपवसेत् पक्षयोरुभयोरपि” ॥ * ॥
<>अशक्तौ प्रतिनिधिः । वायुपुराणे ।
<>“उपवासे त्वशक्तस्य आहिताग्नेरथापि वा ।
<>पुत्त्रान् वा कारयेदन्यान् ब्राह्मणान् वापि कारयेत् ॥
<>अथवा विप्रमुख्येभ्यो दानं दद्यात् स्वशक्तितः ।
<>उपवासन्तु कुर्व्वाणः पुण्यं शतगुणं भवेत्” ॥
<>मार्कण्डेयपुराणे च ।
<>“एकभक्तेन नक्तेन बालवृद्धातुरः क्षिपेत् ।
<>पयोमूलफलैर्व्वापि न निर्द्वादशिको भवेत्” ॥ * ॥
<>अनुकल्पापवादः । गरुडपुराणे ।
<>“मच्छयने मदुत्थाने मत्पार्श्वपरिवर्त्तने ।
<>फलमूलजलाहारी हृदि शल्यं ममार्पयेत्” ॥ * ॥
<>एकादशीमाहात्म्यम् । तत्त्वसागरे ।
<>“एकादशीसमं किञ्चित् पावनं न च विद्यते ।
<>स्वर्गमोक्षप्रदा ह्येषा राज्यपुत्त्रप्रदायिनी” ॥
<>गारुडे च ।
<>“एकादशीव्रतं भक्त्या यः करोति नरः सदा ।
<>स विष्णुलोकं व्रजति याति विष्णोः सरूपताम्” ॥ * ॥
<>उपवासदिननिर्णयः । सौरधर्म्मोत्तरे ।
<>“एकादशीमुपवसेत् द्वादशीमथवा पुनः ।
<>विमिश्रां वापि कुर्व्वीत न दशम्या युतां क्वचित्” ॥ * ॥
<>विद्धोपवासदोषमाह वशिष्ठः ।
<>“दशम्येकादशी यत्र तत्र नोपवसेद्बुधः ।
<>अपत्यानि विनश्यन्ति स्वर्गलोकं न गच्छति” ॥ * ॥
<>द्वादश्युपवासफलम् । स्कान्दे ।
<>“ऊर्द्ध्वं हरिदिनं न स्यात् द्वादशीं ग्राहयेत्ततः ।
<>द्वादश्यामुपवासोऽत्र त्रयोदश्यान्तु पारणम् ॥
<>एवं कुर्व्वन् नरो भक्त्या विष्णुसायुज्यमाप्नुयात् ।
<>अन्यथा कुरुते यस्तु स याति नरकं ध्रुवम्” ॥ * ॥
<>सपूर्णालक्षणेन विद्धालक्षणम् । भविष्यपुराणे ।
<>“आदित्योदयवेलायाः प्राङ्मुहूर्त्तद्वयान्विता ।
<>एकादशी च संपूर्णा विद्धान्या परिकीर्त्तिता” ॥ * ॥
<>अरुणोदयविद्धापरित्यागमाह कण्वः ।
<>“अरुणोदयवेलायां दशमीसंयुता यदि ।
<>अत्रोपोष्या द्वादशी स्यात् त्रयोदश्यान्तु पारणं” ॥
<>वेधश्चतुर्विधः । ब्रह्मवैवर्त्ते ।
<>“अरुणोदयवेधः स्यात् सार्द्धन्तु घटिकात्रयम् ।
<>अतिवेधो द्विघटिकः प्रभासन्दर्शनाद्रवेः ॥
<>महावेधोऽपि तत्रैव दृश्यतेऽर्को न दृश्यते ।
<>तुरीयस्तत्र विहितो योगः सूर्य्योदये बुधैः” ॥ * ॥
<>अरुणोदयविद्धोपवासदोषः । पाद्मे ।
<>“अरुणोदयकाले तु वेधं दृष्ट्वा चतुर्व्विधम् ।
<>मद्दिनं ये प्रकुर्व्वन्ति यावदाहूतनारकाः” ॥ * ॥
<>शुद्धाविशेषपरित्यांगः । गारुडे ।
<>सम्पूर्णैकादशी यत्र प्रभाते पुनरेव सा ।
<>वैष्णवी च त्रयोदश्यां घटिकैकापि दृश्यते ॥
<>गृहस्थोऽपि परां कुर्य्यात् पूर्व्वां नोपवसेत्तदा” ॥ * ॥
<>अथाष्टमहाद्वादशीनां विशेषतो निरूपणम् ।
<>यथा, ब्रह्मवैवर्त्ते ।
[Page1-295-b+ 52]
<>“उन्मीलनी वञ्जुली च त्रिस्पृशा पक्षवर्द्धिनी ।
<>जया च विजया चैव जयन्ती पापनाशिनी ॥
<>द्वादश्योऽष्टौ महापुण्याः सर्व्वपापहरा द्विज ।
<>तिथियोगेन जायन्ते चतस्रश्चापरास्तथा ॥
<>नक्षत्रयोगाच्च बलात् पापं प्रशमयन्ति ताः” ॥ * ॥
<>अथोन्मीलनी । यथा ब्रह्मवैवर्त्ते ।
<>“एकादशी च संपूर्णा वर्द्धते पुनरेव सा ।
<>द्वादशी च न वर्द्धेत कथितोन्मीलनी च सा” ॥
<>पद्मपुराणे ॥
<>“सर्व्वत्रैकादशी कार्य्या द्वादशीमिश्रिता नरैः ।
<>प्रातर्भवतु वा मा वा यतो नित्यमुपोषणम्” ॥ * ॥
<>अथ वञ्जुली । ब्रह्मवैवर्त्ते ।
<>“द्वादश्येव विवर्द्धेत नचैवैकादशी यदा ।
<>वञ्जुलीति भृगुश्रेष्ठ ! कथिता पापनाशिनी” ॥
<>भागवतादितन्त्रे ।
<>“संपूर्णैकादशी त्याज्या परतो द्वादशी यदि ।
<>उपोष्या द्वादशी शुद्धा द्वादश्यामेव पारणम्” ॥ * ॥
<>अथ त्रिस्पृशा । ब्रह्मवैवर्त्तपुराणे ।
<>“अरुणोदय आद्या स्यात् द्वादशी सकलं दिनम् ।
<>अन्ते त्रयोदशी प्रातस्त्रिस्पृशा सा हरेः प्रिया” ॥
<>नारदीये ।
<>“एकादशी द्वादशी च रात्रिशेषे त्रयोदशी ।
<>त्रिस्पृशा नाम सा प्रोक्ता ब्रह्महत्यां व्यपोहति” ॥
<>अथ पक्षवर्द्धिनी । ब्रह्मवैवर्त्ते ।
<>“दर्शश्च पौर्णमासी च संपूर्णा वर्द्धते यदि ।
<>द्वितीयेऽह्नि द्विजश्रेष्ठ सा भवेत् पक्षवर्द्धिनी” ॥ * ॥
<>ब्रह्मवैवर्त्ते ।
<>“कुहूराके यदा वृद्धिं प्रयाते पक्षवर्द्धिनी ।
<>विहायैकादशीं तत्र द्वादशीं समुपोषयेत्” ॥ * ॥
<>अथ जयादिः । ब्रह्मवैवर्त्ते ।
<>“पुष्यश्रवणपुष्याद्यरोहिणीसंयुतास्तु ताः ।
<>उपोषिताः समफला द्वादश्योऽष्टौ पृथक् पृथक्” ॥
<>अथोपवासदिनकृत्यम् । देवलः ।
<>“गृहीत्वौडुम्बरं पात्रं वारिपूर्णमुदङ्मुखः ।
<>उपवासन्तु गृह्णीयाद्यद्वा संकल्पयेद्बुधः” ॥
<>तत्र सङ्कल्पमन्त्रः ।
<>“एकादश्यां निराहारः स्थित्वाहमपरेऽहनि ।
<>भोक्ष्यामि पुण्डरीकाक्ष शरणं मे भवाच्युत” ॥ * ॥
<>पुष्पाञ्जलित्रयदानं मन्त्रपूतजलपानञ्चाह मार्क-
<>ण्डेयः ।
<>“अष्टाक्षरेण मन्त्रेण त्रिजप्तेनाभिमन्त्रितम् ।
<>उपवासफलं प्रेप्सुः पिबेत्तोयं समाहितः ॥
<>देवार्च्चनं ततः कृत्वा पुष्पाञ्जलिमथापि वा ।
<>संकल्पमन्त्रमुच्चार्य्य देवाय विनिवेदयेत्” ॥ * ॥
<>संकल्पादौ विशेषः । नारदीये ।
<>“पूर्व्वायाः सङ्गदोषेणैकादश्याः स्नानपूजने ।
<>वर्ज्जयन्ति नराः पूर्व्वान् यामांश्च चतुरो द्विज ॥
<>तदूर्द्ध्वं स्नानपूजादि कर्त्तव्यं तदुपोषितैः ।
<>न दिवा शुद्धिमाप्नोति तदा रात्रौ विधीयते ॥
<>दिनकार्य्यमशेषञ्च कर्त्तव्यं शर्व्वरीमुखे” ॥ * ॥
<>पूजाजागरणविधिः । ब्राह्मे ।
<>“एकादश्यामुभौ पक्षौ निराहारः समाहितः ।
[Page1-295-c+ 52]
<>स्नात्वा सम्यग्विधानेन धौतवासा जितेन्द्रियः ॥
<>संपूज्य विधिवद्विष्णुं श्रद्धायातिसमाहितः ।
<>पुष्पैर्गन्धैस्तथा धूपैर्दीपैन वेद्यकैः परैः ॥
<>उपहारैर्ब्बहुविधैर्जपहोमप्रदक्षिणैः ।
<>स्तौत्रैर्नानाविधैर्नृत्यगीतवाद्यैर्मनोरमैः ॥
<>एवं संपूज्य विधिवद्रात्रौ कुर्य्यात् प्रजागरम्” ॥ * ॥
<>अथ जागरणलक्षणम् । स्कान्दे ।
<>“शृणु नारद वक्ष्यामि जागरस्य तु लक्षणम् ।
<>येन विज्ञातमात्रेण दुर्लभो न जनार्द्दनः ॥
<>गीतं वाद्यञ्च नृत्यञ्च पुराणपठनन्तथा ।
<>धूपं दीपञ्च नैवेद्यं पुष्पगन्धानुलेपनम् ॥
<>फलमर्घ्यञ्च श्रद्धा च दानमिन्द्रियनिग्रहः ।
<>सत्यान्वितं विनिद्रञ्च मुदायुक्तं क्रियान्वितम् ॥
<>साश्चर्य्यञ्चैव सोत्साहं पापालस्यादिवर्ज्जितम् ।
<>प्रदक्षिणाभिः संयुक्तं नमस्कारपुरःसरम् ॥
<>नीराजनसमायुक्तमनिर्व्विण्णेन चेतसा ।
<>यामे यामे महाभागे कुर्य्यादारात्रिकं हरेः ॥
<>एतैर्गुणैः समायुक्तं कुर्य्याज्जागरणं हरेः’ ॥ * ॥
<>अथ पारणदिनकृत्यम् । कात्यायनः ।
<>“प्रातः स्नात्वा हरिं पूज्य उपवासं समर्पयेत् ।
<>पारणन्तु ततः कुर्य्यात् व्रतसिद्ध्यै हरिं स्मरन्” ॥
<>तत्र समर्पणमन्त्रः ।
<>“अज्ञानतिमिरान्धस्य व्रतेनानेन केशव ।
<>प्रसीद सुमुखो नाथ ज्ञानदृष्टिप्रदो भव” ॥ * ॥
<>अथ पारणे द्वादशीलङ्घने दोषः । स्कान्दे ।
<>“पारणाहनि संप्राप्ते द्वादशीं यो व्यतिक्रमेत् ।
<>त्रयोदश्यान्तु भुञ्जानः शतजन्मानि नारकी” ॥ * ॥
<>अथ द्वादश्यत्यल्पत्वे कृत्यसमाधानम् । देवीरहस्ये ।
<>“अल्पा चेद्द्वादशी कुर्य्यात् नित्यकर्म्मारुणोदये ।
<>अत्यल्पा चेन्निशीथोऽर्द्धमामध्याह्निकमेव तत्” ॥ * ॥
<>अथ सङ्कटे पारणसमाधानम् । कात्यायनः ।
<>“मन्त्रं जपित्वा हरये निवेद्योपोषणं व्रती ।
<>अद्भिस्तु पारणं कुर्य्यात् सङ्कटे विषमे सति” ॥ * ॥
<>अथ हरिवासरकालपारणानिषेधः । विष्णुधर्म्मो-
<>त्तरे ।
<>“द्वादश्याः प्रथमः पादो ह्ररिवासरसंज्ञकः ।
<>तमतिक्रम्य कुर्व्वीत पारणं विष्णुतत्परः” ॥ * ॥
<>अथ द्वादशीदिने वर्ज्जनीयानि । स्कान्दे ।
<>“क्षौद्रं मांसं सुरां तैलं व्यायामं क्रोधमैथुने ।
<>परान्नं कांस्यताम्बूले लोभं निर्म्माल्यलङ्घनम् ॥
<>द्वादश्यां द्वादशैतानि वैष्णवः परिवर्ज्जयेत्” ॥
<>अपि च । वितथभाषणम् । प्रवासः । दिवास्वप्नः ।
<>अञ्जनम् । शिलापिष्टम् । मसूरम् । द्यूतम् । हिंसा ।
<>चणकम् । कोरदूषकम् । औषधम् । एतानि
<>पुराणान्तरोक्तान्यपि वर्ज्जनीयानि ॥ * ॥ इति
<>श्रीहरिभक्तिविलासोक्तैकादशीव्यवस्था समाप्ता ॥ * ॥
<>अथे पश्चिमदेशप्रसिद्धनानापुराणोक्तषड्विंशत्ये-
<>कादशीनामानि लिख्यन्ते । अग्रहायणस्य कृष्णैका-
<>दशी उत्पन्ना १ शुक्ला मोक्षा २ । पौषस्य
<>कृष्णैकादशी सफला ३ शुक्ला पुत्त्रदा ४ । माघस्य
<>कृष्णकादशी षट्तिला ५ शुक्ला जया ६ । फाल्गु-
<>नस्य कृष्णैकादशी विजया ७ शुक्ला आमर्दकी ८ ।
[Page1-296-a+ 52]
<>चैत्रस्य कृष्णैकादशी पापमोचनी ९ शुक्ला का-
<>मदा १० । वैशाखस्य कृष्णैकादशी वरूथिनी ११
<>शुक्ला मोहनी १२ । ज्यैष्ठस्य कृष्णैकादशी अपरा
<>१३ शुक्ला निर्जला १४ । आषाढस्य कृष्णैकादशी
<>योगिनी १५ शुक्ला पद्मा १६ । श्रावणस्य कृष्णै-
<>कादशी कामिका १७ शुक्ला पुत्त्रदा १८ । भाद्रस्य
<>कृष्णैकादशी अजा १९ शुक्ला वामना २० ।
<>आश्विनस्य कृष्णैकादशी इन्दिरा २१ शुक्ला पापा-
<>ङ्कुशा २२ । कार्त्तिकस्य कृष्णैकादशी रमा २३
<>शुक्ला प्रबोधिनी २४ । मलमासस्य शुक्लैकादशी
<>सुमद्रा २५ कृष्णा कमला २६ ॥ * ॥ इत्येकादशी-
<>प्रकरणं समाप्तम् ॥ (संख्याविशेषः । एगार इति
<>भाषा । यथा महाभारते ६ । १६ । २१ ।
<>“एकादशी धार्त्तराष्ट्री कौरवाणां महाचमूः” ॥)
<LEND>
