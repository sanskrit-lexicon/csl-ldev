<L>24826<pc>3-487<k1>भवः<k2>भवः
भवः¦, पुं, (भूयते इति । भू + भावे अप् ।) जन्म ।
(यथा, याज्ञवल्क्ये । ३ । १६४ ।
“भवो जातिसहस्रेषु प्रियाप्रियविपर्य्ययः ॥”
भवत्यस्मादिति । भू + अपादाने अप् । शिवः ।
इत्यमरः ॥ यथा, शतपथब्राह्मणे । ६ । १ । ३ । १५ ।
“तमब्रवीद् भवोऽसीति तद्यदस्य तन्नामा-
करोत्पर्जत्र्यस्तद्रूपमभवत् पर्जन्यो वै भवः ॥”)
स च जलमूर्त्तिः । यथा, --
“भवाय जलमूर्त्तये नमः ।”
इति पार्थिवशिवलिङ्गपूजाप्रयोगः ॥
(भवति प्रभवत्यनेनेति । भू + अप् ।) क्षेमः ।
(यथा, महाभारते । १ । २२१ । २८ ।
“को हि नाम भवेनार्थी साहसेन समाचरेत् ॥”
भवति उत्पद्यतेऽस्मिन्निति । भू + आधारे
अप् ।) संसारः । (यथा, मार्कण्डेये । १९ । ७ ।
“अनघस्त्वं तथैवेयं देवी सर्व्वभवारणिः ॥”)
सत्ता । प्राप्तिः । इति मेदिनी ॥
<LEND>
