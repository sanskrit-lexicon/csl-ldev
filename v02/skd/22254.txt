<L>22254<pc>3-224<k1>पूर्व्वाह्णः<k2>पूर्व्वाह्णः
पूर्व्वाह्णः¦, पुं, (अह्रः पूर्व्वम् । पूर्व्वापराधरेत्येक-
<>देशिसमासः । “राजाहःसखिभ्यष्टच् ।” ५ ।
<>४ । ९१ । इति टच् । “अह्वोऽह्र एतेभ्यः ।”
<>५ । ४ । ८८ । इति अह्रादेशः । “अह्नोऽ-
<>दन्तात् ।” ८ । ४ । ७ । इति णत्वम् । “रात्रा-
<>ह्राहाः पुंसि ।” २ । ४ । २९ । इति पुंस्त्वम् ।)
<>त्रिधाविभक्तदिनप्रथमभागः । स च त्रिंशद्दण्ड-
<>दिनमाने सूर्य्योदयावधिदशदण्डकालः । यथा,
<>पूर्व्वाह्णो वै देवानां मध्यन्दिनं मनुष्याणा-
<>मपराह्णः पितॄणाम् । इति श्रुतिः ॥ अपि च ।
<>त्रिधाविभक्तदिनभागाभिप्रायेण तु लोकाक्षिः ।
<>“पूर्व्वाह्णे मध्यमे वापि यदि पर्व्व समाप्यते ।
<>तदोपवासः पूर्व्वेद्युस्तदहर्याग इष्यते ॥
<>अपराह्णेऽथवा रात्रौ यदि पर्व्व समाप्यते ।
<>उपोष्य तस्मिन्नहनि श्वोभूते याग इष्यते ॥”
<>उपोष्येति नाहोरात्राभोजनपरं किन्तु कृते
<>अग्न्याधाने देवा यजमानस्य समीपमुपवसन्तीति
<>उपवासशब्देनाग्न्याधानमुच्यते । सूर्य्योदयाव-
<>धिप्रहरद्वयम् । द्विधाविभक्तदिनपूर्व्वभागः ।
<>यथा । पूर्व्वाह्णापराह्णरूपद्विधाविभक्तदिनस्या-
<>वधित्वेनावर्त्तनमाह स्कन्दपुराणम् ।
<>“आवर्त्तनात्तु पूर्व्वाह्णो ह्यपराह्णस्ततः परः ॥”
<>आवर्त्तनात् वासरस्य छायापरिवर्त्तनात् प्रागि-
<>तिशेषः अतएवोक्तम् ।
<>“अश्वत्थं वन्दयेन्नित्यं पूर्व्वाह्णे प्रहरद्वये ।
<>अत ऊर्द्धं न वन्देत अश्वत्थन्तु कदाचन ॥”
<>इति मलमासतत्त्वम् ॥
<LEND>
