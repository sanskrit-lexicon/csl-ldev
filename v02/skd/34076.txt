<L>34076<pc>4-504<k1>वेनः<k2>वेनः
वेनः¦, पुं, (अजतीति । अज गतौ + “धापॄवस्य-
ज्यतिभ्यो नः ।” उणा० ३ । ६ । इति नः । अजते-
र्वीभावः ।) प्रजापतिः । इत्युणादिकोषः ॥
(पृथुराजपिता । यथा, मार्कण्डेये । २७ । १५ ।
“हतमैलं तथा लोभात् मदाद्वेनं द्बिजैर्हतम् ॥”
अस्यान्यद्विवरणं मूर्द्धण्यान्तवेणशब्दे द्रष्ट-
व्यम् ॥ * ॥ देवविशेषः । इति निघण्टुः । ५ । ४ । २४ ॥
यथा, ऋग्वेदे । १० । १२३ । १ ।
“अयं वेनश्चोदयन् पृश्निगर्भा ॥”
“वेनः कान्तः एतत्संज्ञो मध्यमस्थानो देवः ।”
इति तद्भाष्ये सायणः ॥ * ॥ अजति गच्छत्यनेन
स्वर्गमिति । यज्ञः । इति निघण्टुः । ३ । १७२ ॥
त्रि, मेधावी । इति निघण्टुः । ३ । १५ । ५ ॥ यथा,
वाजसनेयसंहितायाम् । १३ । ३ ।
“सीमतः सुरुचो वेन आवः ॥”
“वेनः कामनीयो मेधावी वा ।” इति तद्भाष्यम् ॥
कामयमानः । यथा, ऋग्वेदे । ८ । ८९ । ५ ।
“आयन्मा वेना अरुहन्नृतस्य ॥”
“वेनाः कामयमानाः ।” इति तद्भाष्ये सायणः ॥)
<LEND>
