<L>21585<pc>3-148<k1>पित्तज्वरः<k2>पित्तज्वरः
पित्तज्वरः¦, पुं, (पित्तनिमित्तको ज्वरः ।) पैत्तिक-
<>ज्वरः । यथा, --
<>“विशेषतः कोमलनारिकेलं
<>निहन्ति पित्तज्वरमूत्रदोषान् ॥”
<>इति राजनिर्घण्टः ॥
<>अस्य लक्षणं ज्वरशब्दे द्रष्टव्यम् ॥ * ॥
<>अथ पित्तज्वरचिकित्सा ।
<>“आमाशयस्थो हत्वाग्निं सामो मार्गान् पिधा-
<>पयन् ।
<>विदधाति ज्वरं दोषस्तस्माल्लङ्घनमाचरेत् ॥”
<>इति वचनात् सामान्यतो ज्वरिमात्रस्य यावदा-
<>रोग्यदर्शनं लङ्घनाभिधाने पित्तज्वरिणो लङ्घन-
<>विधाने विशेषमाह सुश्रुतः । पैत्तिके दशरात्रेण
<>ज्वरे युञ्जीत भेषजमिति । दशरात्रेण लङ्घन-
<>वता व्यतीतेनेत्यर्थः । किन्तद्भेषजं तदाह ।
<>“तिक्तामुस्तायवैः पाठाकट्फलाभ्यां सहोदकम् ।
<>पक्वं सशर्करं पीतं पाचनं पैत्तिके ज्वरे ॥”
<>इति तिक्तादिक्वाथः ॥
<>“पर्पटो वासकस्तिक्ता कैरातो धन्वयासकः ।
<>प्रियङ्गुश्च कृतः क्वाथ एष शर्करया युतः ॥
<>पिपासादाहपित्तास्रयुक्तं पित्तज्वरं हरेत् ॥”
<>इति पर्पटादिक्वाथः ॥
<>“द्राक्षा हरीतकी मुस्ता कटुका कृतमालकः ।
<>पर्पटश्च कृतः क्वाथः एष पित्तज्वरापहः ॥
<>मुखशोषप्रलापान्तर्दाहमूर्च्छाभ्रमप्रणुत् ।
<>पिपासारक्तपित्तानां शमनो भेदनो मतः ॥”
<>इति द्राक्षादिक्वाथः ॥
<>“पटोलमथ धन्याकं मधुकं मधुसंयुतम् ।
<>हन्ति पित्तज्वरं दाहं तृष्णाञ्चातिप्रमाथिनीम् ॥”
<>इति पटोलादिक्वाथः ॥
<>“गुडूच्यामलकीयुक्तः केवलो वापि पर्पटः ।
<>पित्तज्वरं हरेत्तूर्णं दाहशोषभ्रमान्वितम् ॥”
<>इति गुडूच्यादिक्वाथः ॥
<>“एकः पर्पटकः श्रेष्ठः पित्तज्वरविनाशनः ।
<>किं पुनयदि युज्येत चन्दनोशीरबालकैः ॥
<>ह्नीवेरचन्दनोशीरघनपर्पटसाधितम् ।
<>दद्यात् सुशीतलं वारि तृट्छर्द्दिज्वरदाहनुत् ॥”
<>इति ह्नीवेरादिक्वाथः ॥
<>“भूनिम्बातिविषालोध्रमुस्तकेन्द्रयवामृताः ।
<>बालकं धान्यकं विल्वं कषायो माक्षिकान्वितः ॥
<>विड्भेदश्वासकासांश्च रक्तपित्तज्वरं हरेत् ॥”
<>इति भूनिम्बादिक्वाथः ॥
[Page3-149-a+ 52]
<>“द्राक्षाचन्दनपद्मानि मुस्ता तिक्तामृतापि च ।
<>धात्री बालमुशीरञ्च लोध्रेन्द्रयवपर्पटाः ॥
<>परूषकं प्रियङ्गुश्च यवासो वासकस्तथा ।
<>मधुकं कुलकं वापि किरातो धान्यकं तथा ॥
<>एषां क्वाथो निहन्त्येव ज्वरं पित्तसमुत्थितम् ।
<>तृषां दाहं प्रलापञ्च रक्तपित्तं भ्रमं क्लमम् ॥
<>मूर्च्छां छर्द्दिं तथा शूलं मुखशोषमरोचकम् ।
<>कासं श्वासञ्च हृल्लासं नाशयेन्नात्र संशयः ॥”
<>इति महाद्राक्षादिक्वाथः ॥
<>“ससितो निशि पर्य्युषितः प्रातर्धन्याकतण्डुल-
<>क्वाथः ।
<>पीतः शमयत्यचिरादन्तर्द्दाहं ज्वरं पैत्तम् ॥”
<>इति धन्याकक्वाथः ॥
<>“अमृताया हिमः प्रातः ससितः पैत्तिकज्वरम् ।
<>वासायाश्च तथा कासरक्तपित्तज्वरान् जयेत् ॥”
<>इति अमृतावासाक्वाथौ ॥
<>“गुडूची भूमिनिम्बश्च बालं वीरणमूलकम् ।
<>लघुमुस्तं त्रिवृद्धात्री द्राक्षा वासा च पर्प्पटः ॥
<>एषां क्वाथो हरत्येव ज्वरं पित्तकृतं द्रुतम् ।
<>सोपद्रवमपि प्रातर्निपीतो मधुना सह ॥”
<>इति गुडूच्यादिक्वाथः ॥
<>“पलाशस्य वदर्य्या वा निम्बस्य मृदुपल्लवैः ।
<>अम्लपिष्टैः प्रलेपोऽयं हन्याद्दाहयुतं ज्वरम् ॥
<>उत्तानसुप्तस्य गभीरताम्र-
<>कांस्यादिपात्रे निहिते च नाभौ ।
<>शीताम्बुधारा बहुला पतन्ती
<>निहन्ति दाहं त्वरितं ज्वरञ्च ॥
<>पथ्यां तैलघृतक्षौद्रैर्लिहन् दाहज्वरापहा ।
<>कासासृक्पित्तवीसर्पश्वासान् हन्ति वमीनपि ॥”
<>तैलघृतक्षौद्रैरित्यत्र न समुच्चयः तेन केवलेन
<>क्षौद्रेणापि लिह्यात् ।
<>“काञ्जिकार्द्रपटेनावगुण्ठनं दाहनाशनम् ।
<>अथ गोतक्रसुस्विन्नशीतलीकृतवाससा ॥
<>द्राक्षामलककल्केन कवलोऽत्र हितो मतः ।
<>पक्वदाडिमबीजैर्वा धन्याकल्केन च क्वचित् ॥”
<>इति कवलः ॥ धन्यात्र धान्याकम् ॥ * ॥
<>अथान्नमाह ।
<>“दाहवम्यर्दितं क्षामं निरन्नं तृषयान्वितम् ।
<>शर्करामधुसंयुक्तं पाययेल्लाजतर्पणम् ॥”
<>लाजतर्पणं लाजशक्तुरूपतर्पणम् । सन्तर्पण-
<>स्वरूपमुक्तं सामान्यज्वरचिकित्सायाम् ।
<>“मुद्गयूषौदनो देयः सितया पैत्तिके ज्वरे ॥
<>हर्म्ये शुभ्राभ्रसङ्काशे शशाङ्ककरशीतले ।
<>मलयोदकसंसिक्ते सुप्यात् पित्तज्वरी नरः ॥
<>हारावलीचन्दनशीतलानां
<>सुगन्धपुष्पाम्बरभूषितानाम् ।
<>नितम्बिनीनां सुपयोधराणा-
<>मालिङ्गनञ्चाशु हरन्ति दाहम् ॥
<>आह्लादञ्चास्य विज्ञाय ताश्च स्त्री रमयेत् पुनः ।
<>हितञ्च भोजयेदन्नं न हितं सुरतं महत् ॥
<>वाप्यः कमलहासिन्यो जलयन्त्रगृहाः शुभाः ।
<>नार्य्यश्चन्दनदिग्धाङ्ग्यो दाहदैन्यहरा मताः ॥
[Page3-149-b+ 52]
<>इति पित्तज्वराधिकारः ।” इति भावप्रकाशे
<>मध्यखण्डे प्रथमभागः ॥ * ॥
<>पित्तश्लेष्मज्वरनाशकौषधं यथा, --
<>“गुडूचीपद्मकारिष्टधन्याकं रक्तचन्दनम् ।
<>पित्तश्लेष्मज्वरच्छर्द्दिदाहतृष्णाघ्नमग्निकृत् ॥”
<>इति गारुडे १८८ अध्यायः ॥
<>(अस्य सलक्षणचिकित्सितान्यपराणि यथा, --
<>“मूर्च्छा दाहो भ्रममदंतृषावेगतीक्ष्णोऽतिसार-
<>स्तन्द्रालस्यं प्रलपनवमिः पाकताल्वोष्ठवक्त्रे ।
<>स्वेदः श्वासो भवति कटुकं विह्वलत्वं क्षुधा वा
<>एतैर्लिङ्गैर्भवति मनुजे पैत्तिको वै ज्वरस्तु ॥
<>रोध्रोत्पलामृतलता कमलं सिताढ्यं
<>तत्सारिवासहितमेव हि पाचनेषु ।
<>निःक्वाथ्य पानमति चाशु निहन्ति पित्तं
<>पित्तज्वरप्रशमनं प्रकरोति पुंसाम् ॥
<>क्वथितं तण्डुलपयसा शक्राह्वकटुरोहिणीसहि-
<>तम् ।
<>क्वाथं यष्टीमधुना विनाशनं पित्तज्वराणान्तु ।
<>दुरालभावासकपर्पटानां
<>प्रियङ्गुनिम्बैः कटुरोहिणीनाम् ।
<>किराततिक्तं क्वथितं कषायं
<>सशर्कराढ्यं क्वथितञ्च पाचनम् ॥
<>सदाहपित्तज्वरमाशु हन्ति
<>तृष्णाभ्रमं शोषविकारयुक्तम् ।
<>एकोऽपि वै पर्पटको वरिष्ठः
<>पित्तज्वराणां शमनाय योग्यः ।
<>तस्मात् पुनर्नागरबालकाढ्यः
<>सिंहो यथा कङ्कटके प्रवृत्तः ॥
<>नागरोशीरमुस्ता च चन्दनं कटुरोहिणी ।
<>धान्यकानां क्वाथ एव पित्तज्वरविनाशनः ॥
<>अमृतापर्पटोधात्री क्वाथः पित्तज्वरं हरेत् ।
<>सितारग्वघयोर्वापि काश्मर्य्याश्चाथ वा पुनः ॥
<>द्राक्षापर्पटकं तिक्ता पथ्यारग्वधमुस्तकैः ।
<>क्वाथस्तृषाभ्रमदाहयुक्तपित्तज्वापहः ॥
<>विदारिका रोध्रदधित्थकानां
<>स्यान्मातुलुङ्गस्य च दाडिमानाम् ।
<>यथानुलाभेन च मूलपत्रं
<>निहन्ति तृड्दाहसमूर्च्छनञ्च ॥
<>उत्तानस्य प्रसुप्तस्य कांस्यं वा ताम्रभाजनम् ।
<>नाभौ निधाय धाराम्बुशीतदाहनिवारणम् ॥
<>रम्यारामाकुचभरनमितालिङ्गनं चेष्टसङ्गं
<>अव्यायामं मुनिवरगदितं शीतलं सेवनं स्यात् ।
<>शुभ्राम्भोजं मलयजसलिलासिक्तसंशीतवासो
<>मुक्ताहारो विशदसतुहिनं कौमुदी या सुखाय ॥
<>एभिर्हन्ति द्रुततरनिभं मानुषाणान्तु पित्तं
<>दाहं शोषं क्लममपि तथा तृड्भ्रमं मूर्च्छनञ्च ।
<>एतैर्योगैर्भवति नितरां पित्तदाहस्य शान्ति-
<>र्योग्या चैव प्रभवति सदा सत्क्रिया श्रीमताञ्च ॥
<>यदि जिह्वा गलतालुशोषो घै मनुजस्य च ।
<>केशरं मातुलुङ्गस्य मधुसैन्धवसंयुतम् ।
<>पेष्यमाणं तालुलेपः सद्यः पित्ततृषापहः ॥”
<>इति पित्तज्वरचिकित्सा ॥ * ॥
<LEND>
