<L>22656<pc>3-251<k1>प्रणामः<k2>प्रणामः
प्रणामः¦, पुं, (प्र + णम + भावे घञ् ।) प्रणतिः ।
<>प्रणिपातः । भक्तिश्रद्धातिशययुक्तनमस्कारः ।
<>स तु स्वापकर्षबोधकव्यापारविशेषः । इति मुग्ध-
<>बोधटीकायां दुर्गादासः ॥ स चतुर्व्विधः । अभि-
<>वादनम् १ अष्टाङ्गः २ पञ्चाङ्गः ३ करशिरः-
<>संयोगश्च ४ । प्रथमस्य लक्षणं तच्छब्दे द्रष्ट-
<>व्यम् ॥ द्वितीयो यथा, --
<>“पद्भ्यां कराभ्यां जानुभ्यामुरसा शिरसा दृशा ।
<>वचसा मनसा चैव प्रणामोऽष्टाङ्ग ईरितः ॥”
<>तस्य फलम् ।
<>“भूमौ निपत्य यः कुर्य्यात् कृष्णेऽष्टाङ्गनतिं सुधीः ।
<>सहस्रंजन्मजं पापं त्यक्त्वा वैकुण्ठमाप्नुयात् ॥”
<>तृतीयो यथा, --
<>“बाहुभ्याञ्चैव जानुभ्यां शिरसा वचसा दृशा ।
<>पञ्चाङ्गोऽयं प्रणामः स्यात् पूजासु प्रवरा-
<>विमौ ॥” * ॥
<>प्रकर्षेण नमनम् । तद्विधिर्यथा, कालिकापुराणे ।
<>“शिरोमत्पादयोः कृत्वा बाहुभ्याञ्च परस्परम् ।
<>प्रपन्नं पाहि मामीश भीतं मृत्युग्रहार्णवात् ॥”
<>किञ्चागमे ।
<>“दोर्भ्यां पद्भ्याञ्च जानुभ्यामुरसा शिरसा दृशा ।
<>मनसा वचसा चेति प्रणामोऽष्टाङ्ग ईरितः ॥ * ॥
[Page3-251-b+ 52]
<>जानुभ्याञ्चैव बाहुभ्यां शिरसा वचसा धिया ।
<>पञ्चाङ्गकः प्रणामः स्यात् पूजासु प्रवराविमौ ॥”
<>इति ॥ * ॥
<>“गरुडं दक्षिणे कृत्वा कुर्य्यात्तत्पृष्ठतो बुधः ।
<>अवश्यञ्च प्रणामांस्त्रीन् शक्तश्चेदधिकाधि-
<>कान् ॥” * ॥
<>तथा च नारदपञ्चरात्रे ।
<>“सन्धिं वीक्ष्य हरिं चाद्यं गुरून् स्वगुरुमेव च ।
<>द्विचतुर्व्विंशदथवा चतुर्व्विंशत्तदर्द्धकम् ॥
<>नमेत्तदर्द्धमथवा तदर्द्धं सर्व्वदा नमेत् ॥” * ॥
<>विष्णुधर्म्मोत्तरे ।
<>“देवार्च्चादर्शनादेव प्रणमेन्मधुसूदनम् ।
<>स्थानापेक्षा न कर्त्तव्या दृष्ट्वार्च्चां द्विजसत्तमाः ॥
<>देवार्च्चादृष्टिपूतं हि शुचि सर्व्वं प्रकीर्त्तितम् ॥” * ॥
<>अथ नमस्कारमाहात्म्यम् । नारसिंहे ।
<>“नमस्कारः स्मृतो यज्ञः सर्व्वयज्ञेषु चोत्तमः ।
<>नमस्कारेण चैकेन नरः पूतो हरिं व्रजेत् ॥”
<>स्कान्दे ।
<>“दण्डप्रणामं कुरुते विष्णवे भक्तिभावतः ।
<>रेणुसङ्ख्यां वसेत् स्वर्गे मन्वन्तरशतं नरः ॥”
<>तत्रैव ब्रह्मनारदसंवादे ।
<>“प्रणम्य दण्डवद्भूमौ नमस्कारेण योऽर्च्चयेत् ।
<>स यां गतिमवाप्नोति न तां क्रतुशतैरपि ।
<>नमस्कारेण चैकेन नरः पूतो हरिं व्रजेत् ॥”
<>तत्रैव श्रीशिवोमासंवादे ।
<>“भूमिमापीड्य जानुभ्यां शिर आरोप्य वै
<>भुवि ।
<>प्रणमेद्यो हि देवेशं सोऽश्वमेधफलं लभेत् ॥”
<>तत्रैवान्यत्र ।
<>“तीर्थकोटिसहस्राणि तीर्थकोटिशतानि च ।
<>नारायणप्रणामस्य कलां नार्हन्ति षोडशीम् ॥
<>शाठ्येनापि नमस्कारं कुर्व्वतः शार्ङ्गधन्वने ।
<>शतजन्मार्ज्जितं पापं तत्क्षणादेव नश्यति ॥
<>रेणुमण्डितगात्रस्य कणा देहे भवन्ति ये ।
<>तावद्वर्षसहस्राणि विष्णुलोके महीयते ॥”
<>विष्णुधर्म्मोत्तरे ।
<>“अभिवाद्य जगन्नाथं कृतार्थश्च तथा भवेत् ।
<>नमस्कारक्रिया तस्य सर्व्वपापप्रणाशिनी ॥
<>जानुभ्याञ्चैव पाणिभ्यां शिरसा च विचक्षणः ।
<>कृत्वा प्रणामं देवस्य सर्व्वान् कामानवाप्नुयात् ॥”
<>विष्णुपुराणे ।
<>“अनादिनिधनं देवं दैत्यदानवदारणम् ।
<>ये नमन्ति नरा नित्यं न हि पश्यन्ति ते यमम् ॥
<>ये जना जगतां नाथं नित्यं नारायणं द्विजाः ।
<>नमन्ति न हि ते विष्णोः स्थानादन्यत्र गामिनः ॥”
<>नारदीये ।
<>“एकोऽपि कृष्णस्य कृतः प्रणामो
<>दशाश्वमेधावभृथैर्न तुल्यः ।
<>दशाश्वमेधी पुनरेति जन्म
<>कृष्णप्रणामी न पुनर्भवाय ॥”
<>हरिभक्तिसुधोदये ।
<>“विष्णोर्द्दण्डप्रणामार्थं भक्तेन पतता भुवि ।
[Page3-251-c+ 52]
<>पातितं पातकं कृत्स्नं नोत्तिष्ठति पुनः सह ॥”
<>स्कान्दे देवहूतविकुण्डलसंवादे ।
<>“तपस्तप्त्वा नरो घोरमरण्ये नियतेन्द्रियः ।
<>यत् फलं स समाप्नोति तन्नत्वा गरुडध्वजम् ॥
<>कृत्वापि बहुशः पापं नरो मोहसमन्वितः ।
<>न याति नरकं नत्वा सर्व्वपापहरं हरिम् ॥”
<>तत्रैव वेदनिधिस्तुतौ ।
<>“अपि पापं दुराचारं नरं त्वत्प्रणतं हरे ।
<>नेक्षन्ते किङ्करा याम्या उलूकास्तपनं यथा ॥”
<>विष्णुपुराणे श्रीयमस्य निजभटानुशासने ।
<>“हरिममरगणार्च्चिताङ्घ्रिपद्मं
<>प्रणमति यः परमार्थतो हि मर्त्यः ।
<>तमपगतसमस्तपापबन्धं
<>व्रज परिहृत्य यथाग्निमाज्यसिक्तम् ॥”
<>ब्रह्मवैवर्त्ते ।
<>“शरणागतरक्षणोद्यतं
<>हरिमीशं प्रणमन्ति ये नराः ।
<>न पतन्ति भवाम्बुधौ स्फुटं
<>पतितानुद्धरति स्म तानसौ ॥”
<>अष्टमस्कन्धे च बलिवाक्ये ।
<>“अहो प्रणामाय कृतः समुद्यमः
<>प्रपन्नभक्तार्थविधौ समाहितः ।
<>यल्लोकपालैस्तदनुग्रहोऽमरै-
<>रलब्धपूर्व्वोऽपसदेऽसुरेऽर्पितः ॥”
<>अतएव नारायणव्यूहस्तवे ।
<>“अहो भाग्यमहो भाग्यमहो भाग्यं नृणामिदम् ।
<>येषां हरिपदाब्जाग्रे शिरो न्यस्तं यथा तथा ॥”
<>किञ्च । नारसिंहे श्रीयमोक्तौ ।
<>“तस्य वै नारसिंहस्य विष्णोरमिततेजसः ।
<>प्रणामं ये प्रकुर्व्वन्ति तेषामपि नमो नमः ॥”
<>भविष्योत्तरे च जलधेनुप्रसङ्गे ।
<>“विष्णोर्द्देवजगद्धातुर्जनार्द्दनजगत्पतेः ।
<>प्रणामं ये प्रकुर्व्वन्ति तेषामपि नमो नमः ॥”
<>इत्यादि ॥ * ॥
<>अथ प्रणामनित्यता । बृहन्नारदीये लुब्ध-
<>कोपाख्यानारम्भे ।
<>“सकृद्वा न नमेद्यस्तु विष्णवे शर्म्मकारिणे ।
<>शबोपमं विजानीयात् कदाचिदपि नालपेत् ॥”
<>किञ्च । पाद्मे वैशाखमाहात्म्ये यमब्राह्मण-
<>संवादे ।
<>“पश्यन्तो भगवद्द्वारं नाम शस्त्रपरिच्छदम् ।
<>अकृत्वा तत्प्रणामादि यान्ति ते नरकौकसः ॥” * ॥
<>अथ नमस्कारे निषिद्धानि । विष्णुस्मृतौ ।
<>“जन्मप्रभृति यत्किञ्चित् पुमान् वै धर्म्ममा-
<>चरेत् ।
<>सर्व्वं तन्निष्फलं याति एकहस्ताभिवादनात् ॥”
<>वाराहे ।
<>“वस्त्रप्रावृतदेहस्तु यो नरः प्रणमेत माम् ।
<>श्वित्री स जायते मूर्खः सप्तजन्मनि भामिनि ! ॥”
<>किञ्चान्यत्र ।
<>“अग्रे पृष्ठे वामभागे समीपे गर्भमन्दिरे ।
<>जपहोमनमस्कारान्न कुर्य्यात् केशवालये ॥”
[Page3-252-a+ 52]
<>अपि च ।
<>“सकृद्भूमौ निपतितो न शक्तः प्रणमेन्मुहुः ।
<>उत्थायोत्थाय कर्त्तव्यं दण्डवत् प्रणिपातनम् ॥”
<>इति श्रीहरिभक्तिविलासे ८ विलासः ॥
<>नतिविशेषस्तु यामले ।
<>“त्रिकोणाकारा सर्व्वत्र नतिः शक्तेः समीरिता ।
<>दक्षिणाद्वायवीं गत्वा दिशं तस्याश्च शाम्भवीम् ॥
<>ततश्च दक्षिणां गत्वा नमस्कारस्त्रिकोणवत् ॥” * ॥
<>एकहस्तप्रणामनिषेधो यथा, --
<>“एकहस्तप्रणामश्च एकं वापि प्रदक्षिणम् ।
<>अकाले दर्शनं विष्णोर्हन्ति पुण्यं पुराकृतम् ॥”
<>इति तन्त्रसारः ॥ * ॥
<>कायिकवाचिकमानसमेदेन प्रत्येकं त्रिविधः ।
<>यथा, कालिकापुराणे ७० अध्याये ।
<>“कायिको वाग्भवश्चैव मानसन्त्रिविधः स्मृतः ।
<>नमस्कारस्तु तत्त्वज्ञैरुत्तमाधममध्यमः ॥
<>प्रसार्य्य पादौ हस्तौ च पतित्वा दण्डवत् क्षितौ ।
<>जानुभ्यामवनीं गत्वा शिरसा स्पृश्य मेदिनीम् ॥
<>क्रियते यो नमस्कार उत्तमः कायिकस्तु सः ।
<>जानुभ्यां क्षितिं संस्पृष्ट्वा शिरसा स्पृश्य मेदि-
<>नीम् ॥
<>क्रियते यो नमस्कारो मध्यमः कायिकस्तु सः ।
<>पुटीकृत्य करौ शीर्षे दीयते यद्यथा तथा ॥
<>अस्पृष्ट्वा जानुशीर्षाभ्यां क्षितिं सोऽधम उच्यते ॥
<>यः स्वयं गद्यपद्याभ्यां घटिताभ्यां नमस्कृतिः ।
<>क्रियते भक्तियुक्तैर्व्वा वाचिकस्तूत्तमः स्मृतः ॥
<>पौराणिकैर्वैदिकैर्व्वा मन्त्रैर्य्या क्रियते नतिः ।
<>मध्यमोऽसौ नमस्कारो भवेद्वाचनिकः सदा ।
<>स वाचिकोऽधमो ज्ञेयो नमस्कारेषु पुत्त्रकौ ॥ *
<>इष्टमध्यानिष्टगतैर्मनोभिस्त्रिविधं पुनः ।
<>मननं मानसं प्रोक्तमुत्तमाधममध्यमम् ॥
<>त्रिविधे च नमस्कारे कायिकश्चोत्तमः स्मृतः ।
<>कायिकैस्तु नमस्कारैर्देवास्तुष्यन्ति नित्यशः ॥
<>अयमेव नमस्कारो दण्डादिप्रतिपत्तिभिः ।
<>प्रणाम इति विज्ञेयः स पूर्व्वं प्रतिपादितः ॥” * ॥
<>शूद्रपूजितदेवताप्रणामनिषेधो यथा, --
<>“यः शूद्रेणार्च्चितं लिङ्गं विष्णुं वा प्रणमेद्यदि ।
<>निष्कृतिस्तस्य नास्त्येव प्रायश्चित्तायुतैरपि ॥”
<>इति कर्म्मलोचनम् ॥
<LEND>
