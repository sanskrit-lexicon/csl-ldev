<L>21848<pc>3-167<k1>पुत्त्रः<k2>पु(त्र)त्त्रः
पु(त्र)त्त्रः¦, पुं, लग्नात् पञ्चमस्थानम् । यथा, --
<>“पुत्त्रस्थेऽर्के नरोऽसौ प्रथमसुतहतः सिंहराशौ
<>सुपुत्त्रः ॥”
<>इत्यादि ज्योतिस्तत्त्वम् ॥
<>(पुनाति पित्रादीनिति । पू + “पुवो ह्नस्वश्च ।”
<>उणा ०४ । १६४ । इति क्त्रः धातोर्ह्नस्वत्वञ्च ।
<>तकारद्वये तु पुन्नामनरकात् त्रायते इति । पुत् +
<>त्रै + डः । पितॄन् पातीति व्युत्पत्या पृषोदरा-
<>दित्वात् साधुः । इति रामायणे । २ । १०७ । १२ ।
<>श्लोकटीकायां रामानुजः ।) पुंसन्तानः । पुन्नाम-
<>नरकत्राता । पुत इति वेटा इति च भाषा ।
<>तत्पर्य्यायः । आत्मजः २ तनयः ३ सूनुः ४
<>सुतः ५ । इत्यमरः । २ । ६ । २७ ॥ तनूजः ६
<>अपत्यम् ७ दायादः ८ कुलाधारकः ९ नन्दनः
<>१० आत्मजन्मा ११ द्वितीयः १२ प्रसूतिः १३
<>स्वजः १४ । इति शब्दरत्नावली ॥ अस्य
<>निरुक्तिर्यथा, --
<>“पुन्नाम्नो नरकाद्यस्मात् पितरं त्रायते सुतः ।
<>तस्मात् पुत्त्र इति प्रोक्तः स्वयमेव स्वयम्भुवा ॥”
<>इति महाभारते । १ । ७४ । ३७ ॥
<>(यथा च रामायणे । २ । १०७ । १२ ।
<>“पुन्नाम्नो नरकात् यस्मात् पितरं त्रायते सुतः ।
<>तस्मात् पुत्त्र इति प्रोक्तः पितॄन् यः पाति
<>सर्व्वतः ॥”)
<>स च द्वादशविधः यथा, --
<>“औरसः क्षेत्रजश्चैव दत्तः कृत्रिम एव च ।
<>गूढोत्पन्नोऽपविद्धश्च दायादा बान्धवाश्च षट् ॥
<>कानीनश्च सहोढश्च क्रीतः पौनर्भवस्तथा ।
<>स्वयन्दत्तश्च शौद्रश्च षडदायादबान्धवाः ॥” * ॥
<>तेषां लक्षणानि यथा, --
<>“स्वे क्षेत्रे संस्कृतायान्तु स्वयमुत्पादयेद्धि यम् ।
<>तमौरसं विजानीयात् पुत्त्रम्प्रथमकल्पितम् ॥ १ ॥
[Page3-167-c+ 52]
<>यस्तल्पजः प्रमीतस्य क्लीवस्य व्याधितस्य वा ।
<>स्वधर्म्मेण नियुक्तायां स पुत्त्रः क्षेत्रजः स्मृतः ॥ २ ॥
<>माता पिता वा दद्यातां यमद्भिः पुत्त्रमापदि ।
<>सदृशं प्रीतिसंयुक्तं स ज्ञेयो दत्रिमः सुतः ॥ ३ ॥
<>सदृशन्तु प्रकुर्य्याद्यं गुणदोषविचक्षणम् ।
<>पुत्त्रं पुत्त्रगुणैर्युक्तं स विज्ञेयश्च कृत्रिमः ॥ ४ ॥
<>उत्पद्यते गृहे यस्य न च ज्ञायेत कस्य सः ।
<>स गृहे गूढ उत्पन्नस्तस्य स्याद्यस्य तल्पजः ॥ ५ ॥
<>भातापितृभ्यामुत्सृष्टन्तयोरन्यतरेण वा ।
<>यं पुत्त्रं परिगृह्णीयादपविद्धः स उच्यते ॥ ६ ॥
<>पितृवेश्मनि कन्या तु यं पुत्त्रञ्जनयेद्रहः ।
<>तं कानीनं वदेन्नाम्ना वोढः कन्यासमुद्भवम् ॥ ७ ॥
<>या गर्भिणी संस्क्रियते ज्ञाताज्ञातापि वासती ।
<>वोढुः स गर्भो भवति सहोढ इति चोच्यते ॥ ८ ॥
<>क्रीणीयाद्यस्त्वपत्यार्थं मातापित्रोर्यमन्तिकात् ।
<>स क्रीतकः सुतस्तस्य सदृशोऽसदृशोऽपि वा ॥ ९ ॥
<>या पत्या वा परित्यक्ता विधवा वा स्वयेच्छया ।
<>उत्पादयेत् पुनर्भूत्वा स पौनर्भव उच्यते ॥ १० ॥
<>मातापितृविहीनो यस्त्यक्तो वा स्यादकारणात् ।
<>आत्मानं स्पर्शयेद्यस्मै स्वयं दत्तस्तु स स्मृतः ॥ ११
<>यं ब्राह्मणस्तु शूद्रायां कामादुत्पादयेत् सुतम् ।
<>स पारयन्नेव शवस्तस्मात् पारशवः स्मृतः ॥ १२ ॥
<>क्षेत्रजादीन् सुतानेनानेकादश यथोदितान् ।
<>पुत्त्रप्रतिनिधीनाहुः क्रियालोपान्मनीषिणः ॥”
<>इति मानवे ९ अध्यायः ॥ * ॥
<>चतुर्व्विधपुत्त्रा यथा, --
<>सुमना उवाच ।
<>“ऋणसम्बन्धिनः केचित् केचिन्न्यासापहारकाः ।
<>रिपवश्च प्रियाश्चेति स्वकर्म्मवशवर्त्तिनः ॥
<>भेदैश्चतुर्भिर्जायन्ते पुत्त्रा मित्राः स्त्रियस्तथा ।
<>भार्य्या पिता च माता च भृत्याः स्वजनबान्धवाः ॥
<>स्वेन स्वेन हि जायन्ते सम्बन्धेन महीतले ।
<>न्यासापहारभावेन यस्य यस्य कृतं भुवि ॥
<>न्यासस्वामी भवेत् पुत्त्रो गुणवान् रूपवान् भुवि ।
<>येन चापहृतं न्यासं तस्य गेहे न संशयः ॥
<>न्यासापहरणाद्दुःखं स दत्त्वा दारुणं गतः ।
<>न्यासस्वामी स पुत्त्रोऽभून्न्यासापहारकस्य च ॥
<>गुणवान् रूपवांश्चैव सर्व्वलक्षणसंयुतः ।
<>भक्तिञ्च दर्शयेत्तस्य पुत्त्रो भूत्वा दिने दिने ॥
<>प्रियवाक्यधरो वापि बहुस्नेहं प्रदर्शयेत् ।
<>स्वीयं द्रव्यं समुद्राढ्यं प्रीतिमुत्पाद्य चातुलाम् ॥
<>भुक्त्रा तु पोषणात्तेन तदादाय पुनर्व्रजेत् ।
<>यथा तेन प्रदत्तं तन्न्यासापहरणात् पुरा ॥
<>दुःखमेवं महत् कृत्वा दारुणं प्राणनाशनम् ।
<>तादृशं तस्य दद्यात् स पुत्त्रो भूत्वा महागुणैः ॥
<>अल्पायुषस्तथा भूत्वा मरणं यान्ति ते तथा ।
<>दुःखं दत्त्वा प्रयान्त्येवं प्रकृत्यैवं पुनः पुनः ॥
<>यदाह पुत्त्र पुत्त्रेति प्रलापं हि करोति सः ।
<>तदा हास्यं करोत्येष कः स पुत्त्रो हि कस्य च ॥
<>अनेनापि कृतं न्यासं मदीयं परिचारिणा ।
<>द्रव्यापहारोऽपि पिता पूर्व्वमद्यैव तस्य च ॥
<>पिशाचत्वं मया दत्तमद्यैव हि दुरात्मनः ।
[Page3-168-a+ 52]
<>द्रव्यापहरणेनापि मम प्राणा गताः किल ॥
<>दुःखेन महता चैव यदाहं पीडितः पुरा ।
<>तथा दुःखं प्रदत्त्वाहं द्रव्यं मुद्राढ्यमुत्तमम् ॥
<>भोगेन सर्व्वमादाय चिराद्विश्वास्य सौम्यवत् ।
<>गतोऽस्मि स्वगृहञ्चाद्य कस्याहं सुत ईदृशः ॥
<>न चैषोऽपि पिता पूर्व्वमद्यैव न च कस्यचित् ।
<>पिशाचत्वं मया दत्तमद्यैव च दुरात्मनः ॥
<>एवमुक्त्रा प्रयात्येव तं प्रहस्य पुनः पुनः ।
<>प्रयात्यनेन मार्गेण दुःखं दत्त्वा सुदारुणम् ॥
<>एवं न्यासस्य सम्बन्धात् पुत्त्राः किन्ते भवन्ति वै ।
<>संसारे दुःखबहुला दृश्यन्ते यत्र तत्र हि ॥ १ ॥
<>ऋणसम्बन्धिनः पुत्त्रान् प्रवक्ष्यामि तवाग्रतः ।
<>ऋणं यस्य गृहीत्वा यः प्रयाति मरणं किल ॥
<>अन्नदाता सुतो भूत्वा भ्राता वाथ पिता प्रियः ।
<>मित्ररूपेण वर्त्तेत अन्तर्द्दष्टः सदैव सः ॥
<>गुणं नैव प्रपश्येत स क्रूरो निष्ठुराकृतिः ।
<>जल्पते निष्ठुरं वाक्यं सदैव स्वजनेषु च ॥
<>नित्यं मिष्टं समश्नाति भोगान् भुञ्जीत नित्यशः ।
<>द्यूतकर्म्मरतो नित्यं चौरकर्म्मणि नित्यशः ॥
<>गृहाद्द्रव्यं बलाद्धर्त्ता वार्य्यमाणः प्रकुप्यति ।
<>पितरं मातरञ्चैव कुत्सते च दिने दिने ॥
<>द्रावकस्त्रासकश्चैव बहुनिष्ठुरजल्पकः ।
<>वञ्चयित्वैव मुद्राञ्च हृत्वा सुखेन तिष्ठति ॥
<>जातकर्म्मादिभिर्ब्बाल्ये द्रव्यं गृह्णाति दारुणः ।
<>पुनर्व्विवाहसंयोगान्नानाभेदैरनेकधा ॥
<>एवं संक्षीयते द्रव्यं नैवमेतद्ददात्यपि ।
<>गृहक्षेत्रादिकं सर्व्वं ममैव हि न संशयः ॥
<>पितरं मातरञ्चैव वदत्येवं दिने दिने ।
<>सुदण्डैर्मुषलैश्चैव कषाघातैस्तु दारुणैः ॥
<>मृते तु तस्मिन् पितरि तथा मातरि निष्ठुरम् ।
<>निःस्नेहो निर्घृणश्चैव जायते नात्र संशयः ॥
<>श्राद्धकार्य्याणि दानानि न करोति कदाचन ।
<>एवंविधास्त्रयः पुत्त्रा भवन्ति च महीतले ॥ २ ॥
<>रिपुपुत्त्रं प्रवक्ष्यामि तवाग्रे द्विजपुङ्गव ! ।
<>बाल्ये वयसि संप्राप्ते रिपुवद्वर्त्तते सदा ॥
<>पितरं मातरञ्चैव क्रीडमानो हि ताडयेत् ।
<>ताडतित्वा प्रयात्येवं प्रहस्यैव पुनः पुनः ॥
<>पुनरायाति तं तत्र पितरं मातरं पुनः ।
<>सक्रोधो वर्त्तते नित्यं वैरकर्म्मणि सर्व्वदा ॥
<>पितरं मारयित्वा तु मातरञ्च पुनः पुनः ।
<>प्रयात्येवं स दुष्टात्मा पूर्व्ववैरानुभावतः ॥ ३ ॥ * ॥
<>अथातः संप्रवक्ष्यामि यस्माल्लभ्यो भवेत् प्रियः ।
<>जातमात्रः प्रियं कुर्य्याद्बाल्ये नटनक्रीडनैः ॥
<>वयः प्राप्य प्रियं कुर्य्यान्मातापित्रोरनन्तरम् ।
<>भक्त्या संतोषयेन्नित्यं तावुभौ परिपालयेत् ॥
<>स्नेहेन वचसा चैव प्रियसम्भाषणेन च ।
<>मृधौ गुरू समाज्ञाय स्नेहेन रुदते पुनः ॥
<>श्राद्धकर्म्माणि सर्व्वाणि पिण्डदानादिकां क्रियाम् ।
<>करोत्येवं सुदुःखात्तस्तेभ्यो यात्रां प्रयच्छति ॥
<>ऋणत्रयान्वितः स्नेहान्निर्य्यापयति निश्चितः ।
<>यस्माल्लभ्यं भवेत् कान्त प्रयच्छति न संशयः ।
<>पुत्त्रो भूत्वा महाप्राज्ञः अनेन विधिना किल ॥ ४ ॥
[Page3-168-b+ 52]
<>उदासीनं प्रवक्ष्यामि तवाग्रे प्रिय ! साम्प्रतम् ॥
<>उदासीनेन भावेन सदैव परिवर्त्तते ।
<>ददाति नैव गृह्णाति न क्रुध्यति न तुष्यति ॥
<>नैवोपयाति संत्यज्य उदासीनो द्विजोत्तम ! ।
<>तवाग्रे कथितं सर्व्वं पुत्त्राणां गतिरीदृशी ॥
<>यथा पुत्त्रास्तथा भार्य्या पिता माताथ बान्धवाः ।
<>भृत्याश्चान्ये समाख्याताः पशवस्तुरगास्तथा ।
<>गजा महिष्यो दास्यश्च ऋणसम्बन्धिनस्त्वमी ॥” *
<>सुपुत्त्रलक्षणं यथा, --
<>वशिष्ठ उवाच ।
<>“पुत्त्रस्य लक्षणं पुण्यं तवाग्रे प्रवदाम्यहम् ।
<>पुण्यप्रसक्तो यस्यात्मा सत्यधर्म्मरतः सदा ।
<>बुद्धिमान् ज्ञानसम्पन्नस्तपस्वी वाग्विदांवरः ॥
<>सर्व्वकर्म्मसु सन् धीरो वेदाध्ययनतत्परः ।
<>सर्व्वशास्त्रप्रवक्ता च देवब्राह्मणपूजकः ॥
<>याजकः सर्व्वयज्ञानां दाता त्यागी प्रियंवदः ।
<>विष्णुध्यानपरो नित्यं शान्तो दान्तः सुहृत्सदा ॥
<>पितृमातृपरो नित्यं सर्व्वस्वजनवत्सलः ।
<>कुलस्य तारको विद्वान् कुलस्य परिपोषकः ॥
<>एवं गुणैः सुसंयुक्तः सुपुत्त्रः सुखदायकः ॥” * ॥
<>पुत्त्रस्य जङ्गमतीर्थत्वं यथा, --
<>“सर्व्वतीर्थाद्वरं तीर्थं पुत्त्रतीर्थमुदाहृतम् ।
<>यद्वेणो वैष्णवद्वेषी सर्व्वधर्म्मबहिष्कृतः ॥
<>पृथुना पुत्त्रतीर्थेन पवित्रोऽगात् परं पदम् ॥
<>सत्पुत्त्रं परमं तीर्थं प्राप्य मुञ्चन्ति पूर्व्वजाः ।
<>पितापि ऋणमुक्तः स्याज्जाते पुत्त्रे महात्मनि ॥”
<>वैष्णवपुत्त्रस्य पूर्व्वपुरुषत्रातृत्वं यथा, --
<>“वैष्णवो यदि पुत्त्रः स्यात् सतारयति पूर्व्वजान् ।
<>पितॄनधस्तना वंशास्तारयन्त्यतिपावनाः ॥” * ॥
<>कुपुत्त्रजनने पितॄणां नरकगमनं यथा, --
<>“तथा यदि कुपुत्त्रः स्यात्तेन मज्जन्ति पूर्व्वजाः ।
<>सुघोरे नरके दीनाः शपन्ति च मुहुर्मुहुः ॥
<>यथा जलं कुप्लवेन तरन्मज्जति मूढधीः ।
<>तथा पिता कुपुत्त्रेण तमस्यन्धे निमज्जति ॥
<>जातमात्रे कुले जन्तौ संशेरते पितामहाः ।
<>किमेषोऽधो नयेदस्मानूर्द्ध्वं वा वैष्णवो भवन् ॥”
<>इति पाद्मे भूमिखण्डे ११ । १२ । १८ । १२० ।
<>अध्यायाः ॥ * ॥
<>सप्तविधपुत्त्रा यथा, --
<>“वरजो वीर्य्यजश्चैव क्षेत्रजः पालकस्तथा ।
<>विद्यामन्त्रसुतानाञ्च ग्रहीता सप्तमः सुतः ॥”
<>इति ब्रह्मवैवर्त्ते प्रकृतिखण्डे ५६ अध्यायः ॥ * ॥
<>पुत्त्रमुखदर्शने पुण्यं यथा, --
<>पार्व्वत्युवाच ।
<>“गृहमागत्य प्राणेश ! तपसां फलदायकम् ।
<>कल्पे कल्पे ध्यासते यं तं पश्यागत्य मन्दिरम् ॥
<>शीघ्रं पुत्त्रमुखं पश्य पुण्यबीजं महोत्सवम् ।
<>पुन्नामनरकत्राणकारणं भवतारणम् ॥
<>स्नातञ्च सर्व्वतीर्थेषु सर्व्वयज्ञेषु दक्षिणा ।
<>पुत्त्रस्य दर्शनस्यास्य कलां नार्हन्ति षोडशीम् ॥
<>सर्व्वदानेन यत् पुण्यं यत् पृथिव्याः प्रदक्षिणम् ।
<>पुत्त्रदर्शनपुण्यस्य कलां नार्हन्ति षोडशीम् ॥
[Page3-168-c+ 52]
<>सर्व्वैस्तपोभिर्यत् पुण्यं यदेवानशनर्व्रतैः ।
<>सत्पुत्त्रोद्भवपुण्यस्य कलां नार्हन्ति षोडशीम् ॥
<>यद्विप्रभोजनैः पुण्यं यदेव सुरसेवनैः ।
<>सत्पुत्त्रप्राप्तिपुण्यस्य कलां नार्हन्ति षोडशीम् ॥”
<>इति ब्रह्मवैवर्त्ते गणपतिखण्डे ९ अध्यायः ॥ * ॥
<>पुत्त्रोत्सवविधिर्यथा, --
<>“परं पुत्त्रोत्सवं नन्दश्चकार परमादरात् ।
<>ददौ यशोदा गोपीभ्यो ब्राह्मणेभ्यो ददौ मुदा ।
<>धनानि नानावस्तूनि तैलसिन्दूरमेव च ॥”
<>अपि च ।
<>“नन्दः सचेलः स्नात्वा च धृत्वा धौते च वाससी ।
<>पारम्पर्य्यविधं तत्र चकार हृष्टमानसः ॥
<>ब्राह्मणान् भोजयामास कारयामास मङ्गलम् ।
<>वाद्यानि वादयामास वन्दिभ्यश्च ददौ धनम् ॥
<>ततो नन्दश्च सानन्दं ब्राह्मणेभ्यो ददौ धनम् ।
<>सद्रत्नानि प्रवालानि हीरकाणि च सादरम् ॥
<>तिलानां पर्व्वतान् सप्त सुवर्णं काञ्चनं मुने ! ।
<>रौप्यं धान्याचलं वस्त्रं गोसहस्रं मनोहरम् ॥
<>दधि दुग्धं शर्कराञ्च नवनीतं घृतं मधु ।
<>मिष्टान्नं लड्डुकौघञ्च स्वादूनि मोदकानि च ॥
<>भूमिञ्च सर्व्वशस्याढ्यां वायुवेगांस्तुरङ्गमान् ।
<>ताम्बूलानि च तैलानि दत्त्वा हृष्टो बभूव ह ॥”
<>पुत्त्रप्रशंसा यथा, --
<>“धनं धान्यञ्च रत्नं वा तत् सर्व्वं पुत्त्रहेतुकम् ।
<>न भक्षितं यत् पुत्त्रेण तद्द्रव्यं निष्फलं भुवि ॥
<>शतकूपाधिका वापी शतवापीसमं सरः ।
<>सरःशताधिको यज्ञः पुत्त्रो यज्ञशताद्बरः ॥
<>तपोदानोद्भवं पुण्यं जन्मान्तरसुखप्रदम् ।
<>सुखप्रदोऽपि सत्पुत्त्रः प्राणेभ्योऽपि सुनिश्चितम् ।
<>पुत्त्रादपि परो बन्धुर्न भूतो न भविष्यति ॥”
<>पुत्त्रात् पराजये आनन्दयुक्तत्वं यथा, --
<>“नन्दः सपुलको हृष्टः सभायां साश्रुलोचनः ।
<>आनन्दयुक्ता मनुजा यदि पुत्त्रैः पराजिताः ॥”
<>इति ब्रह्मवैवर्त्ते श्रीकृष्णजन्मखण्डे ९ । १४ । २१
<>अध्यायाः ॥ * ॥
<>बहवः पुत्त्राः काम्याः । यथा, --
<>“एष्टव्या बहवः पुत्त्रा यद्येकोऽपि गयां व्रजेत् ।
<>यजेद्वा चाश्वमेधेन नीलं वा वृषमुत्सृजेत् ॥”
<>मातापित्रोराज्ञाकारिकनिष्ठपुत्त्रस्यापि राज्य-
<>भागित्वं यथा, --
<>ययातिरुवाच ।
<>“पुत्त्रो यस्त्वनुवर्त्तेत स राजा पृथिवीपतिः ।
<>भवन्तः प्रतिजानन्तु पुरू राज्येऽभिषिच्यताम् ॥
<>प्रकृतयः ऊचुः ।
<>यः पुत्त्रो गुणसम्पन्नो मातापित्रोर्हितः सदा ।
<>सर्व्वं सोऽर्हति कल्याणं कनीयानपि स प्रभुः ॥”
<>इति मात्स्ये २२ । ३४ अध्यायौ ॥ * ॥
<>सत्पुत्त्रोत्पत्तिमात्रेण पुन्नामनरकत्राणं स्वर्ग-
<>गमनञ्च । यथा, --
<>“सत्पुत्त्रेण मुनिश्रेष्ठाः समुत्पन्नेन दुर्म्मतिः ।
<>उत्ततारान्वियात् स्वर्गं पुन्नामनरकाद्द्रुतम् ॥”
<>इत्यग्निपुराणम् ॥
[Page3-169-a+ 52]
<>अपि च ।
<>“सत्पुत्त्रेण च जातेन वेणोऽपि त्रिदिवं ययौ ।
<>पुन्नामनरकात्त्रातः स तेन सुमहात्मना ॥”
<>इति विष्णुपुराणे । १ । १३ । ४१ ॥ * ॥
<>विद्यादिरहितस्य पुत्त्रस्य निन्दा यथा, --
<>“तया गवा किं क्रियते या न दोग्ध्री न गर्भिणी ।
<>कोऽर्थः पुत्त्रेण जातेन यो न विद्वान्न धार्म्मिकः ॥
<>एकेनापि सुपुत्त्रेण विद्यायुक्तेन धीमता ।
<>कुलं पुरुषसिंहेन चन्द्रेण गगनं यथा ॥
<>एकेनापि सुवृक्षेण पुष्पितेन सगन्धिना ।
<>वनं सुवासितं सर्व्वं सुपुत्त्रेण कुलं यथा ॥
<>एको हि गुणवान् पुत्त्रो निर्गुणेन शतेन किम् ।
<>चन्द्रो हन्ति तमांस्येको न च ज्योतिः सहस्रशः ॥
<>लालयेत् पञ्च वर्षाणि दश वर्षाणि ताडयेत् ।
<>प्राप्ते तु षोडशे वर्षे पुत्त्रं मित्रवदाचरेत् ॥
<>जायमानो हरेद्दारान् वर्द्धमानो हरेद्धनम् ।
<>म्रियमाणो हरेत् प्राणान् नास्ति पुत्त्रसमो रिपुः ॥
<>शौर्य्ये तपसि दाने वा यस्य न प्रथितं यशः ।
<>विद्यायामर्थलाभे वा मातुरुच्चार एव सः ॥”
<>इति गारुडे ११४ । ११५ अध्यायौ ॥ * ॥
<>स च मध्यमोत्तमाधमभेदेन त्रिविधः । यथा, --
<>“यदुपात्तं यशः पित्रा धनं वीर्य्यमथापि वा ।
<>तन्न हापयते यस्तु स नरो मध्यमः स्मृतः ॥
<>तद्वीर्य्याभ्यधिकं यस्तु पुनरन्यत् स्वशक्तितः ।
<>निष्पादयति तं प्राज्ञा वदन्ति नरमुत्तमम् ॥
<>यः पित्रा समुपात्तानि धनवीर्य्ययशांसि च ।
<>न्यूनतां नयति प्राज्ञास्तमाहुः पुरुषाधमम् ॥”
<>इति मार्कण्डेयपुराणम् ॥ * ॥
<>अपि च ।
<>“उत्तमश्चिन्तितं कुर्य्यात् प्रीक्तकारी च मध्यमः ।
<>अधमोऽश्रद्धया कुर्य्यादकर्त्तोच्चरितं पितुः ॥”
<>इति महाभारतम् ॥
<>(अनुरूपपुत्त्रप्राप्त्युपायो यथा, --
<>“ततः समाप्ते कर्म्मणि पूर्व्वं दक्षिणपादमभि-
<>हरन्ती प्रदक्षिणमग्निमनु परिक्रामेत् ततो
<>ब्राह्मणान् स्वस्ति वाचयित्वा सह भर्त्राज्यशेषं
<>प्राश्नीयात् । पूर्व्वं पुमान् पश्चात् स्त्री नचोच्छिष्ट-
<>मवशेषयेत् । ततस्तौ सह संवसेतामष्टरात्रं तथा-
<>विधपरिच्छदावेव तथेष्टं पुत्त्रं जनयेताम् । या तु
<>स्त्री श्यामं लोहिताक्षं व्यूढोरस्कं महाबाहुं
<>पुत्त्रमाशासीत । या वा कृष्णं कृष्णमृदुदीर्घकेशं
<>शुक्लाक्षं शुक्लदन्तं तेजस्विनमात्मवन्तम् । एष
<>एवानयोरपि होमविधिः किन्तु परिवर्हवर्ण-
<>वर्ज्यं स्यात् पुत्त्रवर्णानुरूपस्तु यथाशीरेव तयोः
<>परिवर्होऽन्यः कार्य्यः स्यात् । द्बिजेभ्यः शूद्रा तु
<>नमस्कारमेव कुर्य्यात् देवगुरुतपस्विसिद्धेभ्यश्च ।
<>या या च यथाविधं पुत्त्रमाशासीत तस्यास्तस्या-
<>स्तान्तां पुत्त्राशिषमनुनिशम्य तांस्तान् जन-
<>पदान् मनसानुपरिक्रामयेत् । ततो या या
<>येषां येषां जनपदानां मनुष्याणामनुरूपं पुत्त्र-
<>माशासीत सा सा तेषां तेषां जनपदानामा-
<>हारविहारोपचारपरिच्छदाननुविधीयस्वेति
[Page3-169-b+ 52]
<>वाच्या स्यात् । इत्येतत् सर्व्वं पुत्त्राशिषां समृद्धि-
<>करं कर्म्म व्याख्यातम् ।”
<>“तथा च कुर्व्वती शनैः शनैः पूर्व्वं प्रवाहेत
<>ततोऽनन्तरं बलवत्तरमिति तस्याञ्च प्रवाह-
<>माणायां स्त्रियः शब्दं कुर्य्युः प्रजाताः प्रजाता
<>धन्यं धन्यं पुत्त्रमिति तथास्या हर्षेणाप्यायन्ते
<>प्राणाः ।” इति चरके शारीरस्थानेऽष्टमेऽध्याये ॥)
<LEND>
