<L>23314<pc>3-305<k1>प्राकृतः<k2>प्राकृतः
प्राकृतः¦, त्रि, (प्रकृष्टमकृतमकार्य्यं यस्य ।) नीचः ।
<>इत्यमरः ॥ (यथा, देवीभागवते । १ । १५ । ३१ ।
<>“अश्रुपातं करोत्यद्य विवशः प्राकृतो यथा ॥”
<>अविकारकः । यथा, भावप्रकाशे अजीर्ण-
<>रोगाधिकारे ।
<>“वदन्ति षष्ठं चाजीर्णं प्राकृतं प्रतिवासरम् ॥
<>प्राकृतं अविकारकम् ॥” * ॥) प्रकृतिसम्बन्धी ।
<>यथा, --
<>“इत्युक्त्वासीद्धरिस्तूष्णीं भगवानात्ममायया ।
<>पित्रोः संपश्यतोः सद्यो बभूव प्राकृतः शिशुः ॥”
<>इति श्रीभागवते दशमस्कन्धे ३ अध्यायः ॥
<>(यथाच मार्कण्डेये । ४५ । ७३ ।
<>“इत्येष प्राकृतः सर्गः क्षेत्रज्ञाधिष्ठितस्तु सः ॥”
<>यथा च मनौ । ११ । १५९ ।
<>“स कृत्वा प्राकृतं कृच्छ्रं व्रतशेषं समापयेत् ॥”
<>“प्राकृतं प्राजापत्यं प्रकृतौ भवं प्राकृतं सर्व्व-
<>कृच्छ्राणां प्रकृतित्वादेवमुच्यते ।” इति तद्भाष्ये
<>मेधातिथिः ॥ * ॥ प्रकृतौ भवस्तत आगतो वा ।
<>प्रकृति + “तत्र भवः ।” ४ । ३ । ५३ । “तत
<>आगतः ।” ४ । ३ । ७४ । इति वा अण् ।)
<>भाषाभेदे, क्ली । स च संस्कृतप्रकृतिकः । यथा ।
<>अथ प्राकृतम् । अथशब्द आनन्तर्य्यार्थोऽधि-
<>कारार्थश्च । प्रकृतिः संस्कृतं तत्र भवं तत
[Page3-305-c+ 52]
<>आगतं वा प्राकृतम् । संस्कृतानन्तरं प्राकृत-
<>मधिक्रियते । संस्कृतानन्तरं प्राकृतस्यानुशास-
<>नम् । सिद्धसाध्यमानभेदसंस्कृतयोनेरेव तस्य
<>लक्षणं न देश्यस्य इति ज्ञापनार्थम् । संस्कृत-
<>समन्तु संस्कृतलक्षणेनैव गतार्थम् । प्राकृते
<>प्रकृतिप्रत्ययलिङ्गकारकसमाससं ज्ञादयः संस्कृत-
<>वद्वेदितव्याः । लोकादिति च वर्त्तते । तेन ऋ
<>ॠ ऌ ॡ ऐ औ ङ ञ श ष विसर्ज्जनीयप्लुतवर्जो
<>वर्णसमाम्नायो लोकादवगन्तव्यः । ङञौ स्ववर्ग्य-
<>संयुक्तौ भवत एव । ऐदौ तौ च केषाञ्चित् ।
<>कैतवं कैअवम् । सौदर्य्यं सौअरिअम् । कौरवाः
<>कौअवा । तथा स्वरव्यञ्जनं द्विवचनं चतुर्थी-
<>बहुवचनञ्च न तु भवति । अबहुलं बहुल-
<>मित्यधिकृतं वेदितव्यमाशास्त्रपरिसमाप्तेः ।
<>ततश्च क्वचित् प्रवृत्तिः क्वचिदप्रवृत्तिः क्वचिद्-
<>विभाषा क्वचिदन्यदेव भवति । इति हेमचन्द्र-
<>कृतशब्दानुशासनवृत्तौ अष्टमाध्यायस्य चतुर्थः
<>पादः ॥ * ॥ (यथा च प्राकृतचन्द्रिकायाम् ।
<>“प्रकृतिः संस्कृतं तत्र भवत्वात् प्राकृतं स्मृतम् ।
<>तद्भवं तत्समं देशीत्येवमेतत् त्रिधा मतम् ॥”
<>चण्डाचार्य्यादयस्तु आर्षप्राकृतभेदेन प्राकृतं
<>द्विविधं कल्पयन्ति । जैनबौद्धानां शास्त्रेषु
<>प्राचीनतमनाटकादिषु च आर्षप्राकृतप्रयोगः
<>प्रायशो दृश्यते ॥ कानिचित् विशेषलक्ष्याणि
<>प्राकृतचन्द्रिकायामुक्तानि । यथा, --
<>“तच्चार्षं मागधी शौरसेनी पैशाचिकी तथा ।
<>चूलिका पैशाचिकञ्चापभ्रंशश्चेति षड्विधम् ॥
<>महाराष्ट्रोद्भवां भाषां प्रकृष्टं प्राकृतं विदुः ।
<>आकरः सूक्तिरत्नानां सेतुबन्धादि यन्मयम् ॥”
<>नाटकादौ उत्तमस्यापि नायकादेः कदाचितु
<>मत्तादिदोषोपहतस्य प्राकृतकथनं नैव दोषाय ।
<>यदुक्तं तत्रैव ।
<>“ऐश्वर्य्यादिप्रमत्तस्य दारिद्रोपप्लुतस्य च ।
<>उत्तमस्यापि पठतः प्राकृतं नैव दूष्यति ॥
<>क्रीडार्थं नृपतेरिष्टं प्राकृतञ्च द्बिजन्मनाम् ।
<>भरतेनोदितं प्राज्यमबाधितमिदं वचः ॥”
<>नाटकादौ बालस्त्रीवृद्धादीनामगुणान्वितानां
<>प्राकृतकथनमेव युक्ततरम् । यथाह भरद्वाजः ।
<>“गाथासु तु महाराष्ट्र्या अन्या नाट्याश्रया
<>मताः ।
<>बालस्त्रीवृद्धभिक्षूणां श्रावकव्याजलिङ्गिनाम् ।
<>ग्रहोपसृष्टमत्तानां प्राकृतं षण्डरूपिणाम् ॥” * ॥
<>प्रलयविशेषे, पुं । यथा, विष्णुपुराणे । १ । ७ ।
<>३८ -- ३९ ।
<>“नैमित्तिकः प्राकृतिकस्तथैवात्यन्तिकी द्विज ! ।
<>नित्यश्च सर्व्वभूतानां प्रलयोऽयं चतुर्व्विधः ॥
<>ब्राह्मो नैमित्तिकस्तत्र यच्छेते जगतः पतिः ।
<>प्रयाति प्राकृते चैव ब्रह्माण्डं प्रकृतौ लयम् ॥”)
<LEND>
