<L>38633<pc>5-324<k1>साङ्ख्ययोगः<k2>साङ्ख्ययोगः
साङ्ख्ययोगः¦, पुं, (साङ्ख्योक्तो योगः ।) ज्ञानयोगः ।
<>स च ब्रह्मविद्या । यथा, --
<>“द्वितीये शोकसन्तप्तमर्ज्जुनं ब्रह्मविद्यया ।
<>प्रतिबोध्य हरिश्चक्रे स्थितप्रज्ञस्य लक्षणम् ॥”
<>इति गीताटीकायां श्रीधरस्वामी । २ । १ ॥
<>तद्योगो यथा, --
<>श्रीभगवानुवाच ।
<>“अशोच्यानन्वशोचस्त्वं प्रज्ञावादांश्च भाषसे ।
<>गतासूनगतासूंश्च नानुशोचन्ति पण्डिताः ॥
<>न त्वेवाहं जातु नासं न त्वं नेमे जनाधिपाः ।
<>न चैव न भविष्यामः सर्व्वे वयमतः परम् ॥
<>देहिनोऽस्मिन् यथा देहे कौमारं यौवनं जरा ।
<>तथा देहान्तरप्राप्तिर्धीरस्तत्र न मुह्यति ॥
<>मात्रास्पर्शास्तु कौन्तेय ! शीतोष्णसुखदुःखदाः ।
<>आगमापायिनोऽनित्यास्तां तितिक्षस्व भारत ॥
<>यं हि न व्यथयन्त्येते पुरुषं पुरुषर्षभ ।
<>समदुःखसुखं धीरं सोऽमृतत्वाय कल्पते ॥
<>नासतो विद्यते भावो नाभावो विद्यते सतः ।
<>उभयोरपि दृष्टोऽन्तस्त्वनयोस्तत्त्वदर्शिभिः ।
<>अविनाशि तु तद्विद्धि येन सर्व्वमिदं ततम् ।
<>विनाशमव्ययस्यास्य न कश्चित् कर्त्तुमर्हति ॥
<>अन्तवन्त इमे देहा नित्यस्योक्ताः शरीरिणः ।
<>अनाशिनोऽप्रमेयस्य तस्मात् पुद्धस्व भारत ॥
[Page5-324-c+ 52]
<>य एनं वेत्ति हन्तारं यश्चैनं मन्यते हतम् ।
<>उभौ तौ न विजानीतो नायं हन्ति न हन्यते ॥
<>न जायते म्रियते वा कदाचि-
<>न्नायं भूत्वा भविता वा न भूयः ।
<>अजो नित्यः शाश्वतोऽयं पुराणो
<>न हन्यते हन्यमाने शरीरे ॥
<>वेदाविनाशिनं नित्यं य एनमजमव्ययम् ।
<>कथं स पुरुषः पार्थ ! कं घातयति हन्ति कम् ॥
<>वासांसि जीर्णानि यथा विहाय
<>नवानि गृह्णाति नरोऽपराणि ।
<>तथा शरीराणि विहाय जीर्णा-
<>न्यन्यानि संयाति नवानि देही ॥
<>नैनं छिन्दन्ति शस्त्राणि नैनं दहति पावकः ।
<>न चैनं क्लेदयन्त्यापो न शोषयति मारुतः ॥
<>अच्छेद्योऽयमदाह्योऽयमक्लेद्योऽशोष्य एव च ।
<>नित्यः सर्व्वगतः स्थाणुरचलोऽयं सनातनः ॥
<>अव्यक्तोऽयमचिन्त्योऽयमविकार्य्योऽयमुच्यते ।
<>तस्मादेवं विदित्वैनं नानुशोचितुमर्हसि ॥
<>अथ चैनं नित्यजातं नित्यं वा मन्यसे मृतम् ।
<>तथापि त्वं महाबाहो ! नैनं शोचितुमर्हसि ॥
<>जातस्य हि ध्रुवो मृत्युर्ध्रुवं जन्म मृतस्य च ।
<>तस्मादपरिहार्य्येऽर्थे न त्वं शोचितुमर्हसि ॥”
<>इत्यादि श्रीभगवद्गीतायां साङ्ख्ययोगे । २ ।
<>११ -- ३० ॥ * ॥
<LEND>
