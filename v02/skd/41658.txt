<L>41658<pc>5-528<k1>हस्ती<k2>हस्ती
हस्ती¦, [न्] पुं, सुहोत्रराजपुत्त्रः । यथा । बृहत्-
<>क्षत्त्रस्य सुहोत्रः पुत्त्रः सुहोत्राद्धस्ती य इदं
<>हस्तिनापुरं निर्म्मापयामास । इति विष्णु-
<>पुराणे ४ अंशे १८ अध्यायः ॥ अपि च ।
[Page5-529-a+ 52]
<>“सुहोत्रस्यापि दायादो हस्तो नाम बभूव ह ।
<>तेनेदं निर्म्मितं पूर्व्वं पुरैव हस्तिनापुरम् ॥
<>हस्तिनश्चैव दायादास्त्रयः परमधार्म्मिकाः ।
<>अजमीढो द्विमीढश्च पुरुमीढस्तथैव च ॥”
<>इति हरिवंशे पितृकल्पे २० अध्यायः ॥ * ॥
<>अजमोदा । इति राजनिर्घण्टः ॥ (हस्तोऽस्त्य-
<>स्येति । हस्त + इनिः ।) वृहत्पशुविशेषः ।
<>हाती इति भाषा । तत्पर्य्यायः । दन्ती २
<>दन्तावलः ३ द्विरदः ४ अनेकपः ५ द्विपः ६
<>मतङ्गजः ७ गजः ८ नागः ९ कुञ्जरः १०
<>वारणः ११ करी १२ इभः १३ स्तम्बेरमः १४
<>पद्मी १५ । इत्यमरः । २ । ८ । ३४ ॥ मतङ्गः १६
<>मातङ्गः १७ पीलुः १८ वराङ्गः १९ पुष्करी २०
<>जलकङ्कः २१ महामृगः २२ स्तरमः २३
<>शूर्पकर्णः २४ सिन्धुरः २५ सामजः २६ कटी २७
<>अन्तःस्वेदः २८ दोर्घमारुतः २९ विलोम-
<>जिह्वः ३० करटी ३१ पिण्डपादः ३२ महा-
<>मदः ३३ पेटकी ३४ कटकी ३५ कुम्भी ३६
<>निर्झरः ३७ । इति शब्दरत्नावली ॥ सिन्दूर-
<>तिलकः ३८ पञ्चनखः ३९ शृङ्गारी ४०
<>करेणुः ४१ कर्णिकी ४२ लिङ्गी ४३ साम-
<>योनिः ४४ । इति जटाधरः ॥ राजीवः ४५
<>जलकाङ्क्षः ४६ लतालकः ४७ पेचिलः ४८ ।
<>इति त्रिकाण्डशेषः ॥ द्विरदनः ४९ करभी ५०
<>विषाणी ५१ रदनी ५२ महाबलः ५३ भद्रः ५४
<>द्रुमारिः ५५ षष्टिहायनः ५६ । इति राज-
<>निर्घण्टः ॥ * ॥ स च चतुर्जातिर्यथा, --
<>“भद्रो मन्द्रो मृगो मिश्रश्चतस्रो गजजातयः ॥”
<>इति हेमचन्द्रः ॥ * ॥
<>तद्द्वारा भ्रमणगुणाः । वातकोपनत्वम् । अङ्ग-
<>स्थैर्य्यबलाग्निकारित्वञ्च । इति राजवल्लभः ॥ * ॥
<>कामुकोन्मत्तगजारोहणदोषो यथा ।
<>“नारोहेत् कामुकोन्मत्तं गजं राजा कदाचन ।
<>आरुह्य कामुकं तन्तु परत्रेह विषीदति ॥”
<>इति कालिकापुराणे ८९ अध्यायः ॥ * ॥
<>अथ गजायुर्व्वेदः ।
<>“गजायुर्व्वेदमाख्यास्ये उक्ताः कल्पा गजे हिताः ।
<>गजे चतुर्गुणा मात्रा ताभिर्गजरुगर्द्दनम् ॥
<>गजोपसर्गव्याधीनां शमनं शान्तिकर्म्म च ।
<>पूजयित्वा सुरान् विप्रान् ब्राह्मणे कपिलां ददेत् ॥
<>दन्तिदन्तद्वये मालां निबध्नीयादुपोषितः ।
<>मन्त्रणं मन्त्रिता वैद्यो वचा सिद्धार्थकामले ॥
<>सूर्य्याद्याः शिवदुर्गा श्रीर्विष्णुना रक्षसाङ्गणः ।
<>बलिं दद्याच्च भूतेभ्यः स्नापयेच्च चतुर्घटैः ॥
<>भोजनं मन्त्रितं दद्यात् भस्मनोद्धूनयेद्गजम् ।
<>भूती रक्षा शुभा मध्या वारुणी रक्षसां सदा ॥
<>त्रिफला पञ्चकोले च दशमूलं विडङ्गकम् ।
<>शतावरी गुडूची च निम्बवासककिंशुकाः ॥
<>गजरोगविनाशाय प्रोक्तः कल्कः कषायकः ।
<>आयुर्व्वेदो गजाश्वानामुक्तः संक्षेपसारतः ॥”
<>इति गारुडे । २०७ । ३६ -- ४२ ॥ * ॥ गजे
<>वर्णनीयानि यथा, --
[Page5-529-b+ 52]
<>“गजे सहस्रयोधित्वमुच्चत्वं कर्णचापलम् ।
<>अरिव्यूहविभेदित्वं कुम्भमुक्तामलादयः ॥”
<>इति कविकल्पलतायां १ स्तवके २ कुसुमम् ॥ * ॥
<>तच्छकुनानि यथा ।
<>“ऊर्द्ध्वं करं यः कुरुतेऽथवा यो
<>धत्ते करं दक्षिणदन्तभागे ।
<>यो वा भवेत् वृंहितपूरिताशः
<>करी भवेदध्वगपूरिताशः ॥”
<>इति वसन्तराजशाकुने चतुष्पदशाकुनम् ॥ * ॥
<>स च प्रजापतिदेवताकः । यथा विष्णुधर्म्मोत्तरे ।
<>“अभयं सर्व्वदैवत्यं भूमिर्वै विष्णुदेवता ।
<>कन्या दासस्तया दासी प्राजापत्याः प्रकीर्त्तिताः ।
<>प्राजापत्यो गजः प्रोक्तस्तुरगो यमदैवतः ॥”
<>इत्यादि ॥ * ॥
<>तस्य प्रतिग्रहे आरुह्य ग्राह्यम् । यथा ।
<>“करे गृह्य तथा कन्यां दासदास्यौ द्विजोत्तमाः ।
<>करत्नु हृदि विन्यस्य धर्म्म्यो ज्ञेयः प्रतिग्रहः ।
<>आरुह्य च गजस्योक्तः कर्णे चाश्वस्य
<>कीर्त्तितः ॥”
<>इत्यादि ॥ * ॥
<>प्रतिग्रहाशक्तेन तदग्राह्यम् । यथा, ब्रह्मपुरा-
<>णम् ।
<>“ब्राह्मणः प्रतिगृह्णीयाद्वृत्त्यर्थं साधुतस्तथा ।
<>अव्यश्वमपि मातङ्गतिललौहांश्च वर्ज्जयेत् ॥”
<>इत्यादि ॥
<>तद्दानफलम् । यथा नन्दिपुराणम् ।
<>“योऽश्वं रथं गजं वापि ब्राह्मणे प्रतिपादयेत् ।
<>स शक्रस्य वसेल्लो के शक्रतुल्यो युगान् दश ।
<>प्राप्यान्ते चेव मानुष्यं राजा भवति बुद्धिमान् ॥”
<>इति शुद्धितत्त्वम् ॥ * ॥
<>अपि च ।
<>“गामश्वञ्च महीं हेम मणोनथ गजांस्तिलान् ।
<>ये प्रयच्छन्ति पापेषु निरताः सर्व्वदा मुने ! ।
<>न तेषां रौरवः पन्था दत्त्वैषां दानमित्युत ॥”
<>इति वह्निपुराणे यमशर्म्मिलोपाख्याननामा-
<>ध्यायः ॥ * ॥ अथ गजपरीक्षा । तत्र कालः ।
<>“ऐन्द्रमित्रवरुणानिलपुष्या-
<>चन्द्रतोयरविवारिजतारे ।
<>सूर्य्यशुक्रगुरुसोमजवारे
<>श्रेयसे भवति कुञ्जरयानम् ॥
<>लग्ने चरे शुभसमाश्रितवीक्षिते वा
<>चन्द्रस्य दृष्टिरिभयानविधौ विरुद्धा ।
<>सौम्ये दिने करनिशाटवसुश्रवण्य-
<>तोयेशमैत्रमदितिश्च शुभग्रहाहः ॥
<>स्यात् कुञ्जरक्रयणदर्शनदानकालः
<>शेषेषु दुःखफलमार्कसुतेऽह्नि चैव ॥
<>गजानामष्टधा भेदाः संक्षेपेण प्रकाश्यते ।
<>ऐरावतः पुण्डरीको वामनः कुमुदोऽञ्जनः ॥
<>पुष्पदन्तः सार्व्वभौमः सुप्रतीकश्च दिग्गजाः ।
<>एषां वंशप्रसूतत्वाद्गजानामष्टजातयः ॥
<>ये कुञ्जराः पाण्डरसर्व्वदेहाः
<>सुदीर्घदन्ताः सितपुष्पदन्ताः ।
[Page5-529-c+ 52]
<>अलोमशा अल्पभुजो बलाढ्या
<>महाप्रमाणा लघुपुष्टलिङ्गाः ॥
<>क्रुद्धाः समीके मृदवोऽन्यकाले
<>लघ्वम्बुपाना बहुलोग्रदानाः ।
<>विस्तीर्णदानास्तनुलोमपुच्छा
<>ऐरावतस्याभिजनप्रसूताः ॥
<>तेष्वेव सर्व्वेषु विशुद्धवर्णा
<>अतीववृत्ताः प्रभवन्ति मुक्ताः ।
<>नाल्पेन पुण्येन महीपतीनां
<>स्पृशन्ति भूमण्डलमध्यमेते ।
<>दन्ता विभग्ना अपि युद्धरङ्गे
<>पुनः प्ररोहन्ति पुरैव तेषाम् ॥ १ ॥
<>ये कुञ्जराः कोमलसर्व्वदेहाः
<>पुच्छा न दण्डाः खरगण्डदेशाः ।
<>स्रवन्मदाः सन्ततरोषभाजोऽ-
<>मरप्रियाः सर्व्वभुजो बलाढ्याः ॥
<>सुतीक्ष्णदन्ता रसना गजानां
<>ते पुण्डरीकप्रवरप्रसूताः ।
<>ते पद्मगन्धं विसृजन्ति रेतो
<>दानञ्च नैषां वमथुः प्रभूता ॥
<>न तोयपानेऽभ्यधिका स्पृहा च
<>श्रमेऽपि नैते बलमुत्सृजन्ति ।
<>अमी तु येषां निवसन्ति राज्ञां
<>ते वै समस्तक्षितिशासनार्हाः ॥ २ ॥
<>ये कुञ्जराः कर्कशखर्व्वदेहाः
<>कदापि माद्यन्ति गलन्मदाश्च ।
<>आहारयोगाद्बलवीर्य्यभाजो
<>नात्यम्बुकामा बहुलोमगण्डाः ।
<>विरूपदन्तास्तनुपुच्छकर्णा
<>ज्ञेया बधैर्व्वामनवंशजाताः ॥ ३ ॥
<>ये दीर्घदेहास्तनुदीर्घशुण्डाः
<>कुदन्तभाजो मलपूर्णदेहाः ।
<>स्थविष्ठगण्डाः कलहप्रियाश्च
<>ते कुञ्जराः स्युः कुमुदस्य वंशाः ।
<>अन्यद्विपान् दर्शनमात्रतस्तु
<>निघ्नन्ति ते दुर्गमनाश्च पुंसाम् ॥ ४ ॥
<>ये स्निग्धदेहाः सलिलाभिलाषा
<>महाप्रमाणास्तनुशुण्डदन्ताः ।
<>स्थविष्ठदन्ताः श्रमदुःसहाश्च
<>ते कुञ्जराश्चाञ्जनवंशजाताः ॥ ५ ॥
<>रेतश्च दानञ्च सृजन्ति शश्व-
<>दानूपदेशे प्रभवन्ति ये तु ।
<>ते पुष्पदन्ताभिजनप्रसूता
<>महाजवास्ते तनुपुच्छभागाः ॥ ६ ॥
<>सुदीर्घदन्ता षहुलोमभाजो
<>महाप्रमाणाश्च सुकर्क्कशाङ्गाः ।
<>भ्राम्यन्ति नाध्वभ्रमणाभियोगा-
<>न्नाहारपानादिषु चातिशक्तिः ॥
<>मरुप्रदेशे विचरन्ति ते वै
<>मुक्ताफलानामिह जन्म मध्ये ।
<>महाशरीरातिसुकर्क्कशाङ्गा
<>नारिष्टदन्ता मृदुशुक्लदन्ताः ॥
[Page5-530-a+ 52]
<>महाशनाः क्षीणपुरीषमूत्र-
<>विस्तीर्णकर्णास्तनुरोमगण्डाः ।
<>ते सार्व्वभौमाभिजनप्रसूता
<>विशुद्धमुक्ताः प्रभवन्ति चैषु ॥ ७ ॥
<>ये दीर्घशुण्डाः सुविभक्तदेहा
<>महाजवाः क्रोधपरीतकाश्च ।
<>विस्तब्धकर्णास्तनुपुच्छदन्ताः
<>सदाशनश्चैव वशाप्रियाश्च ॥
<>प्रवृद्धगण्डास्तनुलोमयुक्ताः ।
<>ते सुप्रतीकप्रवरप्रसूताः ।
<>महाप्रमाणामितमौक्तिकानि
<>भवन्ति चैतन्निजगाद काप्यः ॥ ८ ॥ * ॥
<>एकजातिसमुत्पन्नो गजः शुद्ध इति स्मृतः ।
<>लक्षणञ्च यथा प्रोक्तं शुद्धञ्चैतत्र दृश्यते ॥
<>शुद्धद्विजातिसम्भूतस्तल्लक्षणस्रमन्वितः ।
<>जारजो नाम विख्यातो यथास्वं बलवीर्य्यवान् ॥
<>द्विजातिद्वयजातो यः स शूर इति कथ्यते ।
<>द्विजातिजारजोत्पन्न उद्दान्त इति कथ्यते ॥
<>एवं संयोगभेदेन गजजातिरनेकधा ।
<>तां यो जानाति तत्त्वेन स राज्ञः पात्रमर्हति ॥
<>ब्रह्मादिजातिभेदेन तेषां भेदश्चतुर्विधः ।
<>विशालाङ्गाः पवित्राश्च ब्राह्मणाः स्वल्पभो-
<>जिनः ॥
<>शूरा विशाला बह्वाशाः क्रुद्धाः क्षत्त्रिय-
<>जातयः ॥ * ॥
<>अथ गुणाः ।
<>“यथा रक्तं यथा खङ्गो यथा स्त्री सप्तयो यथा ।
<>परीक्ष्यन्ते गुणैरेवं गजानामपि निर्णयः ॥
<>रम्यो भीमो ध्वजोऽधीरो वीरः शूरोऽष्ट-
<>मङ्गलः ।
<>सुनन्दः सर्व्वतोभद्रः स्थिरो गम्भीरवेद्यपि ।
<>वरारोह इति प्रोक्ता गजा द्वादश सत्तमाः ॥”
<>तद्यथाह भोजः ।
<>“विभक्तावयवः पुष्टः सुदन्तः सुमहानपि ।
<>तेजस्वी रम्य इत्युक्तो गजः सम्पत्तिवर्द्धकः ॥ १ ॥
<>अङ्कुशादिप्रहारेण यस्य भीतिर्न जायते ।
<>स भीमोऽयं गजः शुद्धो राज्ञः सर्व्वार्थसाधनः ॥ २ ॥
<>शुण्डाग्रात् पुच्छपर्य्यन्त रेखा यस्यैव दृश्यते ।
<>ध्वजः शुद्धो गजो नाम साम्राज्यप्राणदा-
<>यकः ॥ ३ ॥
<>समौ कुम्भौ खराकारौ आवर्त्तौ तत्र चोच्छ्रयौ ।
<>अधीरोऽयं गजो नाम्ना राज्ञां विप्र विना-
<>शनः ॥ ४ ॥
<>आवर्त्तः पृष्ठतो यस्य स्वनाभिमभिविन्दति ।
<>पुष्टाङ्गो बलवान् वीरो राज्ञामभिमतप्रदः ॥ ५ ॥
<>महाप्रमाणः पुष्टाङ्गः सुदन्तश्चारुगण्डकः ।
<>भक्षणे भक्षणे श्रान्तः शूरो लक्ष्मीविवर्द्धनः ॥ ६ ॥
<>सितौ दन्तौ सितः पुच्छः सिता रेखा सिता
<>नखाः ।
<>रक्तकुम्भाक्षिवीर्य्याङ्गैर्विज्ञेयः सोऽष्टमङ्गलः ॥
<>अयं गजेन्द्रो यस्यास्ते तस्य स्यात् सकला मही ।
<>नारिष्टानीतयस्तत्र यत्रास्तेऽयं गजेश्वरः ॥
[Page5-530-b+ 52]
<>आयोजनशतं यावदनर्थं कुरुते क्षयम् ।
<>नाल्पपुण्यैरयं प्राप्यो मनुजेन्द्रैः कलौ युगे ॥ ८ ॥
<>शुभौ दन्तौ शुभः शुण्डः शुभौ कुम्भौ शुभस्तनुः ।
<>गण्डयोर्गण्डयोर्मध्ये आवर्त्तः शुभलक्षणः ॥
<>शश्वन्मदस्रुतिपरिप्लुतगण्डदेशा-
<>स्तीक्ष्णाङ्कुशेन विनिवारयितुं न शक्याः ।
<>ज्ञातिद्विषो नवपयोदरवा गभीराः
<>पृथ्वीभुजां सकलसौख्यकरा भवन्ति ॥ *” ॥
<>अथ दोषाः ।
<>“दीनः क्षीणोऽथ विषमो विरूपो विकलः
<>खरः ।
<>विमदो ध्मापकः काको धूम्रो जटिल इत्यपि ॥
<>अजिनी मण्डली श्वित्री हतावर्त्तो महाभयः ।
<>राष्ट्रहा मुषली भाली निःसत्त्व इति विंशतिः ।
<>महादोषाः समाख्याता गजानां भोजभूभुजा ॥”
<>तद्यथा, --
<>“अतिक्षीणतरः क्षीणतनुदन्तोऽतिनिष्प्रभः ।
<>दीनाख्यः कुरुते दीनं भूभुजं नात्र संशयः ॥ १ ॥
<>खर्व्वशुण्डो महापुच्छो निश्वासो वेगवर्ज्जितः ।
<>क्षीणोऽयं कुरुते क्षीणं स्वामिनं धनसम्पदा ॥ २
<>कुम्भे दन्तेऽक्षिकर्णे च वैषम्यं पार्श्वयोस्तथा ।
<>यस्यायं विषमो नागो नागवत् कुरुते क्षयम् ॥ ३ ॥
<>आस्कन्धात्तु शिरः क्षीणं पश्चाद्भागस्य पुष्टता ।
<>विरूप इति नागोऽयं कुरुते भूधनक्षयम् ॥ ४ ॥
<>नानाभोगैरपि कृतैर्यस्य नो जायते मदः ।
<>युद्धाय नोपक्रमते विकलं तं विवर्ज्जयेत् ॥ ५ ॥
<>खरता सहजा यस्य शरीरेऽस्तीति लक्ष्यते ।
<>तनुदन्तकरो हस्ती खरः कुलविनाशनः ॥ ६ ॥
<>न जायते मदो यस्य स्वकाले जायतेऽथवा ।
<>विरूपो विवशो वापि विमदं दूरतस्त्यजेत् ॥ ७ ॥
<>लघुप्रमाणः क्षीणाङ्गस्तनुशुण्डशिरोदरः ।
<>अश्रान्तं श्वसिति व्यग्रः पतेद्वै नेत्रयोर्म्मलम् ॥
<>त्रिके पुच्छाग्रतो वापि आवर्त्तो मण्डलोऽथवा ।
<>बहिः प्रकुरुते लिङ्गं सर्वथा गतचेष्टवत् ॥
<>भूभुजा नहि वीक्ष्योऽयं ध्मापकाख्यो गजाधमः
<>यदीच्छेच्छाश्वतीं भूतिं शरीरारोग्यमेव वा ॥ ८ ॥
<>शङ्खदेशौ यस्य भग्नौ स्कन्धदेशोऽतिगुच्छकः ।
<>काकोऽयं कुरुते मृत्युं स्वामिनो नात्र संशयः ॥ ९ ॥
<>विषमौ शङ्खगौ दन्तौ यस्य शुण्डविरोधिनौ ।
<>भिद्येते वा विदीर्य्येतां स्वयं शून्यान्तरावुभौ ।
<>कुरुते व्याधितं नाथं धूम्रनामा गजाधमः ॥ १० ॥
<>मूर्द्धजाः कर्क्कशा रूक्षा जटारूपानुबन्धिनः ।
<>यस्यायं जटिलो नागः कुरुते धनसंक्षयम् ॥ ११ ॥
<>स्कन्धे वा गात्रदेशे वा लग्नं चर्म्मेऽवलक्ष्यते ।
<>अजिनी नाम नागोऽयं कुरुते भूधनक्षयम् ।
<>नैनं स्पृशेन्न वीक्षेत यदीच्छेदात्मनः श्रियम् ॥ १२ ॥
<>मण्डलानि प्रदृश्यन्ते एकं द्वे वा बहूनि वा ।
<>विरूपाण्युद्गतानीव मण्डली कुलनाशनः ॥ १३ ॥
<>तानि श्वेतानि यस्य स्युः श्वित्री स धननाशनः ॥ १४
<>हृदये उदरे चैव त्रिके पुच्छस्य मूलतः ।
<>गुदे मेढ्रे पदे चैव आवर्त्तेन हतश्रियम् ।
<>योगिनं कुरुते भूपं प्रवासिनमुपद्रुतम् ॥ १५ ॥
[Page5-530-c+ 52]
<>गच्छतो यस्य गुल्फाभ्यां भवेत् संघर्षणं
<>मुहुः ।
<>अपि सर्व्वगुणैर्युक्तस्त्याज्यश्च स महाभयः ॥
<>राष्ट्रं धनं कुलं सैन्यं मैत्रं दारान् तथा प्रजाः ॥
<>क्षपयत्यशुभो नागो दृष्टमात्रो न संशयः ॥
<>तत्रापम्रियते लोकस्तत्र वज्रभयं भवेत् ।
<>व्याधिवह्निभयं वात्र यत्रास्ते स महाभयः ॥ १६ ॥
<>भृशं सन्ताड्यमानस्तु पादैकं यो न गच्छति ।
<>पृष्ठोदरं समावृत्त्य रेखा रक्तसमा यदि ॥
<>न्यस्ताग्रिमपदस्थाने पश्चात् पातः पदे यदि ।
<>अपि सर्व्वगुणैर्युक्तो राष्ट्रहायं गजाधमः ॥
<>राष्ट्रादपाक्रियतेऽयं भूमुजा श्रियमिच्छता ।
<>राष्ट्रान्ते रक्षितो मोहात् कुरुते राष्ट्रसंक्ष-
<>यम् ॥ १७ ॥
<>पादाश्चात्यन्तविषमा दन्तौ चान्योन्यवैषमौ ।
<>पञ्जरो दृश्यते भग्न एको वाष्टौ द्वयोऽथवा ॥
<>दन्तौ वा चलतो यस्य किमु वा न प्ररोहतः ॥
<>कुम्भौ वा विषदौ यस्य मुषलीस गजाधमः ।
<>राष्ट्रदुर्गबलामात्यक्षयकृत्तं परित्यजेत् ॥ १८ ॥
<>चर्म्मखण्ड इवाभाति भाले यस्यातिकर्क्कशः ।
<>भाली स कुरुते नागो भर्त्तुः कुलधनक्षयम् ॥ १९ ॥
<>पुष्टो विशालः सद्दन्तः सत्कारोऽपि शुभोऽपि
<>सन् ।
<>न रणे साहसो यस्य स निःसत्त्वो गजाधमः ॥
<>सर्व्वेषां गजदोषाणामुक्त एव महानयम् ।
<>येनैकेन गुणाः सर्व्वे तृणायन्ते सुनिश्चितम् ॥” २०
<>पालकाप्यस्तु ।
<>“क्षीणदन्ताङ्गशुण्डत्वं विषमत्वं रदादिषु ।
<>शिरः क्षीणमधः पुष्टिरेते दोषा गजे मताः ॥” *
<>गार्ग्यस्तु ।
<>“ये कुञ्जरास्तनुरदास्तनुगण्डशुण्डाः
<>क्षीणाः सुदीनवपुषो गुरुदीघपुच्छाः ।
<>वश्यादिभिः खलु गुणैरहिता हिताय
<>ते भूभुजामभिमता नहि वीक्षणीयाः ॥
<>यो न स्रवेन्मदजलं तनुमूर्द्ध्वभागो
<>निर्व्वीर्य्यतामुपगतो बहुभोजनेऽपि ।
<>नेच्छत्यसावुपगतानपरान्निहन्तुं
<>भूमीभुजा न हि गजोऽयमवेक्षणीयः ॥
<>दोषैर्दुष्टान् गजान्राजा न वीक्षेत कदाचन ।
<>न्यसेद्वा परराष्ट्रेषु नगरात् क्रियते बहिः ॥
<>दद्यात् द्विजेभ्यः शुद्धेभ्यो गणकायाथवा नृपः ।
<>दृष्ट्वा यदि गजान् दुष्टान् दद्याच्छृङ्गिशतं द्विजे ।
<>पुरं नीराजयेद्वापि आत्मानं वाथवा सुतम् ।
<>देवसूक्तेन जुहुयादयुतं वातितत्परः ॥
<>तिलान् वा जुहुयादग्नौ तत्प्रतीकारहेतवे ।
<>ब्रह्मादिजातिभेदेन जातिरुक्ता चतुर्व्विधा ॥
<>चतुर्व्विधानां भूपानां वाहने ते शुभप्रदाः ।
<>ये दोषा दोषवत्त्वानां त एव स्युः स्वजातितः ॥
<>ये व्याधयो नराणां स्युस्ते गजानामपि स्मृताः ।
<>चिकित्सापि तथा तेषां मात्रा चैव गरीयसी ॥”
<>इति गजपरीक्षा ॥
<>इति भाजराजकृतयुक्तिकल्पतरुः ॥
<LEND>
