<L>20976<pc>3-098<k1>पाञ्चजन्यः<k2>पाञ्चजन्यः
पाञ्चजन्यः¦, पुं, (पञ्चजने दैत्यविशेषे भवः । “पञ्च-
<>जनादुपसंख्यानम् ।” ४ । ३ । ५८ । इत्यस्य
<>वार्त्तिकोक्त्या ञ्यः ।) विष्णुशङ्खः । इत्यमरः ।
<>१ । १ । २९ ॥ “पञ्चजनो नाम दैत्यः समुद्रे तिमि-
<>रूप आसीत् तदस्थिजत्वात् ।” इति भरतः ॥
<>(यथा, गीतायाम् । १ । १५ ।
<>“पाञ्चजन्यं हृषीकेशो देवदत्तं धनञ्जयः ।
<>पौण्ड्रं दध्मौ महाशङ्खं भीमकर्म्मा वृकोदरः ॥”
<>अस्य विवरणम् यथा, हरिवंशे । ८९ । १५ -- १७ ।
<>“समुद्रः प्रत्युवाचेदं दैत्यः पञ्चजनो महान् ।
<>तिमिरूपेण तं बालं ग्रस्तवानिति माधव ! ॥
<>स पञ्चजनमासाद्य जघान पुरुषोत्तमः ।
<>न चाससाद तं बालं गुरुपुत्त्रं तदाच्युतः ॥
<>स तु पञ्चजनं हत्वा शङ्खं लेभे जनार्द्दनः ।
<>यः स देवमनुष्येषु पाञ्चजन्य इति श्रुतः ॥”
<>पञ्चभिः काश्यपवशिष्टप्राणाङ्गिरसच्यवनैर्जनै-
<>र्निर्वृत्तः । इति ष्यञ् ।) अग्निः । इति मेदिनी ।
<>ये, १२२ ॥ (यथा, महाभारते । ३ । २१९ । १-५ ।
<>“काश्यपो ह्यथ वाशिष्ठः प्राणश्च प्राणपुत्त्रकः ।
<>अग्निराङ्गिरसश्चैव च्यवनस्त्रिसुवर्च्चकः ॥
<>अचरत् स तपस्तीव्रं पुत्त्रार्थे बहुवार्षिकम् ।
<>पुत्त्रं लभेयं धर्म्मिष्ठं यशसा ब्रह्मणा समम् ॥
<>महाव्याहृतिभिर्ध्यातः पञ्चभिस्तैस्तदा त्वथ ।
<>जज्ञे तेजो महार्च्चिष्मान् पञ्चवर्णः प्रभावनः ॥
<>समिद्धोऽग्निः शिरस्तस्य बाहू सूर्य्यनिभौ तथा ।
<>त्वङ्नेत्रे च सुवर्णाभे कृष्णे जङ्घे च भारत ! ॥
<>पञ्चवर्णः सुतपसा कृतस्तैः पञ्चभिर्जनैः ।
<>पाञ्चजन्यः श्रुतो देवः पञ्चवंशकरस्तु सः ॥”
<>हारीतमुनिवंशीयस्य दीर्घबुद्धेः पुत्त्रः । इति
<>स्कन्धपुराणे सह्याद्रिखण्डम् । १ । २७ । ४२ ॥)
<LEND>
