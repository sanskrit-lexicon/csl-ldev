<L>19305<pc>2-902<k1>निषादः<k2>निषादः
निषादः¦, पुं, (निषद्यते ग्रामशेषसीमायाम् ।
<>यद्वा, निषीदति पापमत्र । नि + सद् + कर्म्मणि
<>अधिकरणे वा घञ् ।) चण्डालः । इत्यमरः ।
<>२ । १० । २० ॥ वेणशरीरोद्भवजातिविशेषः ।
<>यथा, अग्निपुराणे ।
<>“मथ्यमाने ततो राज्ञस्तस्मिन्नूरौ प्रजज्ञिवान् ।
<>ह्रस्वोऽतिपरुषः कृष्णस्तद्भयात् प्राञ्जलिः स्थितः ॥
<>ते मन्त्रैर्व्विह्वलं दृष्ट्वा निषीदेत्यब्रुवंस्तदा ।
<>निषादवंशकर्त्ता स बभूव मुनिसत्तमाः ! ॥
<>धीवरानसृजन् वापि वेणकल्मषसम्भवान् ।
<>ये चान्ये विन्ध्यनिलयाः शवरा नाहलादयः ॥
<>अधर्म्मरुचयो ये च वित्तैनान् वेणसम्भवान् ॥”
<>पारिभाषिकचण्डालो यथा, मार्कण्डेयपुराणे ।
<>“आशाकर्त्तुस्त्वदाता च दातुश्च प्रतिषेधकः ।
<>शरणागतं यस्त्यजति स चण्डालोऽधमो नरः ॥”
<>धीवरविशेषः । इति मेदिनी । दे, ३४ ॥
<>(निषीदन्ति षड्जादयः स्वरा यत्र । नि + सद् +
<>घञ् ।) सप्तस्वरान्तर्गतशेषस्वरः । स तु नारदमते
<>हस्तिस्वरतुल्यस्वरः । अस्योच्चारणस्थानं लला-
<>टम् । व्याकरणमते दन्तः । अयं वैश्यवर्णः ।
<>सर्व्वस्वराणां मध्ये उच्चः । अस्य जातिः सम्पूर्णा ।
<>अस्य कूटतानाः ५०४० । प्रत्येकतानम् ५६
<>समुदायेन २८२२४० भवन्ति । अस्य स्वरूपः
<>गणेशतुल्यः । कृष्णश्वेतवर्णः । स्थानं पुष्कर-
<>द्वीपः । देवता सूर्य्यः । वारः शनिः । समयः
<>निशान्ते ८ दण्ड -- ३४ पलानि । अस्य श्रुतिः
<>उग्रा शोभिनी च । मूर्च्छना मन्दरस्थाने
<>सखा । मध्यस्थाने अहङ्कृता । तारस्थाने लोचना
<>च । निषादवर्ज्जिता रागिणी आसावरी मल्लारी
<>च । नादपुराणमते । निःसन्तानोऽयम्
<>बीणायां धैवतावधिषड्जस्थानपर्य्यन्तं प्रथम-
<>सप्तकतृतीयांशस्य शेषसमुदायबीणातन्त्रीनिषा-
<>दस्थानं भवति । इति सङ्गीतशास्त्रम् ॥ * ॥
<>“षड्जादयः षडेतेऽत्र स्वराः सर्व्वे मनोहराः
<>निषीदन्ति यतो लोके निषादस्तेन कथ्यते ॥
<>चतस्रः पञ्चमे षड्जे मध्यमे श्रुतयो मताः ।
<>ऋषभे धैवते तिस्रो द्वे गान्धारनिषादके ॥”
<>इति सङ्गीतदामोदरः ॥
<>(अस्य असुरवंशे उत्पत्तिः । वैश्यो जातिः ।
<>विचित्रो वर्णः । पुष्करद्बीपे जन्म । ऋषि-
<>स्तुम्बुरुः । सूर्य्यो देवता । जगती छन्दः । करुणे
<>उपयोगित्वम् ॥ इति सङ्गीतदर्पणम् ॥)
<LEND>
