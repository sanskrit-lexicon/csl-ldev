<L>5743<pc>2-002<k1>कंसं<k2>कंसं
कंसं¦, क्ली पुं, (कामयति काम्यते वा अनेन
पातुमितिशेषः । “वृतॄवदिहनिकमीति” सः ।
उणां । ३ । ६२ ।) मद्यादिपानपात्रम् । तत्पर्य्यायः ।
पानभाजनम् २ । इत्यमरः ॥ २ । ९ । ३२ । कंशम्
३ । कांस्यम् ४ । इति तट्टीका । तैजसद्रव्यम् ।
स्वर्णरजतादिनिर्म्मितपात्रमात्रम् । मानविशेषः
तत्तु आढकपरिमाणम् । इति मेदिनी ॥ (चतुः
षष्टिपलात्मकाढकरूपम् ॥ यथा भावप्रकाशे ।
“शरावोऽष्टपलं तद्वज्ज्ञेयमत्र विचक्षणैः ।
शरावाभ्यां भवेत् प्रस्थश्चतुः प्रस्थैस्तथाढकः ।
भाजनं कांसपात्रञ्च चतुःषष्टिपलश्चसः” ॥
ताम्रवङ्गमिश्रितधातुविशेषः । काँसा इति भाषा ।
तत्पर्य्यायः । कांस्यम् २ । कंसास्थि ३ । ताम्रार्द्धम्
४ । इति त्रिकाण्डशेषः ॥ (वर्तुलाकारयज्ञिय-
पात्रभेदः । यथा शतपथब्राह्मणे । १४ । ९ । ३ । १ ।
“औडुम्बरे कंसे चमसे वा” ।)
<LEND>
