<L>4648<pc>1-231<k1>उदरः<k2>उदरः
उदरः¦, पुं, (उदरं अश्रयत्वेनास्त्यस्य । अर्श आदित्वा
<>दच् ।) उदरस्थरोगविशेषः । उदरी इति भाषा ।
<>यथा । अथोदराधिकारः । तत्रोदरस्य निमित्त-
<>माह ।
<>“रोगाः सर्व्वेऽपि मन्देऽग्नौ सुतरामुदराणि च ।
<>अजीर्णान्मलिनैश्चान्यर्जायन्ते मलसञ्चयात्” ॥
<>अग्नौ मन्दे सर्व्वे रोगा जायन्ते किन्तु सुतरा-
<>मतिशयेन उदराणि जायन्ते । अपरानपि हेतू-
<>नाह । अजीर्णान्मलिनैश्चान्यैः अत्यन्तदोषजनकैः
<>मलसञ्चयात् मलानां दोषाणां पुरीषस्य चाति-
<>वृद्धेः । अत्रोदरशब्देनोदरस्थो रोग उच्यते । यत
<>आह ।
<>“तात्स्थ्यतद्धर्म्मताभ्याञ्च तत्समीपतयापि च ।
<>तत्साहचर्य्यात् शब्दानां वृत्तिरुक्ता चतुर्व्विधा” ॥ * ॥
<>संप्राप्तिमाह ।
<>“रुद्धाः स्वेदाम्बुवाहीनि दोषाः स्रोतांसि सञ्चिताः ।
<>प्राणाग्न्यपानान् संदुष्य जनयन्त्युदरं नृणाम् ॥ * ॥
<>सामान्यरूपमाह ।
<>“आध्मानं गमने ऽशक्तिर्द्दौर्ब्बल्यं दुर्ब्बलाग्निता ।
<>शोथः सदनमङ्गानां सङ्गो वातपुरीषयोः ।
<>दाहस्तन्द्रा च सर्व्वेषु जठरेषु भवन्ति हि ॥ * ॥
<>सन्निकृष्टनिदानपूर्व्विकां संख्यामाह ।
<>“पृथक्दोषैः समस्तैश्च प्लीहबद्धक्षतोदकैः ।
<>सम्भवन्त्युदराण्यष्टौ तेषां लिङ्गं पृथक् शृणु ॥ * ॥
<>वातोदरस्य लक्षणमाह ।
<>“तत्र वातोदरे शोथः पाणिपान्नाभिकुक्षिषु ।
[Page1-231-c+ 52]
<>कुक्षिपार्श्वोदरकटीपृष्ठरुक् पर्ब्बभेदनम् ॥
<>शुष्ककासोऽङ्गमर्द्दश्च गुरुता मलसंग्रहः ।
<>श्यावारुणत्वगादित्वमकस्मान्मांसवृद्धिमत् ॥
<>सतोदमेदमुदरं तनुकृष्णशिराततम् ।
<>आध्मानादतिवच्छब्दमाहतं प्रकरोति च ॥
<>वायुश्चात्र सरुक् शब्दो विचरेत् सर्व्वतोगतिः” ॥
<>पाणिपादित्यत्र व्यञ्जनान्तः पाच्छब्द आर्षत्वात् ।
<>कुक्षिपार्श्वोदरेत्यत्र कुक्षिशब्द उदरस्य वाम-
<>दक्षिणभागद्वयवाची । सर्व्वतोगतिः सकलकोष्ठे
<>सञ्चरन् ॥ * ॥ पैत्तिकमाह ।
<>“पित्तोदरे ज्वरो मूर्च्छा दाहस्तृट् कटुकास्यता ।
<>भ्रमोऽतिसारः पीतत्वं त्वगादावुदरं हरित् ॥
<>पीतताम्रशिरानद्ध सस्वेदं सोष्म दह्यते ।
<>धूमायते मृदुस्पर्शं क्षिप्रपाकं प्रदूयते” ॥
<>हरित् शाकवर्णम् । सोष्म अन्तस्तापयुक्तम् । दह्यते
<>वहिर्दाहयुक्तम् । धूमायते धूममिवोद्वमति ।
<>क्षिप्रपाकं क्षिप्रपाकात् जलोदरतां याति । प्रदू-
<>यते व्यथते ॥ * ॥ कफोदरमाह ।
<>“श्लेष्मोदरेऽङ्गसदनं स्वापश्चयथुगौरवम् ।
<>तन्द्रोत्क्लेशोऽरुचिः श्वासः कासः शुक्लत्वगादिता ॥
<>उदरं स्तिमितं स्निग्धं शुक्लराजीततं महत् ।
<>चिराभिवृद्धिकठिनं शीतस्पर्शं गुरु स्थिरम्” ॥
<>स्वापः स्पर्शाज्ञता । गौरवमङ्गानाम् । तन्द्रा निद्रा-
<>बाहुल्यम् । उत्क्लेशो हृल्लासः । शुक्लराजीततं
<>शुक्लशिराव्याप्तम् ॥ * ॥ सन्निपातोदुरमाह ।
<>“स्त्रियोऽन्नपानं नखलोममूत्र-
<>विडार्त्तवैर्युक्तमसाधुवृत्ताः ।
<>यस्मै प्रयच्छन्त्यरयो गरांश्च
<>दुष्टाम्बुदूषीविषसेवनाच्च ॥
<>तेनाशु रक्तं कुपिताश्च दोषाः
<>कुर्य्युः सुघोरं जठरं त्रिलिङ्गम् ।
<>तच्छीतवाते भृशदुर्द्दिने च
<>विशेषतः कुप्यति दह्यते च ॥
<>स चातुरो मूर्च्छति हि प्रसक्तं
<>पाण्डुः कृशः शुष्यति तृष्णया च ।
<>दूष्योदरं कीर्त्तितमेतदेव
<>प्लीहोदरं कीर्त्तयतो निबोध” ॥
<>स्त्रिय इत्यविवेकिसन्निहितजनोपलक्षणम् । ताश्च
<>स्वसौभाग्यमिच्छन्त्यः । विट् मांर्ज्जारादीनाम् ।
<>आर्त्तवं रजः । अरयो वा । गरान् संयोगजानि
<>विषाणि । दुष्टाम्बु सविषमत्स्यतृणपर्णादियुतं
<>शटितञ्च ॥ दूषीविषं विषमेवाग्न्याद्युपघातेन स्वल्प-
<>प्रभावम् । यत उक्तम् ।
<>“जीर्णं विषघ्नौषधिभिर्हतं वा
<>दावाग्निवातातपशोधितञ्च ।
<>स्वभावतो वा गुणविप्रयुक्तं
<>विषं हि दूषीविषतामुपैति” ॥
<>गुणविप्रयुक्तं गुणवियुक्तं तत् । उदरं शीततादिषु
<>कुप्यति । दूषीविषस्य कोपात् । मूर्च्छातिविषयो-
<>गात् । प्रसक्तं निरन्तरं एतदेव सन्निपातोदरम् ।
<>तन्त्रान्तरे दूष्योदरं कीर्त्तितम् । अथवा परस्परं
<>दूषयन्तीति दोषा एव दूष्याः तैः कृतमुदरं दूष्यो-
[Page1-232-a+ 52]
<>दरम् ॥ * ॥ प्लीहोदरमाह ।
<>“वर्द्धते प्लीहवृद्ध्या यद्विद्यात् प्लीहोदरं हि तत् ।
<>तद्वामे वर्द्धते पार्श्वे निमित्तं तस्य तत्र यत् ॥
<>प्रवृद्धप्लीहलिङ्गानि यान्युक्तानि भिषग्वरैः ।
<>प्लीहोदरेऽपि दृश्यन्ते तानि सर्व्वाणि देहिनाम्” ॥
<>प्लीहोदरस्यैव भेदो यकृद्दाल्युदरं न पुनरधिक-
<>मित्याह । “सव्यान्यपार्श्वे यकृति प्रवृद्धे ज्ञेयं यकृ-
<>द्दाल्युदरं तदेव” । यकृद्दालयति दोषैर्भेदयतीति
<>यकृद्दाल्युदरं तदेव उदरमेव ॥ * ॥ बद्धगुदमाह ।
<>“यस्यान्नमन्नैरुपलेपिभिर्व्वा,
<>बालाश्मभिर्व्वा पिहितं यथावत् ।
<>सञ्चीयते यस्य मलः सदोषः,
<>शनैः शनैः शङ्करवच्च नाड्याम् ॥
<>निरुध्यते यस्य गुदे पुरीषं
<>निरेति कृच्छ्रादपि चाल्पमल्पम् ।
<>हृन्नाभिमध्ये परिवृद्धिमेति
<>तस्योदरं बद्धगुदं वदन्ति” ॥
<>उपलेपिभिः पिच्छिलैरन्नैः शाकशालुकादिभिः ।
<>बालाश्मभिः बालुकाभिः कर्क्करैर्व्वा बालैः केशैः
<>अश्मभिः पाषाणैर्व्वा । यथावत् यस्य यत् सम्भवति ।
<>मलः पुरीषम् । शङ्करवत् संमार्ज्जनीक्षिप्ततृण-
<>धूल्यादिवत् । “शङ्करोऽवकरः पुमान्” इत्यमरः ।
<>शङ्करो घूण इति लोके । नाड्यां अन्त्रनाड्याम् ।
<>हृन्नाभिमध्ये हृन्नाभ्योर्मध्ये ॥ * ॥ क्षतोदरमाह ।
<>“शल्यं यथान्नोपहतं यदन्त्रं
<>भुक्तं भिनत्त्यागतमन्यथा वा ।
<>तस्मात् क्षतोऽन्त्रात् सलिलप्रकाशः
<>स्रावः स्रवेद्वै गुदतस्तु भूयः ॥
<>नाभेरधश्चोदरमेति वृद्धिं
<>निस्तुद्यते दाल्यति चातिमात्रम् ।
<>एतत् परिस्राव्युदरं प्रदिष्टं
<>दकोदरं कीर्त्तयतो निबोध” ॥
<>शल्यं कर्क्करादि । अन्नोपहतं अन्ननिहितम् । भुक्तं
<>यदन्त्रं भिनत्ति । तथा अन्यथा आगतं भोजनं
<>विना आगतं शरादि । तदपि यदन्त्रं भिनत्ति
<>एतदुपलक्षणम् । जृम्भणमत्यशनं वा यदन्त्रं
<>भिनत्ति । यत उक्तं चरके ।
<>“शर्क्करातृणकाष्ठास्थिकण्टकैरन्नसंयुतः ।
<>भिद्येतान्त्रं यदा भुक्तं जृम्भयात्यशनेन वा” ॥ इति ।
<>तस्मात् भिन्नादन्त्रात् । गुदतस्तु भूयः अन्त्रात्
<>संस्रुत्य पुनर्गुदतः स्रवेदित्यर्थः । दाल्यति विदी-
<>र्य्यतैव । पदसिद्धिरार्षत्वात् । एतत् क्षतोदरं
<>तन्त्रान्तरे परिस्राव्युदरं प्रदिष्टम् ॥ * ॥
<>उदकोदरमाह ।
<>“यत् स्नेहपीतोऽप्यनुवासितो वा,
<>वान्तो विरिक्तोऽप्यथवा निरूढः ।
<>पिबेज्जलं शीतलमाशु तस्य
<>स्रोतांसि दुष्यन्ति हि तद्वहानि ॥
<>स्नेहोपलिप्तेय्वथवापि तेषू-
<>दकोदरं पूर्व्ववदभ्युपैति ।
<>स्निग्धं महत्तत् परिवृत्तनाभि
<>समाततं पूर्णमिवाम्बुना च” ॥
[Page1-232-b+ 52]
<>यथा दृतिः क्षुभ्यति कम्पते च
<>शब्दायते चापि दकोदरं तत्” ॥
<>स्नेहपीतः पीतैत्यत्राध्यवसितादित्वात् कर्त्तरि
<>क्तः पश्चात् स्नेहं पीतः स्नेहपीत इति तत्पुरुषः ।
<>तेन स्नेहं पीतवानित्यर्थः । अनुवासितो वा गृही-
<>तानुवासनवस्तिः । वान्तः अत्रापि पूर्व्ववत् कर्त्तरि
<>क्तः तेन वान्तवानित्यर्थः । एवं विरिक्तः विरिक्त-
<>बान् । तथा निरूढः गृहीतनिरूढवस्तिः । स
<>चेदाशु शीतलं जलं पिबेत् । तस्य तद्वहानि जल-
<>वहानि स्रोतांसि दुष्यन्ति स्वकर्म्मदुष्टानि भवन्ति
<>जलवहेषु स्रोतःसु दुष्टेषु सत्सु अन्नरसे उपस्ने-
<>हन्यायेन वहिर्भूते दकोदरमायाति । अथवा
<>तेषु उदकवहेषु स्रोतःसु स्नेहोपलिप्तेषु पूर्व्ववत्
<>यथापूर्व्वम् । अन्नरसे उपस्नेहन्यायेन वहिर्निःसृते
<>दकोदरमायाति । तथा जलेऽपि वहिर्निःसृते
<>दकोदरमायाति । तत् उदरम् । परिवृत्तनाभि
<>गम्भीरनाभि । समाततं स्तब्धम् । यथा दृतिः
<>चर्म्ममयं जलाहरणपात्रम् । क्षुभ्यति अन्तर्जल-
<>दोलनेन सञ्चलति कम्पते वहिः शब्दायते कम्प-
<>मानं सत् शब्दं करोति ॥ * ॥
<>साध्यासाध्यलक्षणमाह ।
<>“जन्मनैवोदरं सर्व्वं प्रायः कृच्छ्रतमं मतम् ।
<>बलिनस्तदजाताम्बु यत्नसाध्यं नवोत्थितम्” ॥
<>बलिनःअजाताम्बु नवोत्थितञ्च यत्नसाध्यमित्यन्वयः ।
<>“पश्चाद्बद्धगुदं तूर्द्ध्वं सर्व्वं जातोदकं तथा ।
<>प्रायो भवत्यभावाय छिद्रान्त्रञ्च दकोदरम्” ॥
<>छिद्रान्त्रं शरादिना छिद्रमन्त्रं यस्य तदुदरं अभा-
<>वायं भवति ॥ * ॥
<>जातोदकस्योदरस्य लक्षणमाह । चरकः ।
<>“पयःपूर्णा दृतिरिव क्षोभे शब्दकरं मृदु ।
<>अप्रव्यक्तशिरःशूलं नितान्तमुदरं महत् ॥
<>आलस्यमास्यवैरस्यं मूत्रं बहु सकृच्छ्रतः ।
<>जातोदकस्य लिङ्गं स्यान्मन्दोऽग्निः पाण्डुतापि च ॥
<>शूलाक्षं कुटिलोपस्थमुपक्लिन्नतनुत्वचम् ।
<>बलशोणितमांसाग्निपरिक्षीणञ्च वर्ज्जयेत्” ॥
<>शूलाक्षस्थाने शूनाक्षमिति च पाठः । कुटिलीपस्थं
<>वक्रमेहनम् । उपक्लिन्नतनुत्वचं । उपरि आर्द्रा तन्वो
<>त्यग्यस्य । तं उदरिणम् ।
<>“पार्श्वभङ्गान्नविद्वेषशोफातीसारपीडितम् ।
<>विरिक्तं चाप्युदरिणं पूर्य्यमाणं विवर्ज्जयेत्” ॥
<>विरिक्तमपि पूर्य्यमाणं पूर्य्यमाणोदरं उदरिणं
<>विवर्ज्जयेत् ॥ * ॥
<>अथोदरस्य चिकित्सा ।
<>“एरण्डतैलं दशमूलमिश्रं
<>गोमूत्रयुक्तस्त्रिफलारसो वा ।
<>निहन्ति वातोदरशोथशूलान्
<>क्वाथः समूत्रो दशमूलजश्च ॥
<>कुष्ठं दन्ती यवक्षारः पाठा त्रिलवणं वचा ।
<>शुण्ठी चोष्णाम्बुना पीता वातोदररुजापहा” ॥
<>कुष्ठादिचूर्णम् ॥ * ॥
<>“लशुनस्य तुलामेकां जलद्रोणे विपाचयेत् ।
<>त्रिकटु त्रिफला दन्ती हिङ्ग सैन्धवचित्रकम् ॥
[Page1-232-c+ 52]
<>देवदारु वचा कुष्ठं मधु शिग्रुः पुनर्नवा ।
<>सौवर्च्चलं विडङ्गानि दीप्यको गजपिप्पली ॥
<>एतेषां पलिकान् भागान् त्रिवृतः षट्पलानि च ।
<>पिष्ट्वा कषायेणैतेन तैलं मृद्वग्निना पचेत् ॥
<>तत्पिबेत् प्रातरुत्थाय यथाग्निबलमात्रया ।
<>निहन्ति सकलान् रोगान् उदराणि विशेषतः ॥
<>मूत्रकृच्छ्रमुदावर्त्तमन्त्रवृद्धिगुदक्रमीन् ।
<>पार्श्वकुक्षिभवं शूलमामशूलमरोचकम् ॥
<>यकृदष्ठीलिकानाहान् प्लीहानं चाङ्गवेदनाम् ।
<>मासमात्रेण नश्यंन्ति अशीतिर्वातजा गदाः” ॥
<>इति रसोनतैलम् ॥ * ॥
<>“पित्तोदरेषु बलिनं पूर्व्वमेव विरेचयेत् ।
<>दुर्ब्बलं हनुवाष्पादौ शोधयेत् सौरवस्तिना ।
<>संजातबलकायाग्निं पुनः स्निग्धं विरेचयेत् ॥
<>पयसा च त्रिवृत्कल्कैरुवूकस्य शृतेन च ॥
<>पिप्पल्यादिगणेनाज्यं पाचितं पाययेद्भिषक् ।
<>नरं पथ्यभुजं नित्यं कफोदरनिवृत्तये” ॥ * ॥
<>“नागरत्रिफलाकल्कैर्दध्यम्बुपरिपेषितैः ।
<>पाचितं तैलमाज्यञ्च पिबेत् सर्व्वोदरापहम्” ॥
<>इति नागरादितैलं घृतञ्च ॥ * ॥
<>“शालियष्टिकगोधूमयवनीवारभोजनम् ।
<>निरूहो रेचनं श्रेष्ठं सर्व्वेषु जठरेष च ॥
<>आनूषमोदनं मांसं शाकं पिष्टकृतं तिलाः ।
<>व्यायामञ्च दिवास्वप्नपानपानानि वर्ज्जयेत् ॥
<>तथोग्रलवणोष्णानि विदाहीनि गुरूणि च ।
<>नाद्यादन्नानि जठरे तोयपानञ्च वर्ज्जयेत् ॥
<>उदराणां मलाढ्यत्वाद्बहुशः शोधनं हितम् ।
<>क्षीरेणैरण्डतैलं वा पिबेन्मूत्रेण वासकृत्” ॥ * ॥
<>“वातोदरी पिबेत्तक्रं पिप्पलीलवणान्वितम् ।
<>शर्क्करामरिचोपेतं स्वादु पित्तोदरी पिबेत् ॥
<>यवानीहपुषाजाजीव्योषयुक्तं कफोदरी ।
<>सन्निपातोदरी युक्तं त्रिकटुक्षारसैन्धवैः ॥
<>यवानी हपुषा धान्यं त्रिफला चोपकुञ्चिका ।
<>कारवी पिप्पलीमूलमजगन्धा शटी वचा ॥
<>शताह्वा ञीरको व्योषं स्वर्णक्षीरी च चित्रकम् ।
<>द्वौ क्षारौ पौष्करं मूलं कुष्ठं लवणपञ्चकम् ॥
<>विडड्गञ्च समांसानि दन्त्या भागत्रयं भवेत् ।
<>त्रिवृद्विशाले द्विगुणे सातला स्याच्चतुर्गुणा ॥
<>एष नारायणो नाम्ना चूर्णो रोगगणापहः ।
<>एनं प्राप्य निवर्त्तन्ते रोगा विष्णुमिवासुराः ॥
<>तक्रेणोदरभिः पेयो गुल्मिभिर्वादराम्बुना ।
<>आनद्धवाते सुरया वातरोगे प्रसन्नया ॥
<>दधिमण्डेन विडबन्धे दाडिमाम्बुभिरर्शसे ।
<>परिकर्त्तषु वृक्षाम्लैरुष्णाम्बुभिरजीर्णके ॥
<>भगन्दरे पाण्डुरोगे कासे श्वासे गलग्रहे ।
<>हृद्रोगे ग्रहणीरोगे कुष्ठे मन्देऽनले ज्वरे ॥
<>दंष्ट्राविषे मूलविषे सगरे कृत्रिमे विषे ।
<>यथार्हं स्निग्धकोष्णेन पेयभेतद्विरेचनम्” ॥
<>उपकुञ्चिका कारवी च वृहज्जीरकः । यस्य मग-
<>रैला नाम इति लोके । तस्य भागद्वयं ग्राह्यं पुन-
<>रुक्तेः । स्वर्णक्षीरी चोक इति लोके । विशाला
<>इन्द्रवारुणी । सातला सीहुण्डभेदः सातलेत्येव
[Page1-233-a+ 52]
<>प्रसिद्धा । परिकर्त्तो गुदे परिकर्त्तनवत् पीडा
<>इति नारायणचूर्णम् ॥ * ॥
<>“स्नुक्क्षीरदन्तीत्रिफलाविडङ्ग-
<>सिंहीत्रिवृच्चित्रकसूर्य्यकल्कैः ।
<>घृतं विपक्वं कुडवप्रमाणं
<>तोयेन तस्याक्षसमेन कर्षम् ॥
<>पीतोष्णमम्भोऽनुपिबेद्विरेके
<>पेयं रसं वा प्रपिबेद्विधिज्ञः ।
<>नाराचमेनं जठरामयाना-
<>मुक्तं प्रयुक्तं प्रवदन्ति सन्तः” ॥
<>इति नाराचघृतम् ॥ * ॥
<>“वज्राण्ड्याः कर्षमात्रायाः कल्कं दध्यादिवेष्टितम् ।
<>निगिलेद्वारिणा नित्यमुदरव्याधिशान्तये” ॥
<>वज्राण्डी शूरणपत्रो माणभेदः । वज्राण्डी इति
<>लोके ॥ * ॥
<>“पुनर्नवादारुनिशासविश्वा-
<>पटोलपथ्याः पिचुमर्द्ददारु ।
<>सनागरच्छिन्नरुहेति सर्व्वैः
<>कृतः कषायो विधिना विधिज्ञैः ॥
<>गोमूत्रयुक् गुग्गुलुना च युक्तः
<>पीतः प्रभाते नियतं नराणाम् ।
<>सर्व्वाङ्गशोथोदरपार्श्वशूल-
<>श्वासान्वितं पाण्डुगदं निहन्ति” ॥
<>पुनर्नवादिक्वाथः । इत्युदराधिकारः । इति भाव-
<>प्रकाशः ॥ (“उदरं स्तिमितं गुरु” इति वैद्यक-
<>माधवकरधृतरुग्विनिश्चयग्रन्थः । अस्य शब्दस्य
<>रोगविशेषवाच्यत्वेऽन्याविशेषवाच्यविवृत्तिरुदररो-
<>गशब्दे ज्ञातव्या ॥)
<LEND>
