<L>37570<pc>5-230<k1>सत्यव्रतः<k2>सत्यव्रतः
सत्यव्रतः¦, पुं, (सत्यमेव व्रतं यस्य ।) त्रेतायुगे
सूर्य्यवंशीयपञ्चविंशराजः । यथा, --
“त्रिधन्वनः सुतो जातस्त्रय्यारुण इति स्मृतः ।
तस्य सत्यव्रतो नाम तस्मात् सत्यरतः स्मृतः ॥”
इति मात्स्ये १२ अध्यायः ॥
स च त्रिशङ्कु राजः । यथा, --
“त्रिधन्वनस्त्रय्यारुणन्त्रय्यारुणात् सत्यव्रतः ।
योऽसौ त्रिशङ्कुसंज्ञामवाप चाण्डालतामुपगतश्च
द्वादशवार्षिक्यामनावृष्ट्यां विश्वामित्रस्य कल-
त्रापत्यपोषणार्थे चाण्डालपरिग्रहपरिहरणार्थञ्च
जाह्नवोतीरे न्यग्रोधे मृगमांसमनुदिनं वबन्ध ।
परितुष्तेन च विश्वामित्रेण सशरीरः स्वर्गं
आरोपितः । त्रिशङ्कोर्हरिश्चन्द्रः ।” इतिविष्णु-
पुराणे ४ अंशे २ अध्यायः ॥ (धृतराष्ट्रस्य
पुत्त्रविशेषः । यथा, महाभारते । १ । ६३ । ११७ ।
“जयः सत्यव्रतश्चैव पुरुमित्रश्च भारत ॥”
महादेवः । इति महाभारतम् । १३ । १७ । १५० ॥
सत्यरूपव्रते, क्ली । यथा, रामायणे । २ । २६ । ३७ ।
“सा त्वं वसेह कल्याणि राज्ञः समनुवर्त्तिनी ।
भरतस्य रता धर्म्मे सत्यव्रतपरायणा ॥”
सत्यव्रतविशिष्टे, त्रि । यथा, हरिवंशे । ३१ । ५८ ।
“एतेऽहि वंशजाः सर्व्वे राजानः कीर्त्तिता
मया ।
सत्यव्रता महात्मानः प्रजावन्तो महारथाः ॥”)
<LEND>
