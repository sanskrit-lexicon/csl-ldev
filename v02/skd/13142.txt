<L>13142<pc>2-505<k1>जनकः<k2>जनकः
जनकः¦, पुं, (जनयतीति । जन + णिच् + ण्वुल् ।)
<>पिता । राजभेदः । स तु मिथिलाधिपतिः ।
<>इति मेदिनी । के, ९० ॥ इक्ष्वाकुराजपुत्त्रो
<>निमिर्वशिष्ठं त्यक्त्वा यज्ञं कृतवान् वशिष्ठस्तद्-
<>यज्ञस्थानमागत्य राजानं आह्वयामास राजा
<>तदा निद्रित आसीत् । मुनिस्तु क्रोधात् त्वं
<>विदेहो भव इत्युक्त्रा तमभिशशाप । ततः, --
<>“दृष्ट्वा विदेहं राजानमृषयः सर्व्व एव ते ।
<>तञ्च ते याजयामासुर्यावद्दीक्षां मनीषिणः ॥
<>नरेन्द्रस्यापि तं देहमरक्षन्नृषिपुङ्गवाः ।
<>वस्त्रैर्माल्यैश्च गन्धैश्च पूज्यमानं मुहुर्मुहुः ॥
<>ऋषयोऽपि महात्मानो निमिदेहं ममन्थिरे ।
<>अरणिन्तस्य देहात्तु मन्थानञ्चापि चक्रिरे ॥
<>मन्त्रहोमैर्महात्मानः पुत्त्रहेतोर्निमेस्तदा ।
<>अरण्यां मथ्यमानायां प्रादुर्भूतो यतश्च सः ॥
<>अतो मिथिरिति ख्यातो जननाज्जनकोऽभवत् ।
<>विदेहश्चाभवद्यस्मान्महात्मा स महातपाः ॥
<>तस्माद्विदेहाः प्रोच्यन्ते सर्व्वे तद्बंशजा नृपाः ।
<>एवं विदेहराजस्तु पूर्व्वको जनकोऽभवत् ॥
<>मिथिर्नाम महावीर्य्यो येन सा मिथिलाभवत् ॥”
<>इति रामायणम् ॥
<>(ऋषिविशेषः । स तु वैद्यसन्देहभञ्जनग्रन्थस्य
<>प्रणेता । यथा, ब्रह्मवैवर्त्ते । १ । १६ । १९ ।
<>“चकार जनको योगी वैद्यसन्देहभञ्जनम् ॥”
<>शम्बरासुरस्य पुत्त्रविशेषः । यथा, हरिवंशे ।
<>१६१ । ४४ ।
<>“श्रुत्वा तु शम्बराद्वाक्यं सुतास्ते शम्बरस्य ह ।
<>सन्नद्धा निर्ययुर्हृष्टाः प्रद्युम्नवधकाम्यया ॥”
<>इत्युपक्रम्याह ।
<>“सेनस्कन्धोऽतिसेनश्च सेनको जनकस्ततः ॥”)
<>उत्पादके, त्रि ॥ (यथा, ब्रह्मवैवर्त्ते । १ । १६ । २७ ।
<>“जनकः सर्व्वरोगाणां दुर्व्वारो दारुणो ज्वरः ॥”)
<LEND>
