<L>9010<pc>2-203<k1>कोलं<k2>कोलं
कोलं¦, क्ली, (कुल् अच् गौरादित्वात् ङीष् । कोली तस्याः
<>फलमित्यण् तस्य लुक् “लुक्तद्धितलुकि” । १ । २ ।
<>४९ । इति ङीषो लुक् ।) वदरीफलम् । तत्पर्य्यायः ।
<>कुवलम् २ फेनिलम् ३ सौवीरम् ४ वदरम् ५ घोण्टा
<>६ । इत्यमरः । १ । ४ । ३६ ॥ पिच्छिलम् ७ स्वादु-
<>फलम् ८ वदरीफलम् ९ । इति शब्दरत्नावली ॥
<>कोकिलम् १० । इति जटाधरः ॥ अपि च ।
<>“पुंसि स्त्रियाञ्च कर्कन्धुर्वदरीकोलमित्यपि ।
<>फेनिलं कुवलं घोण्टा सौवीरं वदरञ्च तत् ॥
<>अजाप्रिया कुहा कोलिविषमो भयकण्टकः” ॥
<>अथ वदरविशेषाणां लक्षणानि गुणाश्च ।
<>“पच्यमानं सुमधुरं सौवीरं वदरं महत् ।
<>सौवीरं वदरं शीतं भेदनं गुरु शुक्रलम् ॥
<>वृंहणं पित्तदाहास्रक्षयतृष्णानिवारणम् ।
<>सौवीराल्लघु संपक्वं मधुरं कोलमुच्यते ॥
<>कोलन्तु वदरं दाहि रुच्यमुष्णञ्च वातहृत् ।
<>कफपित्तकरं चापि गुरु सारकमीरितम् ॥
<>कर्क्कन्धुः क्षुद्रवदरं कथितं पूर्व्वसूरिभिः ।
<>अम्लं स्यात् क्षुद्रवदरं कषायं मधुरं मनाक् ॥
<>स्निग्धं गुरु च तिक्तञ्च वातपित्तापहं स्मृतम् ।
<>शुष्कं भेद्यग्निकृत् सर्व्वं लघु तृष्णाक्लमास्रजित्” ॥
<>इति भावप्रकाशः ॥ वदरादिद्वयं शृगालकोलौ ।
<>वदरीसदृशा घोण्टा शृगालकोलिः । यदुक्तम् ।
<>“वदरीसदृशाकारो वृक्षः सूक्ष्मफलो भवेत् ।
<>अटव्यामेव सा घोण्टा गोपघोण्टेति चोच्यते” ॥
<>इति सुभूतिः ॥
<>“हस्तिकोलिर्गोपघोण्टा घोण्टा च वदरीच्छदा ।
<>शृगालकोलिः कर्कन्धुः” इति । रत्नकोषः ॥ केचित्तु
<>कोलादित्रयं वदरीफले सौवीरादित्रयं शृगाल-
<>कोलावित्याहुः ॥ स्वामी तु “कर्कन्धुर्वदरी कोलि-
<>र्घोण्टा कुवलफेनिलौ । सौवीरं वदरं कोलम्” ॥
<>इति पठति । तत्राद्यास्त्रयो वृक्षार्थाः अन्ये फलार्था
<>घोण्टा तूभयस्पृगिति व्याचष्टे । “सौवीरं वदरं
<>कोलं वदरीणां फलं मतम्” । इति कोषान्तरञ्च ।
<>इति भरतः ॥ * ॥ अस्य गुणः । अम्लत्वम् । वायु-
<>कफनाशित्वञ्च ॥ पक्वस्यास्य गुणाः । वायुपित्त-
<>नाशित्वम् । स्निग्धत्वम् । सुमधुरत्वम् । सारकत्वञ्च ॥
<>शुष्कस्यास्य गुणः । कफवायुनाशित्वम् । पित्तविरोधि-
<>त्वञ्च ॥ पुरातनस्यास्य गुणाः । श्रमतृष्णानाशित्वम्
<>स्निग्धत्वम् । लघुत्वञ्च ॥ अस्य मज्जगुणः । मधुर-
<>त्वम् । पित्तच्छर्द्दितृष्णानाशित्वञ्च । इति राज-
<>वल्लभः ॥ * ॥ तोलकपरिमाणम् । इति वैद्यक-
<>परिभाषा ॥ (यथा, चरके कल्पस्थाने १२ अः ।
<>“शाणौ द्वौ द्रंक्षणं विद्यात् कोलं वदरमेव च” ॥)
<>मरिचम् । इति राजनिर्घण्टः ॥ चव्यम् । इति
<>वैद्यकम् ॥
<LEND>
