<L>36639<pc>5-168<k1>श्रीरामनवमी<k2>श्रीरामनवमी
श्रीरामनवमी¦, स्त्री, (श्रीरामस्य नवमी तज्जन्म
<>दिनत्वात् ।) चैत्रशुक्लनवमी । सा च श्रीरामस्य
<>जन्मतिथिः ॥ तद्व्रतकथा यथा, --
<>“पुरैकदा सुखासीन ब्रह्माणं जगतां पतिम् ।
<>उवाच सहसागत्य सनकः संजितेन्द्रियः ॥
<>सनक उवाच ।
<>राज्ञा दशरथेनैव राज्ञ्या कोशल्ययापि वा ।
<>कस्मात् कर्म्मवशाल्लब्धः पुत्त्रोऽसौ जगतीपतिः ।
<>दूर्व्वादलश्यामरामो विस्तार्य्य कथयस्व मे ॥
<>ब्रह्मोवाच ।
<>साधु पृष्टं त्वया वत्म जगतां हितकारकम् ।
<>पुरा राजा दशरथः कौशल्या च समाहितौ ॥
<>जजाप मन्त्रं दुर्गायाः शिवस्य च विशेषतः ।
<>तयोर्जपेन तुष्टः सन् शिवः प्रत्यक्षतां गतः ॥
<>दशरथ उवाच ।
<>अद्य मे सफलं जन्म अद्य मे सफलं तपः ।
<>अद्य मे सफलं चक्षुर्यतस्त्वमवलोकितः ॥
<>श्रीशिव उवाच ।
<>किन्ते काम्यं महाराज कथयस्व ददामि तत् ॥
<>दशरथ उवाच ।
<>देवदेवाप्यपुत्त्रोऽहमिति दुःखेन दुःखितः ।
<>चिरं विचार्य्य मनसा शिवाराधनतत्परः ॥
<>इति श्रुत्वा महादेवस्तमुवाच दयापरः ।
<>कुरु राजन् वंशयज्ञं ततस्ते जगतीपतिः ॥
<>श्रीरामनामा पुत्त्रोऽसौ कौशल्यायां भविष्यति ।
<>इत्युक्त्वा तं महादेवस्तयोरन्तर्हितोऽभवत् ॥ * ॥
[Page5-168-c+ 52]
<>इति रुद्रमुखात् श्रुत्वा राजा दशरथः सुखी ।
<>ततश्चक्रे वशयज्ञं स देव्या सह तत्परः ॥
<>ततः काले महाराज्ञी गर्भं धत्ते मनोहरम्
<>चैत्रे मासि सिते पक्षे नवम्यां शोभने दिने ।
<>अतिपुण्यसुसंलग्ने जातो रामः स्वयं हरिः ।
<>पुनव्वस्वक्षसंयुक्ता सा तिथिः सर्व्वकामदा ।
<>श्रीरामनवमी प्रोक्ता कोटिसूर्य्यग्रहाधिका ॥
<>अस्मिन् दिने महापुण्ये राममुद्दिश्य भक्तितः ।
<>यत्किञ्चित् क्रियते कर्म्म तदक्षयकरं स्मृतम् ॥
<>उपोषणं जागरणं पितॄनुद्दिश्य तर्पणम् ।
<>तस्मिन् दिने तु कत्तव्यब्रह्मप्राप्तिमभीपसुभिः ।
<>तस्मिन् दिने महापुण्ये राममुद्दिश्य भक्तितः
<>जपेदेकान्त आसीनो यावत् स्याद्दशमौदिनम् ॥
<>तेनैव स्यात् पुरश्चर्य्या दशम्यां भोजयेद्धिजान् ।
<>भक्ष्यभोज्यैर्बहुविधैर्भक्त्या दद्याच्च दक्षिणाम् ।
<>कृतकृत्यो भवेत्तेन सद्यो रामः प्रसीदति ॥
<>यस्तु रामनवम्यान्तु भुङ्क्ते मर्त्यो विमूढधीः ।
<>कुम्भोपाकेषु घोरेषु पच्यते नात्र संशयः ॥
<>कुर्य्याद्रामनवम्यां य उपोषणमतन्द्रितः ।
<>न शेते मातृजठरे स्वयं रामो भवेत्तु सः ॥
<>श्रीरामनवमी नाम पुण्यात् पुण्यतमय्रतम् ।
<>इति श्रुत्वा सुसंतुष्टः सनकः पुनरब्रवीत् ।
<>विधिना केन कर्त्तव्यं वद मे कमलोद्भव ॥ * ॥
<>ब्रह्मोवाच ।
<>व्रतपूर्व्वदिने स्नात्वा सकृद्भुक्त्वा निरामिषम् ।
<>त्यक्त्वा च योषिच्छयनं शयीत स्थण्डिले कुशे ॥
<>ब्राह्मे मुहूर्त्ते चोत्थाय कृत्वा प्रातः क्रियां ततः ।
<>प्रातः स्नात्वा शुचिर्भूत्वा सङ्कल्पं विधिनाचरेत्
<>प्रतिमायां घटे वापि पटे वा यन्त्रतोऽपि वा ।
<>शालग्रामशिलायान्तु तुलसीदलकल्पिता ॥
<>पूजा श्रीरामचन्द्रस्य कोटिकोटिगुणाधिका ।
<>कौशल्या पूजनीयादौ राजा चैव ततः परम् ॥
<>षडङ्गं पूजयेत्तत्र लक्ष्मणादीन् विशेषतः ।
<>पूजयेत् परया भक्त्या परिवारं ततः परम् ॥
<>ततो ग्रहांश्च दिक्पालांस्तदस्त्राणि च पूजयेत् ।
<>उच्चस्थे ग्रहपञ्चके सुरगुरौ सेन्दौ नवम्यां तिथौ
<>लग्ने कर्क्कटके पुनर्व्वसुदिने मेषं गते पूषणि ।
<>निर्द्दग्धुं निखिलाः पलाशसमिधो मध्यादयो-
<>ध्यारणे-
<>राविर्भूतमभूदपूर्व्वविभवं यत्किञ्चिदेकं महः ॥
<>ततो वाद्यादिकं कृत्वा दद्यादर्घ्यं विशेषतः ।
<>मूलमन्त्रेण दद्याद्वै भक्त्या पुष्पाञ्जलित्रयम् ॥
<>एवमष्टसु यामेषु अष्टधा च जपेद्व्रती ।
<>इतिहासकथां श्रुत्वा गीतनृत्यैर्निशां नयेत् ॥
<>ततः परदिने प्रातः स्नानं कृत्वा विधानतः ।
<>रामं दूर्व्वादलश्यामं भक्त्या भक्त्या प्रपूजयेत् ।
<>दक्षिणां विधिवद्दत्त्वा ततोऽच्छिद्रावधारयेत् ।
<>भोजयित्वा ततो विप्रान् स्वयं पारणमाचरेत् ।
<>य इदं शृणुयान्नित्यं पुण्याहे च विशेषतः ।
<>बहुपुत्त्रो धनाढ्यश्च अन्ते ब्रह्मत्वमाप्नुयात् ॥
<>संग्रामे वैरिणो हन्ता सर्वत्र विजयी भवेत्
<>राजद्वारे महाघोरे संग्रामे शत्रुसङ्क ले ॥
[Page5-169-a+ 52]
<>दूर्व्वादलश्यामरामस्तस्य रक्षाकरो भवेत् ॥
<>भक्त्या यः शृणुयाद्रोगी उल्लाषः स भवेत् सदा
<>बन्ध्या पुत्त्रवती सा च पतिचित्तानुवर्त्तिनी ।
<>सपत्नीदर्पदलनी सा भवेन्नात्र संशयः ॥
<>दरिद्रो लभते वित्तं भीतो भवति निर्भयः ।
<>यज्ञदानतपांस्यस्य तीर्थस्नानादिकाः क्रियाः ॥
<>न रामनवमी-नाम-व्रतस्यैककला-समाः ।
<>यस्मै कस्मै न दातव्यं न प्रकाश्यं कदाचन ॥
<>शिष्याय भक्तियुक्ताय शुचयेऽपि प्रदापयेत् ।
<>शठाय परतन्त्राय विकत्थनरताय च ॥
<>भ्रमादपि न वक्तव्यं यदीच्छेदात्मनो हितम् ।
<>मयैतत् कथितं वत्स तव स्नेहाद्व्रतोत्तमम् ॥
<>य इदं कुरुते भक्त्या श्रीरामनवमीव्रतम् ।
<>सर्व्वपापप्रमुक्तश्च अन्ते ब्रह्मत्वमाप्नुयात् ॥”
<>इति श्रीरामभक्तितरङ्गिण्यां ब्रह्मसनकसंवादे
<>श्रीरामनवमीव्रतकथा समाप्ता ॥
<LEND>
