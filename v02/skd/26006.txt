<L>26006<pc>3-598<k1>मधुधेनुः<k2>मधुधेनुः
मधुधेनुः¦, स्त्री, (मधुरचिता धेनुः ।) दानार्थ-
<>मध्वादिनिर्म्मितसवत्सा गौः । यथा, --
<>होतोवाच ।
<>“मधुधेनुं प्रवक्ष्यामि सर्व्वपातकनाशिनीम् ।
<>अनुलिप्ते महीपृष्ठे कृष्णाजिनकुशोत्तरे ॥
<>धेनुं मधुमयीं कृत्वा संपूर्णां घटषोडशीम् ।
<>चतुर्थेन तथांशेन वत्सकं परिकल्पयेत् ॥
<>सौवर्णन्तु मुखं कृत्वा शृङ्गाण्यगुरुचन्दनैः ।
<>पृष्ठं ताम्रमयं कृत्वा सास्नां पट्टमयीं तथा ॥
<>पदानिक्षुमयान् कृत्वा सितकम्बलकम्बलाम् ।
<>मुखं गुडमयं कृत्वा जिह्वां शर्करया तथा ।
<>ओष्ठौ पुष्पमयौ तस्या दन्ताः फलमयाः स्मृताः ।
<>दर्भरोमधरा देवी रौप्यक्षुरविभूषिता ॥
<>प्रशस्तपत्रश्रवणा प्रमाणात् परितस्ततः ।
<>सर्व्वलक्षणसंयुक्ता सप्तधान्यान्विता तथा ॥
<>चत्वारि तिलपात्राणि चतुर्द्दिक्ष्वपि स्थापयेत् ।
<>छादितां वस्त्रयुग्मेन घण्टाभरणभूषिताम् ।
<>कांस्योपदोहनां कृत्वा गन्धपुष्पैस्तु धूपिताम् ॥
<>अयने विषुवे पुण्ये व्यतीपाते दिनक्षये ।
<>संक्रान्त्यामुपरागे च सर्व्वकालं यदृच्छया ॥
<>द्रव्यब्राह्मणसम्पत्तिं दृष्ट्वा तान्तु प्रदापयेत् ।
<>ब्राह्मणाय दरिद्राय श्रोत्रियायाहिताग्नये ॥
<>आर्य्यावर्त्ते समुत्पन्ने वेदवेदाङ्गपारगे ।
<>तादृशाय प्रदातव्या मधुधेनुर्नरोत्तम ! ॥
<>पुच्छदेशोपविष्टस्तु गन्धधूपादिपूजिताम् ॥
<>आच्छाद्य वस्त्रयुग्मेन मुद्रिकाकर्णपत्रकैः ॥
<>स्वशक्त्या दक्षिणां दत्त्वा वित्तशाठ्यविवर्जितः ।
<>जलपूर्व्वन्तु कर्त्तव्यं पश्चाद्दानं समर्पयेत् ॥
<>रसज्ञा सर्व्वदेवानां सर्व्वभूतहिते रता ।
<>प्रीयन्तां पितृदेवाश्च मधुधेनो ! नमोऽस्तु ते ॥
<>एवमुच्चार्य्य तां धेनुं ब्राह्मणाय निवेदयेत् ॥
<>अहं गृह्णामि त्वां देवि ! कुटुम्बार्थे विशेषतः ।
<>कामं कामदुघे कामां मधुयेनो ! नमोऽस्तु ते ॥
<>मधुवातेतिमन्त्रेण दद्यादाशु त्रिकेण तु ।
<>दत्त्वा धेनुं महाराज ! छत्रकोपानहौ तथा ॥
<>एवं यः कुरुते भक्त्या मधुधेनुं नराधिप ! ।
<>दत्त्वा दानं पायसेन मधुना च दिनं नयेत् ॥
<>ब्राह्मणोऽपि त्रिरात्रन्तु मधुपायससंयुतम् ।
<>एवं कृते तु यत् पुण्यं तन्निबोध नराधिप ! ॥
<>यत्र नद्यो मधुवहा यत्र पायसकर्द्दमाः ।
[Page3-599-a+ 52]
<>ऋषयो मुनयः सिद्धास्तत्र गच्छन्ति धेनुदाः ॥
<>तत्र भोगानथो भुङ्क्ते ब्रह्मलोके स तिष्ठति ।
<>क्रीडित्वा सुचिरं कालं पुनर्मर्त्त्यमुपागतः ।
<>स भुक्त्वा विपुलान् भोगान् विष्णुलोकं स
<>गच्छति ॥
<>दशपूर्व्वान् दशपरानात्मानञ्चैकविंशतिम् ।
<>नयते विष्णुसायुज्यं मधुधेनुप्रसादतः ॥
<>य इदं शृणुयाद्भक्त्या श्रावयेद्वापि मानवः ।
<>सर्व्वपापविनिर्मुक्तो विष्णुलोकं स गच्छति ॥”
<>इत्यादि वराहपुराणे श्वेतोपाख्याने मधु-
<>धेनुमाहात्म्यम् ॥
<LEND>
