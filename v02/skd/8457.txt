<L>8457<pc>2-169<k1>कूटः<k2>कूटः
कूटः¦, पुं, क्ली, (कूट् + घञ् ।) निश्चलः । राशिः ।
<>(यथा, हेः रामायणे । १ । १४ । १५ ।
<>“अन्नकूटाश्च दृश्यन्ते बहवः पर्व्वतोपमाः” ॥)
<>लौहमुद्गरः ॥ (यथा, भागवते । ४ । २५ । ८ ।
<>“एते त्वां संप्रतीक्षन्ते स्मरन्तो वैशसं तव ।
<>संपरेतमयःकूटैश्छिन्दन्त्युत्थितमन्यवः” ॥)
<>माया । (यथा, महाभारते वनपर्व्वणि ।
<>“नैव धर्म्मेण तद्राज्यं नार्ज्जवेन न चौजसा ।
<>अक्षकूटमधिष्टाय हृतं दुर्य्योधनेन वै” ॥)
<>पर्व्वतशृङ्गम् । (यथा, महाभारते आनुशासनिके ।
<>“अद्रीणामिव कूटानि धातुरक्तानि शेरते” ॥)
<>तुच्छः । सीरावयवः । यन्त्रम् । फाँद् इति भाषा ।
<>(यथा, रामायणे ।
<>“वागुराभिश्च पाशैश्च कूटैश्च विविधैस्तथा” ॥)
<>अनृतम् । इति मेदिनी ॥ भग्नशृङ्गषण्डः । इति
<>हेमचन्द्रः ॥ कैतवम् । इत्यमरः । ३ । ३ । ३६ ॥
<>(यथा, भागवते । ६ । ५ । १० ।
<>“वाचः कूटन्तु देवर्षेः स्वयं विममृशुर्घिया” ॥
<>तद्वति त्रि । यथा, मनुः । ७ । ९० ।
<>“न कूटैरायुधैर्हन्यात् युध्यमानो रणे रिपून्” ॥
<>मिथ्याभूते त्रि । यथा, याज्ञवल्क्यः ।
<>“द्विगुणा वान्यथा ब्रूयुः कूटाःस्युः पूर्व्वसाक्षिणः” ॥
<>पुरद्वारम् । यथा, महाभारते । ४ । ५ । १४ ।
<>“इयं कूटे मनुष्येन्द्र ! गहने महती शमी ।
<>भीमशाखा दुरारोहा श्मशानस्य समीपतः” ॥
<>अत्र कूटशब्दस्तु टीकाकृन्मतभेदेन अर्थान्तरे-
<>ऽपि वर्त्तते । अग्रभागमात्रम् । यथा, रामायणे ।
<>“किरीटकूटैर्ज्वलितं शृङ्गारं दीप्तकुण्डलम्” ॥
<>भागवते च । ३ । १३ । २९ ।
<>“सवज्रकूटाङ्गनिपातवेग-
<>विशीर्णकुक्षिः स्तनयन्नुदन्वान् ।
<>उत्सृष्टदीर्घोर्म्मिभुजैरिवार्त्त-
<>श्चुक्रोश यज्ञेश्वर ! पाहि मेति” ॥)
<LEND>
