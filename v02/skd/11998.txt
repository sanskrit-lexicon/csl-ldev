<L>11998<pc>2-416<k1>चञ्चुः<k2>चञ्चुः
चञ्चुः¦, स्त्री, (चञ्चति प्राप्नोति गृह्णाति भक्ष्यमनया ।)
पक्षिणामोष्ठः । पाखिर ठोँट् इति भाषा । जानीमहे
(यथा, चातकाष्टके । ६ ।
“भ्रातश्चातक ! पातकं किमपि ते सम्यङ् न
यत्तेऽस्मिन्न पतन्ति चञ्चुपुटके द्वित्राः पयो-
बिन्दवः ॥”)
तत्पर्य्यायः । त्रोटिः २ । इत्यमरः । २ । ५ । ३६ ॥
चञ्चूः ३ त्रोटी ४ चञ्चुका ५ । इति शब्दरत्ना-
वली ॥ सृपाटिका ६ । इति हेमचन्द्रः ॥ पत्र-
शाकविशेषः । तत्पर्य्यायः । विजला २ चञ्चूः ३
कलभी ४ चीरपत्रिका ५ चञ्चुरः ६ चञ्चुपत्रः ७
सुशाकः ८ क्षेत्रसम्भवः ९ । अस्या गुणाः । मधु-
रत्वम् । तीक्ष्णत्वम् । कषायत्वम् । मलशोधन-
त्वम् । गुल्मोदरविबन्धार्शोग्रहणीनाशित्वञ्च ॥
“चिञ्चश्चञ्चुश्चिञ्चुकी च दीर्घपत्रा सतिक्तिका ।
चञ्चुः शीता सरा रुच्या स्वाद्वी दोषत्रयापहा ।
धातुपुष्टकरी बल्या मेध्या पिच्छिलिका स्मृता ॥”
इति भावप्रकाशः ॥
तस्या बीजस्य गुणाः । कटुत्वम् । उष्णत्वम् ।
गुल्मशूलोदररोगविषत्वग्दोषकण्डूखर्जूकुष्ठनाशि-
त्वञ्च । इति राजनिर्घण्टः ॥ (व्यवहारोऽस्य यथा,
“आमे परिणते यस्तु विबन्धमतिसार्य्यते ।
सशूलपिच्छमल्पाल्पं बहुशः संप्रवाहिकम् ॥
तं भूलकानां यूषेण वदराणामथापि वा ।
उपोदकायाः क्षीरिण्या यवान्या वास्तुकस्य वा ॥
सुवर्च्चलायाश्चञ्चोर्व्वा शाकेनावल्गुजस्य वा ॥”
इति चरके चिकित्सास्थाने दशमेऽध्याये ॥)
<LEND>
