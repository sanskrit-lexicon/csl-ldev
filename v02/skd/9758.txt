<L>9758<pc>2-250<k1>क्षेत्रं<k2>क्षेत्रं
क्षेत्रं¦, क्ली, (क्षि + ष्ट्रन् ।) भूमिः । क्षेत इति भाषा ॥
<>तत्पर्य्यायः । वप्रम् । २ केदारः ३ । इत्यमरः । २ ।
<>९ । ११ ॥ वलजम् ४ निष्कुटः ५ राजिका ६
<>पाटीरः ७ । इति जटाधरः ॥ * ॥ तत्समूहवाच-
<>कानि यथा, --
<>“कैदारकन्तु कैदार्य्यं क्षेत्रं कैदारकं तथा ।
<>वारटञ्चेति पर्य्यायः क्षेत्रबृन्दे निगद्यते” ॥
<>इति शब्दरत्नावली ॥ * ॥ तद्भेदा यथा, --
<>“व्रीहिभवोचितं क्षेत्रं व्रैहेयं तत् समीरितम् ।
<>शाल्यद्भवोचितं यत्तु शालेयमभिधीयते ॥
<>यव्यं यवोचितं क्षेत्रं यवक्यं यवकोचितम् ।
<>षष्टिकोद्भवनं यत्तु षष्टिक्यं तत् प्रकीर्त्तितम् ॥
<>तिलोद्भवोचितं यत्तु तिल्यं तैलीनमित्यपि ।
[Page2-250-b+ 52]
<>एवं माष्यन्तु माषीणं कौद्रव्यं कौद्रवीणवत् ॥
<>तथा भङ्ग्यञ्च भाङ्गीनमुम्यमौमीनमित्यपि ।
<>अथ मौद्ग्यञ्च मौद्गीनमणव्यमाणवीनवत् ॥
<>माषकोद्रवभङ्गोमामुद्गाणुप्रभवोचितम् ।
<>बीजाकृतमुप्तकृष्टमुत नीतिसमाह्वये ॥
<>सीत्यं कृष्टञ्च हल्यञ्च तृतीयाकृतमित्यपि ।
<>त्रिगुणाकृतमित्येवं त्रिवारकृष्णभूमिषु ॥
<>शम्वाकृतं द्विहल्यञ्च द्विसीत्यं द्विगुणाकृतम् ।
<>द्वितीयाकृतमप्यत्र द्विवारकृष्टभूमिषु ॥
<>द्रोणाढकखार्य्यादेर्व्वापादौ द्रौणिकस्तथा ।
<>स्यादाढकिकखारोकौ उत्तमर्णादयस्त्रिषु ।
<>आदिभ्यां प्रास्थिकादिश्च पाकादौ द्रौणिकोऽपि च” ॥
<>इति च शब्दरत्नाषली ॥
<>परक्षेत्रे गोचारणकथननिषेधो यथा, --
<>“न कुर्य्यात् सख्यवैराणि विवादं न च पैशुनम् ।
<>परक्षेत्रे गां चरन्तीं न चाचक्षीत कस्यचित्” ॥
<>इति कूर्म्मपुराणे उपविभागे १५ अध्यायः ॥ * ॥
<>अपि च । मनुः ।
<>“आत्मनो यदि वान्येषां गृहे क्षेत्रऽथवा खले ।
<>भक्षयन्तीं न कथयेत् पिबन्तञ्चैव वत्सकम्” ॥
<>इति प्रायश्चित्ततत्त्वम् ॥ * ॥ तत्रस्थजलगुणाः ।
<>“कैदारं मघुरं प्रोक्तं विपाके गुरु दोषलम्” ॥
<>इति राजवल्लभः ॥ * ॥
<>अथ सिद्धक्षेत्राणि ।
<>तत्र वाराणसीक्षेत्रं यथा, --
<>“आसन्नं युवयोः क्षेत्रमिदं वाराणसी तु यत् ।
<>कथितं नातिदूरे च वर्त्तते नरसत्तमौ” ॥ * ॥
<>कामरूपक्षेत्रं यथा, --
<>“नाचिरात् कामदं पुण्यं क्षेत्रं पीठं निगद्यते ।
<>चिरात्तु कामदो देवो न चिराद्यत्र ज्ञानदः ॥
<>तत् क्षेत्रमिति लोके यद्गद्यते पूर्व्वसूरिभिः ।
<>कामरूपं भहापीठं गुह्याद्गुह्यतमं परम्” ॥
<>इति च कालिकापुराण ५० अध्यायः ॥ * ॥
<>गङ्गाक्षेत्रं यथा, स्कान्दे ।
<>“तीराद्गव्यूतिमात्रन्तु परितः क्षेत्रमुच्यते” ॥
<>नारायणक्षेत्रं यथा, --
<>“प्रवाहमवधिं कृत्वा यावद्धस्तचतुष्टयम् ।
<>तत्र नारायणः स्वामी गङ्गागर्भान्तरे वरे ॥
<>तत्र नारायणक्षेत्रे कुरुक्षेत्रे हरेः पदे ।
<>एतेष्वन्येषु यो दानं प्रतिगृह्णाति कामतः ।
<>स च तीर्थप्रतिग्राही कुम्भीपाकं प्रयाति च” ॥
<>इति ब्रह्मवैवर्त्ते प्रकृतिखण्डे २७ अध्यायः ॥ * ॥
<>भास्करक्षेत्रं यथा, स्मृतिसमुच्चयलिखितवचने ।
<>“गङ्गायां भास्करक्षेत्रे मातापित्रोर्म्मते गुरौ ।
<>आधाने सोमपाने च वपनं सप्तसु स्मृतम्” ॥
<>भास्करक्षेत्रं प्रयागः । इति प्रायश्चित्ततत्त्वम् ॥ * ॥
<>गयाक्षेत्रं यथा, --
<>“पञ्चक्रोशं गयाक्षेत्रं क्रोशमेकं गयाशिरः” ॥
<>इति वायुपुराणम् ॥ * ॥ पुरुषोत्तमक्षेत्रं यथा, --
<>मुनय ऊचुः ।
<>“पुरुषोत्तमाख्यं सुमहत् क्षेत्रं परमपावनम्” ॥
<>इत्यादि ।
[Page2-250-c+ 52]
<>जैमिनिरुवाच ।
<>“एतत् क्षेत्रवरञ्चास्य वपुर्भूतं महात्मनः ।
<>स्वयं वपुष्मान् यत्रास्ते स्वनाम्ना ख्यापितं हि तत्
<>इत्युत्कलखण्डम् ॥ * ॥ विष्णुक्षेत्राणि यथा, --
<>श्रीभगवानुवाच ।
<>“शृणुष्वावहितो ब्रह्मन् ! गुह्यनामानि मेऽधुना
<>क्षेत्राणि चैव गुह्यानि तव वक्ष्यामि यत्नतः ॥
<>कोकामुखे वराहञ्च मन्दरे मधुसूदनम् ।
<>अनन्तं कपिलद्वीपे प्रभासे रविनन्दनम् ॥
<>माल्योदये तु वैकुण्ठं महेन्द्रे तु नृपान्तकम् ।
<>ऋषभे तु महाविष्णुं द्वारकायान्तु भूपतिम् ॥
<>पाण्डिसह्ये तु देवेशं वसुकुण्डे जगत्पतिम् ।
<>वन्दीवने महायोगं चित्रकूटे नराधिपम् ॥
<>नैमिशे पीतवासञ्च गवां निष्क्रमणे हरिम् ।
<>शालग्रामे तपोवासमचिन्त्यं गन्धमादने ॥
<>कुव्जाम्रके हृषीकेशं गङ्गाद्वारे गदाधरम् ।
<>गरुडध्वजं तोषके च गोविन्दं नागसाह्वये ॥
<>बृन्दावने तु गोपालं मथुरायां स्वयम्भुवम् ।
<>केदारे माधवं विद्यात् वाराणस्यान्तु केशवम् ॥
<>पुष्करे पुष्कराक्षन्तु दृषद्वत्यां जयध्वजम् ।
<>तृणबिन्दुवने वीरमशोकं सिन्धुसागरे ॥
<>केशे वटे महाबाहुममृतं तेजसो वने ।
<>विशाखसूर्य्ये विश्वेशं नारसिंहं वने वने ॥
<>लोहाकुले रिपुहरं देवशाले त्रिविक्रमम् ।
<>पुरुषोत्तमं दशपुरे कुब्जके वामनं विदुः ॥
<>विद्याधरं तिस्तायां वारणे धरणीधरम् ।
<>देवदारुवने गुह्यं कावेर्य्यां नागशायिनम् ॥
<>प्रयागे योगमूर्त्तिञ्च पयोष्ण्यां सुन्दरं विदुः ।
<>कुमारतीर्थे कौमारं लौहित्ये हयशीरषम् ।
<>उज्जयन्यां त्रिविक्रमं लिङ्गस्फोटे चतुर्भुजम् ।
<>हरिहरं तुङ्गभद्रायां दृष्ट्वा पापात् प्रमुच्यते ॥
<>विश्वरूपं कुरुक्षेत्रे मणिकुण्डे हलायुधम् ।
<>लोकतीरमयोध्यायां कुण्डिने रुक्मिणीपतिम् ॥
<>भञ्जीरे वासुदेवञ्च चक्रतीर्थे सुदर्शनम् ।
<>आद्यं विष्णुपदे विद्यात् शूकरे शूकरं विदुः ॥
<>कुशेशं मानसे तीर्थे दण्डके श्यामलं विदुः ।
<>त्रिकूटे नागमोक्षञ्च मेरुपृष्ठे च भास्करम् ॥
<>विरजं पुष्पमत्यायां बालञ्चामीकरे विदुः ।
<>यशस्करं विपाशायां माहिष्मत्यां हुताशनम् ॥
<>क्षीराब्धौ पद्मनाभञ्च विमले तु सनातनम् ।
<>शिवनद्यां शिवकरं गयायाञ्च गदाधरम् ॥
<>सर्व्वत्र परमात्मानं यः पश्यति स मुच्यते ॥
<>अष्टषष्टिस्तु नामानि कीर्त्तितानि मया तव ।
<>क्षेत्राणि चैव गुह्यानि कथितानि विशेषतः ॥
<>द्रष्टव्यानि यथाशक्त्या क्षेत्राण्येतानि मानवैः ।
<>वैष्णवैस्तु विशेषेण तेषां मुक्तिं ददाम्यहम्” ॥
<>इति नारसिंहे ६२ अध्यांयः ॥ * ॥ मेषादि-
<>द्वादशराशिः । यथा, --
<>“राशिनामानि च क्षेत्रं भमृक्षं गृहनाम च ।
<>मेषादीनाञ्च पर्य्यायं लोकादेव विचिन्तयेत्” ॥ * ॥
<>ग्रहाणां क्षेत्राणि यथा, --
<>“कुजशुक्रबुधेन्द्वर्कसौम्यशुक्रावनीभुवाम् ।
[Page2-251-a+ 52]
<>जीवार्किभानुजेज्यानां क्षेत्राणि स्युरजादयः” ॥
<>इति ज्योतिस्तत्त्वम् ॥ * ॥ अपि च ।
<>“मेषमङ्गारकक्षत्रं वृषं शुक्रस्य कीर्त्तितम् ।
<>मिथुनस्य बुधो ज्ञेयः सोमः कर्क्कटकस्य तु ॥
<>सूर्य्यक्षेत्रं भवेत् सिंहः कन्या क्षत्रं बुधस्य च ।
<>धनुः सुरगुरोश्चैव शनेर्मकरकुम्भकौ ॥
<>मीनः सुरगुरोश्चैव ग्रहक्षेत्रं प्रकीर्त्तितम्” ॥
<>इति गारुडे ६० अध्यायः ॥ * ॥ शरीरम् ।
<>(यथा, भगवद्गीतायाम् । १३ । १ ।
<>“इदं शरीरं कौन्तेय ! क्षेत्रमित्यभिधीयते” ॥
<>कुतः शरीरस्य क्षेत्रत्वमित्यत्र शाङ्करभाष्यम् ।
<>यथा, -- “इदमिति सर्व्वनाम्नोक्तं विशिनष्ठि शरीर-
<>मिति । हे कौन्तेय ! क्षतत्राणात् क्षयात् क्षर-
<>णात् क्षेत्रवद्वास्मिन् कर्म्मफलनिर्वृतेः क्षेत्र-
<>मितीतिशब्दः एवं शब्दपदार्थकः क्षेत्रमित्येव-
<>मभिधीयते कथ्यते” ॥ इच्छा । द्वेषः । सुखम् ।
<>दुःखम् । चेतना । धृतिः । यथा, भगवद्गीतायाम् ।
<>१३ । ६ ।
<>“इच्छा द्वेषः सुखं दुःखं सङ्घातश्चेतना धृतिः ।
<>एतत् क्षेत्रं समासेन सविकारमुदाहृतम्” ॥
<>इत्यत्र शाङ्करभाष्यं यथा, -- “अथेदानीं आत्मगुणा
<>इति यानाचक्षते वैशेषिकास्तेऽपि क्षेत्रधर्म्मा एव
<>न तु क्षेत्रज्ञस्येत्याह भगवान् इच्छा द्वेष इति ।
<>इच्छा यज्जातीयं सुखहेतुमर्थमुपलब्धवान् पूब्ब
<>पुनस्तज्जातीयमुपलभ्यमानस्तमादातुमिच्छति सु-
<>खहेतुरिति सेयमिच्छान्तःकरणधर्म्मो ज्ञेयत्वात्
<>क्षेत्रं तथा द्वेषो यज्जातीयमर्थं दुःखहेतुत्वे-
<>नानुभूतवान्ं पूर्व्वं पुनस्तज्जातीयमुपलभ्यमानस्तं
<>द्वेष्टि सोऽयं द्वेषो ज्ञेयत्वात् क्षेत्रमेव तथा सुख-
<>मनुकूलं प्रसन्नं सत्त्वात्मकं ज्ञेयत्वात् क्षेत्रमेव दुःखं
<>प्रतिकूलात्मकं ज्ञेयत्वात् तदपि क्षेत्रं संघातो
<>देहेन्द्रियाणां संहतिस्तस्यामभिव्यक्तान्तःकरण-
<>वृतिः तप्त इव लौहपिण्डेऽग्निरात्मचैतन्याभास-
<>रसविद्धा चेतना सा च क्षेत्रं ज्ञेयत्वात् धृति-
<>र्ययावसादं प्राप्तानि देहेन्द्रियाणि ध्रियन्ते सा च
<>ज्ञेयत्वात् क्षेत्रं सर्व्वान्तःकरणधर्म्मोपलक्षणार्थ-
<>मिच्छादिग्रहणं यत उक्तं तदुपसंहरति एतत्
<>क्षेत्रं समासेन सविकारं सह विकारेण महदा-
<>दिनोदाहृतमुक्तं यस्य क्षेत्रभेदजातस्य संहतिरिदं
<>शरीरं क्षेत्रं इत्युक्तं तत् क्षेत्रं व्याख्यातं महाभूतादि-
<>भेदादभिन्नं धृत्यन्तम्” ॥ इत्यत्र श्रीधरस्वामिनापि
<>यदुक्तं तदुच्यते । “एते चेच्छादयो दृश्यत्वान्नात्म-
<>धर्म्मा अपि तु मनोधर्म्मा अतः क्षेत्रान्तःपातिन
<>एवोपलक्षणञ्चैतत् सङ्कल्पादीनाम् । तथा च
<>श्रुतिः । कामः सङ्कल्पो विचिकित्सा श्रद्धा
<>अश्रद्धा धृतिरधृतिर्ह्रीर्धीर्भीरित्येतत् सर्व्वं मन
<>एवेति” ॥ * ॥ सप्तद्वीपा पृथिवी । यथा, भाग-
<>वते ९ । ६ । ३७ ।
<>“यावत् सूर्य्य उदेति स्म यावच्च प्रतितिष्ठति ।
<>सर्व्वं तद्यौवनाश्वस्य मान्धातुः क्षेत्रसुच्यते” ॥)
<>सिद्धस्थानम् । (यथा, कथासरित्सागरे । ३ । ७८ ।
<>“पाटलिपुत्त्रं क्षेत्रं लक्ष्मीस्वरस्वत्यौ” ।) कलत्रम् ।
[Page2-251-b+ 37]
<>इति मेदिनी ॥ (यथा मनुः । ९ । ३३ ।
<>“क्षेत्रभूता स्मृता नारी बीजभूतः स्मृतः पुमान् ।
<>क्षेत्रबीजसमायोगात् सम्भवः सर्व्वदेहिनाम्” ॥)
<>गृहम् । नगरम् । इति वैजयन्तीकोषः ॥ * ॥
<>अथ क्षेत्रव्यवहारो लिख्यते ।
<>तत्र भुजकोटिकर्णानामन्यतमे ज्ञातेऽन्यतमयो-
<>र्ज्ञानाय करणसूत्रं वृत्तद्वयम् ।
<>इष्टाद्वाहोर्यः स्यात्तत्स्पर्द्धिन्यां दिशीतरो बाहुः ।
<>त्र्यस्रे चतुरस्रे वा सा कोटिः कीर्त्तिता तज्ज्ञैः ॥
<>तत्कृत्योर्योगपदं कर्णो दोःकर्णवर्गयोर्व्विवरात् ।
<>मूलं कोटिः कोटिश्रुतिकृत्योरन्तरात् पदं बाहुः ॥
<>उदाहरणम् ।
<>कोटिश्चतुष्टयं यत्र दोस्त्रयं तत्र का श्रुतिः ।
<>कोटिं दोःकर्णतः कोटिश्रुतिभ्याञ्च भुजं वद ॥
<>कोटिः ४ । भुजः ३ । भुज-
<>वर्गः ९ । कोटिवर्गः १६ ।
<>एतयोर्योगात् २५ । मूलं
<>५ कर्णो जातः ॥
<>अथ कर्णभुजाभ्यां कोट्यानयनम् ।
<>कर्णः ५ । भुजः ३ । अन-
<>योर्वर्गान्तरम् १६ । एत-
<>न्मूलं कोटिः ४ ॥
<>अथ कोटिकर्णाभ्यां भुजानयनम् ।
<>कोटिः ४ । कर्णः ५ । अ-
<>नयोर्वर्गान्तरम् ९ । एत-
<>न्मूलं भुजः ३ ॥
<>प्रकारान्तरेण तज्ज्ञानाय करणसूत्रं
<>सार्द्धवृत्तम् ।
<>राश्योरन्तरवर्गेण द्विघ्रे घाते युते तयोः ।
<>वर्गयोगो भवेदेवं तयोर्योगान्तराहतिः ।
<>वर्गान्तरं भवेदेवं ज्ञेयं सर्व्वत्र धीमता ॥
<>कोटिश्चतुष्टयमिति पूर्व्वोक्तोदाहरणे ।
<>कोटिः ४ । भुजः । ३
<>अनयोर्घाते १२ । द्वि-
<>घ्ने २४ । अन्तरवर्गेण
<>१ । युते वर्गयोगः २५ ।
<>अस्य मूलं कर्णः ५ ॥
[Page2-251-c+ 43]
<>अथ कर्णभुजाभ्यां कोट्यानयनम् ।
<>कर्णः ५ । भुजः ३ । अनयो-
<>र्योगः ८ । पुनरेतयोरन्त
<>रेणा-(२) हतो वा १६ ।
<>वर्गान्तरमस्य मूलं कोटिः ४ ॥
<>अथ भुजज्ञानम् ।
<>कोटिः ४ । कर्णः ५ । एवं
<>जातो भुजः ३ ॥
<>उदाहरणम् ।
<>साङ्घ्रित्रयमितो बाहुर्यत्र कोटिश्च तादृशी ।
<>तत्र कर्णप्रमाणं किं गणक ! ब्रूहि मे द्रुतम् ॥
<>भुजः (१३/४) । कोटिः (१/४) । अ-
<>नयोर्वर्गयोर्योमः (१६९/८) । अस्य
<>मूलाभावात् करणीगत ए-
<>वायं कर्णः ॥ अस्यासन्नमूल-
<>ज्ञानार्थमुपायः ।
<>वर्गेण महतेष्टेन हताच्छेदांशयोर्वधात् ।
<>पदं गुणपदक्षुण्णच्छिद्भक्तं निकटं भवेत् ॥
<>इयं कर्णकरणी (१६९/८) । अस्याः छेदांशघातः १३५२ ।
<>अयुतघ्नः १३,५२०,००० । अस्यासन्नमूलं ३६७७ ।
<>इदं गुणमूलं १०० । गुणितच्छेदेन ८०० । भक्तं
<>लब्धमासन्नपदम् ४ । भागाः (४७७/८००) । अयं कर्णः ।
<>एवं सर्व्वत्र ॥
<>त्र्यस्रजात्ये करणसूत्रं वृत्तद्वयम् ।
<>इष्टो भुजोऽस्माद्द्विगुणेष्टनिघ्ना-
<>दिष्टस्य कृत्यैकवियुक्तयाप्तम् ।
<>कोटिः पृथक् सेष्टगुणा भुजोना
<>कर्णो भवेत्त्य्रस्रमिदन्तु जात्यम् ॥
<>इष्टो भुजस्तत्कृतिरिष्टभक्ता
<>द्विःस्थापितेष्टोनयुतार्द्धिता वा ।
<>तौ कोटिकर्णाविति कोटितो वा
<>बाहुश्रुती वाकरणीगते स्तः ॥
<>उदाहरणम् ।
<>भुजे द्वादशके यौ या कोटिकर्णावनेकधा ।
<>प्रकाराभ्यां वद क्षिप्र तौ तावकरणीगतौ ॥
<>इष्टो भुजः १२ । इष्टं
<>२ । अनेन द्विगुणेन ४ ।
<>गुणितो भुजः ४८ । इष्टः
<>२ । कृत्या ४ । एको-
<>नया ३ । भक्तो लब्धा
<>कोटिः १६ । इयमिष्ट-
<>गुणा ३२ । मुजोना १२ । जातः कर्णः २० ॥
<>त्रिकेणेष्टेन वा ।
[Page2-252-a+ 28]
<>कोटिः ९ ।
<>कर्णः १५ ।
<>पञ्चकेन वा ।
<>कोटिः ५ ।
<>कर्णः १३ ।
<>इत्यादि ॥
<>अथ द्वितीयप्रकारेण ।
<>इष्टो भुजः १२ । अस्य
<>कृतिः १४४ । इष्टेन २ ।
<>भक्तालब्धं ७२ । इष्टेन
<>२ । ऊन ७० । युता
<>७४ । वर्द्धितौ जातौ
<>कोटिकर्णौ ३५ । ३७ ।
<>चतुष्टयेन वा ।
<>कोटिः १६ ।
<>कर्णः २० ।
<>षट्केन वा ।
<>कोटिः ९ ।
<>कर्णः १५ ।
<>अथेष्टकर्णात् कोटिभुजानयने
<>करणसूत्रं वृत्तम् ।
<>इष्टेन निघ्नात् द्विगुणाच्च कर्णा-
<>दिष्टस्य कृत्यैकयुजा यदाप्तः ।
<>कोटिर्भवेत् सा पृथगिष्टनिघ्नी
<>तत्कर्णयोरन्तरमत्र बाहुः ॥
<>उदाहरणम् ।
<>पञ्चाशीतिमिते कर्णे या यावकरणीगतौ ।
<>स्यातां कोटिमुजौ तौ तौ वद कोविद ! सत्वरम् ॥
[Page2-252-b+ 35]
<>कर्णः ८५ । अयं द्वि-
<>गुणः १७० । द्विकेने-
<>ष्टेन हतः ३४० । इष्ट
<>२ । कृत्या ४ । सैकया
<>५ । भक्ते जाता कोटिः
<>६८ । इयमिष्टगुणा
<>१३६ । कर्णो ८५ ।
<>निता जातो भुजः ८५ ।
<>चतुष्केणेष्टेन वा ।
<>कोटिः ४० ।
<>भुजः ७५ ।
<>पुनः प्रकारान्तरेण तत्करणसूत्रं वृत्तम् ।
<>इष्टवर्गेण सैकेन द्विघ्नः कर्णोऽथवा हतः ।
<>फलोनः श्रवणः कोटिः फलमिष्टगुणं भुजः ॥
<>पूर्व्वोदाहरणे ।
<>कर्णः ८५ । अत्र
<>द्विकेन इष्टेन
<>जातौ कोटि-
<>भुजौ ५१ । ६८ ।
<>चतुष्केण वा ।
<>कोटिः ७५ ।
<>भुजः ४० । अत्र
<>दोःकोट्योर्नाम-
<>भेद एव केवलं न
<>स्वरूपभेदः ॥
<>अथेष्टाभ्यां भुजकोटिकर्णानयने
<>करणसूत्रं वृत्तम् ।
<>इष्टयोराहतिर्द्विघ्नी कोटिर्वर्गान्तरं भुजः ।
<>कृतियोगस्तयोरेवं कर्णश्चाकरणीगतः ॥
<>उदाहरणम् ।
<>यैर्यैस्त्र्यस्रं भवेत् जात्यं कोटिदोःश्रवणैः सखे ! ।
<>त्रीनप्यविदितानेतान् क्षिप्रं ब्रूहि विचक्षण ! ॥
<>अत्रेष्टे २ । १ । आभ्यां
<>कोटिभुजकर्णाः ४ । ३
<>। ५ ।
[Page2-252-c+ 33]
<>अथवेष्टे २ । ३ । आ-
<>भ्यां कोटिभुजकर्णाः
<>१२ । ५ । १३ ।
<>अथवा २ । ४ । आभ्यां को-
<>टिभुजकर्णाः १६ । १२ ।
<>२० । एवमन्यत्रानेकधा ।
<>कर्णकोटियुतौ भुजे च ज्ञाते पृथक्-
<>करणसूत्रं वृत्तम् ।
<>वंशाग्रमूलान्तरभूमिवर्गो-
<>वंशोर्द्ध्वतस्तेन पृथक्युतोनौ ।
<>वंशौ तदर्द्धे भवतः क्रमेण
<>वंशस्य खण्डे श्रुतिकोटिरूपे ॥
<>उदाहरणम् ।
<>यदि समभुवि वेणुर्द्वित्रिपाणिप्रमाणो
<>गणक ! पवनवेगादेकदेशे सभग्नः ।
<>भुवि नृपमितहस्तेष्वङ्गलग्नं तदग्रं
<>कथय कतिषु मूलादेष भग्नः करेषु ॥
<>वंशाग्रमूलान्तरभूमिः १६ ।
<>वंशः ३२ । कोटिकर्णयुतिः
<>३२ । भुजः १६ । जाते
<>उर्द्ध्वाधःखण्डे २० । १२ ।
<>बाहुकर्णयोगे दृष्टे कोट्याञ्च ज्ञातायां पृथक्-
<>करणसूत्रं वृत्तम् ।
<>स्तम्भस्य वर्गोऽहिविलान्तरेण
<>भक्तः फलं व्यालविलान्तरालात् ।
<>शोध्यं तदद्धप्रमितैः करैः स्यात्
<>विलाग्रतो व्यालकलापियोगः ॥
<>उदाहरणम् ।
<>अस्ति स्तम्भतले विलं तदुपरि क्रीडाशिखण्डी
<>स्थितः स्तम्भे हस्तनवोच्छ्रिते त्रिगुणिते स्तम्भप्रमा-
<>णान्तरे । दृष्ट्वाहिं विलमाव्रजन्तमपतत् तिर्य्यक्
<>स तस्योपरि क्षिप्रं ब्रूहि तयोर्विलात् कतिमितौ
<>साम्येन गत्योर्युतिः ॥
[Page2-253-a+ 38]
<>स्तम्भः ९ अहिविलान्तरम् २७ । जाता विल-
<>युत्योर्मध्यहस्ताः १२ ॥
<>कोटिकर्णान्तरे भुजे च दृष्टे पृथक्करण-
<>सूत्रं वृत्तम् ।
<>भुजाद्वर्गितात् कोटिकर्णान्तराप्तं
<>द्विधा कोटिकर्णान्तरेणोनयुक्तम् ।
<>तदर्द्धे क्रमात् कोटिकर्णौ भवेता-
<>मिदं धीमता वेद्य सर्व्वत्र योज्यम् ॥
<>सखे ! पद्म तन्मज्जनस्थानमध्यं
<>भुजः कोटिकर्णान्तरं पद्मदृश्यम् ।
<>नलः कोटिरेतन्मितं स्याद्यदम्भो
<>वदैवं समानीय पानीयमानम् ॥
<>उदाहरणम् ।
<>चक्रक्रौञ्चाकुलितसलिले क्वापि दृष्टं तडागे
<>तोयादूर्द्ध्वं कमलकलिकाग्रं वितस्तिप्रमाणम् ।
<>मन्दं मन्दं चलितमनिलेनाहतं हस्तयुग्मे
<>तस्मिन्मग्नं गणक ! कथय क्षिप्रमम्भःप्रमाणम् ॥
<>कोटिकर्णान्तरं (१/२) । भुजः
<>२ । लब्धं जलगाम्भीर्य्यं (१५/४) ।
<>इयं कोटिः (१५/४) । इयमेव
<>कोटिः कलिकामानयुता
<>जातः कर्णः (१७/४) ॥
<>कोट्येकदेशेन युते कर्णे भुजे च दृष्टे कोटिकर्ण-
<>ज्ञानाय करणसूत्रं वृत्तम् ।
<>द्विनिघ्नतालोच्छ्रितिसंयुतं यत्
<>सरोऽन्तरं तेन विभाजितायाः ।
<>तालोच्छ्रितेस्तालसरोऽन्तरघ्न्या
<>उड्डीयमानं खलु लभ्यते तत् ॥
<>उदाहरणम् ।
<>बृक्षाद्धस्तशतोच्छ्रयाच्छतयुगे वापीं कपिः कोऽप्यगा-
<>दुत्तीर्य्याथ परो द्रुतं श्रुतिपथेनोड्डीय किञ्चिद्द्रुमात् ।
<>जातैवं समता तयोर्यदि गतावुड्डीयमानं किय-
<>द्विद्वन् ! चेत्सुपरिश्रमोऽस्ति गणिते क्षिप्रं तदाचक्ष्व मे ।
<>वृक्षवाप्यन्तरं २०० ।
<>वृक्षोच्छ्रायः १००
<>लब्धमुड्डीयमानं ५० ।
<>कोटिः १५० । कर्णः
<>२५० । भुजः २०० ॥
[Page2-253-b+ 41]
<>भुजकोट्योर्योगे कर्णे च ज्ञाते पृथक्
<>करणसूत्रं वृत्तम् ।
<>कर्णस्य वर्गाद्विगुणाद्विशोध्यो
<>दोःकोटियोगः स्वगुणोऽस्य मूलम् ।
<>योगो द्विधा मूलविहीनयुक्तः
<>स्यातां तदर्द्धे भुजकोटिमाने ॥
<>उदाहरणम् ।
<>दशसप्ताधिकः कर्णस्त्त्यधिका विंशतिः सखे !
<>भुजकोटियुतिर्यत्र तत्र ते मे पृथग्वद ॥
<>कर्णः १७ । दोः
<>कोटियोगः २३ ।
<>जाते भुजकोटी
<>८ । १५ ।
<>उदाहरणम् ।
<>दोःकोट्योरन्तरं शैलाः कर्णो यत्र त्रयोदश ।
<>भुजकोटी पृथक् तत्र वदाशु गणकोत्तम ! ॥
<>कर्णः १३ । भुजकोट्य-
<>न्तरम् ७ । लब्धे भुज-
<>कोटी ५ । १२ ॥
<>लम्बाववाधाज्ञानाय करणसूत्रं वृत्तम् ।
<>अन्योन्यमूलाग्रगसूत्रयोगात्
<>वेण्वोर्वधे योगहृते च लम्बः ।
<>वंशौ स्वयोगेन हृतावभीष्ट-
<>भूघ्नौ च लम्बोभयतः कुखण्डे ॥
<>उदाहरणम् ।
<>पञ्चदशदशकरोच्छ्रायवेण्वोरज्ञातमध्यभूमिकयोः ।
<>इतरेतरमूलाग्रगसूत्रयुतेर्लम्बमानमाचक्ष्व ॥
<>वंशौ १५ । १० ।
<>जातो लम्बः ६ ।
<>वंशान्तरभूः ५ ।
<>अत्र जाते भू-
<>खण्डे ३ । २ ।
<>अथवा भूः १० ।
<>१५ १०
<>खण्डे ६ । ४ । वा
<>भूः १५ । खण्डे
<>९ । ६ । वा भूः २० ।
<>खण्डे १२ । ८ । एवं
<>सर्व्वत्र लम्बः । स एव यद्यत्र भूमितुल्ये भुजे वंशः
<>कोटिस्तदा भूखण्डेन किमिति त्रैराशिकेन सर्व्वत्र
<>प्रतीतिः
[Page2-253-c+ 33]
<>अथ अक्षेत्रलक्षणे सूत्रम् ।
<>धृष्टोद्दिष्टमृजुभुजं क्षेत्रं यत्रैकबाहुतः स्वल्पा ।
<>तदितरभुजयुतिरथवा तुल्या ज्ञेयं तदक्षेत्रम् ॥
<>उदाहरणम् ।
<>चतुरस्रे त्रिषड्द्व्यर्का भुजास्त्र्यस्रे त्रिषण्णवाः ।
<>उद्दिष्टा यत्र धृष्टेन तदक्षेत्रं विनिर्दिशेत् ॥
<>एते अनुपपन्ने क्षेत्रे ।
<P>भुजप्रमाणा ऋजुशलाकाः भुजस्थानेषु विन्य-
<>स्यानुपपत्तिर्द्दर्शनीया ॥
<P>आबाधादिज्ञानाय करणसूत्रमार्य्याद्वयम् ।
<>त्रिभुजे भुजयोर्योगस्तदन्तरगुणो भुवा हतो लब्ध्या ।
<>द्विःस्था भूरूनयुता दलिताबाधे तयोः स्याताम् ॥
<>स्वाबाधा भुजकृत्योरन्तरमूलं प्रजायते लम्बः ।
<>लम्बगुणं भूम्यर्द्धं स्पष्टं त्रिभुजे फलं भवति ॥
<>उदाहरणम् ।
<>क्षेत्रे महीमनुमिता त्रिभुजे भुजौ तु यत्र
<>त्रयोदशतिथिप्रमितौ च यस्य ।
<>तत्रावलम्बकमथो कथयावबाधे
<>क्षिप्रं तथा च समकोष्ठमितिं फलाख्याम् ॥
<>भूः १४ । भुजौ १३ ।
<>१५ । लब्धे आबाधे ५ ।
<>९ । लम्बश्च १२ । क्षेत्र-
<>फलञ्च ८४ ॥
<>ऋणाबाधोदाहरणम् ।
<>दशसप्तदशप्रमौ भुजौ
<>त्रिभुजे यत्र नवप्रमा मही ।
<>अवधे वद लम्बकं तथा
<>गणितं गाणितिकाशु तत्र मे ॥
<>भुजौ १० ।
<>१७ । भूमिः
<>९ । अत्रत्रि-
<>मुजेभुजयो-
<>र्योग इत्या-
[Page2-254-a+ 49]
<>दिना लब्धम् २१ । अनेन भूरूना न स्यात् । अस्मा-
<>देव भूरपनीता । शेषार्द्धमृणगता बाधा दिग्वै-
<>परीत्येनेत्यर्थः । तथा जाते आबाधे ६ । १५ । अत
<>उभयत्रापि जातो लम्बः ८ । फलम् ३६ ॥
<>चतुर्भुजत्रिभुजयोरस्पष्टस्पष्टफलानयने
<>करणसूत्रं वृत्तम् ।
<>सर्व्वदोर्युतिदलं चतुःस्थितं
<>बाहुभिर्विरहितञ्च तद्वधात् ।
<>मूलमस्फुटफलं चतुर्भुजे
<>स्पष्टमेव मुदितं त्रिबाहुके ॥
<>उदाहरणम् ।
<>भूमिश्चतुर्दशमिता मुखमङ्कसङ्ख्यं
<>बाहू त्रयोदशदिवाकरसम्मितौ च ।
<>लम्बोऽपि यत्र रविसंज्ञक एव तत्र
<>क्षेत्रे फलं कथय तत् कथितं यदाद्यैः ॥
<>भूमिः १४ । मु-
<>खम् ९ । बाहू १३ ।
<>१२ । लम्बः १२ ।
<>१३ १२
<>उक्तवत् करणेन
<>जातं क्षेत्रफलं
<>करणी २९८० ।
<>अस्याः पदं किञ्चिन्नूनमेकचत्वारिंशच्छतम् १४१ ।
<>इदमत्र क्षेत्रे न वास्तवं फलं किन्तु लम्बेन निघ्नं
<>कुमुखैक्यखण्डमिति वक्ष्यमाणकरणेन वास्तवं फलं
<>१३८ ।
<>अत्र त्रिभुजस्य पूर्व्वोदाहृतस्य ।
<>भूमिः १४ । भुजौ
<>१३ । १५ । अनेनापि
<>प्रकारेण त्रिबाहुके
<>तदेव वास्तवं फलं
<>८४ । अत्र चतु-
<>र्भुजस्यास्पष्टमुदि-
<>तम् ॥
<>अथ स्थूलत्वनिरूपणार्थं सूत्रं सार्द्धवृत्तम् ।
<>चतुर्भुजस्यानियतौ हि कर्णौ
<>कथं ततोऽस्मिन्नियतं फलं स्यात् ।
<>प्रसाधितौ तच्छ्रवणौ यदाद्यैः
<>स्वकल्पितौ तावितरत्र न स्तः ॥
<>तेष्वेव बाहुष्वपरौ च कर्णा-
<>वनेकधा क्षेत्रफलं ततश्च ॥
<P>चतुर्भुजे हि एकान्तरकोणावाक्रम्यान्तः प्रवे-
<>श्यमानौ तत्संसक्तं स्वकर्णं सङ्कोचयतः । इतरौ
<>तु वहिः प्रसरन्तौ स्वकर्णं वर्द्धयतः अत उक्तं
<>तेष्वेव बाहुष्वपरौ च कर्णाविति ।
<>लम्बयोः कर्णयोर्व्वैकमनिर्द्दिश्यापरः कथम् ।
<>पृच्छत्यनियतत्वेऽपि नियतञ्चापि तत्फलम् ॥
<>स पृच्छकः पिशाचो वा वक्ता वा नितरां ततः ।
<>यो न वेत्ति चतुर्ब्बाहुक्षेत्रस्यानियतां स्थितिम् ॥
[Page2-254-b+ 28]
<>समचतुर्भुजायतयोः फलानयने करणसूत्रं
<>सार्द्धश्लोकद्वयम् ।
<>इष्टा श्रुतिस्तुल्यचतुर्भुजस्य
<>कल्प्या च तद्वर्गविवर्जिता या ।
<>चतुर्गुणा बाहुकृतिस्तदीयं
<>मूलं द्वितीयश्रवणप्रमाणम् ॥
<>अतुल्यकर्णाभिहतिर्द्विभक्ता
<>फलं स्फुटं तुल्यचतुर्भुजे स्यात् ।
<>समश्रुतौ तुल्यचतुर्भुजे च
<>तथायते तद्भुजकोटिघातः ॥
<>चतुर्भुजेऽन्यत्र समानलम्बे
<>लम्बेन निघ्नं कुमुखैक्यखण्डम् ॥
<>अत्रोद्देशकः ।
<>क्षेत्रस्य पञ्चकृतितुल्यचतुर्भुजस्य
<>कर्णौ ततश्च गणितं गणक ! प्रचक्ष्व ।
<>तुल्यश्रुतेश्च खलु तस्य तथायतस्य
<>यद्विस्तृती रसमिताष्टमितञ्च दैर्घ्यम् ॥
<>प्रथमोदाहरणे ।
<P>भुजाः २५ । २५ । २५ । २५ । अत्र त्रिंश
<>न्मितामेकां ३० श्रुतिं प्रकल्प्य यथोक्तकरणेन
<>जातान्या श्रुतिः ४० फलञ्च ६०० ॥
<>चतुर्द्दशमितामे-
<>कां १४ । श्रुतिं
<>प्र ल्प्योक्तवत्
<>करणेन जाता
<>अन्या श्रुतिः
<>८४ । फलञ्च
<>३३६ ॥
[Page2-254-c+ 23]
<P>तत्कृत्योर्योगपदं कण इति जाता करणीगता
<>श्रुतिरुभयत्र तुल्यैव १, २५० । गणितञ्च ६२५ ।
<>अथायतस्य ।
<>विस्तृतिः ६ । दैर्घ्यम् ८ । अस्य गणितम् ४८ ।
<>उदाहरणम् ।
<>क्षेत्रस्य यस्य वदनं मदनारितुल्यं
<>विश्वम्भरा द्विगुणितेन मुखेन तुल्या ।
<>बाहू त्रयोदशनखप्रमितौ च लम्बः
<>सूर्य्योन्मितश्च गणितं वद तत्र किं स्यात् ॥
<P>ददनम् ११ । विश्वम्भरा २२ । बाहू १३ । २०
<>लम्बः १२ ।
<P>अत्र सर्व्वदोर्युतिदलमित्यादिना स्थूलफलं
<>२५० । वास्तवन्तु लम्बेन निघ्नं कुमुखैक्यखण्डमिति
<>जातं फलम् १९८ । क्षेत्रस्य खण्डत्रयं कृत्वा फलानि
<>पृथगानीय ऐक्यं कृत्वास्य फलोपपत्तिर्दर्शनीया
<>खण्डत्रयदर्शनम् ।
<P>प्रथमस्य भुजकोटिकर्णाः ५ । १२ । १३ ।
<>द्वितीयस्यायतस्य विस्तृतिः ६ । दैर्घ्यम् १२ । तृती-
<>यस्य भुजकोटिकर्णाः १६ । १२ । २० ।
<P>अत्र त्रिभुजयोः क्षेत्रयोर्भुजकोटिघातार्द्धं फलं
<>आयते चतुरस्रे क्षे त्रे तद्भुजकोटिघातः फलं यथा ।
<>प्रथमक्षेत्रे फलम् ३० । द्वितीये ७२ । तृतीये ९६ ।
<>एषामैक्यं सर्व्वक्षे त्रफलम् १९८ ।
[Page2-255-a+ 38]
<>अथान्यदुदाहरणम् ।
<>पञ्चाशदेकसहिता वदनं यदीयं
<>भूः पञ्चसप्ततिमिता प्रमितोऽष्टषष्ट्या ।
<>सव्यो भुजो द्विगुणविंशतिसन्मितोऽन्य-
<>स्तस्मिन् फलं श्रवणलम्बमिती प्रचक्ष्व ॥
<>वदनम् ५१ ।
<>भूमिः ७५ ।
<>भुजौ ६८ ।
<>४० ।
<>अत्र फलावलम्बश्रुतीनां सूत्रं वृत्तार्द्धम् ।
<>ज्ञातेऽवलम्बे श्रवणः श्रुतौ तु
<>लम्बः फलं स्यान्नियतन्तु तत्र ।
<>कर्णस्यानियतत्वात् लम्बोऽप्यनियत इत्यर्थः ॥
<>लम्बज्ञानाय करणसूत्रं वृत्तार्द्धम् ।
<>चतुर्भुजान्तस्त्रिभुजेऽवलम्बः
<>प्राग्वत् भुजौ कर्णभुजौ मही भूः ॥
<P>अत्र लम्बज्ञानार्थं सव्यभुजाग्राद्दक्षिणभुजमूल-
<>गामी इष्टः कर्णः सप्तसप्ततिमितः ७७ कल्पित-
<>स्तेन चतुर्भुजान्तस्त्रिभुजं कल्पितं तत्रासौ कर्ण
<>एको भुजः ७७ । द्वितीयस्तु सव्यभुजः ६८ । भूः
<>सैव ७५ । अत्र प्राग्वल्लब्धो लम्बः (३०८/५) ।
<>लम्बे ज्ञाते कर्णज्ञानार्थं सूत्रं वृत्तम् ।
<>यल्लम्बलम्बाश्रितबाहुवर्ग-
<>विश्लेषमूलं कथिताबधा सा ।
<>तदूनभूवर्गसमन्वितस्य
<>यल्लम्बवर्गस्य पदं स कर्णः ॥
<P>अत्र सव्यभुजाग्राल्लम्बः किल कल्पितः (३०८/५) ।
<>अतो जाताबाधा (१४४/५) । तदूनभूवर्गसमन्वितेत्या-
<>दिना जातः कर्णः ७७ ॥
<>द्वितीयकरणज्ञानार्थं सूत्रं वृत्तद्वयम् ।
<>इष्टोऽत्र कर्णः प्रथमं प्रकल्प्य
<>स्त्र्यस्रे तु कर्णोभयतः स्थिते ये ।
<>कर्णं तयोः क्ष्मामितरौ च बाहू
<>प्रकल्प्य लम्बाववधे च साध्ये ॥
<>आबाधयोरेकककुप्स्थयोर्यत्
<>स्यादन्तरं तत् कृतिसंयुतस्य ।
<>लम्बैक्यवर्गस्य पदं द्वितीयः
<>कर्णो भवेत् सर्व्वचतुर्भुजेषु ॥
[Page2-255-b+ 42]
<P>तत्र चतुर्भुजे सव्यभुजाग्रात् दक्षिणभुजमूल-
<>गामिनः कर्णस्य मानं कल्पितम् ७७ । तत्कर्ण-
<>रेखावच्छिन्नस्य क्षेत्रस्य मध्ये कर्णरेखोभयतो ये
<>त्र्यस्रे उत्पन्ने तयोः कर्णः भूमी तदितरौ च भुजौ
<>प्रकल्प्य प्राग्वल्लम्बः आबाधा च साधिता तद्द-
<>र्शनं लम्बः ६० । द्वितीयलम्बः २४ । आबाधयो
<>४५ । ३२ । रेकककुप्स्थयोरन्तरस्य १३ । कृते
<>१६९ लम्बैक्य ८४ । कृतेश्च ७०५६ । योगः ७२२५ ।
<>तस्य पदं द्वितीयकर्णप्रमाणम् ७५ ।
<>अत्रेष्टकर्णकल्पने विशेषोक्तिसूत्रं सार्द्धवृत्तम् ।
<>कर्णाश्रितं स्वल्पभुजैक्यमुर्व्वीं
<>प्रकल्प्य तच्छेषमितौ च बाहू ।
<>साध्योऽवलम्बोऽथ तथान्यकर्णः
<>सोर्व्याः कथञ्चिच्छ्रवणो न दीर्घः ॥
<>तदन्यलम्बान्न लघुस्तथेदं
<>ज्ञात्वेष्टकर्णः सुधिया प्रकल्प्यः ॥
<P>चतुर्भुजं हि एकान्तरकोणावाक्रम्य सङ्कोच्य-
<>मानं त्रिभुजत्वं याति तत्रैककोणे लग्नलघुभुजयो-
<>रैक्यं भूमिरितरौ भुजौ प्रकल्प्य साधितं स च
<>लम्बादूनः सङ्कोच्यमानः कर्णः कथञ्चिदपि न
<>म्यात् तदितरौ भुजौ भूमेरधिकौ न स्यातामेव-
<>मुभयथापि एतदनुक्तमपि बुद्धिमता ज्ञायते ॥
<>विषमचतुर्भुजफलानयनाय करणसूत्रं
<>वृत्तार्द्धम् ।
<>त्र्यस्रे तु कर्णोभयतः स्थिते ये
<>तयोः फलैक्यं फलमत्र नूनम् ॥
<>अनन्तरोक्तक्षेत्रान्तस्त्र्यस्रयोः फले । ९२४ । २३१० ।
<>अनयोरैक्यम् ३२३४ । तस्य फलम् ॥
<>समानलम्बस्यावधादिज्ञानाय करणसूत्रं
<>वृत्तद्वयम् ।
<>सभानलम्बस्य चतुर्भुजस्य
<>मुखोनभूमिं परिकल्प्य भूमिम् ।
<>भुजौ भुजौ त्र्यस्रवदेव साध्ये
<>तस्यावधे लम्बमितिस्ततश्च ॥
<>अबाधयोना चतुरस्रभूमि-
<>स्तल्लम्बवर्गैक्यपदं श्रुतिः स्यात् ।
<>समानलम्बे लघुदोः कुयोगा-
<>न्मुखान्यदोःसंयुतिरल्पिका स्यात् ॥
<>उदाहरणम् ।
<>द्विपञ्चाशन्मितव्येकचत्वारिंशन्मितो भुजौ ।
<>मुखन्तु पञ्चविंशत्या तुल्यं षष्ट्या मही किल ॥
<>अतुल्यलम्बकं क्षेत्रमिदं पूर्व्वैरुदाहृतम् ।
[Page2-255-c+ 34]
<>षट्पञ्चाशत् त्रिषष्टिश्च नियते कर्णयोर्मिती ॥
<>कर्णौ तत्रापरौ ब्रूहि समलम्बञ्च तच्छ्रुती ॥
<>अत्र बृहत्
<>कर्णं त्रिषष्टि-
<>मितं प्रकल्प्या-
<>त्रं ज्ञातः प्रा-
<>ग्वदन्यः कर्णः
<>५६ ॥
<P>अथ षट्पञ्चाशत्स्थाने द्वात्रिंशन्मितं कर्णं ३२
<>प्रकल्प्य प्राग्वत् साध्यमाने कर्णे ।
<P>जातं करणीखण्डद्वयम् ६२१ । २७०० अनयो-
<>र्मूलयोः २४(२३/२५) । ५१(२४/२५) । ऐक्यं द्वितीयः कर्णः
<>७६(२२/२५) ।
<>अथ तदेव क्षेत्रञ्चेत् समलम्बम् ।
<P>तदा मुखोनभूमिं परिकल्प्य भूमिमिति-
<>ज्ञानार्थं त्र्यस्रङ्कल्पितम् । अत्र क्षेत्रे लम्बांशहारयोः
<>षट्शते पतिते ।
<>अत्राबाधे जाते (३/५)
<>(१७२/५) लम्बश्च कर-
<>णीगतो जातः
<>(३८०१६/२५) आसन्न-
<>मूलकरणेन जातः
<>३८(६२२/६२५) । अयं तत्र
<>चतुर्भुजे समलम्बः
<>लब्धाबाधोनित-
<>भूमेः समलम्बस्य च वर्गयोगः ५०४९ । अयं
<>कर्णवर्गः । एवं बृहदावाधातो द्वितीयकर्णवर्गः
<>२१७६ । अनयोरासन्नमूलकरणेन जातौ कर्णौ
<>७१(१/२०) ४६(१३/२०) एवं चतुरस्रे तेष्वेव बाहुष्वन्यौ
<>कर्णौ बहुधा भवतः एवगनियतत्वेऽपि नियतावेव
<>कर्णावानीतौ ब्रह्मगुप्ताद्यैस्तदानयनं यथा ।
<>कर्णाश्रितभुजघातैक्यमभयथान्योन्यभाजितं गण-
<>येत । योगेन भुजप्रतिभुजहत्योः कर्णो पदे
<>विषमे ॥
[Page2-256-a+ 35]
<P>कर्णाश्रितभुजघातेति एकवारमनयोः २५ ।
<>३९ । घातः ९७५ । तथा ५२ । ६० । अनयोर्घातः
<>३१२० । घातयोर्द्धयोरैक्यम् ४०९५ । तथा द्वितीय-
<>वारम् २५ । ५२ । अनयोर्घाते जातम् १३०० ।
<>तथा द्वितीयवारम् ३९ । ६० अनयोर्घाते २३४० ।
<>घातयोर्द्वयोरैक्यम् ३६४० । एतदैक्यं भुजप्रतिभुज-
<>योः ५२ । ३९ । घातः २०२८ । पश्चात् २५ । ६० ।
<>अनयोर्वधः १५०० । तयोरैक्यम् ३५२८ । अनेनै
<>क्येन ३६४० गुणितं जातं पूर्व्वैक्यं १२,८४१,९२० ।
<>प्रथमकर्णाश्रितभुजघातैक्येन ४०९५ । भक्तं
<>लब्धं ३१ ३६ । अस्य मूलं ५६ । एककर्णस्तथा
<>द्वितीयकर्णार्थं प्रथमकर्णाश्रितभुजघातैक्यम् ४०
<>९५ । भुजप्रतिभुज-३५२८ । वधयोगगुणितं जातं
<>१४,४४७,१६० । अन्यकर्णाश्रितघातैक्येन ३६४०
<>भक्तं लब्धं ३९६९ । अस्य भूलम् ६३ । द्वितीयः
<>कर्णः । अस्मिन् विषमे क्षेत्रे कर्णौ साधनं अस्य
<>कर्णानयनस्य प्रक्रिया गौरवम् ॥
<>लघुप्रक्रियादर्शनद्वारेणाह ।
<>अभीष्टजात्यद्वयबाहुकोटयः
<>परस्परं कर्णहता भुजा इति ॥
<>चतुर्भुजं यद्विषमं प्रकल्पितं
<>श्रुती तु तत्र त्रिभुजद्वयात्ततः ॥
<>बाह्वोर्वधः कोटिवधेन युक् स्या-
<>देका श्रुतिः कोटिमुजा वधैक्यम् ।
<>अन्या लघौ सत्यपि साधनेऽस्मिन्
<>पूर्व्वैः कृतं यद्बहु तन्न विद्मः ॥
<>जात्यक्षेत्रद्वयम् ।
<P>एतयोः इतरेतरकर्णहता भुजाः कोटय
<>इतरेतरकर्णहताः कोटयो भुजा इति कृते जा-
<>तम् २५ । ६० । ५२ । ३९ । तेषां महती भूर्लघु-
<>मुखमितरौ बाहू इति प्रकल्प्य क्षेत्रदर्शनं इमौ
<>कर्णौ महतायासेनानीतौ ६३ । ५६ । अस्यैव
<>जात्यद्वयस्योत्तरोत्तरभुजकोट्योर्घातौ जातौ ३६ ।
<>२० । अनयोरैक्यमेकः कर्णः ५६ । बाह्वोः ३ । ५ ।
<>कोट्योश्च ४ । १२ । घातौ १५ । ४८ । अनयो-
[Page2-256-b+ 25]
<>रैक्यमन्यः कर्णः ६३ । एवं श्रुती स्यातां एवं
<>सुखेन जाते ॥
<P>अथ यदि पार्श्वभुजयोर्व्यत्ययं कृत्वा न्यस्तं
<>क्षेत्रम् ।
<>सूच्यावाधा (१५३६/१७) सूच्यावाधा (३५६४/१७) ।
<P>भूमानम् ३०० । मुखम् १२५ । बाहू २६० ।
<>१९५ । कर्णौ २८० । ३१५ । लम्बौ १८९ । २२४ ॥
<>अथ सन्ध्याद्यानयनाय करणसूत्रं वृत्तद्वयम् ।
<>लम्बतदाश्रितबाह्वोर्म्मध्यं सन्ध्याख्यमस्य लम्बस्य ।
<>सन्ध्योना भूः पीठं साध्यं यस्याधरं खण्डम् ॥
<>सन्धिर्द्विस्थः परलम्बश्रवणहतः परस्य पीठेन ।
<>भक्तो लम्बश्रुत्योर्योगात् स्यातामधःखण्डे ॥
<P>लम्बः १८९ । तदाश्रितभुजः १९५ । अनयो
<>र्मध्ये यल्लम्बलम्बाश्रितबाहुवर्गेत्यादिना गता वाधा
<>सन्धिसंज्ञा ४८ । तदूनितभूरिति द्वितीया वाधा
<>सा पीठसंज्ञा २५२ ।
<P>एवं द्वितीयलम्बः २२४ । तदाश्रितभुजः २६० ।
<>पूर्व्ववत् सन्धिः १३२ । पीठम् १६८ ।
<>अथाद्यलम्बस्याधः १८९ । खण्डं साध्यम् ।
<P>अस्य सन्धिः ४८ । द्विस्थः ४८ । परलम्बेन
<>२२४ । श्रवणेन च २८० । पृथग्गुणितः १०७५२ ।
<>१३४४० । परस्य पीठेन १६८ । भक्तो लब्धं
<>लम्बाधःखण्डम् ६४ । श्रवणाधःखण्डञ्च ८० ।
<P>एवं द्वितीयलम्बस्य २२४ । सन्धिः १३२ । पर-
<>लम्बेन १८९ । कर्णेन च ३१५ । पृथग्गुणितः
[Page2-256-c+ 33]
<>तदा जात्यद्वयकर्णयोर्व्वधः ६५ । द्वितीयकर्णः ॥
<>अथ सूचीक्षेत्रोदाहरणम् ।
<P>क्षेत्रे यत्र शतत्रयं ३०० क्षितिमितिस्तत्वेन्दु
<>१२५ तुल्यं मुखं बाहू खोत्कृतिभिः २६० शराति-
<>धृतिभिः १९५ तुल्यौ च तत्र श्रुती । एका
<>खाष्टयमैः २८० समा तिथिगुणैः ३१५ अन्याथ
<>तल्लम्बकौ तुल्यौ गोधृतिभिः १८९ तथा जिनयमै
<>२२४ र्योगाच्छ्रवो लम्बयोः ॥
<>तत् खण्डे कथयाधरे श्रवणयोर्योगाच्च लम्बावधे
<>तत्सूची निजमार्गवृद्धभुजयोर्योगाद्यथा स्यात्ततः ।
<>सावाधं वद लम्बकञ्च भुजयोः सूच्याः प्रमाणे च के
<>सर्व्वं गाणितिक । प्रचक्ष्व नितरां क्षेत्रेऽत्र दक्षो-
<>ऽसि चेत् ॥
<>परस्य पीठेन २५२ । भक्तो लब्धं लम्बाधःखण्डम् ।
<>९९ । श्रवणाधःखण्डञ्च १६५ ।
<>अथ कर्णयोर्योगादधोलम्बज्ञानार्थं
<>सूत्रं वृत्तम् ।
<>लम्बौ भूघ्नौ निजनिजपीठविभक्तौ च वंशौ स्तः ।
<>ताभ्यां प्राग्वत् श्रुत्योर्योगालम्बः कुखण्डे च ॥
<P>लम्बौ १८९ । २२४ । भू ३०० । घ्नौ जातौ
<>५६७०० । ६७२०० । स्वस्वपीठाभ्यां २५२ । १६८ ।
<>भक्तौ एवमत्र लब्धौ वंशौ २२५ । ४०० । आभ्या-
<>मन्योन्यमूलाग्रगसूत्रयोगादित्यादिकरणेन लब्धः
<>कर्णयोगादधोलम्बः । १४४ । भूखण्डे च १०८ ।
<>१९२ ॥
<>अथ सूच्यावाधालम्बभुजज्ञानार्थं सूत्रं
<>वृत्तत्रयम् ।
<>लम्बहृतो निजसन्धिः परलम्बगुणः समाह्वयो ज्ञेयः ।
<>समपरसन्ध्योरैक्यं हारस्तेनोद्धृतौ तौ च ॥
<>समपरसन्धी भूघ्नौ सूच्यावाधे पृथक् स्याताम् ।
<>हारहृतः परलम्बः सूचीलम्बो भवेद्भूघ्नः ॥
<>सूचीलम्बघ्नभुजौ निजनिजलम्बोद्धृतौ सूच्याः ।
<>एवं क्षेत्रक्षोदः प्राज्ञैस्त्रैराशिकात् ज्ञेयः ॥
[Page2-257-a+ 30]
<P>अत्र किलायं लम्बः २२४ । अस्य सन्धिः १३२ ।
<>अयं परलम्बेन १८९ । गुणितो २२४ । अनेन
<>भक्तो जातः समाह्वयः (८९१/८) । अस्य परसन्धेश्च
<>४८ । योगो हारः (१२७५/८) । अनेन भूघ्नः ३०० ।
<>समः (२६७३००/८) । परसन्धिश्च । (१४४००/१) भक्तो
<>जाते सूच्याबाधे (३५६४/१७) । (१५३६/१७) । एवं द्वितीयः
<>समाह्वयः (५१२/९) ।
<>द्वितीयो हारः (१७००/९) । अनेन भूघ्नः स्वीयः
<>समः (१५३६००/९) । परसन्धिश्च (३९६००/१) । भक्तो
<>जाते सूच्याबाधे (१५३६/१७) (३५६४/१७) । परलम्बः २२४ ।
<>भूमि ३०० । गुणो हारेण (१७००/९) । भक्तो जातः
<>सूचीलम्बः (६०४८/१७) । सूचीलम्बेन भुजौ १९५ ।
<>२६० । गुणितौ स्वस्वलम्बाभ्याम् १८९ । २२४ ।
<>यथाक्रमं भक्तौ जातौ स्वमार्गवृद्धौ सूचीभुजौ
<>(६२४०/१७) (७०२०/१७) ।
<P>एवमत्र सर्व्वत्र भागहारराशिं प्रमाणं गुण्य-
<>गुणकौ तु यथायोग्यं फलेच्छे प्रकल्प्य सुधिया
<>त्रिराशिकमूह्यम् ॥
<P>अथ वृत्तक्षेत्रे करणसूत्रं वृत्तम् ।
<>व्यासे भनन्दाग्नि ३९२७ हते विभक्ते
<>खवाणसूर्य्यैः १२५० परिधिः स सूक्ष्मः ।
<>द्वाविंशतिघ्ने विहृतेऽथ शैलैः ७
<>स्थूलोऽथवा स्याद्व्यवहारयोग्यः ॥
<>उदाहरणम् ।
<>विष्कम्भमानं किल सप्त यत्र
<>तत्र प्रमाणं परिधेः प्रचक्ष्व ।
<>द्वाविंशतिर्यत् परिधिप्रमाणं
<>तद्व्याससंख्याञ्च सखे विचिन्त्य ॥
<>आसमानम् ७ । लब्धं परिधिमानम् २१ (१२३९/१२५०) ।
<>स्थूलो वा परिधिर्लब्धः २२ ।
[Page2-257-b+ 18]
<>अथवा परिघितो व्यासानयनाय ।
<>गुणहारविपर्य्ययेण व्यासमानं सूक्ष्मम् ७ (११/३९२७) ।
<>स्थूलं वा ७ ।
<>वृत्तगोलयोः फलानयने करणसूत्रं वृत्तम् ।
<>वृत्तक्षेत्रे परिधिगुणितव्यासपादः फलं यत्
<>क्षुण्णं वेदैरुपरि परितः कन्दुकस्येव जालम् ।
<>गोलस्यैवं तदपि च फलं पृष्ठजं व्यासनिघ्नं
<>षड् भिर्भक्तं भवति नियतं गोलगर्भे घनाख्यम् ॥
<>उदाहरणम् ।
<>यद्व्यासस्तुरगैर्मितः किल फलं क्षेत्रे समे तत्र किं
<>व्यासः सप्तमितश्च यस्य सुमते गोलस्य तस्यापि किम् ।
<>पृष्ठे कन्दुकजालसन्निभफलं गोलस्य तस्यापि किं
<>मध्ये ब्रूहि घनं फलञ्च विमलां चेद्वेत्सि लीला-
<>वतीम् ॥
<>वृत्रक्षेत्रफलदर्शनाय ।
<>व्यासः ७ । परिधिः २१ (१२३९/१२५०) । क्षेत्रफलम्
<>३८ (२४२३/५०००) ।
<>गोलपृष्ठफलदर्शनाय ।
<>व्यासः ७ । गोलपृष्ठफलम् १५३ (११७३/१२५०) ।
[Page2-257-c+ 30]
<>गोलान्तर्गतधनफलदर्शनाय ।
<>व्यासः ७ । गोलस्यान्तर्गतं घनफलम्
<>१७९ (२४८७/२५००) ।
<>अथ प्रकारान्तरेण तत्फलानयने
<>करणसूत्रं सार्द्धवृत्तम् ।
<>व्यासस्य वर्गे भनवाग्निनिघ्ने
<>सूक्ष्मं फलं पञ्चसहस्रभक्ते ।
<>रुद्राहते शक्रहृतेऽथवा स्यात्
<>स्थूलं फलं तद्ब्यवहारयोग्यम् ॥
<>घनीकृतव्यासदलं निजैक-
<>विंशांशयुग्गोलघनं फलं स्यात् ॥
<>व्यासः ७ । अस्य वर्गे ४९ । भनवाग्निनिघ्ने
<>पञ्चसहस्रभक्ते तदेव सूक्ष्मं फलम् ३८ (२२३४/५०००) ।
<>अथवा व्यासस्य वर्गे ४९ । रुद्राहते ५३९ ।
<>शक्रहृते लब्धं स्थूलं फलम् ३८ (१/२) । धनीकृत-
<>व्यासदलम् (३४३/२) । निजैकतिंशांशयुग्गोलस्य
<>घनफलं स्थूलम् १७९ (२/३) ।
<>शरजीवानयनाय करणसूत्रं
<>सार्द्धवृत्तम् ।
<>ज्याव्यासयोगान्तरघातमूलं
<>व्यासस्तदूनो दलितः शरः स्यात् ॥
<>व्यासाच्छरोनाच्छरसंगुणाच्च
<>मूलं द्विनिघ्नं भवतीह जीवा ।
<>जीवार्द्धवर्गे शरभक्तयुक्ते
<>व्यासप्रमाणं प्रवदन्ति वृत्ते ॥
<>उदाहरणम् ।
<>दशविस्तृतिवृत्तान्तर्यत्र ज्या षण्मिता सखे ! ।
<>तत्रेषुं वद वाणाज्ज्यां ज्यावाणाभ्याञ्च विस्तृतिम् ॥
<>व्यासः १० । ज्या ६ । योगः १६ । अन्तरम् ४ ।
<>षातः ६४ । मूलम् ८ । एतदूनो व्यासः २ ।
[Page2-258-a+ 31]
<>दलितः १ । जातः शरः १ । व्यासात् १० ।
<>शरोनात् ९ । शर १ । सङ्गुणात् ९ । मूलम् ३ ।
<>द्विनिघ्नं जाता जीवा ६ । एवं ज्ञाताभ्यां ज्या-
<>वाणाभ्यां व्यासानयनं यथा जीवा- ६ । र्द्ध ३ ।
<>घर्गे ९ । शर १ । भक्ते ९ । शर १ । युक्ते
<>जातो व्यासः १० ।
<>अथ वृत्तान्तस्त्र्यस्रादिनवास्रान्तक्षेत्राणां
<>भुजमानानयनाय करणसूत्रं
<>वृत्तत्रयम् ।
<>त्रिद्ब्यङ्काग्निनभश्चन्द्रैः १०३९२३
<>स्त्रिवाणाष्टयुगाष्टभिः ८४८५३ ।
<>वेदाग्निवाणखाश्वैश्च ७०५३४
<>खखाभ्राभ्ररसैः ६०००० क्रमात् ॥
<>वाणेषुनखवाणैश्च ५२०५५
<>द्विद्विनन्देषुसागरैः ४५९२२ ।
<>कुरामदशवेदैश्च ४१०३१ वृत्तव्यासे समाहते ॥
<>खखखाम्रार्क्र- १२०००० संभक्ते
<>लभ्यन्ते क्रमशो भुजाः ।
<>वृत्तान्तस्त्र्यस्रपूर्व्वेषां
<>नवास्रान्तं पृथक् पृथक् ॥
<>उदाहरणम् ।
<>सहस्रद्बितयव्यासं यद्वृत्तं तस्य मध्यतः ।
<>समत्र्यस्रादिकानांमे भुजान् वद पृथक् पृथक् ॥
<>अथ वृत्तान्तस्त्रिभुजे भुजमानानयनाय ।
<>व्यासः २००० । त्रिद्व्यङ्काग्निनभश्चन्द्रैः १०३९२३ ।
<>गुणितः २०७८४६००० । खखखाभ्रार्कैः १२०००० ।
<>भक्ते लब्धं त्र्यस्रे भुजमानं १७३२ (१/२०) ।
<>वृत्तान्तश्चतुर्भुजे भुजमानानयनाय ।
<>व्यासः २००० त्रिवाणाष्टयुगाष्टभिः ८४८५३ गुणितः
<>१६९,७०६,००० । खखखाभ्रार्कैः १२०००० । भक्ते
<>लब्धं चतुरस्रे भुजमानं १४१४ (१३/६०) ।
[Page2-258-b+ 16]
<>वृत्तान्तःपञ्चभुजे भुजमानानयनाय ।
<>व्यासः २००० । वेदाग्निवाणखाश्वैः ७०५३४ ।
<>गुणितः १४१०६८००० खखखाभ्रार्कैः १२०००० ।
<>भक्ते लब्धं पञ्चास्रे भुजमानं ११७५ (१७/३०) ।
<>वृत्तान्तःषड्भुजे भुजमानानयनाय ।
<>व्यासः २००० खखाभ्राभ्ररसैः ६०००० । गुणितः
<>१२०,०००,००० । खखखाभ्रार्कैः १२०००० । भक्ते
<>लब्धं षडसे भुजमानं १००० ।
<>वृत्तान्तः सप्तभुजे भुजमानानयनाय ।
<>व्यासः २००० वाणेषुनखवाणैः ५२०५५ । गुणितः
<>१०४,११०,००० । खखखाभ्रार्कैः १२०००० । भक्ते
<>लब्धं सप्तास्रे भुजमानं ८६७ (७/१२) ।
<>वृत्तान्तरष्टभुजे भुजमानानयनाय ।
<>व्यासः २००० । द्बिद्बिनन्देषुसागरैः ४५९२२ ।
<>गुणितः ९१,८४४,००० । खखखाभ्रार्कैः १२००००
<>भक्ते लब्धमष्टास्रे भुजमानं ७६५ (११/३०) ।
[Page2-258-c+ 30]
<>वृत्तान्तर्नवभुजे भुजमानानयनाय ।
<>व्यासः २००० । कुरामदशवेदैः ४१०३१ गुणितः
<>८२,०६२,००० । खखखाभ्रार्कैः १२०००० । भक्ते
<>लब्धं नवास्रे भुजमानं ६८३(१७/२०) ।
<P>एवमिष्टव्यासादेभ्योऽन्यापि जीवाः सिध्य-
<>न्तीति तास्तु गोले ज्योत्पत्तौ वक्ष्ये ।
<>अथ स्थूलजीवाज्ञानार्थं लघुक्रियया
<>करणसूत्रं वृत्तम् ।
<>चापोननिघ्नपरिधिः प्रथमाह्वयः स्यात्
<>पञ्चाहतः परिधिवर्गचतुर्थभागः ।
<>आद्योनितेन खलु तेन भजेच्चतुर्घ्न-
<>व्यासाहतं प्रथममाप्तमिह ज्यका स्यात् ॥
<>उदाहरणम् ।
<>अष्टादशांशेन वृतेः समान-
<>मेकादिनिघ्नेन च यत्र चापम् ।
<>पृथक् पृथक् तत्र वदाशु जीवां
<>खाकर्मितं व्यासदलञ्च यत्र ॥
<P>व्यासः २४० । अत्र किलाङ्कलाघवाय विंशतेः
<>सार्द्धार्कशतांशमिलितः सूक्ष्मपरिधिः ७५४ ।
<>अस्याष्टादशांशः ४२ । अत्रापि अङ्कलाघवाय
<>द्बयोरष्टादशांशयुतो गृहीतः अनेन पृथक्
<>पृथगेकादिगुणितेन तुल्ये धनुषि कल्पिते ज्याः
<>साध्याः ।
<P>अथवात्र सुखार्थं परिधेरष्टादशांशेन परिधिं
<>घनूंषि चापवर्त्त्य ज्याः साध्यास्तथापि ता एव
<>भवन्ति ।
<P>अपवर्त्तिते न्यासः । परिधिः १८ । चापानि
<>च १ । २ । ३ । ४ । ५ । ६ । ७ । ८ । ९ । यथोक्त-
<>करणेन लब्धा जीवाः ४२ । ८२ । १२० । १५४ ।
<>१८४ । २०८ । २२६ । २३६ । २४० ।
[Page2-259-a+ 51]
<>अथ चापानयनाय करणसूत्रं वृत्तम् ।
<>व्यासाब्धिघातयुतमौर्व्विकया विभक्तो
<>जीवाङ्घ्रिपञ्चगुणितः परिधेस्तु वर्गः ।
<>लब्धोनितात् परिधिवर्गचतुर्थभागा-
<>दाप्ते पदे वृतिदलात् पतिते धनुः स्यात् ॥
<>उदाहरणम् ।
<>विहिता इह ये गुणास्ततो
<>वद तेषामधुना धनुर्मितिम् ।
<>यदि तेऽस्ति धनुर्गुणक्रिया
<>गणिते गाणितिकातिनैपुणम् ॥
<P>न्यासः ४२ । ८२ । १२० । १५४ । १८४ ।
<>२०८ । २२६ । २३६ । २४० । स एवापवर्त्तित-
<>परिधिः १८ । जीवाङ्घ्रिणा । (२१/२) पञ्चभिश्च ५ ।
<>परिधेः १८ । वर्गो ३२४ गुणितः १७०१० । व्यासा-
<>२४० । ब्धि ४ । घात ९६० । युतमौर्विकयानया
<>१००२ भक्तो लब्धः १७ । अत्राङ्कलाघवाय चतु-
<>र्विंशतेर्द्ब्यधिकसहस्रांशयुतो गृहीतोऽनेनोनितात्
<>परिधिः १८ । वर्ग ३२४ । चतुर्थभागात् ६४ ।
<>पदे प्राप्ते ८ । वृति १८ । दलात् ९ । पतिते १ ।
<>जातं धनुः एवं जातानि धनूंषि । १ । २ । ३ ।
<>४ । ५ । ६ । ७ । ८ । ९ । एतानि परिधिष्वष्टा-
<>दशांशेन गुणितानि स्युः । इति श्रीभास्करा-
<>चार्य्यविरचितायां लीलावत्यां क्षेत्रव्यवहारः
<>समाप्तः ॥
<LEND>
