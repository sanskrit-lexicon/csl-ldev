<L>16710<pc>2-732<k1>दुर्भिक्षं<k2>दुर्भिक्षं
दुर्भिक्षं¦, क्ली, (भिक्षाया अभावः ।) भिक्षाया
<>अप्राप्तिकालः । अकाल इति भाषा । यथा,
<>“दुर्भिक्षमल्पं स्मरणं चिराय ।” इत्युद्भटः ॥
<>भिक्षायाः प्रायो निष्फलत्वमित्यव्ययीभावसमासः ।
<>यद्देशे यत्काले तद्देशतत्कालयोग्यशस्यादिकं
<>न जायते तद्देशे तदा याच्यमानद्रव्यालाभात्
<>दुर्भिक्षं जातमिति व्यवह्रियते सद्भिरिति । तत्-
<>कारकवर्षाणि यथा, --
<>“राष्ट्रभङ्गश्च दुर्भिक्षं तस्करैरुपपीडनम् ।
<>जानीयाद्बिग्रहं घोरं प्रमाथिनि वरानने ! ॥ १३ ॥
<>दुर्भिक्षं जायते घोरं सर्व्वोपद्रवसंयुतम् ।
<>अनावृष्टिः समाख्याता व्यये संवत्सरे प्रिये ! ॥ २० ॥
<>क्वचिद्बर्षति पर्ज्जन्यो देशे संछिन्नमण्डलः ।
<>दुर्भिक्षं सर्व्वरीवर्षे व्यवहारो विपर्य्ययः ॥ ३४ ।
<>दुर्भिक्षं जायते सर्व्वा मेदिनी दुष्यति प्रिये ! ।
<>प्लवे प्लवन्ति तोयानि पीडिता मानवा भुवि ॥ ३५ ॥
[Page2-732-c+ 52]
<>दुर्भिक्षं जायते घोरं धान्यौषधिप्रपीडनम् ।
<>अनले च समाख्याता नात्र कार्य्याविचारणा ॥ ५०
<>देशभङ्गः सुदुर्भिक्षं समासात् कथयाम्यहम् ।
<>पिङ्गले चारुपद्माक्षि ! दुर्भिक्षं नर्म्मदातटे ॥ ५१ ॥
<>दुर्भिक्षं मध्यमं प्रोक्तं व्यवहारो न वर्त्तते ।
<>भवेद्वै मध्यमा वृष्टिर्दुर्म्मतौ समुपस्थिते ॥ ५५ ॥
<>दुर्भिक्षं मरणं घोरं धान्यौषधिप्रपीडनम् ।
<>पापरोगो भवेद्देवि ! रक्ताख्येऽमरवन्दिनि ! ॥ ५८ ॥
<>रोगो मरणदुर्भिक्षं विरोधोपद्रवाकुलम् ।
<>क्रोधे तु विषमं सर्व्वं समाख्यातं हरप्रिये ! ॥ ५९ ॥
<>मेदिनी चलते देवि ! सर्व्वभूतं चराचरम् ।
<>देशभङ्गश्च दुर्भिक्षं क्षये सङ्क्षीयते प्रजा ॥
<>सौराष्ट्रे मालवे देशे दक्षिणे कोङ्कणे तथा ।
<>दुर्भिक्षं जायते घोरं क्षये संवत्सरे प्रिये ! ॥” ५० ॥
<>इति ज्योतिस्तत्त्वधृतषष्टिवर्षान्तर्गतवर्षविशेष-
<>फलबोधकभविष्यपुराणीयवचनानि ॥ * ॥
<>अद्भुतेऽपि दुर्भिक्षं भवति यथा, --
<>“मांसास्थिनी समादाय श्मशानाद्गृघ्रवायसाः ।
<>श्वा शृगालोऽथवा मध्ये पुरस्य प्रविशन्ति चेत् ॥
<>विकिरन्ति गृहादौ च श्मशानं सा मही भवेत् ।
<>चौरेण हन्यते लोकः परचक्रसमागमः ॥
<>संग्रामश्च महाघोरो दुर्भिक्षं मरकन्तथा ।
<>अद्भुतानि प्रसूयन्ते तत्र देशस्य विद्रवः ॥
<>अकाले फलपुष्पाणि देशविद्रवकारणम् ॥”
<>इति ज्योतिस्तत्त्वम् ॥ * ॥
<>“तत्राशौचिभिक्षाग्रहणे दोषाभाव इति हार-
<>लताप्रभृतयः ॥ कौर्म्मे ।
<>सद्यःशौचं समाख्यातं दुर्भिक्षे चाप्युपप्लवे ।
<>डिम्बाहवे हतानाञ्च विद्युता पार्थिवैर्द्बिजैः ॥
<>सद्यःशौचं समाख्यातं शापादिमरणे तथा ॥”
<>इति शुद्धितत्त्वम् ॥
<>अपि च गारुडे २२६ अध्याये ।
<>“दुर्भिक्षयुक्तराष्ट्रे च मृतके सूतकेऽपि वा ।
<>नियमाश्च न दुष्यन्ति दानधर्म्मरतास्तथा ॥
<>दीक्षिताश्चाभिषिक्ताश्च व्रततीर्थपरास्तथा ।
<>दीक्षाकाले विवाहादौ देवद्रोण्यां निमन्त्रिते ॥
<>पूर्व्वसङ्कल्पिते चापि नाशौचं मृतसूतके ॥”
<LEND>
