<L>40542<pc>5-443<k1>स्थण्डिलं<k2>स्थण्डिलं
स्थण्डिलं¦, क्ली, (तिष्ठत्यस्मिन्निति । स्था + मिथिला-
दयश्चेति इलच्प्रत्ययेन निपातनात् साधु ।)
चत्वरम् । इत्यमरः । २ । ७ । १८ ॥ द्वे वेदी-
रभितोऽन्यत्र वा यज्ञार्थं परिष्कृतायामनिम्नो-
न्नतायां विस्तृतायां भूमौ । असंवाधेन तिष्ठ-
न्त्यत्र स्थण्डिलं नाम्नीति डण्डिलः चत्यते निवा-
साय याच्यते चत्वरं चते ञ याचे पूर्व्वेण वरः ।
इति भरतः ॥ यथा च ।
“यज्ञे परिष्कृतस्थाने स्यातां स्थण्डिलचत्वरे ।”
इति शब्दरत्नावली ॥ * ॥
होमनिमित्ताग्निस्थापनार्थं स्थण्डिलविधिर्यथा,
वशिष्ठसंहितायाम् ।
“तस्मात् सम्यक् परीक्ष्यैवं कर्त्तव्यं शुभवेदिकम् ।
हस्तमात्रं स्थण्डिलं वा संक्षिप्ते होमकर्म्मणि ॥”
[Page5-444-a+ 52]
क्रियासारेऽपि ।
“कुण्डमेवंविधं न स्यात् स्थण्डिलं वा समा-
श्रयेत् ॥”
शारदातिलकेऽपि ।
“नित्यं नैमित्तिकं काम्यं स्थण्डिले वा समाचरेत्
हस्तमात्रन्तु तत् कुर्य्यात् चतुरस्रं समन्ततः ॥”
इति तिथ्यादितत्त्वम् ॥ * ॥
अपि च । गोभिलः । अनुगुप्ता अप आहृत्य
प्रागुदक्प्लवनं देशं समं वा परिसमूह्य उप-
लिप्य मध्यतः प्राचीं रेखामुल्लिख्य उदीचीञ्च
संहतां पश्चान्मध्ये प्राचीस्तिस्र उल्लिख्याभ्यु-
क्षयेत् लक्षणावृदेशा सर्व्वत्रेति । अनुगुप्ता
आच्छादिताः । पतितादिभिरदृष्टा इति यावत् ॥
प्राङ्नीचादिफलमाह गुह्यासंग्रहे गोभिल-
पुत्त्रः ।
“प्राङ्नीचं ब्रह्मवर्च्चस्यमुदङ्नीचं यशोत्तमम् ।
पित्त्र्यं दक्षिणतो नीचं प्रतिष्ठालम्भकं समम् ॥”
यशोत्तममित्यत्र सान्ता अप्यदन्ता इत्यक्तेर-
दन्तोऽपि यशशब्दः गयाशिरः इतिवत् । परि-
समूह्य सर्व्वतः कुशैः पांश्वादिकमपसार्य्य उत्त-
रस्यां दिशि सार्द्धहस्तोपरि क्षिपेत् । परि-
ससूह्य वितस्तित्रये उत्तरत उत्करं करोतीति
हरिशर्म्मधृतवचनात् । तत उपलेपनम् ॥ * ॥
तत्र कारणमाह गृह्यासंग्रहः ।
“इन्द्रेण वज्राभिहतः पुरा वृत्रो महासुरः ।
मेदसा तस्य संक्लिन्नातदर्थमुपलेपयेत् ॥” इति ।
मध्यतः स्थण्डिलाभ्यन्तरे दक्षिणांशे न तु
मध्यांशे उदग्गतैकविंशत्यङ्गुलरेखानुरोधात् ।
अन्यथा ॥
“कुशैः संमार्ज्जयेद्भूमिं शुद्धामादौ शुचिस्ततः ।
हस्तमात्रां चतुरस्रां गोमयेनोपलेपयेत् ॥”
इति भारद्वाजीयहस्तप्रमाणस्थण्डिले तदनुप-
पत्तेः । प्राचीं प्राग्गताम् । उदीचीञ्च संहतां
पश्चादिति । प्राग्गतायाः पश्चिमे भागे संलग्ना-
मुदगग्राम् । मध्ये उदन्गतायाः प्राचीः प्राग-
ग्रास्तिस्रो रेखा उल्लिख्याभ्युक्षयेदिति । रेखाभ्य
उद्धृतमृत्तिकोद्धरणपूर्व्वकमभ्युक्षयेत् । उल्लिख्य
उद्धृत्याभ्युक्षयेदिति कात्यायनसूत्रात् ॥ * ॥
उत्करप्रक्षेपदेशमाह गृह्यासंग्रहः ।
“उत्करं गृह्य रेखाभ्योऽरत्निमात्रे निधापयेत् ।
द्वारमेतत् पदार्थानां प्रागुदीच्यां दिशि स्मृतम्
इति ॥
परिममूहनादिपरिषेकान्तं कर्म्म लक्षणसंज्ञकं
तस्य लुक्षणस्यावृत प्रक्रिया सर्व्वत्र यत्र यत्राग्नि-
प्रणयनं तत्र बोध्या ॥ * ॥ रेखाप्रमाणमाह
छन्दोगपरिशिष्ठे कात्यायनः ।
“दक्षिणे प्राग्गतायास्तु प्रमाणं द्वादशाङ्गुलम्
तन्मूललग्ना योदीची तस्या एवं नवोत्तरम् ॥
उदग्गतायाः संलग्नाः शेषाः प्रादेशमात्रिकाः ।
सप्तसप्ताङ्ग लांस्त्यक्त्वा कुशेनैव समल्लिखेत् ॥”
नवोत्तरं नवाधिकं द्वदिशाङ्गु लमेकविंशत्यङ्गुल-
मित्यर्थः । शेषाः उक्तरेखयोरवशिष्टास्तिस्रः ।
[Page5-444-b+ 52]
कुशेन इति सर्व्वत्राभिसम्बध्यते । एवकारेण
शाखान्तरोक्तस्य व्यावृत्तिः ॥ * ॥ रेखाणां
देवता वर्णांश्चाह स्मृतिः ।
“प्राग्गता पार्थिवी ज्ञेया चाग्नेयी चाप्युद-
ग्गता ।
प्राजापत्या तथा चैन्द्री सौमी च प्राक्कृता
स्मृता ॥
पार्थिवी पीतवर्णा स्यादाग्नेयी लोहिता भवेत्
प्राजापत्या भवेत् कृष्णा नीला चैन्द्री प्रकी-
र्त्तिता ॥
श्वेतवर्णेन सौमी स्यात् रेखाणां वर्णलक्षणम् ॥”
अग्निस्थापनपर्य्यन्तं सव्यहस्तप्रादेशस्य विधान
माह । गृह्यासंग्रहः ।
“सव्यं भूमौ प्रतिष्ठाप्य प्रोल्लिखेद्दक्षिणेन तु ।
तावन्नोत्थापयेत् पाणिं यावदग्निं निधापयेत् ॥”
मानकर्त्तारमाह छन्दोगपरिशिष्टे कात्यायनः ।
“मानक्रियायामुक्तायामनुक्त्वे मानकर्त्तरि ।
मानकृद्यजमानः स्याद्विदुषामेष निश्चयः ॥”
अङ्गुष्ठाङ्गुलिमानमाह स एव ।
“अङ्गुष्ठाङ्गुलिमानन्तु यत्र यत्रोपदिश्यते ।
तत्र तत्र बृहत्पर्व्वग्रन्थिभिर्म्मिनुयात् सदा ॥”
यजमानासन्निधौ होमे तु साधारणाङ्गुलि-
मानम् । यथा कपिलपञ्चरात्रम् ।
“अष्टभिस्तैर्भवेज्ज्यैष्ठं मध्यमं सप्तभिर्यवैः ।
कन्यसं षड्भिरुद्दिष्टमङ्गुलं मुनिसत्तमैः ॥”
तैः प्रक्रम्यमाणयवैः । कन्यसं कनिष्ठम् । मानन्तु
पार्श्वेन । षड्यवाः पार्श्वसंमिताः । इति कात्य-
यनवचनात् । इति संस्कारतत्त्वम् ॥
<LEND>
