<L>24412<pc>3-437<k1>बोधनं<k2>बोधनं
बोधनं¦, क्ली, (बुध् + णिच् + ल्युट् ।) गन्धदी-
पनम् । इति मेदिनी । ने, ९९ ॥ वेदनम् ।
विज्ञापनम् । इति बुधधात्वर्थदर्शनात् ॥ (उद्दी-
पनम् । यथा माघे । ९ । ३४ ।
“समयेन तेन चिरसुप्तमनो-
भवबोधनं समबोधिषत ॥”
“मनोभवस्य कामस्य बोधनं उद्दीपनं यस्मिन् ।”
इति तट्टिकायां मल्लिनाथः । ज्ञानम् । यथा,
रघौ । ९ । ४९ ।
“परिचयं चललक्ष्यनिपातने
भयरुषोश्च तदिङ्गितवोधनम् ॥”
“तेषां चललक्ष्याणां इङ्गितस्य चेष्टितस्य
भयादिलिङ्गभूतस्य बोधनं ज्ञानं च करोति ।”
इति तट्टीकायां मल्लिनाथः ॥) दुर्गाया बोधनं
यथा । देवीपुराणे ।
“इषे मास्यसिते पक्षे कन्याराशिगते रवौ ।
नवम्यां बोधयेद्देवीं क्रीडाकौतुकमङ्गलैः ॥”
अत्र कृष्णादित्वादिषे इत्यपि गौणाश्विनपरम् ।
अतएव कालकौमुद्यादिधृतम् । यथा, --
“कर्किण्यर्के हरौ सुप्ते शक्रध्वजक्रियाश्विने ।
तुलायां बोधयेद्देवीं वृश्चिके तु जनार्द्दनम् ॥”
इति ॥
बोधयेदिति शेषः । तत्रापि नवमीबोधनं
कन्यायामेव तथैव सम्भवात् तेन सिंहार्के
तुलार्केऽप्याश्विनत्वेन वाक्यरचनां । एवं प्रति-
वर्षं कर्त्तव्यत्वादार्द्रादिनक्षत्रालाभेऽपि बोध-
नादिकार्य्यम् । नक्षत्रयोगस्तु फलातिशयाय ।
तथा च लिङ्गपुराणम् ।
“मूलाभावेऽपि सप्तम्यां केवलायां प्रवेशयेत् ।
तथा तिथ्यन्तरेष्वेवमृक्षेषु च फलोच्चयः ॥”
यथाह देवलः ।
“तिथिनक्षत्रयोर्योगे द्वयोरेवानुपालनम् ।
योगाभावे तिथिर्ग्राह्या देव्याः पूजनकर्म्मणि ॥”
कृष्णनवम्यामार्द्रायोगो विधौ मन्त्रे च श्रूयते ।
तथा च लिङ्गपुराणम् ।
“कन्यायां कृष्णपक्षे तु पूजयित्वार्द्रभे दिवा ।
नवम्यां बोधयेद्देवीं महाविभवविस्तरैः ॥”
चतुर्थपादे गीतवादित्रनिः स्वनैरिति कालिका-
पुराणे पाठः ।
“इषे मास्यसिते पक्षे नवम्यामार्द्रयोगतः ।
[Page3-438-a+ 52]
श्रीवृक्षे बोधयामि त्वां यावत् पूजां करोम्यहम् ॥
ऐं रावणस्य वधार्थाय रामस्यानुग्रहाय च ।
अकाले ब्रह्मणा बोधो देव्यास्त्वयि कृतः पुरा ॥”
इति मन्त्रलिङ्गम् ॥
अकाल इति तु रात्रित्वेन दक्षिणायनस्य ।
तथाच श्रुतिः । तपस्तपस्यौ शैशिरावृतुः मधुश्च
माधवश्च वासन्तिकावृतुः शुक्रश्च शुचिश्च
ग्रैप्मावृतुः । अथैतदुत्तरायणं देवानां दिनं
नभाश्च नभस्यश्च वार्षिकावृतुः इषश्च ऊर्जश्च
शारदावृतुः सहाश्च सहस्यश्च हैमन्तिकावृतुः ।
अथैतद्दक्षिणायनं देवानां रात्रिरिति । एवञ्च ।
रात्रावेव महामाया ब्रह्मणा बोधिता पुरा ।
तथैव च नराः कुर्य्युः प्रतिसम्बत्सरं नृपेत्येत-
द्बिषयम् ॥ अतएव लिङ्गपुराणकालिकापुरा-
णयोर्द्दिवेत्युक्तम् । एवञ्च कालिकापुराणे बोधने
रात्रावितिपदं देवतारात्रिपरम् । ततश्च पूर्व्वाह्णे
नवम्यामार्द्रायुक्तायां बोधनं पूर्व्वाह्णेतरकाल
एव आर्द्रालाभे दिवेत्यत्र दिवापदात्तत्रापि
बोधनं अन्यथा दिवापदं व्यर्थं स्यात् । ज्योतिषा-
र्णवे व्यक्तमुक्तं वराहेण ।
“कन्यादिमीनपर्य्यन्तं यत्र संप्राप्यते शिवः ।
तत्र बोधः प्रकर्त्तव्यो देव्या राज्ञां शुभप्रदः ॥”
शिव आर्द्रा । एवञ्चोभयदिने पूर्व्वाह्णे नवमी-
लाभे परत्रार्द्रालाभे परत्र बोधनं न तु युग्मात्
पूर्व्वत्र । युग्मबाधकपूर्व्वाह्णस्य बाधकनक्षत्रानु-
रोधात् दिवा नक्षत्रालाभे तु पूर्व्वाह्ण एव
नवम्यां उभयत्र पूर्व्वाह्णलाभे पूर्व्वदिन एव
युग्मात् । अत्र केवलनवम्यां बोधनविधेर्नक्षत्र-
स्यापि गुणफलत्वाच्च ।
“माघेऽथ फाल्गुने वापि भवेद्वै माघसप्तमी ।
माकरीति च यत्प्रोक्तं तत्प्रायोवृत्तिदर्शनात् ॥”
इति ॥
सौरागमात् माकर्य्यादिवत् आर्द्रायोग इत्यस्य
प्रायिकत्वेनाभिधानं प्रतीयते । ततश्चार्द्रारहित-
बोधने मन्त्रान्तरानुपदेशात् तन्मन्त्रः प्रणव-
युक्तत्वेन प्रयुज्यते ।
“यन्नयूनञ्चातिरिक्तञ्च यच्छिद्रं यदयज्ञियम् ।
यदमेध्यमशुद्धञ्च यातयामञ्च यद्भवेत् ।
तदोङ्कारप्रयुक्तेन सर्व्वञ्चाविफलं भवेत् ॥”
इति योगियाज्ञवल्क्यात् षष्ठ्यां बोधनेऽप्येवम् ॥
नवमीबोधनासामर्थ्ये तु षष्ठ्यां सायं बोधनम् ।
तथा भविष्ये ।
“षष्ठ्यां विल्वतरौ बाधं सायंसन्ध्यासु
कारयेत् ॥”
सन्ध्योक्ता वराहेण ।
“अर्द्धास्तमयात् सन्ध्या व्यक्तीभूता न तारका
यावत् ॥”
षष्ठ्यां बोधने तु प्रागुक्त ऐं रावणस्य वधार्था-
येति अहमप्याश्विने षष्ठ्यां सायाह्ने बोधयाम्यत
इति पठेत् । यदा तु पूर्व्वदिने सायं षष्ठीलाभः
परदिने सायं विना षष्ठीलाभः तदा पूर्व्वेद्यु-
र्बोधनं परदिने सायमामन्त्रणम् । यदा तूभय-
[Page3-438-b+ 52]
दिने सायं षष्ठ्यलाभस्तदा परेऽहनि पूर्व्वाह्णे
षष्ठ्यां बोधनम् ।
“बोधयेद्विल्वशाखायां षष्ठ्यां देवीं फलेषु च ।
षष्ठ्यां बोधने तु न क्षत्रानुपदेशान्न तदादरः ॥”
इति तिथ्यादितत्त्वम् ॥
<LEND>
