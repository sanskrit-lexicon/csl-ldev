<L>19401<pc>2-907<k1>निस्यन्दः<k2>निस्य(ष्य)न्दः
निस्य(ष्य)न्दः¦, पुं, (नि + स्यन्दू ङ क्षरणे + भावे
घञ् । “अनुविपर्य्यभिनिभ्यः स्यन्दतेरप्राणिषु ।”
८ । ३ । ७२ । इति वा षत्वम् ।) स्यन्दनम् ।
क्षरणम् । यथा, --
“माकन्दरसनिस्यन्दसुन्दरोद्गारकारिणौ ।
श्रवणानन्दिनावेतौ वन्दिनाविव राजतः ॥”
इति प्रसन्नराघवनाटके पक्षधरमिश्रः ॥
(यथा च रामायणे । २ । ९४ । १३ ।
“जलप्रपातैरुद्भेदैर्निष्यन्दैश्च क्वचित् क्वचित् ।
स्रवद्भिर्भात्ययं शैलः स्रवन्मद इव द्विपः ॥”
निस्यन्दते इति कर्त्तरि अच् । क्षरणशीले,
त्रि । यथा, रघुः । ३ । ४१ ।
“तदङ्गनिस्यन्दजलेन लोचने
प्रमृज्य पुण्येन पुरस्कृतः सताम् ।
अतीन्द्रियेष्वप्युपपन्नदर्शनो
बभूव भावेषु दिलीपनन्दनः ॥”)
<LEND>
