<L>33154<pc>4-427<k1>विवाहः<k2>विवाहः
विवाहः¦, पुं, (विशिष्टं वहनम् । वि + वह +
<>घञ् ।) उद्वाहः । दारपरिग्रहः । तत्पर्य्यायः ।
<>उपयमः २ परिणयः ३ उद्बाहः ४ उपयामः ५
<>पाणिपीडनम् ६ । इत्यमरः ॥ दारकर्म्म ७
<>करग्रहः ८ । इति शब्दरत्नावली ॥ पाणि-
<>ग्रहणम् ९ निवेशः १० पाणिकरणम् ११ ।
<>इति जटाधरः ॥ स चाष्टविधः । यथा, --
<>“ब्राह्म्यो विवाह आहूय दीयते शक्त्यलङ्कृता ।
<>तज्जः पुनात्युभयतः पुरुषानेकविंशतिम् ॥
<>यज्ञस्थायर्त्विजे दैवमादायार्षन्तु गोयुगम् ।
<>चतुर्द्दशप्रथमजः पुनात्युत्तरजश्च षट् ॥
<>इत्युक्त्वा चरतां धर्म्मं सह या दीयतेऽर्थिने ।
<>सकायः पावयेत्तज्जः षड्वंश्यांश्च सहात्मना ॥
<>आसुरो द्रषिणादानात् गान्धर्व्वः समयान्मिथः ।
<>राक्षसो युद्धहरणात् पैशाचः कन्यकाच्छलात् ॥”
<>इति याज्ञवल्क्यः ॥ * ॥
[Page4-427-c+ 52]
<>अपि च ।
<>“गृहीतविद्यो गुवरे दत्त्वा च गुरुदक्षिणाम् ।
<>गार्हस्थ्यमिच्छन् भूपाल कुर्य्याद्दारपरिग्रहम् ॥
<>वर्षैरेकगुणां भार्य्यामुद्वहेत्त्रिगुणः स्वयम् ।
<>नातिकेशामकेशां वा नातिकृच्छ्रां न पिङ्गलाम् ॥
<>निसर्गतोऽधिकाङ्गीं वा न्यूनाङ्गीमपि नोद्वहेत् ।
<>अविशुद्धां सरोगां वाकुलजां वातिरोगिणीम् ॥
<>न दुष्टां दुष्टवाचाटां वाङ्गिनीं पितृमातृतः ।
<>न श्मश्रुव्यञ्जनवतीं न चैव पुरुषाकृतिम् ॥
<>न घर्घरस्वरां क्षामवाक्यां काकस्वरां न च ।
<>नानिबद्धेक्षणां तद्वद्वृत्ताक्षीं नोद्ब हेद्बुधः ॥
<>यस्याश्च रोमशे जङ्घे गुल्फौ चैव तथोन्नतौ ।
<>कूपौ यस्या हसन्त्याश्च गण्डयोस्ताञ्च नोद्बहेत् ॥
<>नातिरूक्षच्छविं पाण्डुकरजामरुणेक्षणाम् ।
<>आपीनहस्तपादाञ्च न कन्यामुद्वहेद्बुधः ॥
<>न वामनां नातिदीर्घां नोद्वहेत् संहतभ्रुवम् ।
<>न चातिच्छिद्रदशनां न करालमुखीं नरः ॥
<>पञ्चमीं मातृपक्षाच्च पितृपक्षाच्च सप्तमीम् ।
<>गृहस्थश्चोद्वहेत् कन्यां न्यायेन विधिना नृप ॥
<>ब्राह्म्यो दैवस्तथैवार्षः प्राजापत्यस्तथासुरः ।
<>गान्धर्व्वराक्षसौ वान्यौ पैशाचश्चाष्टमोऽधमः ॥
<>एतेषां यस्य यो धर्म्मो वर्णस्योक्तो मनीषिभिः ।
<>कुर्व्वीत दाराहरणं तेनान्यं परिवर्ज्जयेत् ॥
<>स धर्म्मचारिणीं प्राप्य गार्हस्थ्यं सहितस्तया ।
<>समुद्बहेद्ददात्येतत् सम्यगूढं महाफलम् ॥”
<>इति विष्णुपुराणे ३ अंशे १० अध्यायः ॥ * ॥
<>अन्यच्च ।
<>याज्ञवल्क्य उवाच ।
<>“शृण्वन्तु मुनयो धर्म्मान् गृहस्थस्य यतव्रताः ।
<>गुरवे च धनं दत्त्वा स्नात्वा च तदनुज्ञया ॥
<>अविप्लुतब्रह्मचर्य्यो लक्षण्यां स्त्रियमुद्बहेत् ।
<>अनन्यपूर्व्विकां कान्तामसपिण्डां यवीयसीम् ॥
<>अरोगिणीं भ्रातृमतीमसमानार्षगोत्रजाम् ।
<>पञ्चमात् सप्तमादूर्द्द्वं मातृतः पितृतस्तथा ॥
<>द्विपञ्चनवविख्यातात् श्रोत्रियाणां महाकुलात् ।
<>सवर्णः श्रोत्रियो विद्वान् वरदोषान्वितो न च ॥
<>यदुच्यते द्विजातीनां शूद्रादारोपसंग्रहः ।
<>न तन्मम मतं यस्मात्तत्रायं जायते स्वयम् ॥
<>तिस्रो वर्णानुपूर्व्वेण द्बे तथैका यथाक्रमम् ।
<>ब्राह्मणक्षत्त्रियविशां भार्य्यां वा शूद्रजन्मनः ॥
<>ब्राह्मो विवाह आहूय दीयते शक्त्यलङ्कृता ।
<>तज्जः पुनात्युभयतः पुरुषानेकविंशतिम् ॥
<>यज्ञस्थायर्त्विजे दैवमादायार्षस्तु गोयुगम् ।
<>चतुर्द्दश प्रथमजः पुनात्युत्तरतश्च षट् ॥
<>इत्युक्त्वा चरतां धर्म्मं सह या दीयतेऽर्थिने ।
<>सकायः पावयेत्तज्जः षड्वंश्यानात्मना सह ॥
<>आसुरो द्रविणादानात् गान्धर्व्वः समयान्मिथः ।
<>राक्षसो युद्धहरणात् पैशाचः कन्यकाच्छलात् ॥
<>चत्वारो ब्राह्मणस्याद्यास्तथा गान्धर्व्वराक्षसौ ।
<>राज्ञस्तथासुरो वैश्ये शूद्रे चान्त्यस्तु गर्हितः ॥
<>पाणिर्ग्राह्यः सवर्णासु गृह्णीत क्षत्त्रिया शरम् ।
<>वैश्या प्रतोदमादद्याद्वेदने चाग्रजन्मनः ॥
[Page4-428-a+ 52]
<>पिता पितामहो भ्राता सकुल्यो जननी तथा ।
<>कन्याप्रदः पूर्व्वनाशे प्रकृतिस्थः परः परः ॥
<>अप्रयच्छन् समाप्नोति भ्रूणहत्यामृतावृतौ ।
<>एषामभावे दातॄणां कन्या कुर्य्यात् स्वयंवरम् ॥
<>सकृत् प्रदीयते कन्या हरंस्तां चौरदण्डभाक् ।
<>अदुष्टां हि त्यजन् दण्ड्यः सुदुष्टां हि परि-
<>त्यजेत् ।”
<>इति गारुडे ९५ अध्यायः ॥ * ॥
<>अपरञ्च ।
<>यम उवाच ।
<>“कन्यां ये तु प्रयच्छन्ति यथाशक्त्या स्वल-
<>ङ्कृताम् ।
<>ब्रह्मदेयां द्विजश्रष्ठ ब्रह्मलोकं व्रजन्ति ते ॥
<>कन्यादानन्तु सर्व्वेषां दानानामुत्तमं स्मृतम् ॥
<>महान्त्यपि समृद्धानि गोऽजाविकधनान्यतः ।
<>स्त्रीसम्बन्धे दशेमानि कुलानि परिवर्ज्जयेत् ॥
<>हीनज्ञातिषु पाषण्ड मुने उद्वेगकारिणाम् ।
<>छद्मामयसदावाच्यचित्रिकुष्टिकुलानि च ॥
<>यस्यास्तु न भवेद्भ्राता न च विज्ञायते पिता ।
<>नोपयच्छेत तां प्राज्ञः पुत्त्रिकाधर्म्मशङ्कया ॥
<>चतुर्णामपि वर्णानां प्रेत्य चेह हिताय च ।
<>अष्टाविमान् समासेन स्त्रीविवाहान्निबोधत ॥
<>ब्राह्म्यो दैवस्तथा चार्षः प्राजापत्यस्तथासुरः ।
<>गान्धर्व्वो राक्षसश्चैव पैशाचश्चाष्टमोऽधमः ॥
<>प्रसाद्य चार्च्चयित्वा च श्रुतशीलवते स्वयम् ।
<>दद्यात् कन्यां यथान्यायं ब्राह्म्यो धर्म्मः प्रकी-
<>र्त्तितः ॥ १ ॥
<>यज्ञे तु वितते सम्यगृत्विजे कर्म्म कुर्व्वते ।
<>अलङ्कृत्य तथा दानं दैवो धर्म्मः प्रशस्यते ॥ २ ॥
<>एकं गोमिथुनं द्वे वा वरादादाय धर्म्मतः ।
<>कन्यादानन्तु विधिवदार्षो धर्म्मः स उच्यते ॥ ३ ॥
<>सहोभौ चरतां धर्म्ममिति चैवानुभाष्य तु ।
<>कन्याप्रदानमभ्यर्च्च्य प्राजापत्यो विधिः स्मृतः ॥ ४ ॥
<>ज्ञातिभ्यो द्रविणं दत्त्वा कन्यायै चैव शक्तितः ।
<>कन्याप्रदानं स्वाच्छन्द्यादासुरो धर्म्म उच्यते ॥ ५ ॥
<>इच्छयान्योन्यसंयोगात् कन्यायाश्च वरस्य च ।
<>गान्धर्व्वः स तु विज्ञेयो मिथुन्यः कामसञ्चरः ॥ ६ ॥
<>हत्वा जित्वा च भित्त्वा च प्रसह्य रुदतीं गृहात् ।
<>हरणं क्रियते यत्र राक्षसो विधिरुच्यते ॥ ७ ॥
<>सुप्ता मत्ता रहः कन्या छद्मना नीयते तु या ।
<>स पापिष्ठो विवाहानां पैशाचः प्रथितो-
<>ऽष्टमः ॥ ८ ॥
<>पञ्चानाञ्च त्रयो धर्म्मा द्वावधर्म्मौ द्बिजोत्तम ।
<>पैशाचश्चासुरश्चैव न कर्त्तव्यौ कदाचन ॥
<>चतुर्णामपि वर्णानामेष धर्म्मः सनातनः ।
<>पृथग्वा यदि वा मिश्रा कर्त्तव्या नात्र संशयः ॥
<>कन्यां ये तु प्रयच्छन्ति यथाशक्त्या स्वलङ्कृताम् ।
<>विवाहकाले संप्राप्ते यथोक्ते सदृशे वरे ।
<>क्रमात् क्रमं क्रतुशतमनुपूर्व्वं लभन्ति ते ॥
<>श्रुत्वा कन्धाप्रदानन्तु पितरः प्रपितामहाः ।
<>विमुक्ताः सर्व्वपापेभ्यो ब्रह्मलोकं व्रजन्ति ते ॥
<>ब्राह्येण तु विवाहेन यस्तु कन्यां प्रयच्छति ।
[Page4-428-b+ 52]
<>ब्रह्मलोकं व्रजेच्छीघ्रं ब्रह्माद्यैः पूजितः सुरैः ॥
<>दिव्येन तु विवाहेन यस्तु कन्यां प्रयच्छति ।
<>भित्त्वा द्वारन्तु सूर्य्यस्य स्वर्गलोकञ्च गच्छति ॥
<>गान्धर्व्वेन विवाहेन यस्तु कन्यां प्रयच्छति ।
<>गन्धर्व्वलोकमासाद्य क्रीडते देववच्चिरम् ॥
<>शुल्कन दत्त्वा यो कन्यां तां पश्चात् सम्यगर्च्चयेत् ।
<>स किन्नरैश्च गन्धर्व्वैः क्रीडते कालमक्षयम् ॥
<>न मन्युं कारयेत् तासां पूज्याश्च सततं गृहे ।
<>ब्रह्मदेया विशेषेण ब्राह्मभोज्या सदा भवेत् ॥
<>कन्यायां ब्रह्मदेयायामभुञ्जन् सुखमश्नुते ।
<>अथ भुञ्जति यो मोहात् भुक्त्वा स नरकं व्रजेत् ॥ *
<>अप्रजायाञ्च कन्यायां न भुञ्जीयात् कदाचन ।
<>दौहित्रस्य मुखं दृष्ट्वा किमर्थमनुशोचसि ॥
<>महासत्त्वसमाकीर्णान्नास्ति ते नरकाद्भयम् ।
<>तीर्णस्त्वं सर्व्वदुःखेभ्यः परं स्वर्गमवाप्स्यसि ॥”
<>इत्याद्ये वह्निपुराणे तडागवृक्षप्रशंसानामा-
<>ध्यायः ॥ * ॥ विवाहकाले मिथ्यावचने दोषा-
<>भावो यथा, --
<>शर्म्मिष्ठोवाच ।
<>“न नर्म्मयुक्तं वचनं हिनस्ति
<>न स्त्रीषु राजन् न विवाहकाले ।
<>प्राणात्यये सर्व्वधनापहारे
<>पञ्चानृतान्याहुरपातकानि ॥”
<>इति मात्स्ये ३१ अध्यायः ॥ * ॥
<>विवाहे वर्णनीयानि यथा, --
<>“विवाहे स्नानशुभ्राङ्गभूषोलूलुत्रयोरवाः ।
<>देवी संगीततारेक्षा लाजमङ्गलवर्त्तनम् ॥”
<>इति कविकल्पलतायाम् १ स्तवके ३ कुसुमम् ॥ * ॥
<>अथ विवाहोक्तदिनानि । तत्राब्दादिशुद्धि-
<>र्यथा, --
<>“प्रसूत्याधानतः शुद्धिर्विषमेऽब्दे समे क्रमात् ।
<>विवाहे योषितां चन्द्रार्केज्यशुद्धिर्नृयोषितोः ॥
<>सभर्त्तृकक्रियारम्भे भर्त्तुर्गोचरशुद्धितः ।
<>यात्रोद्वाहे गर्भकृत्ये स्वशुद्ध्याप्नोति तत् फलम् ॥
<>प्रारभ्य जन्मसमयात् युवतेर्विवाह-
<>मोजाब्दकेषु मुनयः शुभमादिशन्ति ।
<>आधानतः प्रभृतितः समवत्सरेषु
<>प्रोक्तस्तयोर्न शुभदस्तु विलोमवर्षे ॥ * ॥
<>अयुग्मे दुर्भगा नारी युग्मे च विधवा भवेत् ।
<>तस्माद्गर्भान्विते युग्मे विवाहे सा पतिब्रता ॥
<>मासत्रयादूर्द्ध्वमयुग्मवर्षे
<>युम्मे च मासत्रयमेव यावत् ।
<>विवाहशुद्धिं प्रवदन्ति सर्व्वे
<>वात्स्यादयो ज्योतिषि जन्ममासात् ॥
<>युग्माब्दकेषु युवतेरपि जन्ममासात्
<>मासत्रयं विवहने परमब्दशुद्धिम् ।
<>प्राहुः समस्तमुनयो विषमे तु वर्षे
<>मासत्रयादुपरितः खलु जन्ममासात् ॥” * ॥
<>राजमार्त्तण्डे ।
<>“माङ्गल्येषु विवाहेषु कन्यासंवरणेषु च ।
<>दश मासाः प्रशस्यन्ते चैत्रपौषविवर्ज्जिताः ॥”
<>कन्यासंवरणे हस्तोदकविधौ ।
[Page4-428-c+ 52]
<>“दम्पत्योर्द्विनवाष्टराशिरहिते दारानुकूले रवौ
<>चन्द्रे चार्ककुजार्किशुक्रवियुते मध्येऽथवा
<>पापयोः ।
<>त्यक्त्वा च व्यतिपातवैधृतिदिनं विष्टिञ्च रिक्तां
<>तिथिं
<>क्रूराहायनचैत्रपौषरहिते लग्नांशके मानुषे ॥” *
<>योगविशेषे दोषविशेषानाह रत्नमालायाम् ।
<>“कुलोच्छेदो व्यतीपाते परिधे स्वामिघातिनी ।
<>वैधृतौ विधवा नारी विषदाहोऽतिगण्डके ॥
<>व्याघाते व्याधिसं घातः शोकार्त्ता हर्षणे तथा ।
<>शूले च व्रणशूलं स्यात् गण्डे रोगभयं तथा ॥
<>विष्कम्भेऽप्यहिदंशः स्यात् वज्रके मरणं भवेत् ।
<>एते वै दारुणाः सर्व्वे दश योगाः प्रकीर्त्तिताः ॥”
<>आश्वलायनः । उदगयने आपूर्य्यमाणे पक्षे
<>कल्याणे नक्षत्रे चौडकर्म्मोपनयनगोदान-
<>विवाहाः । विवाहः सार्व्वकालिक इत्येक इति ।
<>“आषाढे धनधान्यभोगरहिता नष्टप्रजा श्रावणे
<>वेश्या भाद्रपदे इषे च मरणं रोगान्विता
<>कार्त्तिके ।
<>पौषे प्रेतवती वियोगबहुला चैत्रे मदोन्मादिनी
<>अन्येष्वेव विवाहिता पतिरता नारी समृद्धा
<>भवेत् ॥
<>हरौ च सुप्ते न च दक्षिणायने
<>तिथौ च रिक्ते शशिनि क्षयं गते ॥
<>राजग्रस्ते तथा युद्धे पितॄणां प्राणसंशये ।
<>अतिप्रौढा च या कन्या नानुकूलं प्रतीक्षते ॥
<>अतिप्रौढा च या कन्या कुले धर्म्मविरोधिनी ।
<>अविशुद्धापि सा देया चन्द्रलग्नबलेन तु ॥
<>अयनस्योत्तरस्यादौ मकरं याति भास्करः ।
<>राशिं कर्कटकं प्राप्य कुरुते दक्षिणायनम् ॥”
<>इति विष्णुपुराणोक्तस्य चूडादावयनस्य परिग्रहः
<>दिनमानादिबोधे तु सिद्धान्तादयनपरिग्रहः ॥ * ॥
<>सार्व्वकालिक इत्यस्य विषयमाह भुजवलभीमे ।
<>“ग्रहशुद्धिमब्दशुद्धिं शुद्धिं मासायनर्त्तुदिव-
<>सानाम् ।
<>अर्व्वाक् दशवर्षेभ्यो भुनयः कथयन्ति कन्य-
<>कानाम् ॥
<>एतत्परन्तु विज्ञेयमङ्गिरोवचनं यथा ।
<>कालात्यये च कन्यायाः कालदोषो न विद्यते ॥
<>मलमासादिकालानां विवाहाद्ये प्रयत्नतः ।
<>पुंसः प्रति सदा दोषात् सर्व्वदैव हि वर्ज्ज्यता ॥”
<>कृत्यचिन्तामणौ ।
<>“वापीकूपतडागयागगमनक्षौरप्रतिष्ठाव्रतं
<>विद्यामन्दिरकर्णवेधनमहादानं वनं सेवनम् ।
<>तीर्थस्नानविवाहदेवभवनं मन्त्रादिदेवेक्षणं
<>दूरेणैव जिजीविषुः परिहरेदस्तं गते भार्गवे ॥”
<>बृहद्राजमार्त्तण्डे ।
<>“सर्व्वाणि शुभकर्म्माणि कुर्य्यादस्तं गते सिते ।
<>विवाहं मेखलाबन्धं यात्राञ्च परिवर्ज्जयेत् ॥”
<>यात्राञ्चेति चकारो वचनान्तरोक्तप्रातिष्विक-
<>निषिद्धकर्म्मान्तरं समुच्चिनोति ।
<>“बाले शुक्रे वृद्धे शुक्रे नष्टे शुक्रे जीवे नष्टे ।
[Page4-429-a+ 52]
<>बाले जीवे वृद्धे जीवे सिंहादित्ये गुर्व्वादित्ये ॥
<>तथा मलिम्लुचे मासि सुराचार्य्येऽतिचारगे ।
<>वापीकूपतडागादिक्रियाः प्रागुदितास्त्यजेत् ॥
<>अतीचारं गते जीवे वक्रे चैव बृहस्पतौ ।
<>कामिनी विधवा प्रोक्ता तस्मात्तौ परिवर्ज्जयेत् ॥
<>अतीचारं गतो जीवः पूर्व्वभं नैव गच्छति ।
<>समचारेऽपि कर्म्माणि नैव तत्रैव संस्थिते ॥” * ॥
<>देवलः ।
<>“बाले वृद्धे तथैवास्ते कुरुते दैत्यमन्त्रिणि ।
<>उद्वाहितायां कन्यायां दम्पत्योरेव नाशनम् ॥
<>प्रागुद्गतः शिशुरहस्त्रितयं सितः स्यात्
<>पश्चाद्दशाहमिति पञ्चदिनानि वृद्धः ।
<>प्राक् पक्षमेव कथितोऽत्र वशिष्ठगर्गै-
<>र्जीवस्तु पक्षमपि वृद्धशिशुर्व्विवर्ज्यः ॥”
<>अत्यन्ताशक्तौ राजमार्त्तण्डः ।
<>“बाले वृद्धे च सन्ध्यांशे चतुःपञ्चत्रिवासरान् ।
<>जीवे च भार्गवे चैव विवाहादिषु वर्ज्जयेत् ॥
<>वक्रे चैवातिचारे त्रिदशपतिगुरौ देवपूज्ये च
<>सुप्ते
<>गुर्व्वादित्येऽधिमासे दिवसकररिपौ वाक्पतौ
<>चैत्रपौषे ।
<>विष्ट्यां केतूद्गमे वा शरदि सुरगुरौ सिंहसंस्थे
<>मनोज्ञे
<>वर्षादाप्नोति चोढा सुनियतमरणं देवकन्यापि
<>भर्त्तुः ॥” * ॥
<>शुक्रमधिकृत्य राजमार्त्तण्डे ।
<>“बाले च दुर्भगा नारी वृद्धे नष्टप्रजा भवेत् ।
<>नष्टे च मृत्युमाप्नोति सर्व्वमेतद्गुरावपि ॥
<>सिंहे गुरौ परिणीता पतिमात्मानमात्मजान्
<>हन्ति ।
<>क्रमशस्त्रिषु पित्रादिषु वशिष्ठगर्गादयः प्राहुः ॥
<>गुरौ हरिस्थे न विवाहमाहु-
<>र्हारीतगर्गप्रमुखा मुनीन्द्राः ।
<>यदा न माघी मघसंयुता स्यात्
<>तदा तु कन्योद्वहनं वदन्ति ॥”
<>अत्रैव माण्डव्यः ।
<>“मधाऋक्षं परित्यज्य यदा सिंहे गुरुर्भवेत् ।
<>तत्राब्दे कन्यका चोढा सुभगा सुप्रिया भवेत् ॥”
<>हारीतः ।
<>“अतीचारं गते जीवे वृषे वृश्चिककुम्भयोः ।
<>यज्ञोद्बाहादिकं कुर्य्यात् तत्र कालो न लुप्यते ॥”
<>कृत्यचिन्तामणौ ।
<>“अतीचारं गते जीवे वृषे वृश्चिककुम्भयोः ।
<>तत्र चोद्वाहिता कन्या संपृणीयात् कुलद्वयम् ॥”
<>सङ्केतकौमुद्यां भीमपराक्रमे ।
<>“यदातिचारं सुरराजमन्त्री
<>करोति गोमन्मथमीनसंस्थः ।
<>न याति चेद्यद्यपि पूर्व्वराशिं
<>शुभाय पाणिग्रहणं वशिष्ठः ॥
<>अतीचारं गते जीवे स्थिरराशौ च संस्थिते ।
<>तत्र न लुप्यते कालो वदत्येवं पराशरः ॥
<>वापीकूपतडागादि निषिद्धं सिंहगे गुरौ ।
[Page4-429-b+ 52]
<>मकरस्थे च तत् कार्य्यं न दोषः काललोपजः ॥”
<>यत्तु ।
<>“कन्यावृश्चिकमेषेषु मन्मथे च झषे वृषे ।
<>अतिचारेऽपि कर्त्तव्यं विवाहादि बुधैः सदा ॥”
<>इत्येतदमूलं द्बैतनिर्णयेऽप्युक्तम् ॥ * ॥ दीपि-
<>कायाम् ।
<>“त्रिकोणजाया धनलाभराशौ
<>वक्रातिचारेण गुरुः प्रयातः ।
<>यदा तदा प्राह शुभे विलग्ने
<>हिताय पाणिग्रहणं वशिष्ठः ॥”
<>देवीपुराणम् ।
<>“मकरस्थो यदा जीवो वर्ज्जयेत् पञ्चमांशकम् ।
<>शेषेष्वपि च भागेषु विवाहः शोभनो मतः ॥”
<>भोजराजः ।
<>“यो जन्ममासे क्षुरकर्म्म यात्रां
<>कर्णस्य वेधं कुरुते च मोहात् ।
<>नूनं स रोगं धनपुत्त्रनाशं
<>प्राप्नोति मूढो वधबन्धनानि ॥
<>जातं दिनं दूषयते वशिष्ठ-
<>श्चाष्टौ च गर्गो जवनो दशाहम् ।
<>जन्माख्यमासं किल भागुरिश्च
<>चौडे विवाहे क्षुरकर्णवेधे ॥”
<>श्रीपतिसमुच्चये ।
<>“स्नानं दानं तपो होमः सर्व्वमङ्गल्यवर्द्धनम् ।
<>उद्वाहश्च कुमारीणां जन्ममासे प्रशस्यते ॥”
<>कृत्यचिन्तामणौ ।
<>“जन्ममासे च पुत्त्राढ्या धनाढ्या च धनोदये ।
<>जन्मभे जन्मराशौ च कन्या हि ध्रुवसन्ततिः ॥”
<>गर्गः ।
<>“ज्यैष्ठे मासि तथा मार्गे क्षौरं परिणयं व्रतम् ।
<>ज्येष्ठपुत्त्रदुहित्रोश्च यत्नतः परिवर्ज्जयेत् ॥”
<>अत्र ज्येष्ठत्वमादिगर्भजातत्वम् । तथा च ।
<>“जन्ममासि न च जन्मभे तथा
<>नैव जन्मदिवसेऽपि कारयेत् ।
<>आद्यगर्भभवपुत्त्रकन्ययो-
<>र्ज्यैष्ठमासि न च जातु मङ्गलम् ॥”
<>अत्र जन्ममासादौ पुत्त्रमात्रस्य निषेधः ज्यैष्ठ-
<>मासे तु ज्येष्ठपुत्त्रस्येति विशेषः ।
<>“कृत्तिकास्थं रविं त्यक्त्वा ज्यैष्ठे ज्येष्ठस्य कार-
<>येत् ।
<>उत्सवेषु च सर्व्वेषु दिनानि दश वर्ज्जयेत् ॥ * ॥
<>रेवत्युत्तररोहिणीमृगशिरोमूलानुराधामघा-
<>हस्तास्वातिषु तौलिषष्ठमिथुनेषूद्यत्सु पाणिग्रहः ।
<>सप्ताष्टान्त्यवहिःशुभैरुडुपतावेकादशद्बित्रिगे
<>क्रूरैस्त्र्यायषडष्टगैर्न तु भृगौ षष्ठे कुजे
<>चाष्टमे ॥”
<>ज्योतिर्व्विहितनक्षत्रात् अधिकं चित्राश्रवणा-
<>धनिष्ठाश्विनीनक्षत्रं पारस्करोक्तं यथा, --
<>“कुमार्य्याः पाणिं गृह्णीयात् त्रिषु त्रिषूत्तरा-
<>दिषु ॥”
<>उत्तरफल्गुन्यादित्रयोत्तराषाढादित्रयोत्तरभा-
<>द्रपदादित्रयेषु नवसु नक्षत्रेष्वित्यर्थः ॥ * ॥ भीम-
[Page4-429-c+ 52]
<>पराक्रमे ।
<>“पूर्व्वात्रये विशाखायां शिवाद्ये भचतुष्टये ।
<>ऊढा चाशु भवेत् कन्या विधवातो विवर्जयेत् ॥
<>विष्णुभाद्ये त्रिके चित्रे ज्येष्ठायां ज्वलने यमे ।
<>एभिर्व्विवाहिता कन्या भवत्येव सुदुःखिता ॥”
<>एवञ्च पारस्करोक्तं यजुर्व्वेदिविषयमापद्विषयं
<>वा बोध्यम् ॥ * ॥
<>“आद्ये मघाचतुर्भागे नैरृतस्याद्य एव च ।
<>रेवत्यन्तचतुर्भागे विवाहः प्राणनाशकः ॥
<>कर्णवेधे विवाहे च व्रते पुंसवने तथा ।
<>प्राशने चाद्यचूडायां विद्धमृक्षं विवर्ज्जयेत् ॥”
<>विद्धर्क्षन्तु ।
<>“तिथ्य १५ ङ्ग ६ वेदै १४ क १ दशो १० नविंश १९
<>भै २७ कादशा ११ ष्टादश १८ विंश २० संख्याः ।
<>इष्टोडुना सूर्य्ययुतोडुना च
<>योगादमूश्चेद्दशयोगभङ्गः ॥”
<>कर्म्मकालीननक्षत्रसूर्य्यभुज्यमाननक्षत्रयोर्मेलने
<>यदि पञ्चदशाद्यन्यतमसंख्या भवति तदा न
<>कर्म्मयोग्यमित्यर्थः । सप्तविंशाधिकत्वे सप्त-
<>विंशतिमपहाय शेषात् फलं अन्यथैकसंख्यानु-
<>पपत्तेः ॥ * ॥ अपवादस्तु ।
<>“आद्यपादे स्थिते सूर्य्ये तुरीयांशं प्रदुष्यति ।
<>द्वितीयस्थे तृतीयन्तु विपरीतमतोऽन्यथा ॥”
<>व्यक्तमाह स्वरोदये ।
<>“आद्यांशेन चतुर्थांशं चतुर्थांशेन चादिमम् ।
<>द्वितीयेन तृतीयन्तु तृतीयेन द्बितीयकम् ॥”
<>अत्रैव खर्ज्जूरवेधः । तथा च रत्नमाला ।
<>“एकामूर्द्ध्वगतां त्रयोदश तथा तिर्य्यग्गताः
<>स्थापयेत्
<>रेखाश्चक्रमिदं बुधैरभिहितं खार्ज्जूरिकं तत्र तु ।
<>व्याघातादि तु मूर्ध्नि भन्तु कथितं तत्रैकरेखा-
<>स्थयोः
<>सूर्य्याचन्द्रमसोर्म्मिथो निगदिता दृक्पात
<>एकार्गलः ॥”
<>व्याघातादीतिव्याघातयोगसंख्याङ्कस्त्रयोदशा-
<>ङ्कम् । तथा च हस्तादीनि नक्षत्राणि देया-
<>नीत्यर्थः ॥ * ॥ अथ सप्तशलाकावेधः । दीपि-
<>कायाम् ।
<>“कृत्तिकादिचतुःसप्तरेखाराशौ परिभ्रमन् ।
<>ग्रहश्चेदेकरेखास्थो वेधः सप्तशलाकजः ॥
<>सप्त सप्त विलिखेत् प्ररेखिका-
<>स्तिर्य्यगूर्द्ध्वमथ कृत्तिकादिकम् ।
<>लेखयेदभिजिता समन्वितं
<>चैकरेखगखगेन विध्यते ॥
<>वैश्यस्य चतुर्थेऽंशे श्रवणादौ लिप्तिकाचतुष्के
<>च ।
<>अभिजित्तस्थे खेचरे विज्ञेया रोहिणीविद्धा ॥”
<>लिप्तिकादण्डः ॥ * ॥
<>“यस्याः शशी सप्तशलाकभिन्नः
<>पापैरपापैरथवा विवाहे ।
<>रक्तांशुकेनैव तु रोदमाना
<>श्मशानभूमिं प्रमदा प्रयाति ॥”
[Page4-430-a+ 52]
<>अस्यापवादो यथा, राजमार्त्तण्डे ।
<>“विषप्रदिग्धेन हतस्य पत्रिणा
<>मृगस्य मांसं शुभदं क्षतादृते ।
<>यथा तथात्राप्युडुपाद एव
<>प्रदूषितोऽन्योडुपदं शुभावहम् ॥”
<>अथ पञ्चशलाकचक्रम् ।
<>“ऊर्द्ध्वं रेखास्थिताः पञ्च तिर्य्यक् पञ्च तथैव च ।
<>द्वे द्वे च कोणयो रेखे साभिजित् कृत्तिका-
<>दिकम् ॥
<>शम्भुकोणे द्वितीये तु लेखयेत् सर्व्वकर्म्मणि ।
<>क्रूरैर्भिन्नमथो सौम्यैर्नैक्षत्रं परिवर्ज्जयेत् ॥
<>नत्वापाते च ये दोषा ये च सप्तशलाकके ।
<>ते सर्व्वे प्रभवन्त्यत्र नाम्ना पञ्चशलाकके ॥
<>अथ चक्रान्वये कश्चित् पादवेध इहेष्यते ॥”
<>तदुक्तं रत्नमालायाम् । कैश्चित्तत्रापीष्यते पाद-
<>वेध इति । इति पञ्चशलाकाचक्रम् ॥ * ॥
<>रत्नमालायाम् ।
<>“ऋक्षं द्वादशमुष्णरश्मिरवनीसूनुस्तृतीयं गुरुः
<>षष्ठं चाष्टममर्कजस्तु पुरतो हन्ति स्फुटं नत्वया ।
<>पश्चात् सप्तममिन्दुजस्तु नवमं राहुः सितः
<>पञ्चमम् ।
<>द्वाविंशं परिपूर्णमूर्त्तिरुडुपः सन्ताडयेन्नेतरत् ॥”
<>नत्वापातोऽयम् ॥ * ॥
<>“पापात् सप्तमगः शशी यदि भवेत् पापेन
<>युक्तोऽथवा
<>यत्नात् तं परिवर्ज्जयेत् मुनिमतो दोषो ह्ययं
<>कथ्यते ।
<>यात्रायां विपदो गृहे सुतवधः क्षौरेषु रोगोद्-
<>भवो-
<>ऽप्युद्वाहे विधवा व्रते च मरणं शूलञ्च पुंस्क-
<>र्म्मणि ॥” * ॥
<>“रविमन्दकुजाक्रान्तं मृगाङ्कात् सप्तमं
<>त्यजेत् ।
<>विवाहयात्राचूडासु गृहकर्म्मप्रवेशने ॥”
<>यामित्रवेधः ॥ * ॥
<>“मूलत्रिकोणनिजमन्दिरगोऽथ पूर्णो
<>मित्रर्क्षसौम्यगृहगोऽथ तदीक्षितो वा ।
<>यामित्रवेधविहितानपहृत्य दोषान्
<>दोषाकरः शुभमनेकविधं विधत्ते ॥” * ॥
<>भोजराजः ।
<>“त्रिषड् दशैकादशगो दिनेशः
<>सुतार्थसौभाग्यशुभप्रदः स्यात् ।
<>वैधव्यदाताष्टमराशिसंस्थः
<>शेषेषु रुग्दुःखशुचः करोति ॥”
<>रविशुद्धिः ॥ * ॥
<>“कन्यानक्षत्रशुद्धौ स्याद्ब वाहः शुभकृन्नृणाम् ।
<>पश्चाद्भर्त्तुर्व्विशुद्ध्या तु यात्रापुष्पोत्सवादयः ॥”
<>विद्याधरीविलासे ।
<>“पुंसामर्कः स्मृतो योनिर्योषिताममृतद्युतिः ।
<>अतः पुंयोषितोः शस्तं वलमर्कशशाङ्कजम् ॥
<>गोचरथद्बाविन्दुं कन्याया यत्नतः शुभं वीक्ष्य ।
<>तिग्मकिरणञ्च पुंसः शेषैरबलैरपि विवाहः ॥
[Page4-430-b+ 52]
<>द्वितीयपुत्त्राङ्कगतः प्रभाकरः
<>त्रयोदशाहात् परतः शुभप्रदः ।
<>न जन्मसप्तव्ययरन्ध्रगस्तथा
<>करोति पुंसामपि तादृशं फलम् ॥”
<>तथा त्रयोदशाहात् परतः ॥ * ॥
<>“त्रयोदशदिनान्यर्को दश षड्धरणीसुतः ।
<>सार्द्धं दिनञ्च शीतांशुर्मासमेकादशं तमः ॥
<>सौरिः पादाधिकं वर्षं मासानष्टौ बृहस्पतिः ।
<>भवनार्द्धं भृगुः सौम्यो यावद्राश्यशुभाः फलम् ॥
<>कष्टं व्रतादिके दद्युर्न तथा शेषभागगाः ॥ * ॥
<>लग्ने तत्पञ्चमे तूर्य्ये नवमे दशमे तथा ।
<>गुरुर्भृगुर्व्वा दोषघ्नो विवाहे वर्द्धते शुभम् ॥”
<>अयमेव सुतहिवुकयोगः ॥ * ॥
<>“गोधूलिं त्रिविधां वदन्ति मुनयो नारीविवा-
<>हादिके
<>हेमन्ते शिशिरे प्रयाति मृदुतां पिण्डीकृते
<>भास्करे ।
<>ग्रीष्मेऽर्द्धास्तमिते वसन्तसमये भानौ गते
<>दृश्यतां
<>सूर्य्ये चास्तमुपागते च नियतं प्रावृट्शरत्-
<>कालयोः ॥ * ॥
<>लग्नं यदा नास्ति विशुद्धमन्यद्-
<>गोधूलिकां तत्र शुभां वदन्ति ।
<>लग्ने विशुद्धे सति वीर्य्ययुक्ते
<>गोधूलिका नैव फलं विधत्ते ॥ * ॥
<>नास्मिन् ग्रहा न तिथयो न च विष्टिवारा
<>ऋक्षाणि नैव जनयन्ति कदापि विघ्नम् ।
<>अव्याहतः सततमेव विवाहकाले
<>यात्रासु चायमुदितो भृगुजेन योगः ॥ * ॥
<>मार्गे गोधूलियोगे प्रभवति विधवा माघमासे
<>तथैव
<>पुत्त्रायुर्धनयौवनेन सहिता कुम्भे स्थिते
<>भास्करे ।
<>वैशाखे सुखदा प्रजाधनवती ज्यैष्ठे पतेर्म्मानदा
<>आषाढे धनधान्यपुत्त्रबहुला पाणिग्रहे
<>कन्यका ॥” * ॥
<>विवाहपटले ।
<>“व्यूढा धनुषि च कुलटा तत्पूर्व्वार्द्धे सतीत्यपरे
<>जगुः ॥” * ॥
<>ज्योतिःसारस ग्रहे ।
<>“विवाहे तु दिवाभागे कन्या स्यात् पुत्त्र-
<>वर्ज्जिता ।
<>विरहानलदग्धा सा नियतं स्वामिघातिनी ॥ * ॥
<>महाभारते ।
<>“रात्रौ दानं न शंसन्ति विना चाभकदक्षि-
<>णाम् ।
<>विद्यां कन्यां द्विजश्रेष्ठा दीपमन्नं प्रतिश्रयम् ॥” *
<>व्यासः ।
<>“रिक्तासु विधवा कन्या दर्शेऽपि स्याद्बिवा-
<>हिता ।
<>शनैश्चरदिने चैव यदा रिक्ता तिथिर्भवेत् ।
<>तस्मिन् विवाहिता कन्या पतिसन्तानवर्द्धिता ॥”
[Page4-430-c+ 52]
<>स्मृतिः ।
<>“धर्म्मार्थकाममोक्षाणां दाराः संप्राप्तिहेतवः ।
<>परीक्ष्यन्ते प्रयत्नेन पूर्व्वमेव करग्रहात् ॥” * ॥
<>मनुः ।
<>“अव्यङ्गाङ्गीं सौम्यनाम्नीं हंसवारणगामिनीम् ।
<>तनुलोमकेशदशनां मृद्वङ्गीमुद्वहेत् स्त्रियम् ॥” *
<>शातातपः ।
<>“हंसस्वनां मेघवर्णां मधुपिङ्गललोचनाम् ।
<>तादृशीं वरयेत् कन्यां गृहस्थः सुखमेधते ॥” * ॥
<>भविष्ये ।
<>“प्रतिष्ठिततलाः सम्यक् रक्ताम्भोजसमत्विषः ।
<>तादृशाश्चरणा धन्या योषितां भोगवर्द्धनाः ॥”
<>प्रतिष्ठितो भूमौ लग्नः समस्तलोऽधोभागो येषां
<>ते तथा ॥ * ॥ मनुः ।
<>“नोद्वहेत् कपिलां कन्यां नाधिकाङ्गीं न
<>रोगिणीम् ।
<>नालोभिकां नातिलोम्नीं न वाचाटां न पिङ्ग-
<>लाम् ॥
<>नर्क्षवृक्षनदीनाम्नीं नान्त्यपर्व्वतनामिकाम् ।
<>न पक्ष्यहिप्रैष्यनाम्नीं न च भीषणनामिकाम् ॥”
<>प्रतिप्रसवमाह मत्स्यसूक्ते ।
<>“गङ्गा च यमुना चैव गोमती च सरस्वती ।
<>नदीष्वासां नाम वृक्षे मालती तुलसी अपि ।
<>रेवती चाश्विनी भेषु रोहिणी शुभदा भवेत् ॥”
<>कृत्यचिन्तामणौ ।
<>“नेत्रे यस्याः केकरे पिङ्गले वा
<>स्याद्दुःशीला श्यावलोलेक्षणा च ।
<>कूपो यस्या गण्डयोः सस्मिताया
<>निःसन्दिग्धां बन्धकीं तां वदन्ति ॥” * ॥
<>नन्दिकेश्वरपुराणे ।
<>“श्यामा सुकेशी तनुलोमराजी
<>सुभ्रूः सुशीला सुगतिः सुदन्ता ।
<>वेदीविमध्या यदि पङ्कजाक्षी
<>कुलेन हीनापि विवाहनीया ॥
<>धृष्टा कुदन्ता यदि पिङ्गलाक्षी
<>लोम्ना समाकीर्णसमाङ्गयष्टिः ।
<>मध्ये च पुष्टा यदि राजकन्या
<>कुलेऽपि योग्या न विवाहनीया ॥” * ॥
<>हारीतः ।
<>“तस्मात् कुलनक्षत्रविज्ञानोपपन्नां वरयेत् ।”
<>नक्षत्रोपपन्नां नाडीनक्षत्रहीनाम् ॥ * ॥
<>नाडीनक्षत्रमाह स्वरोदये ।
<>“अश्विन्यादि लिखेच्चक्रं सर्पाकारं त्रिनाडिकम् ।
<>तत्र वेधवशाज्ज्ञेयं विवाहादि शुभाशुभम् ॥
<>त्रिनाडीवेधनक्षत्रमश्विन्यार्द्रायुगोत्तरा ।
<>हस्तेन्द्रमूलवारुण्यः पूर्व्वभाद्रपदास्तथा ॥
<>याम्यः सौम्यो गुरुर्योनिश्चित्रा मित्रजलाह्वयम् ।
<>धनिष्ठा चोत्तराभद्रा मध्यनाडीव्यवस्थिताः ॥ * ॥
<>कृत्तिका रोहिणी सर्पो मघा स्वातीविशा-
<>खके ।
<>उत्तरा श्रवणा पौष्णं पृष्ठनाडीव्यवस्थिताः ॥ * ॥
<>अश्व्यादिनाडीवेधर्क्षे षष्ठं द्वितीयकं क्रमात् ।
[Page4-431-a+ 52]
<>याम्यादितूर्य्यतूर्य्यञ्च कृत्तिकादिद्बिषट्ककम् ॥
<>एवं निरीक्षयेद्वेधं कन्यामन्त्रे सुरे गुरौ ।
<>पण्यश्रीस्वामिमित्रेषु देशे ग्रामे पुरे गृहे ॥
<>एकनाडीस्थधिष्टानि यदि स्युर्व्वरकन्ययोः ।
<>तदा वेधं विजानीयात् गुर्व्वादिषु तथैव च ॥
<>प्रकटं यस्य जन्मर्क्षं तस्य जन्मर्क्षतो व्यधः ।
<>प्रनष्टं जन्मभं यस्य तस्य नामर्क्षतो वदेत् ॥
<>द्वयोर्जन्मभयोर्वेधो द्बयोर्नामभयोस्तथा ।
<>नामजन्मर्क्षयोर्वेधो न कर्त्तव्यं कदाचन ॥
<>एकनाडीस्थिता चेत् स्यात् भर्त्तर्नाशाय
<>चाङ्गना ।
<>तस्मान्नाडीव्यधो वीक्ष्यो विवाहे शुभमिच्छता ॥
<>प्राङनाड्या वेधतो भर्त्ता मध्यनाड्योभयं
<>तथा ।
<>पृष्ठनाडीव्यधे कन्या म्रियते नात्र संशयः ॥
<>एकनाडीस्थिता यत्र गुरुर्म्मन्त्रश्च देवताः ।
<>तत्र द्वेषं रुजं मृत्युं क्रमेण फलमादिशेत् ॥
<>प्रभुः पण्याङ्गनामित्रं देशो ग्रामः पुरं गृहम् ।
<>एकनाडीगता भव्या अभव्या वेधवर्ज्जिताः ॥”
<>प्रतिप्रसवमाह ज्योतिषे ।
<>“एकराश्यादियोगे तु नाडीदोषो न विद्यते ॥”
<>स यथा ।
<>“एकराशौ च दम्पत्योः शुभं स्यात् समसप्तके ।
<>चतुर्थे दशमे चैव तृतीयैकादशे तथा ॥”
<>समग्रहणाद्विषमसप्तके दोषः । तथा च ।
<>“योटके सप्तके मेषतुले युग्महयौ तथा ।
<>सिंहघटौ सदा वर्ज्यौ मृतिं तत्राब्रवीच्छिवः ॥”
<>श्रीपतिव्यवहारनिर्णये ।
<>“सुहृदेकाधिपयोगे ताराबले वश्यराशौ वा ।
<>अपि नाड्यादिवेधे भवति विवाहो हितार्थाय ॥”
<>राजमार्त्तण्डे ।
<>“न राजयोगे ग्रहवैरिता च
<>न तारशुद्धिर्न गणत्रयं स्यात् ।
<>न नाडिदोषो न च वर्णदुष्टि-
<>र्गर्गादयस्ते मुनयो वदन्ति ॥” * ॥
<>राजयोगस्तु एकराश्यादियोग एव तत्रैव
<>नाड्यादिप्रतिप्रसवात् ॥ श्रीपतिरत्नमालायाम् ।
<>“अश्वे भाजफणिद्बयञ्च वृषभुङ्मेषोन्दुरुर्मूषिक-
<>श्चाखुर्गौः क्रमशस्ततोऽपि महिषी व्याघ्रः पुनः
<>सौरभी ।
<>व्याघ्रेणौ मृगकुक्कुरौ कपिरथोरभ्रद्वयं वानरः
<>सिंहोऽश्वो मृगराट् पशुश्च करटी योनिश्च
<>भानामियम् ॥
<>गोव्याघ्रं गजसिंहमश्वमहिषं श्वैणञ्च वभ्रूरगं
<>वैरं वानरमेषकञ्च सुमहत्तद्वद्विडालोन्दुरुम् ।
<>लोकानां व्यवहारतोऽन्यदपि च ज्ञात्वा प्रय-
<>त्नादिदं
<>दम्पत्योर्नृपभृत्ययोरपि सदा वर्ज्यः शुभस्या-
<>र्थिभिः ॥
<>मकरसमेतं मिथुनं कन्याकलसौ मृगेन्द्रमीनौ च ।
<>वृषभतुलेऽलिमेषौ कर्कटधनुषी च मित्रविधौ ॥”
<>षडष्टकावितिशेषः ॥ * ॥ अरिषडष्टकमाह ।
[Page4-431-b+ 52]
<>“मकरः करिकुलरिपुणा
<>कन्या मेषेण सह झषस्तुलया ।
<>कर्किघटौ वृषधनुषी
<>वृश्चिकमिथुने चारिविधौ ॥ * ॥
<>यदि कन्याष्टमे भर्त्ता भर्त्तुः षष्ठे च कन्यका ।
<>षडष्टकं विजानीयाद्वर्ज्जितं त्रिदशैरपि ॥ * ॥
<>पुंसो गृहात् सुतगृहे सुतहा च कन्या
<>धर्म्मे स्थिता सुतवती पतिवल्लभा च ।
<>द्विद्वादशे धनगृहे धनहा च कन्या
<>ऋप्फे स्थिता धनवती पतिवल्लभा च ॥”
<>षडष्टकादौ तारानियममाह भीमपराक्रमः ।
<>“सौहृद्ये ह्युभयोर्द्वयोरपि तयोरैकाधिपत्येऽपि
<>वा
<>तारा षष्ठसुमित्रमित्रदहनक्षेमार्थसम्पद्यदि ।
<>षट्काष्टे नवपञ्चमे व्ययधने योगे च पुंयोषितोः
<>प्रीत्यायुःसुखवृद्धिपुष्टिजनकः कार्य्यो विवाह-
<>स्तदा ॥” * ॥
<>गर्गः ।
<>“मरणं ताराविरोधे ग्रहरिपुभावे चिरेण ।
<>रोगादि नरनार्य्योः षट्काष्टके वैरमवश्यं भवे-
<>दाशु ॥” * ॥
<>व्यासः ।
<>“मैत्रादियोगेऽपि षडष्टकादौ
<>तारा विपत्प्रत्यरिनैधनाख्याः ।
<>वर्ज्या विवाहे पुरुषोडुतो हि
<>प्रीतिः परा जन्मसु तारकासु ॥
<>नक्षत्रमेकं यदि भिन्नराशि-
<>र्न दम्पती तत्र सुखं लभेताम् ।
<>विभिन्नमृक्षं यदि चैकराशि-
<>स्तदा विवाहः सुतसौख्यदायी ॥”
<>एकर्क्षा च यदा कन्या राश्येका च यदा
<>भवेत् ।
<>धनपुत्त्रवती नारी साध्वी भर्त्तृप्रिया सदा ॥
<>षडष्टके गोमिथुनं प्रदेयं
<>कांस्यं सरूप्यं नवपञ्चके तु ।
<>द्विद्वादशाख्ये कनकान्नताम्रं
<>विप्रार्च्चनं हेम च नाडीदोषे ॥
<>मरणं नाडीदोषे कलहः षट्काष्टके विप-
<>त्तिर्वा ।
<>अनपत्यता त्रिकोणे द्विद्वादशे च दारिद्य्रम् ॥” * ॥
<>कृत्यचिन्तामणौ ।
<>“हस्तास्वातिश्रुतिमृगशिरःपुष्यमैत्राश्विभानि
<>पौष्णादित्ये जमुरिह बुधा देवसंज्ञानि भानि ।
<>पूर्व्वास्तिस्रः शिवभभरणीरोहिणी चोत्तराश्च
<>प्राहुर्मर्त्याह्वयमुडुगणं नूनमेतं मुनीन्द्राः ॥
<>चित्राश्लेषानिरृतिपितृभे वासवं वासवर्क्षं
<>शक्राग्न्योर्भे वरुणदहनर्क्षे च रक्षोगणोऽयम् ॥”
<>फलमाह श्रीपतिः ।
<>“स्वकुले चोत्तमा प्रीतिर्मध्यमा देवमानुषे ।
<>देवासुरे कनिष्ठा च मृत्युर्मानुषराक्षसे ॥
<>राक्षसी च यदा कन्या मानुषश्च वरो भवेत् ।
<>तदा मृत्युर्न दूरस्थो निर्घनत्वमथापि वा ॥”
[Page4-431-c+ 52]
<>राजमार्त्तण्डे ।
<>“यदि स्याद्राक्षसो भर्त्ता कन्यका मानुषी भवेत् ।
<>विवाहे सुखमाप्नोति वैपरीत्यं विवर्ज्जयेत् ॥”
<>युद्धजयार्णवे ।
<>“देवा जयन्ति युद्धेन सर्व्वथा नात्र संशयः ।
<>रक्षसां मानुषाणाञ्च संग्रामे निश्चया मृतिः ॥
<>कर्किमीनालयो विप्राः क्षत्त्राः सिंहतुलाहयाः ।
<>वैश्या युग्माजकुम्भाख्याः शूद्रा वृषमृगाङ्गनाः ॥
<>सर्व्वाः परिणयेद्विप्रः क्षत्त्रियो नवभाग्भवेत् ।
<>षडाश्रयो भवेद्वैश्यस्तिस्रः शूद्रे प्रकीर्त्तिताः ॥
<>वर्णश्रेष्ठा च या नारी हीनवर्णश्च यः पुमान् ।
<>महत्यपि कुले जाता नासौ भर्त्तरि रज्यते ॥”
<>इति ज्योतिस्तत्त्वम् ॥ * ॥
<>अन्यत् उद्वाहशब्दे द्रष्टव्यम् ॥ * ॥ * ॥ तत्प्रयोग
<>यथा । अथ कृतवृद्धिश्राद्धः संप्रदाता लग्नसमये
<>संप्रदानशालायां गत्वा उत्तरतः स्त्रीगवीं बद्ध्वा
<>विष्टरादिकं सज्जीकृत्य पश्चिमाभिमुखोऽनुप-
<>विष्टस्तिष्ठेत् । ततोऽग्रत उपस्थिते वरे संप्रदाता
<>कृताञ्जलिर्वरणं कुर्य्यात् । ओँ साधु भवानास्ता-
<>मिति पृच्छेत् । जामाता ओँ साध्वहमासे
<>इति वदेत् संप्रदाता ओँ अर्च्चयिष्यामो भवन्तं
<>इति पृच्छेत् । जामाता ओँ अर्च्चय इति वदेत् ।
<>ततः संप्रदाता पाद्यार्घ्याचमनीयगन्धमाल्य-
<>यथाशक्त्यङ्गुरीयसपट्टकयज्ञोपवीतसपर्णपूगा-
<>दिकं प्रदाय जामातरमर्च्चयेत् । ततः संप्रदाता
<>दक्षिणं जानु धृत्वा ओँ अद्येत्यादि अमुक-
<>गोत्रस्यामुकप्रवरस्यामुकदेवशर्म्मणः प्रपौत्त्रं
<>अमुकगोत्रस्यामुकप्रवरस्यामुकदेवशर्म्मणःपौत्त्रं
<>अमुकगोत्रस्यामुकप्रवरस्यामुकदेवशर्म्मणः पुत्त्रं
<>अमुकगोत्रं अमुकप्रवरं अमुकदेवशर्म्माणं
<>अमुकगोत्रस्यामुकप्रवरस्यामुकदेवशर्म्मणः प्र-
<>पौत्त्रीं अमुकगोत्रस्यामुकप्रवरस्यामुकदेव-
<>शर्म्मणः पौत्त्रीं अमुकगोत्रस्यामुकप्रवरस्य
<>अमुकदेवशर्म्मणः पुत्त्रीं अमुकगोत्रां अमुक-
<>प्रवरां श्रीअमुकीदेवीं एनां कन्यां शुभविवाहेन
<>दातुं एभिः पाद्यादिभिः अभ्यर्च्य भवन्तमहं
<>वृणे । जामाता ओँ वृतोऽस्मि इति वदेत् ।
<>संप्रदाता यथाविहितं विवाहकर्म्म कुरु ।
<>जामाता ओँ यथाज्ञानतः करवाणीति वदेत् ।
<>ततः स्त्र्याचारादिकं कारयित्वा मुखचन्द्रिकां
<>कारयेत् । ततोऽग्रे उपस्थिते वरे संप्रदाता
<>अमुं मन्त्रं जपति । प्रजापतिरृषिरनुष्टुप्
<>छन्दोऽर्हणीया गौर्देवता गवोपस्थापने विनि-
<>योगः । ओँ अर्हणा पुत्त्रवाससा धेनुरभवद्य
<>मे सा नः पयस्वती दुहा मुत्तरा मुत्तरां
<>समाम् । ततो जामाता प्रजापतिरृषिर्गायत्त्री
<>च्छन्दो विराड्देवता उपविशदर्हणीयजपे
<>विनियोगः । ओँ इदमहमिमां पद्यां विराज-
<>मन्नाद्यायाधितिष्ठामि । इमं मन्त्रं जपन्नासने
<>प्राङ्मुख उपविशति । ततः संप्रदातापि पश्चि-
<>माभिमुख उपविशेत् । ततो दाता साग्रपञ्च-
<>विंशतिकुशपत्रैः द्विर्वामाधोमुखग्रन्थिं रचितं
[Page4-432-a+ 52]
<>विष्टरं उत्तराग्रं उत्तानहस्ताभ्यां गृहीत्वा
<>ओँ विष्टरो विष्टरो विष्ठरः प्रतिगृह्यतामित्याद-
<>धानो विष्टरमर्पयति । जामाता च ओँ विष्टरं
<>प्रतिगृह्णामि इति विष्टरं गृहीत्वा प्रजापति-
<>रृषिरनुष्टुप्छन्द ओषध्यो देवता विष्टरस्यासन-
<>दाने विनियोगः ।
<>“ओँ या ओषधीः सोमराज्ञीर्ब्बह्वीः शतविच
<>क्षणाः ।
<>ता मह्यमस्मिन्नासने अच्छिद्राः शर्म्म यच्छत ॥”
<>इत्यासने विष्टरमुत्तराग्रं दत्त्वा उपविशति ।
<>ततः सम्प्रदाता पुनस्तादृशमेव विष्टरं गृहीत्वा
<>ओँ विष्टरो विष्टरो विष्टरः प्रतिगृह्यतामिति
<>तथैव पुनरर्पयति । जामाता च ओँ विष्टरं
<>प्रतिगृह्णामीति तथैव गृहीत्वा प्रजापतिरृषि-
<>रनुष्टुप् छन्द ओषध्यो देवता विष्टरस्य पादयो-
<>रधस्ताद्दाने विनियोगः ।
<>“ओँ या ओषधीः सोमराज्ञीर्व्विष्ठिताः
<>पृथिवीमनु ।
<>ता मह्यमस्मिन् पादयोरच्छिद्राः शर्म्म यच्छत ॥”
<>इति पादयोरधस्तादुत्तराग्रं विष्टरं स्थापयेत् ॥
<>ततः सम्प्रदाता पानीयपात्रं गृहीत्वा ओँ पाद्याः
<>पाद्याः पाद्याः प्रतिगृह्यन्तामिति पानीयपात्र-
<>मर्पयति । जामाता ओँ पाद्यं प्रतिगृह्णामीति
<>गृहीत्वा प्रजापतिरृषिर्व्विराड्गायत्त्री च्छन्द
<>आपो देवता पादप्रक्षालनार्थोदकवीक्षणे
<>विनियोगः । ओँ यतो देवीः प्रतिपस्याम्याप-
<>स्ततो मा ऋद्धिरागच्छतु । अनेनोदकं वीक्षेत् ।
<>ततो जामाता तस्मात् पात्रादुदकं गृहीत्वा
<>प्रजापतिरृषिर्व्विराड्गायत्त्री च्छन्दः श्रीर्द्देवता
<>सव्यपादप्रक्षालने विनियोगः ओँ सव्यं पादमवने-
<>निजे अस्मिन्राष्ट्रे श्रियं दधे । अनेन वामपादे
<>उदकाञ्जलिं दद्यात् । ततोऽपरमञ्जलिं गृहीत्व
<>प्रजापतिरृषिर्ब्बिराड्गायत्त्री च्छन्दः श्रीर्द्देवता
<>दक्षिणपादप्रक्षालने विनियोगः । ओँ दक्षिणं
<>पादमवनेनिजे अस्मिन्राष्ट्रे श्रियमाबेशयामि ।
<>अनेन दक्षिणपादे उदकाञ्जलिं दद्यात् । ततः
<>पुनरुदकाञ्जलिं गृहीत्वा प्रजापतिरृषिर्विराड्-
<>गायत्त्री च्छन्दः श्रीर्द्देवता उभयपादप्रक्षालने
<>विनियोगः । ओँ पूर्व्वमन्यमपरमन्यमुभौ पादाव-
<>घनेनिजे राष्ट्रस्यर्द्ध्या अभयस्यावरुद्ध्यै । अनेन
<>पादद्वये उदकाञ्जलिं दद्यात् । ततः सम्प्रदाता
<>साक्षतदूर्व्वापल्लवान् शङ्खादिपात्रे निधाय ।
<>ओँ अर्घ्यमर्घ्यमर्घ्यं प्रतिगृह्यताम् । इत्यभि-
<>धायार्घ्यमर्पयति । जामाता च ओँ अर्घ्यं प्रति-
<>गृह्णामीति गृहीत्वा प्रजापतिरृषिरर्घ्यं देवता
<>अर्घ्यप्रतिग्रहणे विनियोगः । ओँ अन्नस्य राष्ट्रि-
<>रसि राष्ट्रिस्ते भूयासम् । अनेनार्घ्यं शिरसि
<>दद्यात् । ततः सम्प्रदाता उदकपात्रं गृहीत्वा ।
<>ओँ आचमनीयमाचमनीयमाचमनीयं प्रति-
<>गृह्यतां इत्युदकपात्रमर्पयति । जामाता च
<>ओँ आचमनीयं प्रतिगृह्णामीति गृहीत्वा प्रजा-
<>पतिरृषिराचमनीयं देवता आचमनीयाचमने
[Page4-432-b+ 52]
<>विनियोगः । ओँ यशोऽसि यशो मयि धेहि ।
<>अनेनोत्तराभिमुखीभूयाचामेत् । ततः सम्प्र-
<>दाता घृतदधिमधुयुक्तं कांस्यपात्रं कांस्यपात्रा-
<>न्तरेणापिधाय गृहीत्वा ओँ मधुपर्क्को मधुपर्क्को
<>मधुपर्क्कः प्रति गृह्यतामिति मधुपर्क्कं समर्पयति ।
<>जामाता च ओँ मधुपर्क्कं प्रतिगृह्णामीति गृहीत्वा
<>प्रजापतिरृषिर्म्मधुपर्क्को देवता अर्हणीयमधु-
<>पर्क्कग्रहणे विनियोगः । ओँ यशसो यशोऽसि ।
<>अनेन मधुपर्क्कं गृहीत्वा भूमौ निधाय प्रजा-
<>पतिरृषिर्म्मधुपर्क्को देवता अर्हणीयमधुपर्क्क-
<>प्राशने विनियोगः । ओँ यशसो भक्ष्योऽसि
<>महसो भक्ष्योऽसि श्रीर्भक्ष्योऽसि श्रियं मयि धेहि ।
<>अनेन मन्त्रेण वारत्रयं भक्षयित्वा सकृत् तूष्णीं
<>भक्षयेत् । ततो जामाता आचान्तो मङ्गलौ-
<>षधिलिप्तेन दक्षिणहस्तेन तादृशमेव कन्याया
<>दक्षिणहस्तं स्वहस्तोपरि निदध्यात् । ततः
<>सौभाग्यपतिपुत्त्रवती नारी मङ्गलपूर्व्वकं कुशेन
<>हस्तद्वयं वध्नाति । ततः सम्प्रदाता तिलकुश-
<>सहितमुदकपात्रं गृहीत्वा वामहस्तेनार्च्चितां
<>कन्यां धृत्वा ओमद्यामुके मासि अमुकराशिस्थे
<>भास्करे अमुके पक्षे अमुकतिथौ अमुकगोत्रः
<>श्रीअमुकदेवशर्म्मा अमुककामः अमुकगोत्रस्या-
<>मुकप्रवरस्य अमुकदेवशर्म्मणः प्रपौत्त्राय अमुक-
<>गोत्रस्य अमुकप्रवरस्य अमुकदेवशर्म्मणः
<>पौत्त्राय अमुकगोत्रस्यामुकप्रवरस्यामुकदेव-
<>शर्म्मणः पुत्त्राय अमुकगोत्राय अमुकप्रवराय
<>श्रीअमुकदेवशर्म्मणे ब्राह्मणाय वराय अर्च्चि-
<>ताय अमुकगोत्रस्यामुकप्रवरस्यामुकदेवशर्म्मणः
<>प्रपौत्त्रीं अमुकगोत्रस्यामुकप्रवरस्यामुकदेव-
<>शर्म्मणः पौत्त्रीं अमुकगोत्रस्य अमुकप्रवरस्य
<>अमुकदेवशर्म्मणः पुत्त्रीं अमुकगोत्रां अमुक-
<>प्रवरां श्रीअमुकीदेवीं इति त्रिरुच्चार्य्य एनां
<>कन्यां सवस्त्रालङ्कृतां प्रजापतिदेवताकां तुभ्य-
<>महं सम्पददे । इति हस्तद्वयोपरि सतिल-
<>जलकुशानर्पयति । जामाता ओँ स्वस्तीत्यभि-
<>धाय कन्येयं प्रजापतिदेवताका इति वदेत् ।
<>गायत्त्रीं कामस्तुतिञ्च पठेत् । ओँ क इदं कस्मा
<>अदात् कामः कामायादात् कामो दाता कामः
<>प्रतिग्रहीता कामः समुद्रमाविशत् कामेन त्वा
<>प्रतिगृह्णामि कामैतत्ते । * । ततः ओँ अद्येत्यादि
<>कृतैतत्कन्यादानकर्म्मणः साङ्गतार्थं दक्षिणामेतत्
<>सुवर्णं अमुकगोत्रायामुकदेवशर्म्मणे ब्राह्मणाय
<>वराय तुभ्यमहं सम्प्रददे । ततो जामाता ओँ
<>स्वस्तीति वदेत् । ततः पतिपुत्त्रवती नारी
<>दाम्पत्योर्वस्त्रेण ग्रन्थिं वध्नाति । ततः कुशग्रन्थिं
<>मुक्त्वा वस्त्रेणाच्छाद्यान्योन्यावलोकनं कारयेत् ।
<>ततो भर्त्तुर्द्दक्षिणपार्श्वे बधूमुपवेशयेत् । ततो
<>नापितेन गौर्गौरित्युक्ते जामाता पठति । प्रजा-
<>पतिरृषिर्ब्बृहती च्छन्दो गौर्देवता पूर्व्वबद्धगवी-
<>मोक्षणे विनियोगः । ओँ मुञ्च गां वरुणपाशा-
<>द्द्विषन्तं मेऽभिधेहि त्वं जह्यमुष्य चोभयोरुत्सृज
<>गामत्तु तृणानि पिबतूदकम् । इति पठेत् । ततो
[Page4-432-c+ 52]
<>नापितेन मुक्तायां गवि जामाता पठति । प्रजा-
<>पतिरृषिस्तृष्टुप् छन्दो गौर्देवता गवानुमन्त्रणे
<>विनियोगः । ओँ माता रुद्राणां दुहिता वसूनां
<>स्वसादित्यानां अमृतस्य नाभिः प्रनुवोचं चिकि-
<>तुषे जनाय मा गा मना गा मदितीं वधिष्ट ।
<>अनेन गां विसर्ज्जयेत् । ततो मङ्गलं कुर्य्यात् ।
<>ततो भर्त्तुर्व्वामपार्श्वे बधूमुपवेशयेत् । इति
<>सम्प्रदानं समाप्तम् ॥ * ॥ इति भवदेवभट्टः ॥
<LEND>
