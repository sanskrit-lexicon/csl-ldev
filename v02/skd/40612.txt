<L>40612<pc>5-447<k1>स्थावरः<k2>स्थावरः
स्थावरः¦, त्रि, (तिष्ठतीति । स्था + “स्थेशभास-
<>पिसकसो वरच् ।” ३ । २ । १७५ । इति
<>वरच् ।) जङ्गमेतरः । अचलवस्तु । इत्यमरः ।
<>३ । १ । ७३ ॥ जङ्गमा गोमक्षिष्यादयः ततो-
<>ऽन्यो वृक्षादिः स्थावरः । इति भरतः ॥ * ॥
<>स च ब्रह्मणः सप्तमः सर्गः षड्विधश्च । यथा, --
<>“सप्तमो मुख्यसर्गस्तु षड्विधस्तस्थुषाञ्च यः ।
<>वनस्पत्योषधिलता त्वक्सारो वीरुधो द्रुमाः ॥”
<>तेषां लक्षणं यथा, --
<>“उत्स्रोतसस्तमःप्राया अन्तःस्पर्शा विशेषिणः ॥”
<>इति श्रीभागवतम् ॥
<>“ये पुष्पं विना फलन्ति ते वनष्पतयः । ओषधयः
<>फलपाकान्ताः । लता आरोहणापेक्षाः ।
<>त्वक्सारो वेण्वादयः । लता एव काठिन्येन
<>आरोहणानपेक्षा वीरुधः । ये पुष्पैः फलन्ति ते
<>द्रुमाः । ऊर्द्ध्वं स्रोत आहारसञ्चारो येषां ते ।
<>तमःप्रायाः अव्यक्तचैतन्याः । अन्तःस्पर्शाः स्पर्श-
<>मेव जानन्ति नान्यत्तदापि अन्तरेव न बहिः ।
<>विशेषिणः अव्यवस्थितपरिणामाद्यनेकभेदवन्तः”
<>इति तट्टीकायां श्रीधरस्वामी ॥ * ॥ स्थावरधनं
<>सान्निध्ये तरेभ्यो न विक्रे तव्यम् । यथा, --
<>“स्थावरं धनमन्यस्मै स्थिते सान्निध्यवर्त्तिनि ।
<>योग्ये क्रेतरि विक्रेतुं न शक्तः स्थावराधिपः ॥
<>सान्निध्यवर्त्तिनां ज्ञातिः सवर्णो वा विशिष्यते ।
<>तयोरभावे सुहृदो विक्रेत्रिच्छा गरीयसी ।
<>निर्णीतमूल्ये पण्येन स्थावरस्य क्रयोद्यमे ।
<>तन्मूल्यञ्चेत् समीपस्थो राति क्रेता न चापरः ॥
<>मूल्यं दातुमशक्तश्चेत् सम्मतो विक्रयेऽपि वा ।
<>सन्निधिस्थस्तदान्यस्मै गृही शक्नोति विक्रये ॥
<>क्रीतञ्चेत् स्थावरं देवि ! परोक्षे प्रतिवासिनः ।
<>श्रवणादेव तन्मूल्यं दत्त्वासौ प्राप्नुमर्हति ॥
<>क्रेता तत्र गृहारामान् विनिर्म्माति भुनक्ति वा
<>मूल्यं दत्त्वापि नाप्नोति स्थावरं सन्निधिस्थितः ॥
<>इति महानिर्व्वाणतन्त्रे द्वादशोल्लासः ॥
<>स्थावरे विशेषो यथा, याज्ञवल्क्यः ।
<>“मणिमुक्ताप्रबालानां सर्व्वस्यैव पिता प्रभुः ।
<>स्थावरस्य तु सर्व्वस्य न पिता न पितामहः ॥”
<>अपि च ।
<>“स्थावरं द्विपदञ्चैव यद्यपि स्वयमर्ज्जितम् ।
<>असम्भूय सूतान् सर्व्वान् न दानं न च विकयः ॥”
[Page5-448-a+ 52]
<>किञ्च ।
<>“पितुः प्रसादात् भुज्यन्ते वस्त्राण्याभरणानि च
<>स्थावरन्तु न भुञ्जीत प्रसादे सति पैतृके ॥”
<>इति मिताक्षराधृतवचनमपि पितामहधन-
<>परम् । पित्रा च स्वोपार्जितं स्थावरं दत्तं
<>भुज्यत एव इति ॥
<>“स्थावरे विक्रयो नास्ति कुर्य्यादाधिमनुज्ञया ॥”
<>इति स्थावरस्य केवलविक्रयप्रतिषेधात् विक्रये-
<>ऽपि कर्त्तव्ये सहिरण्यमुदकं दत्त्वा दानरूपेण
<>स्थावरविक्रय इतिविज्ञानेश्वरः । वस्तुतस्तु स्थाव-
<>रविक्रयनिषेधोऽविभक्तस्थावरविषयः ॥ * ॥ पूर्व्व-
<>पुरुषार्जितनष्टोद्धारे विशेषयति मिताक्षरायाम् ।
<>“स्थावरं द्विपदञ्चैव यद्यपि स्वयमर्जितम् ।
<>असम्भूय सुतान् सर्व्वान् न दानं न च विक्रयः ॥”
<>अस्याप्यपवादमाह ।
<>“एकोऽपि स्थावरे कुर्य्यात् दानाधमनविक्रयम्
<>आपत्काले कुटुम्बार्थे धर्म्मार्थे च विशेषतः ॥”
<>अनुपभोगे तु सर्व्वस्य क्रीतादेर्हानिर्यथा बृह-
<>स्पतिः ।
<>“संविभागक्रयप्राप्तं पित्र्यं लब्धञ्च राजतः ।
<>स्थावरं सिद्धिमाप्नोति भुक्त्या हानिरुपेक्षया ॥ *
<>सौदायिके सदा स्त्रीणां स्वातन्त्र्यं परिकल्पितम्
<>विक्रये चैव दाने च यथेष्टं स्थावरेष्वपि ॥”
<>नारदः ।
<>“भर्त्रा प्रीतेन यद्दत्तंस्त्रियै तस्मिन् मृतेऽपि तत्
<>सा यथा काममश्नीयात् दद्याद्वा स्थावरादृते ॥”
<>यमः ।
<>“अविभक्तं स्थावरं यत् सर्व्वेषामेव तद्भवेत् ।
<>विभक्तं स्थावरं प्राप्तं नान्योदर्य्यैः कदाचन ॥”
<>सर्व्वेषां सोदरासोदराणाम् । स्थावरातिरिक्तन्तु
<>विभक्ताविभक्तसोदराणामेवेत्यर्थतः सिद्धम् ।
<>तेषां तत्पिण्डदातृत्वेन तन्मातृभोग्यपार्व्वणपि-
<>ण्डदातृत्वेन चाधिकारात् । इति दायतत्त्वम् ॥ *
<>(अथातः स्थावरविषविज्ञानीयमध्यापं व्याख्या-
<>स्यामः ।
<>“स्थावरञ्जङ्गमञ्चैव द्विविधं विषमुच्यते ।
<>दशाधिष्ठानमाद्यन्तु द्वितीयं षोडशाश्रयम् ॥
<>मूलं पत्रं फलं पुष्पं त्वक् क्षीरं सार एव च ।
<>निर्य्यासो धातवश्चैव कन्दश्च दशमः स्मृतः ॥
<>तत्र क्लीतकाश्वमारगुञ्जासुबन्धगर्गरककरघाट-
<>विद्युच्छिखाविजयानीत्यष्टौ मूलविषाणि । विष-
<>पत्रिका-लम्बावरदारुककरम्भ-महाकरम्भाणि
<>पञ्च पत्रविषाणि । कुमुद्वतीवेणुकाकरम्भकहा-
<>करम्भकर्क्कोटकरेणुकखद्योतकचर्म्मरीभगन्धा-
<>सर्पधातिनन्दनसारपाकानीति द्वादश फल-
<>विषाणि । वेत्रकादम्बवल्लीजकरम्भमहाकर-
<>म्भाणि पञ्च पुष्पविषाणि । अन्त्रपाचककर्त्तरीय-
<>सौरीयककरघाटकरम्भनन्दनवराटकानि सप्त-
<>त्वक्सारनिर्य्यासविषाणि कुमुदघ्नोस्नु हीजाल-
<>क्षीर्य्याणि त्रीणि क्षीरविषाणि । फेणाश्मभस्म-
<>हरितालञ्च द्वै धातुविषे । कालकूटवत्सनाभ-
<>सर्षपकपालककर्द्द्रमकवैराटकमुस्तकशृङ्गीविष-
[Page5-448-b+ 52]
<>प्रपौण्डरिकमूलकहलाहलमहाविषकर्कटका-
<>नीति त्रयोदश कन्दविषाणि । इत्येवं पञ्च-
<>पञ्चाशत् स्थावरविषाणि भवन्ति ॥
<>चत्वारि वत्सनाभानि मुस्तके द्वे प्रकीर्त्तिते ।
<>षट् चैव सर्षपाण्याहुः शेषाण्येकैकमेव तु ॥
<>उद्वेष्टनं मूलविषैः प्रलापो मोह एव च ।
<>जृम्भाङ्गोद्वेष्टनश्वासा ज्ञेयाः पत्रविषेण तु ॥
<>मुष्कशोफः फलविषैर्द्दाहोऽन्नद्वेष एव च ।
<>भवेत् पुष्पविषैश्छर्द्दिराध्मानं मोह एव च ॥
<>त्वक्सारनिर्य्यासविषैरुपयुक्तैर्भवन्ति हि ।
<>आस्यदीर्गन्ध्यपारुष्यशिरोरुक्कफसंस्रवाः ॥
<>फेणागमः क्षीरविषे विड्भेदो जिम्भजिह्वता ।
<>हृत्पीडनं धातुविषैर्म्मूर्च्छा दाहश्च तालुनि ॥
<>प्रायेण कालघातीनि विषाण्ये तानि निर्द्दिशेत्
<>कन्दजानि तु तीक्ष्णानि तेषां वक्ष्यामि विस्तरम्
<>स्पर्शाज्ञानं कालकूटे वेपथुः स्तम्भ एव च ।
<>ग्रीवास्तम्भो वत्सनाभे पीतविण्मूवनेत्रता ॥
<>सर्षपे वातवैगुण्यमानाहो ग्रन्थिजन्म च ।
<>ग्रीवा दौर्व्वल्यवाक्सङ्गौ पलकेऽनुमताविह ॥
<>प्रसेकः कर्द्द्वमाख्ये तु विड्भेदो नेत्रपीतता ।
<>वैराटकेनाङ्गदुःखं शिरोरोगश्च जायते ॥
<>गात्रस्तम्भो वेपथुश्च जायते मुस्तकेन तु ।
<>शृङ्गीविषेणाङ्गसाददाहोदरविवृद्धयः ॥
<>पुण्डरीकेण रक्तत्वमक्ष्णोर्वृद्धिस्तथोदरे ।
<>वैवर्ण्यं मूलकैश्चर्द्दिहिक्काशोफप्रमूढताः ॥
<>चिरेणोच्छसिति श्यावो नरो हालाहलेन वै ।
<>महाविषेण हृदये ग्रन्थिशूलोद्गमौ भृशम् ॥
<>कर्क्कटैर्नोत्पतत्यूर्द्ध्वं हसन् दन्तान् दशत्यपि ।
<>कन्द जान्यूग्रवीर्य्याणि प्रयुक्तानि त्रयोदश ॥
<>सर्व्वाणि कुशलैर्ज्ञेयान्येतानि दशभिर्गुणैः ।
<>रूक्षमुष्णं तथा तीक्ष्णं सूक्ष्ममाशु व्यवायि च ॥
<>विकाशि विशदञ्चैव लब्धपाकि च तत स्मृतम्
<>तद्रौक्ष्यात् कोपयेद्वायुमौष्ण्यात् पित्तं सशोणि-
<>तम् ॥
<>मानसं मोहयेत्तैक्ष्ण्यादङ्गबन्धान् छिनत्त्यपि ।
<>शरीरावयवान् सौक्ष्म्यात् प्रविशेद्विकरोति च ॥
<>आशुत्वादाशु तद्धन्ति व्यवायात् प्रकृतिं भजेत् ।
<>क्षपयेच्च विकाशित्वाद्दोषान् धातुमलानपि ॥
<>वैशद्यादतिरिच्येत दुश्चिकित्स्यञ्च लाघवात् ।
<>दुर्ज्ज रञ्चाविपाकित्वात्तस्मात् क्लेशयते चिरम् ॥
<>स्थावरं जङ्गमं यच्च कृत्रिमं चापि यद्धितम् ।
<>सद्यो व्यापादयेत्तत्तु ज्ञेयं दशगुणान्वितम् ॥
<>यत् स्थावरं जङ्गमकृत्रिमं वा
<>देहादशेषं यदनिर्गतं तत् ।
<>जीर्णं विषघ्नौषधिभिर्हतं वा
<>दावाग्निवातातपशोषितं वा ॥
<>स्वभावतो वा गुणविप्रहीनं
<>विषं हि दूषीविषतामुपैति ।
<>वीर्य्याल्पभावान्न निपातयेत्तत्
<>कफावृतं वर्षगणानुबन्धि ॥
<>तेनार्द्दितो भिन्नपुराषवर्णो
<>विगन्धवैरस्यमुखः पिपासी ।
[Page5-448-c+ 52]
<>मूर्च्छन् वमन् गद्गदवाग्विषण्णो
<>भवेच्च दूष्योदरलिङ्गजुष्टः ॥
<>आमाशयस्थे कफवातरोगी
<>पित्ताशयस्थेऽनिलपित्तरोगी ।
<>भवेन्नरो ध्वस्तशिरोरुहाङ्गो
<>विलूनपक्षस्तु यथा विहङ्गः ॥
<>स्थितं रसादिष्वथ वा यथोक्तान्
<>करोति धातुप्रभवान् विकारान् ।
<>कोपञ्च शीतानीलदुर्द्दिनेषु
<>यात्याशु पूर्व्वं शृणु तत्र रूपम् ॥
<>निद्रा गुरुत्वञ्च विजृम्भणञ्च
<>विश्लेषहर्षावथवाङ्गमर्द्दः ।
<>ततः करोत्यन्नमदाविपाका-
<>वरोचकं मण्डलकोठमोहान् ॥
<>धातुक्षयं पादकरास्यशोफं
<>दकोदरं छर्द्दिमथातिसारम् ।
<>ववर्ण्यमूर्च्छाविषमज्वरान् वा
<>कुर्य्यात् प्रवृद्धां प्रबलां तृषां वा ।
<>उन्मादमन्यज्जनयेत्तथाऽन्य-
<>दानाहमन्यत् क्षपयेच्च शुक्रम् ।
<>गाद्गद्यमन्यज्जनयेच्च कुष्ठं
<>तांस्तान् विकारांश्च बहुप्रकारान् ॥
<>दूषितं देशकालान्नदिवास्वप्नै रभिक्ष्णशः ।
<>यस्माद्दूषयते धातून् तस्माद्दूषीविषं स्मृतम् ॥
<>स्थावरस्योपयुक्तस्य वेगे तु प्रथमें नृणाम् ।
<>श्यावा जिह्वा भवेत् स्तब्धा मूर्च्छाश्वासश्च जाय
<>द्वितीये वेपथुः स्वेदो दाहः कण्डूरुजस्तथा ।
<>विषमामाशयप्राप्तं कूरुते हृदि वेदनान् ॥
<>तालुशोषं तृतीये तु शूलं चामाशये भृशम् ।
<>दुर्व्वर्णे हरिते शूने जायेते चास्य लोचने ॥
<>पक्वाशयगते तोदो हिक्काकासोऽन्त्रकूजनम् ।
<>चतुर्थे जायते वेगे शिरसश्चातिगौरवम् ॥
<>कफप्रसेको वैवर्ण्यं पर्व्वभेदश्च पञ्चमे ।
<>सर्व्वदोषप्रकोपश्च पक्वाधाने च वेदना ॥
<>षष्ठे प्रज्ञाप्रणाशश्च भृशं वाप्यतिसार्य्यते ।
<>स्कन्धपृष्ठकटीभङ्गः सन्निरोधश्च सप्तमे ॥
<>प्रथमे विषवेगे तु वान्तं शीताम्बुसेवितम् ।
<>अगदं मधुसर्पिर्भ्यां पाययेत समायुतम् ॥
<>द्वितीये पूर्व्ववद्वान्तं पाययेत्तु विरेचनम् ।
<>तृतीयेऽगदपानन्तु हितं नस्ये तथाञ्जनम् ॥
<>चतुर्थे स्नेहसंमिश्रं पाययेतागदं भिषक् ।
<>पञ्चमे क्षौद्रमधुकक्वाथयुक्तं प्रदापयेत् ॥
<>षष्ठेऽतिसारवत्सिद्धिरवपीडश्च सप्तमे ।
<>मूर्द्ध्नि काकपदं कृत्वा सासृग्वापि शितं क्षिपेत्
<>वेगान्तरे त्वन्यतमे कृते कर्म्माणि शीतलाम् ।
<>यवागूं सघृतक्षौद्रमिमां दद्याद्विचक्षणः ॥
<>कोषातक्योऽग्निकः पाठासूर्य्यवल्ल्यमृताभयाः ।
<>शिरीषः किणिहीशेलुगिर्य्याह्वा रजनीद्वयम् ॥
<>पुनर्णवे हरेणुश्च त्रिकटुः सारिवे बला ।
<>एषां यवागूर्निक्वाथे कृता हन्ति विषद्वयम् ॥
<>मधूकं तगरं कुष्ठं भद्रदारु हरेणवः ।
<>पुन्नागलैलबालूनि नागषुष्पोत्पललं सिता ।
[Page5-449-a+ 52]
<>विडङ्गं चन्दनं पत्रं प्रियङ्गु ध्यामकं तथा ।
<>हरिद्रे द्वे बृहत्यौ च सारिवे च स्थिरासहा ॥
<>कल्कैरेषां घृतं सिद्धमजेयमिति विश्रुतम् ।
<>विषाणि हन्ति सर्व्वाणि शीघ्रमेवाजितं क्वचित् ॥
<>दूषीविषार्त्तं सुखिन्नमूर्द्धञ्चाधमश्च शोधितम् ।
<>पाययेतागदं नित्यमिमं दूषीविषापहम् ॥
<>पिप्पल्यो ध्यामकं मांसी सावरः परिपेलवम् ।
<>सुवर्च्चिका ससूक्ष्मैला तोयं कनकगैरिकम् ॥
<>क्षौद्रयुक्तोऽगदो ह्येष दूषीविषमपोहति ।
<>एष नाम्ना विषारिस्तु न चान्यत्रापि वार्य्यते ॥
<>ज्वरे दाहे च हिक्कायामानाहे शुक्रसंक्षये ।
<>शोफेऽतिसारे मूर्च्छायां हृद्रोगे जठरेऽपि वा ॥
<>उन्मादे वेपथौ चैव ये चान्ये स्युरुपद्रवाः ।
<>यथास्वं तेषु कुर्व्वीत विषघ्नै रौषधैः क्रियाम् ॥
<>साध्यमात्मवतः सद्यो याप्यं संवत्सरोत्थितम् ।
<>दूषीविषमसाध्यन्तु क्षीणस्याहितसेविनः ॥”
<>इति सुश्रुते कल्पस्थाने २ अध्यायः ॥)
<LEND>
