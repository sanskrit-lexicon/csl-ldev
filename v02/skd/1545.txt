<L>1545<pc>1-069<k1>अपोगण्डः<k2>अपोगण्डः
अपोगण्डः¦, त्रि, (अपकृष्टकर्म्मणि वेदविहितकार्य्या-
दन्यकर्म्मणि गण्डः उद्यतः, गडि उद्यमे + पचा-
द्यच्, निपातनात् अपशब्दस्याकारस्य उकारः,
अपसि कर्म्मणि गण्डः अतिभीरुत्वात् त्याज्यः ।)
स्वभावतो न्यूनाधिकाङ्गविशिष्टः । तत्पर्य्यायः ।
पोगण्डः २ विकलाङ्गः ३ अङ्गहीनकः ४ । इति
शब्दरत्नावली ॥ शिशुः । वलिभः । त्रिवलियुक्तः ।
इति मेदिनी ॥ अतिभीरुः । इति विश्वो हेम-
चन्द्रश्च ॥ द्वे स्वभावतो न्यूनाधिकाङ्गे ऊनविंशत्य-
ङ्गुलीकैकविंशत्यङ्गुलीकादौ जने वर्त्तते इत्यर्थः ।
विकलं स्वभावहीनं अङ्गमस्य विकलाङ्गः । अप-
कृष्टं गच्छति अपोगण्डः । नाम्नीति गमेर्डः नि-
पातनात् पस्य पोभावः ।
“अपोगण्डस्तु शिशुके विकलाङ्गे च भीरुके” ।
इति विश्वः ॥ निपातनादपस्यादिलोपे पोगण्डो-
ऽपि । पोगण्डो विकलाङ्गे स्यादिति हलायुधः ॥
पोगण्डो विकलाङ्गकः । इति रत्नकोषः । इति
तट्टीकायां भरतः ।
<LEND>
