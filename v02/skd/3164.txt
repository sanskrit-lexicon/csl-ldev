<L>3164<pc>1-161<k1>आकर्षणं<k2>आकर्षणं
आकर्षणं¦, क्ली, (आ + कृष् + ल्युट् ।) आकर्षः ।
<>बलादानयनं । टानन् इति भाषा । यथा, --
<>“सा त्वं गच्छ मयैवोक्ता पार्श्वं शुम्भनिशुम्भयोः ।
<>केशाकर्षणनिर्धूतगौरवा मागमिष्यसि” ॥
<>इति मार्कण्डेये देवोमाहात्म्यम् ॥ * ॥
<>तन्त्रोक्तकर्म्मविशेषद्वारा योषाद्यानयनं । यथा ।
<>अथाकर्षणं ।
<>“आकर्षणविधानानि कथयामि समासतः ।
<>यद्दृष्टं त्रैपुरे तन्त्रे यद्दृष्टं भूतडामरे ॥
<>श्रीवीजं मान्मथं वीजं लज्जावीजं समुद्धरेत् ।
<>प्रथमं प्रणतं दत्त्वा त्रिपुरादेविपदं ततः ॥
<>अमुकीति पदं दत्त्वा आकर्षय द्विधा पदं ।
<>स्वाहान्तं मन्त्रमुद्धृत्य जपेद्दशसहस्रकं ॥
<>षट्कोणचक्रमालिख्य रक्तचन्दनकुङ्कुमैः ।
<>षडङ्गं कारयेन्मन्त्री लज्जावीजसमन्वितं ॥
<>षड्दीर्घभाक्स्वरेणैव नादविन्दुविभूषितं ॥
<>रक्तपुष्पाक्षतधूपादिनैवेद्यैः प्रपूज्य तां ।
<>भावयन् चेतसा देवीं त्रिनेत्रां चन्द्रशेखरां ।
<>बालार्ककिरणप्रख्यां सिन्दूरारुणविग्रहां ॥
<>पद्मञ्च दक्षिणे पाणौ जपमालाञ्च वामके ।
<>मन्त्रस्यास्य प्रभावेण रस्मामपि तथोर्व्वशीं ॥
<>आकर्षयेन्न सन्देहः किं पुनर्मानवीमिह ॥ * ॥
<>भूर्जपत्रे समालिख्य कुङ्कुमालक्तवारिणा ॥
<>काश्मीरागुरुकस्तूरीरोचनामिलितेन च ।
<>अनामारक्तमिश्रेण कमलाक्षीमनुं लिखेत् ॥
[Page1-161-b+ 52]
<>ओँ ह्रीं कमलाक्षि अमुकीमाकर्षयाकर्षय ओँफट् ॥
<>इमं मन्त्रं जपेदादौ सहस्रैकं ततः पुनः ।
<>तद्भूर्जपत्रमादाय गुलिकां कारयेत् सुधीः ॥
<>तेनैवं साध्यपादोत्थमृत्तिकापङ्कवेष्टितां ।
<>शोषितां तेजसा भानोर्वेष्टयेत् त्रिकटुकैः पुनः ॥
<>प्रतिमां स्त्रीनिभां कृत्वा क्षिपेत्तस्यास्तदोदरे ।
<>गुलिकां पातयेत् पात्रे प्रतिमां साध्यरूपिणीं ॥
<>तादृशाभिमुखो भूत्वा निर्जने निशि साधकः ।
<>ततस्तद्गतचित्तश्च तावत् कालं जपेन्मनुं ।
<>यावदायाति सन्त्रस्ता मदनालसविग्रहा ॥ * ॥
<>अथान्यत् कथयाम्यत्र नृपाकर्षणहेतवे ।
<>देवस्यापि नरस्यापि मोहिनीमन्त्रजापतः ॥
<>अथ मन्त्रं महेशान्यास्तारमादौ ततस्त्रपां ।
<>पञ्चशायकवीजञ्च दत्त्वाथ भुवनेश्वरीं ॥
<>मोहिनीति च नामान्ते फट्कारं पुनरालिखेत् ।
<>स्वाहान्तमन्त्रमुक्तञ्च मध्यवीजेन कारयेत् ॥
<>षडङ्गान् दीर्घयुक्ताद्यैश्चक्रेऽष्टदलके यजेत् ।
<>प्रथमं साध्यनामानि लेख्यानि च कजोदरे ॥
<>महारजनरक्तेन पूर्व्वमन्त्रपदं युतं ।
<>मोहिनीं पद्मकिञ्जल्के जृम्भिणीं स्तम्भिनीं तथा ॥
<>वशङ्करीं कुलेशीञ्च ततो वै विश्ववासिनीं ।
<>आकर्षिणीं ततः क्लिन्नामर्च्चयेदष्टपत्रके ॥
<>गन्धपुष्पादिधूपाद्यैर्भक्तियुक्तेन चेतसा ।
<>लक्षजप्तेन सर्व्वेषां शीघ्रमाकर्षणं भवेत् ॥ * ॥
<>ह्रीं कालिकायै धीमहि
<>तन्नः कालि प्रचोदयात् ।
<>ओँ आकर्षिणी वज्रधारिणी
<>हुँ फट् स्वाहा अमुकीमाकर्षय ॥
<>प्रणवं पूर्व्वमुद्धृत्य उग्रसेनी ततः परं ।
<>नितम्बिनी वह्निजाया विद्या परमदुर्लभा ॥
<>सिन्दूरपुत्तलिं कृत्वा तस्या नाम हृदि विलिख्य
<>पणमूल्येन ताम्बूलं समानीय आमशरावद्वये
<>नैवेद्यं कृत्वा कृष्णाष्टोत्तरशततुलस्या मूलमन्त्र-
<>पठिते पुत्तल्या हृदि नामस्थाने ताडिते सति
<>सा समायाति” । इति श्रीकृष्णानन्दविद्यावागीश-
<>कृतषट्कर्म्मदीपिका तन्त्रसारश्च ॥
<LEND>
