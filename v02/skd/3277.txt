<L>3277<pc>1-166<k1>आचमनं<k2>आचमनं
आचमनं¦, क्ली, (आङ् + चम् + ल्युट्) वैधकर्म्मा-
<>रम्भात् पूर्व्वं वारत्रयजलपानानन्तरं यथाक्रमा-
<>ष्टाङ्गस्पर्शरूपशुद्धिजनकक्रिया । तत्पर्य्यायः । उ-
<>पस्पर्शः २ । इत्य मरः ॥ आचमः ३ शुचिप्रणीः ४ ।
<>इति शब्दरत्नावली ॥ तद्विधानं यथा ॥
<>“त्रिराचामेदपः पूर्व्वं द्विः प्रमृज्यात्ततो मुख ।
<>संमृज्याङ्गुष्ठमूलेन त्रिभिरास्यमुपस्पृशेत् ॥
<>अङ्गुष्ठेन प्रदेशिन्या घ्राणं पश्चादनन्तरं ।
<>अङ्गष्ठानामिकाभ्याञ्च चक्षुःश्रोत्रे पुनः पुनः ॥
<>कनिष्ठाङ्गुष्ठयोर्नाभिं हृदयन्तु तलेन वै ।
<>र्व्वाभिस्तु शिरः पश्चाद्बाहू चाग्रेण संस्पृशत् ॥
[Page1-167-a+ 52]
<>ऋचो यजूंषि सामानित्रिः पिबन् प्रीणयेत् क्रमात् ।
<>अथर्व्वाङ्गिरसौ पूर्व्वं द्विः प्रमार्ष्ट्या नयेन्मुखं ॥
<>सेतिहासपुराणानि वेदाङ्गानि यथाक्रमं ।
<>खं मुखं नासिके वायुं नेत्रे सूर्य्यं श्रुती दिशः ॥
<>प्राणग्रन्थिमथो नाभिं ब्रह्माणं हृदयं स्पृशेत् ।
<>रुद्रं मूर्द्धानमालभ्य प्रीणात्यथ शिखामृषीन् ॥
<>बाहू यमेन्द्रवरुणकुवेरवसुधानलान् ।
<>अभ्युक्ष्य चरणौ विष्णुमिन्द्रविष्णुकरद्वयं ॥
<>वासुकिप्रमुखान् नागान् जलं क्षिपति यत् क्षितौ ।
<>येऽन्तरा विन्दवो यान्ति भूतग्रामञ्च तैर्द्विज ॥
<>अग्निवायुसूर्य्येन्द्रा गिरयोऽङ्गुलिपर्ब्बसु ।
<>गङ्गाद्याः सरितस्तासु या रेखाः करमध्यगाः ॥
<>तले सोमः सतीर्थश्च स्मृतोऽतः पावनः करः ।
<>इति गारुडे २१५ अध्यायः ॥ * ॥
<>अन्यच्च । अथाचमनं । पराशरः । यथा, --
<>“कृत्वाथ शौचं प्रक्षाल्य पादौ हस्तौ च मृज्जलैः ।
<>निबद्धशिख आसीनो द्विज आचमनं चरेत्” ॥
<>आपस्तम्वः । यथा, --
<>“इत्येवमद्भिराजानु प्रक्षाल्य चरणौ पृथक् ।
<>हस्तौ चामणिबन्धाभ्यां पश्चादासीत संयतः” ॥
<>आजान्विति अध्वश्रमादिना तत्पर्य्यन्तमशौचे
<>आजङ्घात इति हारीतोक्तं सामान्यतः ।
<>“कृत्वोपवीतं सव्यांशे वाङ्मनःकायसंयतः” ॥ * ॥
<>शिखाबन्धे विशेषमाह ब्रह्मपुराणम् ।
<>“गायत्र्या तु शिखां बद्ध्वा नैरृत्यां ब्रह्मरन्ध्रतः ।
<>जुटिकाञ्च ततो बद्ध्वा ततः कर्म्म समारभेत्” ॥
<>याज्ञवल्क्यः । यथा, --
<>“अन्तर्जानु शुचौ देशे उपविष्ट उदङ्मुखः ।
<>प्राग्वा ब्राह्म्येण तीर्थेन द्विजो नित्यमुपस्पृशेत्” ।
<>अन्तर्जानु जानुनोर्मध्ये हस्तौ कृत्वेति शेषः ॥
<>भविष्यपुराणे । यथा, --
<>“समौ तु चरणौ कृत्वा तथा बद्धशिखोनृप !” ।
<>आचामेदित्यनुवृत्तौ देवलः । यथा, --
<>“शिखां बद्ध्वा वसित्वा तु निर्निक्ते वाससी शुभे ।
<>तूष्णीं भूत्वा समादाय नोद्गच्छन्न विलोकयन्” ॥ * ॥
<>ब्राह्म्यावरोधे तु मनुः । यथा, --
<>“कायत्रैदशिकाभ्यान्तु न पित्रेण कदाचन” ।
<>मार्कण्डेयः । यथा, --
<>“सपवित्रेण हस्तेन कुर्य्यादाचमनक्रियां ।
<>नोच्छिष्टं तत् पवित्रन्तु भुक्तोच्छिष्टन्तु वर्जयेत्” ॥
<>उदकग्रहणे परिमाणमाह भरद्वाजः । यथा, --
<>“आयतं पर्ब्बणां कृत्वा गोकर्णाकृतिमत् करं ।
<>संहताङ्गुलिना तोयं गृहीत्वा पाणिना द्विजः ॥
<>मुक्ताङ्गुष्ठकनिष्ठाभ्यां शेषेणाचमनं चरेत् ।
<>माषमज्जनमात्रास्तु संगृह्य त्रिः पिबेदपः” ॥
<>याज्ञवल्क्यः ॥ यथा, --
<>“अद्भिस्तु प्रकृतिस्थाभिर्हीनाभिः फेनबुद्वदः ।
<>हृत्कण्ठतालुगाभिश्च यथासङ्ख्यं द्विजातयः ॥
<>शुद्धेरन् स्त्री च शूद्रश्च सकृत् स्पृष्टाभिरन्ततः” ।
<>अन्ततः ओष्ठप्रान्ते । प्रचेताः ॥
<>“अनुष्णाभिरफेनाभिः पूताभिर्वीक्ष्य चक्षुषा ।
<>हृद्गताभिरशब्दाभिस्त्रिश्चतुर्व्वाद्भिराचमेत्” ॥
[Page1-167-b+ 52]
<>चतुर्व्वेति भावशुद्ध्यपेक्षया ॥ * ॥
<>आचमनप्रकारमाह दक्षः ।
<>“प्रक्षाल्य हस्तौ पादौ च त्रिः पिबेदम्बु वीक्षितं ।
<>संवृत्याङ्गुष्ठमूलेन द्विः प्रमृज्यात्ततो मुखं ॥
<>संहत्य तिसृभिः पूर्व्वमास्यमेवमुपस्पृशेत् ।
<>अङ्गुष्ठेन प्रदेशिन्या घ्राणं पश्चादनन्तरं ॥
<>अङ्गुष्ठानामिकाभ्याञ्च चक्षुःश्रोत्रे पुनः पुनः ।
<>नाभिं कनिष्ठाङ्गुष्ठेन हृदयन्तु तलेन वै ॥
<>सर्व्वाभिस्तु शिरोदेशं बाहू चाग्रेण संस्पृशेत्” ।
<>पुनःपुनरिति घ्राणादीनां गोलकद्वयाभिप्रायेण ।
<>इति श्रीदत्तः ॥ * ॥
<>वीक्षणानुष्णयोरपवादमाह यमः ।
<>“रात्रावनीक्षितेनापि शुद्धिरुक्ता मनीषिभिः ।
<>उदकेनातुराणाञ्च तथोष्णेनोष्णपायिनां” ॥ * ॥
<>मुखमार्जनानन्तरं व्यासः । “वामहस्तं पादौ
<>शिरश्च दक्षिणेन पाणिना जलेनाभ्युक्षयेत्” इति
<>सामवेदिक्रमः । यजुर्व्वेदिनान्तु गोतमः । “पादौ
<>चाभ्यक्षयेत् खानि चोपस्पृशेत् शीर्षाणि मूर्द्ध्नि
<>दद्यात् उदकविन्दून्” ॥ * ॥
<>इन्द्रियस्पर्शे विशेषमाह मनुः । “खानि चैव
<>स्पृशेदद्भिः” इति । नाभिस्पर्शे व्यासः । यथा, --
<>“ततः स्पृशेन्नाभिदेशं पुनरापश्च संस्पृशेत्” ।
<>इन्द्रियस्पर्शानन्तरं भविष्ये । यथा, --
<>“यद्भूमावुदकं वीर समुत्सृजति दानव ।
<>वासुकिप्रमुखान्नागान् तेन प्रीणाति मानवः” ॥ * ॥
<>जलस्थलोभयकर्म्मानुष्ठानार्थञ्च जलस्थलैकचरणे-
<>नाचमनं कर्त्तव्यमाह पैठीनसिः ॥ “अन्तरुदके
<>आचान्तो अन्तरेव शुद्धो भवति वहिरुदके आ-
<>चान्तो वहिरेव शुद्धः स्यात् तस्मादन्तरेकं वहि-
<>रेकञ्च कृत्वा पादमाचामेत् सर्व्वत्र पूतो भवति”
<>इति ॥ * ॥ जलमात्रे जानोरूर्द्ध्वमुत्तिष्ठन्नाचमन-
<>माह विष्णुः । यथा, --
<>“जानोरूर्द्ध्वं जले तिष्ठन्नाचान्तः शुचितामियात् ।
<>अधस्ताच्छतकृत्वोपि समाचान्तो न शुध्यति” ॥
<>हारीतः । यथा, --
<>“अर्द्रवासा जले कुर्य्यात्तर्पणाचमनं जपं ।
<>शुष्कवासाः स्थले कुर्य्यात्तर्पणाचमनं जपं” ॥ * ॥
<>आचमननिषेधे देवलः । यथा, --
<>सोपानत्को जलस्थो वा मुक्तकेशोऽपि वा पुनः ॥
<>उष्णीषी वापि नाचामेद्वस्त्रेणोद्वेष्ट्य वा शिरः ॥
<>न गच्छन्न शयानश्च न चलन्न परान् स्पृशन् ।
<>न हसन् नैव सजल्पन्नात्मानञ्चैव वीक्षयन् ॥
<>केशान्नीवीमधःकायमस्पशन् धरणीमपि ।
<>यदि स्पृशति चैतानि भूयः प्रक्षालयेत् करं” ॥
<>आत्मानं हृदयं । तथा व्यासः ।
<>“शिरः प्रावृत्य कण्ठं वा मुक्तकच्छशिखोऽपि वा ।
<>अकृत्वा पादयोः शौचमाचान्तोऽप्यशुचिर्भवेत्” ॥
<>मरीचिः । यथा,
<>“न वहिर्जानु त्वरया नासनस्थो न चात्थितः ।
<>न पादुकास्थो नान्यचित्तः शुचिः प्रयतमानसः ॥
<>भुक्त्वासनस्थोऽप्याचामेन्नान्यकाले कदाचन ।
<>जानुभ्यामूर्द्ध्वमाचम्य जलें तिष्ठन्न दुष्यति” ॥
[Page1-167-c+ 52]
<>शाट्यायनः । यथा,
<>“स्नानमाचमनं होमं भोजनं देवतार्चन ।
<>प्रौढपादो न कुर्व्वीत स्वाध्यायं पितृतर्पणम्” ॥ * ॥
<>द्विराचमननिमित्तानि ॥
<>“स्नात्वा पीत्वा क्षुते सुप्ते भुक्त्रा रथ्योपसर्पणे ।
<>आचान्तः पुनराचामेद्वासो विपरिधाय च” ॥
<>ब्रह्मपुराणं ॥ यथा,
<>“होमे भोजनकाले च सन्ध्ययोरुभयोरपि ।
<>आचान्तः पुनराचामेदन्यत्रापि सकृत् सकृत्” ॥ * ॥
<>अथाचमननिमित्तानि ॥
<>“निष्ठीवने तथाभ्यङ्गे तथा पादावसेचने ।
<>उच्छिष्टस्य च सम्भाषादशुच्युपहतस्य च ॥
<>सन्देहेषु च सर्व्वेषु शिखां बद्ध्वा तथैव च ।
<>विना यज्ञोपवीतेन नित्यमेवमुपस्पृशेत् ॥
<>उष्ट्रवायससंस्पर्शे दर्शने चान्त्यवासिनां” ॥
<>हारीतः । यथा,
<>स्त्रीशूद्रोच्छिष्टसम्भाषणे मूत्रपुरीषोत्सर्गदर्शने
<>देवमभिगन्तुकाम आचामेत् ॥ * ॥
<>अथ आचमनप्रतिप्रसवमाह स्मृतिः । यथा,
<>“क्षुते निष्ठीवने सुप्ते परिधानेऽश्रुपातने ।
<>कर्म्मस्थ एषु नाचामेद्दक्षिणं श्रवणं स्पृशेत्” ॥
<>वृद्धशातातपः ।
<>“वातकर्म्मणि निष्ठीवे दन्तश्लिष्टे तथानृते ।
<>क्षुते पतितसंलापे दक्षिणश्रवणं स्पृशेत्” ॥
<>मार्कण्डेयपुराणम् ॥ यथा,
<>“कुर्य्यादालम्भनं स्पर्शं गोपृष्ठस्यार्कदर्शनम् ।
<>कुर्व्वीतालभनं वापि दक्षिणश्रवणस्य च ॥
<>यथाविभवतो ह्येतत् पूर्व्वाभावे ततः परम्” ॥ * ॥
<>आचमने जलाधारनिषेधमाह । उशनाः ॥ यथा,
<>“कांस्यायसेन पात्रेण त्रपुसीसकपित्तलैः ।
<>आचान्तः शतकृत्वोऽपि न कदाचित् शुचिर्भवेत्” ॥
<>इति गोपालपञ्चाननकृताचारनिर्णयः ॥
<>“आयतं पर्ब्बणां कृत्वा गोकर्णाकृतिवत् करं ।
<>संहताङ्गुलिना तोयं गृहीत्वा पाणिना द्विजः ॥
<>मुक्ताङ्गुष्ठकनिष्ठाभ्यां शेषेणाचमनं चरेत् ।
<>मासमज्जनमात्रास्तु संगृह्य त्रिः पिबेदपः” ॥
<>इति भारद्वाजः ॥
<>“अद्भिस्तु प्रकृतिस्थाभिर्हीनाभिः फेनबुद्वुदैः ।
<>हृत्कण्ठतालुगाभिश्च यथासंख्यं द्विजातयः ॥
<>शुध्येरन् स्त्री च शूद्रश्च सकृत्स्पृष्टाभिरन्ततः” ॥
<>इति याज्ञवल्क्यः ॥
<>“हृद्गाभिः पूयते विप्रः कण्ठगाभिश्च भूमिपः ।
<>वश्योऽद्भिः प्राशिताभिश्च शूद्रः स्पृष्टाभिरन्ततः” ॥
<>इति मनुः ॥
<>“स्तियास्त्रैदशिकं तीर्थं शूद्रजातेस्तथैव च ।
<>सकृदाचमनाच्छुद्धिरेतयोरेव चोभयोः” ॥
<>इति मिताक्षरा ॥
<LEND>
