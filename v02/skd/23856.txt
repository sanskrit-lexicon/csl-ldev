<L>23856<pc>3-386<k1>फेणपः<k2>फेण(न)पः
फेण(न)पः¦, पुं, स्वयंपतितफलादिजीविमुनिविशेषः ।
यथा, श्रीभागवते । ३ । १२ । ४३ ।
“वैखानसा वालिखिल्यौडुम्बराः फेणपा वने ।
न्यासे कुटीचकः पूर्व्वं बह्वोदो हंसनिष्क्रियौ ॥”
“वने स्थिताश्चत्वारः । तत्र वैखानसाः अकृष्ट-
पच्यवृत्तयः । वालिखिल्याः नवेऽन्ने लब्धे पूर्व्व-
सञ्चितान्नत्यागिनः । औडुम्बराः प्रातरुत्थाय
यां दिशं प्रथमं पश्यन्ति तत आहृतैः फला-
दिभिर्ज्जीवन्तः । फेणपाः स्वयं पतितैः फला-
दिभिर्ज्जीवन्तः । कुटीचकः स्वाश्रमधर्म्मप्रधानः ।
बह्वोदः कर्म्मोपसर्ज्जनीकृत्य ज्ञानाभ्यासप्रधानः ।
हंसो ज्ञानाभ्यासनिष्ठः । निष्क्रयः प्राप्ततत्त्वः ।
एते च सर्व्वे यथोत्तरं श्रेष्ठाः ।” इति तट्टीकायां
श्रीधरस्वामी ॥ (फेणं पिबतीति । फेण + पा +
कः । फेनपानकर्त्तरि, त्रि । यथा, महा-
भारते । १ । ६४ । २२ ।
“फेनपांश्च तथा वत्सान्न दुहन्ति स्म मानवाः ॥”)
<LEND>
