<L>31751<pc>4-317<k1>वाक्छलं<k2>वाक्छलं
वाक्छलं¦, क्ली, (वाचा छलम् ।) वाक्यव्याजः ।
<>यथा । वचनविघातोऽर्थविकल्पोपपत्त्या छलम् ।
<>तत्त्रिविधम् । वाक्छलम् । सामान्यच्छलम् ।
<>उपचारच्छलञ्च । अविशेषाभिहितेऽर्थे वक्वभि-
<>प्रायादर्थान्तरकल्पना वाक्छलम् ॥ १ ॥ सम्भ-
<>वतोऽर्थस्यातिसामान्ययोगात् असम्भूतार्थ-
<>कल्पना सामान्यच्छलम् ॥ २ ॥ धर्म्मविकल्प-
<>निद्दशे अर्थसद्भावनिषेध उपचारच्छलम् ॥ ३ ॥
<>इति गोतमसूत्रम् ॥ शक्यैकार्थशाब्दबोधतात्प-
<>र्य्यकशब्दस्य शक्त्या अर्थान्तरतात्पर्य्यकत्वकल्प-
<>नया दूषणाभिधानं वाक्छललक्षणम् । यथा ।
<>नेपालादागतोऽयं नवकम्बलवत्त्वात् । इत्युक्ते
<>कुतोऽस्य नवसंख्यकाः कम्बलाः ॥ १ ॥ सामान्य-
<>विशिष्टसम्भवदर्थाभिप्रायेण उक्तस्य सामान्य-
<>योगादसम्भवदर्थकल्पनया दूषणाभिधानं
<>सामान्यच्छलम् । यथा । ब्राह्मणोऽयं विद्या-
<>चरणसम्पन्न इत्युक्ते ब्राह्मणत्वेन विद्याचरण-
<>सम्पदं साधयति इति कल्पयित्वा परो वदति
<>कुतो ब्राह्मणत्वेन विद्याचरणसम्पत् व्रात्ये व्यभि-
<>चारात् ॥ २ ॥ शक्तिलक्षणयोरेकतरवृत्त्या यः
<>प्रतिषेधः स उपचारच्छलम् । यथा । मञ्चाः
<>क्रोशन्ति इत्यत्र मञ्चस्था एव क्रोशन्ति न तु
<>मञ्चाः । एवं अहं नित्य इति शक्त्या प्रयुक्ते
<>अमुकादुत्पन्नस्त्वं कथं नित्य इति प्रतिषेधोऽप्युप-
<>चारच्छलम् ॥ ३ ॥ इति तट्टीका ॥ अपि च ।
<>“सर्व्वेष्वर्थविवादेषु वाक्छले नावसीदति ।
<>पशुस्त्रीभूम्यृणादाने शास्योऽप्यर्थान्न हीयते ॥”
<>इति व्यवहारतत्त्वम् ॥
<LEND>
