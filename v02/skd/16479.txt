<L>16479<pc>2-719<k1>दीपान्विता<k2>दीपान्विता
दीपान्विता¦, स्त्री, (दीपैरन्विता युक्ता ।) गौण-
चान्द्रकार्त्तिकस्यामावास्या । यथा, भविष्य-
पुराणम् ।
“येयं दीपान्विता राजन् ! ख्याता पञ्चदशी भुवि ।
तस्यां दद्यान्न चेद्दत्तं पितॄणां वै महालये ॥
पञ्चदशी अमावास्या । अमावास्यामधिकृत्य ।
दीपमालाश्च कर्त्तव्याः शक्त्या देवगृहेषु च ।
रथ्यापण्यश्मशानेषु नदीपर्व्वतसानुषु ॥
इति ब्रह्मपुराणोक्तनानास्थानदीपदानेन दीपा-
न्विता ख्याता येयमिति विशेषणाच्च ।” इति
श्राद्धतत्त्वम् ॥ * ॥ तत्र कर्म्माणि यथा, --
“प्रदोषसमये लक्ष्मीं पूजयित्वा यथाक्रमम् ।
दीपवृक्षास्तथा कार्य्या भक्त्या देवगृहेष्वपि ॥
चतुष्पथे श्मशानेषु नदीपर्व्वतसानुषु ।
वृक्षमूलेषु गोष्ठेषु चत्वरेषु गृहेषु च ॥
वस्त्रैः पुष्पैः शोभितव्याः क्रयविक्रयभूमयः ।
दीपमालापरिक्षिप्ते प्रदोषे तदनन्तरम् ॥
ब्राह्मणान् भोजयित्वादौ विभज्य च बुभुक्षि-
तान् ।
अलङ्कुतेन भोक्तव्यं नववस्त्रोपशोभिना ॥
स्निग्धैर्मुग्धैर्विदग्धैश्च बान्धवैर्भृतकैः सह ॥”
इति तिथितत्त्वम् ॥
तत्र श्यामापूजाप्रमाणं यथा, --
“दीपान्विता पार्व्वणाय स्मृता काल्यर्च्चनाय च
महानिशि द्बितीयं स्यात् पूर्व्वेद्युर्व्याप्त्यनाप्तयोः
महानिशि व्याप्त्यनाप्तयोः पूर्व्वेद्युरेव द्वितीयं
काल्यर्च्चनं स्यात् इत्यर्थः । प्रथमं पार्व्वणं द्बितीयं
काल्यर्च्चनमिति द्बितीयशब्दस्य तात्पर्य्यार्थः ।”
इति स्मृतिसारसंग्रहधृतव्योमकेशतन्त्रम् ॥ * ॥
अपरञ्च ।
“दीपोत्सर्गचतुर्द्दश्या संमिश्रा या भवेत् कुहूः ।
तस्यां या तामसी रात्रिः सोच्यते कालरात्रिका ॥
तस्यां पूजा प्रकर्त्तव्या काली तारा प्रियङ्करी ॥”
इति कालीकुलसद्भावः ॥
<LEND>
