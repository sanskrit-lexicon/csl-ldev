<L>18205<pc>2-817<k1>नग्नः<k2>नग्नः
नग्नः¦, त्रि, (नजते स्मेति । ओ नज ह्नियि + अक-
र्म्मकत्वात् कर्त्तरि क्तः । “ओदितश्च ।” ८ । २ ।
४५ । इति निष्ठातस्य नः ।) विवस्त्रः । नेंटो
इति भाषा ॥ तत्पर्य्यायः । अवासाः २ दिगम्बरः
३ । इत्यमरः । ३ । १ । ३९ ॥ तथा च भृगुः ।
“विकक्षाऽनुत्तरीयश्च नग्नश्चावस्त्र एव वा ।
श्रौतं स्मार्त्तं तथा कर्म्म न नग्नश्चिन्तयेदपि ॥
विकक्षः परिधानासंवृतकच्छः । तथा च योगि-
याज्ञवल्क्यः ।
“परिधानाद्वहिःकक्षा निबद्धा ह्यासुरी भवेत् ॥”
स्मृतिः ।
“वामे पृष्ठे तथा नाभौ कक्षत्रयमुदाहृतम् ।
एभिः कक्षैः परीधत्ते यो विप्रः स शुचिःस्मृतः ॥”
बौधायनः ।
“नाभौ धृतञ्च यद्बस्त्रमाच्छादयति जानुनी ।
अन्तरीयं प्रशस्तं तदाच्छन्नमुभयोस्तयोः ॥”
आचारचन्द्रिकायाम् ।
“द्विकच्छः कच्छशेषश्च मुक्तकच्छस्तथैव च ।
एकवासा अवासाश्च नग्नः पञ्चविधः स्मृतः ॥”
इत्याह्निकतत्त्वम् ॥
“न नग्नां स्त्रियमीक्षेत पुरुषं वा कदाचन ।
न च मूत्रं पुरीषं वा न वै संस्पृष्टमैथुनम् ॥
[Page2-818-a+ 52]
नोच्छिष्टः संविशेन्नित्यं न नग्नः स्नानमाचरेत् ।
न गच्छेन्न पठेद्बापि न चैव स्वशिरः स्पृशेत् ॥”
इति कूर्म्मपुराणे उपरिभागे १५ अध्यायः ॥
पारिभाषिकनग्ना यथा, --
“येषां कुले न वेदोऽस्ति न शास्त्रं नैव च व्रतम् ।
ते नग्नाः कीर्त्तिताः सद्भिस्तेषामन्नं विगर्हितम् ॥”
इति मार्कण्डेयपुराणे सदाचाराध्यायः ॥
“ऋग्यजुःसामसंज्ञेयं त्रयी वर्णावृतिर्द्विज ! ।
एतामुजझति यो मोहात् स नग्नः पातकी
स्मृतः ॥
यस्तु संत्यज्य गार्हस्थ्यं वानप्रस्थो न जायते ।
परिव्राडपि मैत्रेय ! स नग्नः पापकृन्नरः ॥”
इति विष्णुपुराणे १८ अध्यायः ॥
<LEND>
