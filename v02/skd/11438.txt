<L>11438<pc>2-364<k1>गोलोकः<k2>गोलोकः
गोलोकः¦, पुं, (लोक्यतेऽसौ इति लोकः गोभि-
<>स्तेजोभिरुपलक्षितो लोकः । ब्रह्मस्वरूपज्योति-
<>र्म्मयलोक इत्यर्थः ।) श्रीकृष्णस्य नित्यधाम ।
<>यथा, ब्रह्यवैवर्त्तपुराणे ॥
<>“निराधारश्च वैकुण्ठो ब्रह्माण्डानां परो वरः ।
<>तत्परश्चापि गोलोकः पञ्चाशत्कोटियोजनात् ॥
<>ऊर्द्ध्वे निराश्रयश्चापि रत्नसारविनिर्म्मितः ।
<>सप्तद्वारः सप्तसारः परिखासप्तसंयुतः ॥
<>लक्षप्राकारयुक्तश्च नद्या विरजया युतः ।
<>वेष्टितो रत्नशैलेन शतशृङ्गेण चारुणा ॥
<>योजनायुतमानञ्च यस्यैकं शृङ्गमुज्ज्वलम् ।
<>शतकोटीयोजनश्च शैल उच्छ्रित एव च ॥
<>दैर्ध्यं तस्य शतगुणं प्रस्थे च लक्षयोजनम् ।
<>योजनायुतविस्तीर्णस्तत्रैव रासमण्डलः ॥
<>अमूल्यरत्ननिर्म्माणो वर्त्तुलश्चन्द्रविम्बवत् ।
<>पारिजातवनेनैव पुष्पितेन च वेष्टितः ॥
<>कल्पवृक्षसहस्रेण पुष्पोद्यानशतेन च ।
<>नानाविधैः पुष्पवृक्षैः पुष्पितेन च चारुणा ॥
<>त्रिकोटिरत्नाभरणैर्गोपीलक्षैश्च रक्षितः ।
<>रत्नप्रदीपयुक्तश्च रत्नतल्पसमान्वेतः ॥
<>नानाभोगसमायुक्तो मधुवापीशतैर्वृतः ।
<>पीयूषवापीयुक्तश्च कामर्भोगसमन्वितः ॥
<>गोलोकगृहसंख्यानं वर्णनं वा विशारदः ।
<>न कोऽपि वेद विद्वान् वा वेद विद्बान् व्रजेश्वरः ॥”
<LEND>
