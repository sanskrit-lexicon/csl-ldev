<L>27777<pc>3-764<k1>मूषिकः<k2>मूषिकः
मूषिकः¦, पुं, (मूष्णाति द्रव्याणीति । मूष् +
“मुषेर्दीर्घश्च ।” उणा० २ । ४२ । इति किकन्
दीर्घश्च ।) जन्तुविशेषः । इन्दुर इति भाषा ।
(यथा, हितोपदेशे मित्रलाभप्रकरणे । १३१ ।
“धनेन बलवान् सर्व्वो धनाद्भवति पण्डितः ।
पश्यायं मूषिकः पापः स्वजातिसमतां गतः ॥”)
तत्पर्य्यायः । उन्दुरुः २ आखुः ३ । इत्यमरः ।
२ । ५ । १२ ॥ मूषः ४ मूषीकः ५ उन्दूरुः ६
बभ्रुः ७ वृषः ८ आखनिकः ९ वृशः १० । इति
शब्दरत्नावली ॥ मूषकः ११ पिङ्गः १२ उन्दु-
रुकः १३ नखी १४ खनकः १५ विलकारी १६
धान्यारिः १७ बहुप्रजः १८ । अस्य मांस-
गुणाः ।
“अहिनकुलशल्यगोधामूषकमुख्या विलेशयाः
कथिताः ।
[Page3-764-b+ 52]
श्वासानिलकाशहरं तन्मांसं पित्तदाहकरम् ॥
अन्ये विलेशया ये स्युः केङ्किडोन्दुरुकादयः ।
गर्हितं तस्य मांसञ्च मद्यगौरवदुर्ज्जरम् ॥”
इति राजनिर्घण्टः ॥
अपि च ।
“मूषिको मधुरः स्निग्धो व्यवायी बलबर्द्धनः ।”
इति राजवल्लभः ॥ * ॥
पारिभाषिकमूषिको यथा, --
“विभवे सति नैवात्ति न ददाति जुहोति च ।
तमाहुराखुं तस्यान्नं भुक्त्वा कृच्छ्रेण शुध्यति ॥”
इति मार्कण्डेयपुराणे आचाराध्यायः ॥
(जनपदविशेषः । यथा, महाभारते । ६ । ९ । ५८ ।
“द्रविडाः केरलाः प्राच्या मूषिका वन-
वासिका ॥”)
<LEND>
