<L>34304<pc>4-524<k1>वैष्णवः<k2>वैष्णवः
वैष्णवः¦, पुं, (विष्णुर्द्देवता अस्य । अण् ।) विष्णु-
<>मन्त्रोपासकः । विष्णुभक्तः । तत्पर्य्यायः । कार्ष्णः
<>२ हारः ३ । तस्य लक्षणं यथा, --
<>“गृहीतविष्णुदीक्षाको विष्णुसेवापरो नरः ।
<>वैष्णवश्चात्र संग्राह्यः स्कान्दाद्युक्तानुसारतः ॥”
<>तथा च स्कान्दे ।
<>“परमापदमापन्नो हर्षे वा समुपस्थिते ।
<>नैकादशीं त्यजेद्यस्तु यस्य दीक्षास्ति वैष्णवी ॥
<>समात्मा सर्व्वजीवेषु निजाचारादविप्लुतः ।
<>विष्ण्वर्पिताखिलाचारः स हि वैष्णव उच्यते ॥”
<>इति श्रीहरिभक्तिविलासे १२ विलासः ॥ * ॥
<>अथ श्रीवैष्णवनिन्दादिदोषः । स्कान्दे मार्कण्डेय-
<>भगीरथसंवादे ।
<>“यो हि भागवतं लोकमुपहासं नृपोत्तमः ।
<>करोति तस्य नश्यन्ति अर्थधर्म्मयशःसुताः ॥” *
<>अथ वैष्णवसमागमविधिः । तेजोद्रविणपञ्च-
<>रात्रे ।
<>“वैष्णवो वैष्णवं दृष्ट्वा दण्डवत् प्रणमेद्भुवि ।
<>उभयोरन्तरा विष्णुः शङ्खचक्रगदाधरः ॥” * ॥
<>अथ वैष्णवसन्मानननित्यता । स्कान्दे श्रीमार्क-
<>ण्डेयभगीरथसंवादे ।
<>“दृष्ट्वा भागवतं दूरात् संमुखे यो न याति हि ।
<>न गृह्णाति हरिस्तस्य पूजां द्वादशवार्षिकीम् ॥”
<>अथ वैष्णवस्तुतिः । स्कान्दे ।
<>“धन्योऽहं कृतकृत्योऽहं यद्यूयं गृहमागताः ।
<>दुर्ल्लभं दर्शनं नूनं वैष्णवानां यथा हरेः ॥” * ॥
<>अथ वैष्णवाभिगमनमाहात्म्यम् । स्कान्दे
<>श्रीमार्कण्डेयभगीरथसंवादे ।
<>“संमुखं व्रजमानस्य वैष्णवानां नराधिप ।
<>पदे पदे यज्ञफलं प्राहुः पौराणिका द्बिजाः ॥”
<>अथ वैष्णवस्तुतिमाहात्म्यम् । तत्रैव ।
<>“प्रत्यक्षं वा परोक्षं वा यः प्रशंसति वैष्णवम् ।
<>ब्रह्महा मद्यपः स्तेयी गुरुगामी सदा नृणाम् ।
<>मुच्यते पातकात् सद्यो विष्णुराह नृपोत्तम ॥” *
<>अथ वैष्णवसम्माननमाहात्म्यम् । तत्रैवामृत-
<>सारोद्धारे ।
<>“श्रद्धया दत्तमन्नञ्च वैष्णवाग्निषु जीर्य्यति ।
<>तदन्नं मेरुणा तुल्यं भवते च दिने दिने ॥” * ॥
<>अथ वैष्णवशास्त्रमाहात्म्यम् । स्कान्दे श्रीब्रह्म-
<>नारदसंवादे ।
<>“वैष्णवानि च शास्त्राणि ये शृण्वन्ति पठन्ति च ।
<>धन्यास्ते मानवा लोके तेषां कृष्णः प्रसीदति ॥”
<>इति च श्रीहरिभक्तिविलासे १० विलासः ॥
<>तस्य लक्षणमाहात्म्यादि यथा, --
<>“फलसन्धानरहिता विष्णुभक्ताश्च वैष्णवाः ।
<>मत्प्रीतिभक्तिकामास्ते सर्व्वदा सर्व्वकर्म्मसु ॥
<>गुरुवक्त्राद्विष्णुमन्त्रो यस्य कर्णे प्रवेक्ष्यति ।
[Page4-524-c+ 52]
<>जीवन्मुक्तं वैष्णवन्तं वेदाः सर्व्वे वदन्ति च ॥
<>पुरुषाणां शतं पूर्व्वं पैतृकञ्च शतं परम् ।
<>मातामहस्य च शतं मातरं मातृमातरम् ॥
<>भगिनीं भ्रातरञ्चैव भागिनेयञ्च मातुलम् ।
<>श्वश्रूञ्च श्वशुरञ्चैव गुरुपत्नीं गुरोः सुतम् ॥
<>गुरुञ्च ज्ञानदातारं मित्रञ्च सहचारिणम् ।
<>भृत्यं शिष्यं तथा चेटीं प्रजाः स्वाश्रमसन्निधौ ॥
<>उद्धरेदात्मना सार्द्धं मन्त्रग्रहणमात्रतः ।
<>मन्त्रग्रहणमात्रेण जीवन्मुक्तो भवेन्नरः ॥
<>तस्य संस्पर्शमात्रेण पूतं तीर्थञ्च भारतम् ।
<>तस्यैव पादरजसा सद्यः पूता वसुन्धरा ॥
<>पादोदकप्लुतं स्थानं तीर्थमेव भवेत् घ्रुवम् ॥”
<>इति ब्रह्मवैवर्त्ते प्रकृतिखण्डे ८ अध्यायः ॥ * ॥
<>अपि च ।
<>श्रीशिव उवाच ।
<>“शिवमस्तु च साधूनां वैष्णवानां सतामिह ।
<>अवैष्णवानामसतामशिवञ्च पदे पदे ॥
<>ददाति वैष्णवेभ्यश्च यो दुःखं मूर्च्छितो जनः ।
<>श्रीकृष्णस्य च संहर्त्ता विघ्नस्तस्य पदे पदे ॥
<>अवैष्णवानां हृदयं न हि शुद्धं सदा मलम् ।
<>श्रीकृष्णमन्त्रस्मरणं मनोनैर्म्मल्यकारणम् ॥
<>भिद्यते हृदयग्रन्थिश्छिद्यन्ते सर्व्वसंशयाः ।
<>विष्णुमन्त्रोपासनया क्षीयते कर्म्म वै नृणाम् ॥
<>ये ब्राह्मणा वैष्णवाश्च स्वतन्त्राः परमं पदम् ।
<>यान्त्यन्योपासकाश्चान्यैः सार्द्धञ्च प्रकृतेर्लये ॥
<>वर्णानां ब्राह्मणाः श्रेष्ठाः साधवो वैष्णवा यदि ।
<>विष्णुमन्त्रविहीनेभ्यो द्बिजेभ्यः श्वपचो वरः ॥
<>परिपक्वाश्चाविपक्वा वैष्णवाः साधवश्च ते ।
<>सन्ततं पतितांश्चैव विष्णुचक्रं सुदर्शनम् ॥
<>यथा वह्रौ शुष्कतृणं भस्मीभूतं भविष्यति ।
<>तथा पापं वैष्णवेषु तेजम्विषु हुताशनात् ॥
<>गुरुवक्त्वाद्विष्णुमन्त्रो यस्य कर्णे प्रवेक्ष्यति ।
<>तं वैष्णवं महापूतं प्रवदन्ति मनीषिणः ॥
<>प्रशंसितं पितॄणाञ्च शतं मातामहस्य च
<>स्वसोदरांश्च जननीमुद्धरन्त्येव वैष्णवाः ॥
<>गयायां पिण्डदानेन पिण्डदाः पिण्डभोजिनम् ।
<>समुद्धरन्ति पुंसाञ्च वैष्णवाश्च शतं शतम् ॥
<>मन्त्रग्रहणमात्रेण जीवन्मुक्तो भवेन्नरः ।
<>यमस्तस्मान्महाभीतो वैनतेयाद्यथोरगः ॥
<>निष्पुणन्त्येव तीर्थानि गङ्गादीनि च भारते ।
<>कृष्णमन्त्रोपासकाश्च स्पर्शमात्रेण वाक्पते ॥
<>पापानि पापिनां तीर्थे यावन्ति प्रभवन्ति च ।
<>नश्यन्ति तानि सर्व्वाणि वैष्णवस्पर्शमात्रतः ॥
<>कृष्णमन्त्रोपासकानां रजसा पादपद्मयोः ।
<>सद्यो मुक्ता पातकेभ्यो हृष्टा पूता वसुन्धरा ॥
<>वायुश्च वरुणो वह्निः सूर्य्यः सर्व्वं पुनाति च ।
<>एते पूता वैष्णवानां स्पर्शमात्रेण लीलया ॥
<>अहं ब्रह्मा च शेषश्च साक्षी धर्म्मश्च कर्म्मणाम् ।
<>एते हृष्टाश्च वाञ्छन्ति वैष्णवानां समागमम् ॥
<>फलं कर्म्मानुसारेण सर्व्वेषां भारते भवेत् ।
<>न भवेत्तद्वैष्णवे च सिद्धधान्ये यथाङ्कुरम् ॥
<>हन्ति तेषां कर्म्म पूर्व्वं भक्तानां भक्तवत्सलः ।
[Page4-525-a+ 52]
<>कृपया स्वपदं तेभ्यो ददात्येव कृपानिधिः ॥”
<>इति ब्रह्मवैबर्त्ते प्रकृतिखण्डे ५७ अध्यायः ॥ * ॥
<>अन्यच्च ।
<>श्रीभगवानुवाच ।
<>“अहं प्राणा वैष्णवानां मम प्राणाश्च वैष्णवाः ।
<>तानेव द्वेष्टि यो मूढो ममासूनां स हिंसकः ॥
<>पुत्त्रान् पौत्त्रान् कलत्रांश्च राजलक्ष्मीं विधाय च ।
<>ध्यायन्ते सन्ततं ये मां को मे तेभ्यः परः प्रियः ॥
<>परा भक्ता नु मे प्राणा न च लक्ष्मीर्न शङ्करः ।
<>न भारती न च ब्रह्मा न दुर्गा न गणेश्वरः ॥
<>न ब्राह्मणा न वेदाश्च न वेदजननी सुराः ।
<>न गोपी न च गोपाला न राधा प्राणतः प्रिया ॥
<>इत्येवं कथितं सर्व्वं सत्यं सारञ्च वास्तवम् ।
<>न प्रशंसापरं तेषां ते च प्राणाधिकाः प्रियाः ॥
<>मां द्बिषन्ति च ये मूढा ज्ञानहीनाश्च वञ्चिताः ।
<>स्वात्मानञ्च न जानन्ति ते यान्ति निरयं चिरम् ॥
<>ये द्बिषन्ति च मद्भक्तान् प्राणानामधिकप्रियान् ।
<>तेषां शास्ताहं तूर्णञ्च परत्र निरयं चिरम् ॥
<>प्रभवोऽहञ्च सर्व्वेषामीश्वरः परिपालकः ।
<>तथापि न स्वतन्त्रोऽहं भक्ताधीनो दिवानिशम् ॥
<>गोलोके वाथ वैकुण्ठे द्बिभुजञ्च चतुर्भुजम् ।
<>रूपमात्रमिदं सर्व्वं प्राणा मे भक्तसन्निधौ ॥
<>यद्भक्तं भक्तदत्तञ्च भक्षणीयञ्च तन्मम ।
<>अभक्ष्यं द्रव्यमन्येन दत्तञ्चेदमृतोपमम् ॥”
<>इति ब्रह्मवैवर्त्ते श्रीकृष्णजन्मखण्डे २५ अध्यायः ॥
<>अपि च ।
<>“सर्व्वान् कामान् परित्यज्य इष्टभक्तिञ्च साधयेत्
<>स एव वैष्णवाचारः कामसङ्कल्पवर्ज्जितः ॥”
<>इत्याचारभेदतन्त्रम् ॥ * ॥
<>अपरञ्च ।
<>“रजस्वलायाः संभोगे कर्म्मक्षेत्रे च भारते ।
<>त्वयोक्तञ्च भवेत् पापं नात्र स्वर्गे च सुन्दरि !
<>कर्म्मक्षेत्रे च तत् कर्म्म यद्वेदोक्तं शुभाशुभम् ॥
<>न भवेद्वैष्णवानाञ्च ज्वलतां ब्रह्मतेजसा ॥
<>यथा प्रदीपवह्रौ च शुष्काणि च तृणानि च ।
<>भवन्ति भस्मीभूतानि तथा पापानि वैष्णवे ॥
<>वह्रिसूर्य्यब्राह्मणेभ्यस्तेजीयान् वैष्णवः सदा ।
<>रक्षितो विष्णुचक्रेण स्वतन्त्रो मत्तकुञ्जरः ॥
<>न विचारो न भोगश्च वैष्णवानां स्वकर्म्मणाम् ।
<>लिखितं साम्नि कौथुम्यां कुरु प्रश्नं बृहस्मतिम् ॥
<>अस्मांश्च सर्व्वे जानन्ति चन्द्रवंश्यांश्च वैष्णवान् ।
<>देवमन्यं न सेवन्ते चन्द्रवंश्या हरिं विना ॥”
<>इति ब्रह्मवैवर्त्ते श्रीकृष्णजन्मखण्डे ६ अध्यायः ॥
<>अपि च ।
<>सूत उवाच ।
<>“अथ वेण इयाजाथ सोऽश्वमेधेन भूपतिः ।
<>ब्राह्मणेभ्यो ददौ दानं नानारूपमनेकधा ॥
<>जगाम वैष्णवं लोकं सकायो जगतीपतिः ।
<>विष्णुना सह धर्म्मात्मा नित्यमेव प्रवर्त्तते ।
<>एतत्ते सर्व्वमाख्यातं चरितं तस्य भूपतेः ॥
<>यद्वेणो वैष्णवद्वेषी सर्व्वघर्म्मबहिष्कृतः ।
<>पृथुना पुत्त्रतीर्थेन पवित्रोऽगात् परं पदम् ॥
[Page4-525-b+ 52]
<>सत्पुत्त्रं परमं तीर्थं प्राप्य मुच्यन्ति पूर्व्वजाः ।
<>पितापि ऋणमुक्तः स्यात् जाते पुत्त्रे महात्मनि ॥
<>वैष्णवो यदि पुत्त्रः स्यात् स तारयति पूर्व्वजान् ।
<>पितॄनधस्तना वंशास्तारयन्त्यतिपावनाः ॥”
<>इति पाद्मे भूमिखण्डे १२० अध्यायः ॥ * ॥
<>अथ वैष्णवधर्म्मतत्कर्त्तव्यपञ्चविधपूजे । यथा, --
<>श्रीपार्व्वत्युवाच ।
<>“वैष्णवानाञ्च यद्धर्म्मं कर्म्मापि तस्य तद्बद ।
<>यत् कृत्वा मानवाः सर्व्वे भवाम्भोधौ तरन्ति वै ॥
<>ईश्वर उवाच ।
<>अथ द्बादश शुद्धिञ्च वैष्णवानामिहोच्यते ।
<>गृहोपसर्पणञ्चैव तथानुगमनं हरेः ॥
<>भक्त्या प्रदक्षिणञ्चैव पादयोः शोधनं पुनः ॥ १ ॥ २
<>पूजार्थं पत्रपुष्पाणां भक्त्यैवोत्तोलनं हरेः ।
<>करयोः सर्व्वशुद्धीनामियं शुद्धिर्विलिख्यते । ३ । ४ ॥
<>तन्नामकीर्त्तनञ्चैव गुणानाञ्चैव कीर्त्तनम् ।
<>भक्त्या श्रीकृष्णदेवस्य वचसः शुद्धिरिष्यते ॥ ५ ॥
<>तत्कथाश्रवणञ्चैव तस्योत्सवनिरीक्षणम् ।
<>श्रोत्रयोर्नेत्रयोश्चैव शुद्धिः सम्यगिहोच्यते । ६ ।
<>७ । ८ । ९ ॥
<>पादोदकञ्च निर्म्माल्यं मालानामपि धारणम् ।
<>उच्यते शिरसः शुद्धिः प्रणतस्य हरेः पुनः ॥ १० ॥
<>आघ्राणं गन्धपुष्पादेर्निर्माल्यस्य तपोधने ।
<>विशुद्धिः स्यादनन्तस्य घ्राणस्यापि विधीयते । ११ ।
<>१२ ॥
<>तत्र पुष्पादिकं यच्च कृष्णपादयुगार्पितम् ।
<>तदेव पावनं लोके तद्धि सर्व्वं विशोधयेत् ॥ * ॥
<>पूजा च पञ्चधा प्रोक्ता तासां भेदान् शृणुष्व
<>मे ।
<>अभिगमनमुपादानं योगः स्वाध्याय एव च ॥
<>इष्टाः पञ्चप्रकारार्च्चाः क्रमेण कथयामि ते ।
<>तत्राभिगमनं नाम देवतास्थानमार्जनम् ॥
<>उपलेपननिर्म्माल्यदूरीकरणमेव च । १ ।
<>उपादानं नाम गन्धपुष्पादिचयनं यथा ॥ २ ॥
<>इष्टा नाम हि चेष्ठादेः पूजनञ्च यथार्थतः । ३ ।
<>स्वाध्यायो मन्त्रराजस्य अर्थसन्धानतो जपः ॥
<>सूक्तस्तोत्रादिपाठश्च हरेः संकीर्त्तनं तथा ।
<>तन्नामशास्त्राभ्यासश्च स्वाध्यायः परिकीर्त्तितः ॥
<>४ ॥
<>योगो नाम सुदेबस्य चात्मने यैव भावना । ५ ।
<>इति पञ्चप्रकारार्च्चाः कथितास्तव सुव्रते ॥”
<>इति पाद्मे पातालखण्डे १० अध्यायः ॥ * ॥
<>अथ वैष्णवानां खाद्याखाद्यम् ।
<>“सायं प्रातर्द्विजातीनां श्रुत्युक्तमशनं तथा ।
<>विष्णुभुक्तावशिष्टेन दिनपापात् प्रमुच्यते ॥
<>अन्नं ब्रह्मा रसो विष्णुः खादयन्नाम चोच्चरन् ।
<>एवं ज्ञात्वा तु यो भुङ्क्ते सोऽन्नदोषैर्न लिप्यते ॥
<>अलावुं वर्त्तुलाकारं मसूरञ्च सवल्कलम् ।
<>तालं शुक्लन्तु वार्त्ताकुं न स्वादेद्वैष्णवो जनः ॥
<>वटाश्वत्थार्कपत्रेषु कुम्भीतिभ्दुकपत्रयोः ।
<>कोविदारकदम्बे च न खादेद्वैष्णवो नरः ॥
<>श्रावणे वर्जयेच्छक्तुं दधि भाद्रपदे त्यजेत् ।
[Page4-525-c+ 52]
<>दुग्धन्तु आश्विने मासि कार्त्तिके चामिषं
<>त्यजेत् ॥
<>दुग्धमन्नञ्च जम्बीरं यद्विष्णोरनिवेदितम् ।
<>बीजपूरञ्च शाकञ्च प्रत्यक्षलवणन्तथा ॥
<>यदि दैवाच्च भुज्यन्ते तदा तन्नामकं स्मरेत् ॥
<>कलायं कङ्गुधान्यानि शाकञ्च हिलमोचिकाम् ।
<>षष्टिकाकालशाकञ्च मुस्तकं क्रमुकं तथा ॥
<>लवणे सैन्धवं प्रोक्तं वचा च दधिसर्पिषी ।
<>पयोऽनुद्धृतसारञ्च पनसाम्रे हरीतकी ॥
<>पिप्पलीजीरकञ्चैव नागरङ्गकतिन्तिडी ।
<>कदलीलवलीधात्रीफलान्यगुडमैक्षवम् ।
<>अतैलपक्वं भुञ्जीत हविष्येषु प्रचक्षते ॥”
<>इति पाद्मे पातालखण्डे ११ अध्यायः ॥ * ॥
<>अथ वैष्णवलक्षणविशेषादिः ।
<>“माहात्म्यमथ भक्तानां यत् कार्य्यं यच्च लक्ष-
<>णम् ।
<>करणीयं हरेर्विप्र सावधानमनाः शृणु ॥
<>हरिरेव सदा सेव्यो नान्यो यस्य महात्मनः ।
<>लोकस्य जगदाराध्यो हरिभक्तः स उच्यते ॥
<>अनन्यनिर्म्माल्यभुजो भक्तास्तेऽनन्यमानसाः ।
<>गोविन्दोपासका ये तु नित्यं देवान्तरं विना ॥
<>अनन्यधिषणोऽनन्यहृदयोऽनन्यसेवकः ।
<>केवलं हरिसेव्यङ्ग स भक्तः परिकीर्त्तितः ॥
<>सत्त्वं सत्त्वाश्रयं सत्त्वगुणं सेवेत केशवम् ।
<>योऽनन्यत्वेन मनसा सात्त्वतः समुदाहृतः ॥
<>सर्व्वदेवान् परित्यज्य नित्यं भगवदाश्रयः ।
<>रतस्तदीयसेवायां स भागवत उच्यते ॥
<>विहाय काम्यकर्म्मादीन् भजेदेकाकिनं हरिम् ।
<>सत्यं सत्त्वगुणोपेतो भक्त्या तं सात्त्वतं विदुः ॥
<>मुकुन्दपादसेवायां तन्नामश्रवणेऽपि च ।
<>कीर्त्तने च रतो भक्तो नाम्नः स्यात् स्मरणे
<>हरेः ॥
<>वन्दनार्च्चनयोर्भक्तिरनिशं दास्यसख्ययोः ।
<>रतिरात्मार्पणे यस्य दृढानन्तस्य सात्त्वतः ॥
<>स्मर्त्तव्यः कीर्त्तनीयश्च श्रोतव्यः पूज्य एव च ।
<>यस्यैको विष्णुराराध्यो वैष्णवः समुदाहृतः ॥
<>यथालब्धोऽपि सन्तुष्टः समचित्तो जितेन्द्रियः ।
<>हरिपादाश्रयो लोके विप्राः साधुरनिन्दकः ॥
<>निर्व्वैरः सदयः शान्तो दम्भाहङ्कारवर्जितः ।
<>निरपेक्षो मुनिर्वीतरागः साधुरिहोच्यते ॥
<>लोभमोहमदक्रोधकामादिरहितः सुखी ।
<>कृष्णाङ्घ्रिशरणः साधुः सहिष्णुः समदर्शनः ॥
<>यद्विष्णूपासना नित्यं विष्णुर्यस्येश्वरो मुने ।
<>पूज्यो यस्यैकविष्णुः स्यादिष्टो लोके स वैष्णवः ।
<>हरेः सर्व्वावताराणां मत्स्यादीनामुपासकाः ।
<>तन्मन्त्रेष्टा अनन्याश्चेद्वैष्णवास्ते न संशयः ॥
<>यदिष्टो रघुनाथस्तु नृसिंहो वामनो हरिः ।
<>एतन्मन्त्रो वराहादिर्वासुदेवः स वैष्णवः ॥
<>विष्णोरुपासको दासस्तन्मन्त्रेष्टस्तदाशयः ।
<>तमाहुर्वैष्णवं लोके विष्णुसेवापरायणम् ॥
<>साध्वी यथा पतिं नारी नान्यं जानाति तं
<>विना ।
[Page4-526-a+ 52]
<>जगदीशं तथानन्यो यदि विष्णुं स वैष्णवः ॥
<>समचित्तो मुनिः पूतो गोविन्दचरणाश्रयः ।
<>सर्व्वभूतदयः कार्ष्णो विवेकी साधुरुत्तमः ॥
<>कृष्णार्पितप्राणशरीरबुद्धिः
<>शान्तेन्द्रियस्त्रीसुतसम्पदादिः ।
<>आसक्तचित्तः श्रवणादिभक्ति-
<>ष्वस्येह साधुः सततं हरेर्यः ॥
<>कृष्णाश्रयः कृष्णकथानुरक्तः
<>कृष्णेष्टमन्त्रस्मृतिपूजनीयः ।
<>कृष्णानिशध्यानमनास्त्वनन्यो
<>यो वै स साधुर्मुनिवर्य्य कार्ष्णः ॥
<>यस्येष्टं श्रीभागवतं शास्त्रं श्रीभगवान् हरिः ।
<>भगवत्या समं लक्ष्म्या भक्त्या भागवतश्च सः ॥
<>ये कृष्णश्रवणाद्यर्हा ये तदुच्छिष्टभोजिनः ।
<>ये कृष्णोपासका लोका दासास्ते परि-
<>कीर्त्तिताः ॥”
<>इति पाद्मे उत्तरखण्डे ९९ अध्यायः ॥ * ॥
<>अपि च ।
<>ब्रह्मोवाच ।
<>“अहो ध्यानैरपि ध्यातुं देवैस्त्वं न हि शक्यसे ।
<>स त्वं वैष्णवदेहेषु तिष्ठसीत्यद्भुतं महत् ॥
<>क्षणमात्रमपि स्वामिंस्तुष्टे त्वयि न किं भवेत् ।
<>स त्वं वैष्णवसङ्गेन भ्रमसीत्यद्भुतं महत् ॥
<>के वैष्णवाः कैटभारे ! किं वा तेषाञ्च लक्षणम् ।
<>कथं ज्ञेयाश्च ते सर्व्वे तन्मे कथय केशव ॥
<>भगवानुवाच ।
<>वैष्णवानां लक्षणानि कल्पकोटिशतैरपि ।
<>सम्यग्वक्तुं न शक्नोमि संक्षेपात् शृणु सत्तम ॥
<>संसारो वैष्णवाधीनो देवा वैष्णवपालिताः ।
<>अहञ्च वैष्णवाधीनस्तस्मात् श्रेष्ठाश्च वैष्णवाः ॥
<>क्षणमात्रमपि ब्रह्मन् विहाय वैष्णवं जनम् ।
<>तिष्ठामि नाहमन्यत्र वैष्णवो मम बान्धवः ॥
<>कामक्रोधविहीना ये हिंसादम्भविवर्ज्जिताः ।
<>लोभमोहविहीनाश्च ते ज्ञेया वैष्णवा जनाः ॥
<>अमत्सरा दयायुक्ताः सर्व्वभूतहितैषिणः ।
<>सत्योक्तिभाषिणश्चैव ज्ञेयास्ते वैष्णवा जनाः ॥
<>पितृभक्ता मातृभक्ता जातिपोषणतत्पराः ।
<>धर्म्मोपदेशिनो ये च ज्ञेयास्ते वैष्णवा जनाः ॥
<>समानं ये च पश्यन्ति त्वाञ्च माञ्च महेश्वरम् ।
<>कुर्व्वन्ति पूजामतिथेर्ज्ञेयास्ते वैष्णवा जनाः ॥
<>वेदविद्यानुरक्ता ये द्बिजभक्तिरताः सदा ।
<>नपुंसकाः परस्त्रीषु ज्ञेयास्ते वैष्णवा जनाः ॥
<>एकादशीव्रतं ये च भक्तिभावेन कुर्व्वते ।
<>गायन्ति मम नामानि ज्ञेयास्ते वैष्णवा जनाः ॥
<>देवायतनकर्त्तारस्तुलसीमाल्यधारिणः ।
<>रुद्राक्षधारिणो ये च ज्ञेयास्ते वैष्णवा जनाः ॥
<>मत्पादसलिलैर्येषां सिक्तानि मस्तकानि वै ।
<>मम नैवेद्यमश्रन्ति ज्ञेयास्ते वैष्णवा जनाः ॥
<>शङ्खचक्रगदापद्मैरङ्कितानि ममायुधैः ।
<>ब्रह्मन् येषां शरीराणि ज्ञेयास्ते वैष्णवा जनाः ॥
<>कर्णयोश्चैव शीर्षेषु तुलसीपत्रमुत्तमम् ।
<>सततं दृश्यते येषां ज्ञेषास्ते वैष्णवा जनाः ॥
[Page4-526-b+ 52]
<>तृणानि तुलसीमूलाद्ये चिन्वन्ति नरोत्तमाः ।
<>सिञ्चन्ति बुलसीं ये च विज्ञेयास्ते च वैष्णवाः ॥
<>तुलसीमूलमृद्भिश्च तिलकानि नयन्ति ये ।
<>तुलसीकाष्ठपङ्कैश्च विज्ञेया वैष्णवा जनाः ॥
<>गङ्गास्नानपरा ये च गङ्गानामपरायणाः ।
<>गङ्गामाहात्म्यवक्तारो विज्ञेयास्ते च वैष्णवाः ॥
<>धात्रीफजस्रजो येषां गलेषु कमलासन ।
<>यजन्ति ये च तत्पत्रैर्व्विज्ञेयास्ते च वैष्णवाः ॥
<>शालग्रामशिला येषां गृहे वसति सर्व्वदा ।
<>शास्त्रं भागवतञ्चैव ज्ञेयास्ते वैष्णवा जनाः ॥
<>सन्मार्जयन्ति ये नित्यं मम स्थानानि सर्व्वदा ।
<>दीपं यच्छन्ति तत्रैव ज्ञेयास्ते वैष्णवा जनाः ॥
<>शीर्ण्णं मन्मन्दिरं ये च कुर्व्वते नूतनं पुनः ।
<>तत्रायनञ्च शोभाञ्च ज्ञेयास्ते वैष्णवा जनाः ॥
<>अभयं ये च यच्छन्ति भीरुभ्यश्चतुरानन ।
<>विद्यादानञ्च विप्रेभ्यो ज्ञेयास्ते वैष्णवा जनाः ॥
<>क्षुत्तृट्प्रपीडितेभ्यश्च ये यच्छन्त्यन्नमम्बु च ।
<>कुर्य्युर्ये रोगिशुश्रूषां ज्ञेयास्ते वैष्णवा जनाः ॥
<>आरामकारिणो ये च पिप्पलारोपिणोऽपि च ।
<>गोसेवां ये च कुर्व्वन्ति ज्ञेयास्ते वैष्णवा जनाः ॥
<>अत्यन्तभक्ता ये ब्रह्मन् पितृयज्ञं प्रकुर्व्वते ।
<>कुर्व्वन्ति दीनशुश्रूषां ज्ञेयास्ते वैष्णवा जनाः ॥
<>तडागग्रामकर्त्तारः कन्यादानप्रदाश्च ये ।
<>सेवन्ते स्वगुरौ ये च ज्ञेयास्ते वैष्णवा जनाः ॥
<>सेवन्ते ज्येष्ठांभगिनीं ज्येष्ठं भ्रातरमेव च ।
<>परनिन्दां न कुर्व्वन्ति ज्ञेयास्ते वैष्णवा जनाः ॥
<>देवस्वं ब्राह्मणद्रव्यं परस्वञ्च चतुर्म्मख ।
<>पश्यन्ति विषवद्ये च ज्ञेयास्ते वैष्णवा जनाः ॥
<>पाषण्डसङ्गरहिताः शिवभक्तिपरायणाः ।
<>चतुर्द्दशीव्रतरता ज्ञेयास्ते वैष्णवा जनाः ॥
<>बहुनात्र किमुक्तेन भाषितेन पुनः पुनः ।
<>मदर्च्चां ये च कुर्व्वन्ति ज्ञेयास्ते बष्णवा जनाः ॥
<>वैष्णवेषु मुणाः सर्व्वे दोषलेशो न विद्यते ।
<>तस्माच्चतुर्मुख त्वञ्च वैष्णवो भव साम्प्रतम् ॥
<>समाराधय मां नित्यं क्रियायोगैः प्रजापते ।
<>सर्व्वमेव सुभद्रं ते भविष्यति न संशयः ॥
<>भूयः पूर्व्वस्थितमिव सृज्यतां सकलं जगत् ।
<>इत्युक्त्रान्तर्द्दधे देवस्तत्रैव जगदीश्वरः ॥
<>ततस्तु पूर्व्ववद्ब्रह्म सृष्टवान् सकलं जगत् ।
<>क्रियायोगैर्हरिं यष्ट्वा जगाम परमं पदम् ॥
<>ये पठन्ति ममाध्यायं भक्त्या नारायणाग्रतः ।
<>सर्व्वपापविनिर्म्मुक्ता अन्ते यान्ति हरेः पदम् ॥”
<>इति पाद्मे क्रियायोगसारे २ अध्यायः ॥ * ॥
<>कालिङ्ग उवाच ।
<>“जातिस्मरेण कथितो रहस्यः परमो मम ।
<>यमकिङ्करयोर्योऽभूत् संवादस्तं ब्रवीमि ते ॥
<>स्वपुरुषमभिवीक्ष्य पाशहस्तं
<>वदति यमः किल तस्य कर्णमूले ।
<>परिहर मधुसूदनप्रपन्नान्
<>प्रभुरहमन्यनृणां न वैष्णवानाम् ॥”
<>इति श्रीविष्णुपुराणे तृतीयेऽंशे यमगीतं ७
<>अध्यायः ॥ * ॥ अपि च ।
[Page4-526-c+ 52]
<>“कर्म्मक्षयाणि कर्म्माणि यतः साधुर्हरिः
<>स्वयम् ।
<>मन्ये न भौतिको देहो वैष्णवस्य जगत्त्रये ॥”
<>इति कल्किपुराणे ३० अध्यायः ॥
<LEND>
