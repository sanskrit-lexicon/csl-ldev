<L>40033<pc>5-396<k1>सूर्य्यः<k2>सूर्य्यः
सूर्य्यः¦, पुं, (सरति आकाशे सुवति कर्म्मणि लोकं
<>प्रेरयति वा । सृ गतौ सूप्रेरणेवा + “राजसूय-
<>सूर्य्यमृषोद्येति ।” ३ । १ । ११४ । इति क्यप्प्रत्ययेन
<>माधुः ।) ग्रहविशेषः । अर्कपर्णः । इति
<>मेदिनी ॥ बलिपुत्त्रः । इति केचित् ॥ (यथा,
<>हरिवंशे । ३ । ७४ ।
<>“बलेः पुत्त्रशतञ्चासीत् बाणज्येष्ठं नराधिप ।
<>धृतराष्ट्रश्च सूर्य्यश्च चन्द्रमाश्चेन्द्रतापनः ॥”)
<>दानवविशेषः । यथा, --
<>“अभवन् दनुपुत्त्राश्च वंशे ख्याता महासुराः ।
<>विप्रचित्तिप्रधानास्ते शतं तीव्रपराक्रमाः ॥
<>स्वर्भानुर्वृषपर्व्वा च कुहदश्च महासुरः ।
<>धृतराष्ट्रश्च सूर्य्यश्च दनुमानिन्द्रतापनः ॥”
<>इति वह्निपुराणे काश्यपीयवंशः ॥
<>ग्रहविशेषस्य पर्य्यायो यथा । सूरः २ अर्य्यमा ३
<>आदित्यः ४ द्वादशात्मा ५ दिवाकरः ६ भास्करः
<>७ अहस्करः ८ व्रध्रः ९ प्रभाकरः १० विभा-
<>करः ११ भास्वान् १२ विवस्वान् १३ सप्ताश्वः १४
<>हरिदश्वः १५ उष्णरश्मिः १६ विवर्त्तनः १७
<>अर्कः १८ मार्त्तण्डः १९ मिहिरः २० अरुणः २१
<>पृषा २२ द्युमणिः २३ तरुणिः २४ मित्रः २५
<>चित्रभानुः २६ विरोचनः २७ विभावसुः २८
<>ग्रहपतिः २९ त्विषाम्पतिः ३० अहःपतिः ३१
<>भानुः ३२ हंसः ३३ सहस्रांशुः ३४ तपनः ३५
<>सविता ३६ रविः ३७ । इत्यमरः । १ । ३ । २८ -- ३१ ॥
<>शृरः ३८ भगः ३९ वृध्नः ४० पद्मिनीवल्लभः ४१
<>हरिः ४२ दिनमणिः ४३ चण्डांशुः ४४ सप्त-
<>मप्तिः ४५ गभस्तिमान् ४६ अंशुमाली ४७
<>काश्यपेयः ४८ खगः ४९ भानुमान् ५० लोक-
<>लोचनः ५१ पद्मबन्धुः ५२ ज्योतिष्मान् ५३
<>अव्यथः ५४ तापनः ५५ चित्ररथः ५६
<>खमणिः ५७ दिवामणिः ५८ गभस्तिहस्तः ५९
<>हेलिः ६० पतङ्गः ६१ अर्च्चिः ६२ दिनप्रणीः ६३
<>षेदोद्यः ६४ कालकृतः ६५ ग्रहराजः ६६
[Page5-396-b+ 52]
<>तमोनुदः ६७ रसाधारः ६८ प्रतिदिवा ६९
<>ज्योतिःपीथः ७० इनः ७१ । इति शब्दरत्ना-
<>वली ॥ कर्म्मसाक्षी ७२ जगच्चक्षुः ७३ त्रयी-
<>तपः ७४ प्रद्योतनः ७५ खद्योतः ७६ लोक-
<>बान्धवः ७७ पद्मिनीकान्तः ७८ अंशुहस्तः ७९
<>पद्मपाणिः ८० हिरण्यरेताः ८१ पीतः ८२
<>अद्रिः ८३ अगः ८४ हरिवाहनः ८५ अम्ब-
<>रीषः ८६ धामनिधिः ८७ हिमारातिः ८८
<>गोपतिः ८९ कुञ्जारः ९० प्लवगः ९१ सूनुः ९२
<>तमोपहः ९३ गभस्तिः ९४ । इति जटाधरः ॥ * ॥
<>अस्य वणः रक्तश्याममिश्रितः । स च पूर्व्वदिक्-
<>पुरुष-क्षत्त्रियजाति-सत्त्वगुण-कटुरससिंहराशी
<>नामधिपतिः । धान्यादिसुवर्णद्रव्यचतुष्पदगो-
<>भूमिस्वामी । चतुष्कोणाकृतिः । मध्याह्वकाले
<>प्रबलः । वृद्धः । रणचारी । तिक्तरसप्रियश्च ।
<>इति बृहज्जातकादयः ॥ * ॥ ग्रहयज्ञे तु ।
<>वर्त्तुलाकारः । मण्डलमध्यस्थः । अस्य जन्मभूमिः
<>कलिङ्गदेशः । गोत्रः काश्यपः । वर्णः रक्तः ।
<>पूर्व्वमुखः । जातिः ब्राह्मणः । बलिर्गुडौदनम् ।
<>धूपो गुग्गुलुः । गन्धो रक्तचन्दनम । समित्
<>अर्कः । अस्य ध्यानम् ।
<>“क्षत्त्रियं कांश्यपं रक्तं कालिङ्गं द्वादशाङ्गुलम् ।
<>पद्महस्तद्वयं पूर्व्वाननं सप्ताश्ववाहनम् ।
<>शिवाधिदैवतं ध्यायेद्वह्निप्रत्यधिदैवतम् ॥”
<>अस्य मन्त्रः ।
<>“आकृष्णेन रजसा वर्त्तमानो निवेशयन्नमृतं
<>मर्त्यञ्च हिरण्ययेन सविता रथेन देवो याति
<>भुवनानि पश्यन् ॥” दक्षिणा धेनुः । इति ग्रह-
<>यागसंस्कारतत्त्वे ॥ * ॥ तस्योत्पत्त्यादिर्यथा, --
<>“अथान्तरीक्षादाभाष्य कश्यपं मुनिसत्तमम् ।
<>सतोयमेघगम्भीरा वागुवाचाशरीरिणी ॥
<>मारितञ्च यतः प्रोक्तमेतदण्डं त्वयादितिम् ।
<>तस्मान्मुने सुतस्तेऽयं मार्त्तण्डाख्यो भविष्यति ॥
<>सूर्य्याधिकारञ्च विभुर्ज्जगत्येष करिष्यति ।
<>हनिष्यत्यसुरांश्चायं यज्ञभागहरानरीन् ॥
<>देवा निशस्येति वचो गगनात् समुपागतम् ।
<>प्रहर्समतुलं याता दानवाश्च हतौजसः ॥
<>ततो युद्धाय दैतेयानाजुहाव शतक्रतुः ।
<>सह देवैर्मुदा युक्तो दानवाश्च तमभ्ययुः ॥
<>तेषां युद्धसभूद्घोरं देवानामसुरैः सह ।
<>शस्त्रास्त्रदीप्तिसंदीप्तसमस्तभुवनान्तरम् ॥
<>तस्मिन् युद्धे भगवता मार्त्तण्डेन निरीक्षिताः ।
<>तेजसा दह्यमानास्तु भस्मीभूता महासुराः ॥
<>ततः प्रहर्षमतुलं प्रापुः सर्व्वे दिवौकसः ।
<>तुष्टुवुस्तेजसो योनिं मार्त्तण्डमदितिं तथा ॥
<>स्वाधिकारं ततः प्रापुयज्ञभागाश्च पूर्व्ववत् ।
<>भगवानपि मार्त्तण्डः स्वाधिकारमथाकरोत् ॥
<>कदम्बपुष्पवद्भास्वानधश्चोर्द्धञ्च रश्मिभिः ।
<>वृत्तोऽग्निपिण्डमदृशो दध्र नातिस्फुटं वपुः ॥”
<>इति मार्कण्डयपुराणे मार्त्तण्डोत्पत्तिः ॥ * ॥
<>मार्कण्डेय उवाच ।
<>“अथ तस्मै ददौ कन्यां संज्ञां नाम विवस्वते ।
[Page5-396-c+ 52]
<>प्रसाद्य प्रणतो भूत्वा विश्वकर्म्मा प्रजापतिः ॥
<>विवस्वतस्तु संभूतौ मनू द्वौ चरितं तयोः ।
<>पूर्व्वमेव तवाख्यातं मयैतदखिलं द्विज ॥
<>त्रीण्यपत्यान्यसौ तस्यां जनयामास गोपतिः ।
<>द्वौ पुत्त्रौ सुमहाभागौ कन्याञ्च यमुनां नदीम् ॥
<>मनुव्वैवस्वतो ज्येष्ठः श्राद्धदेवः प्रजापतिः ।
<>तेषां यमो यमी चैव यमलौ संबभूवतुः ॥
<>तत्तेजोऽभ्यधिकं चैव मार्त्तण्डस्य विवस्वतः ।
<>असहन्ती तु तच्चेजः स्वां छायां वीक्ष्य साब्रवीत्
<>संज्ञोवाच ।
<>अहं यास्यासि भद्रं ते स्वकञ्च भवनं पितुः ।
<>निर्विकारं त्वयाप्यत्र स्थेयं मच्छासनात् शुभे ॥
<>इमौ च बालकौ मह्यं कन्या च वरवर्णिनी ।
<>संभाव्या नैव चाख्येयमिमं भगवते त्वया ॥
<>छायोवाच ।
<>आकेशग्रहणाद्देवि आशापान्नैव कर्हिचित् ।
<>आख्यास्यामि मतं तुभ्यं गम्यतां यत्र वाञ्छितम्
<>इत्युक्ता छायया संज्ञा जगास पितृमन्दिरम् ।
<>तत्रावसत् पितृगृहे कञ्चित् कालं शुभेक्षणा ॥
<>भर्त्तुः समीपं याहीति पित्रोक्ता सा पुनः पुनः ।
<>अगच्छद्वडवा भूत्वा कुरून् विप्रोत्तरांस्ततः ॥
<>तत्र तेपे तपः साध्वी निराहारा महामुने ।
<>पितुः समीपं यातायाः संज्ञाया वाक्यतत्परा ॥
<>तद्रूपधारिणी च्छाया भास्करं समुपस्थिता ।
<>तस्याञ्च भगवान् सूर्य्यः संज्ञेयमिति चिन्तयन् ॥
<>तथैव जनयामास पुत्त्रौ द्वौ कन्यकां तथा ।
<>पूर्व्वजस्य मनोस्तुल्यः सावर्णिस्तेन सोऽभवत् ॥
<>यस्तयोः प्रथमं जातः पुत्त्रयोर्द्विजसत्तम ।
<>द्वितीयो योऽभवच्चान्यः स ग्रहोऽभूत् शनैश्चरः ॥
<>कन्याभूत्तपती या तां वव्रे संवरणो नृपः ।
<>संज्ञा तु पार्थिवी तेषामात्मजानां यथाकरोत् ॥
<>स्नेहं न पूर्व्वं जातानां तथा कृतवती सती ।
<>मनुस्तत् क्षन्तवांस्तस्या यमश्चास्या न चक्षमे ॥
<>बहुशः पीड्यमानस्तु पितुः पत्न्या सुदुःखितः ।
<>स वै कोपाच्च बाल्याच्च भाविनोऽर्थस्य वै बलात्
<>पदा संतर्जयामास च्छायां संज्ञासुतो यमः ।
<>तं शशाप ततः क्रुद्धा संज्ञा सां पार्पिवी भृशम् ॥
<>छायोवाच ।
<>पदा तर्जयसे यन्मां पितृभार्य्यां गरीयसीम् ।
<>तस्मात्तवैष चरणः पतिष्यति न संशयः ॥
<>यमस्तु तेन शापेन भृशं पीडितमानसः ।
<>मनुना सह धर्म्मात्मा सर्व्वं पित्रे न्यवेदयत् ॥
<>यम उवाच ।
<>स्नेहेन तुल्यमस्मासु माता देव न वर्त्तते ।
<>विसृज्य ज्यायसोऽप्यस्मान् कनीयांसो बुभूषति
<>तस्या मयोद्यतः पादो न तु देहे निपातितः ।
<>बाल्याद्वा यदि वा मोहात् तद्भवान् क्षन्तुमर्हसि
<>शप्तोऽहं तात कोपेन जनन्या तनयो यतः ।
<>ततो न मन्ये जननी ममैषा तपतां वर ॥
<>निर्गुणेष्वपि पुत्त्रेषु न माता निर्गुणा भवेत् ।
<>पादस्ते पततां पुत्त्र कथमेतत्तयोदितम् ॥
<>तव प्रसादाच्चरणौ न पतेत् भगवन् यथा ।
[Page5-397-a+ 52]
<>मातृशापादयं मेऽद्य तथा चिन्तय गोपते ॥
<>रविरुवाच ।
<>असंशयमिदं पुत्त्र भविष्यत्यत्र कारणम् ।
<>येन त्वामाविशत् क्रोधो धर्म्मज्ञं सत्यवादिनम् ॥
<>सर्व्वेषामेव शापानां प्रतिघातो हि विद्यते ।
<>न तु मात्राभिशप्तानां क्वचिच्छापनिवर्त्तनम् ॥
<>न शक्यमेतन्मिथ्या तु कर्त्तुं मातुर्व्वचस्तव ।
<>किं चित्ते संविधास्यामि पुत्त्रस्नेहादनुग्रहम् ।
<>कृमयो मांसमादाय प्रयास्यन्ति महीतलम् ।
<>कृतं तस्या वचः सत्यं त्वञ्च त्राता भविष्यसि ॥
<>मार्कण्डेय उवाच ।
<>आदित्यस्त्वब्रवीच्छायां किमर्थं तनयेषु वै ।
<>तुल्येष्वप्यधिकस्नेह एकत्र क्रियते त्वया ॥
<>नूनं न चैषां जननी संज्ञा क्वापि त्वमागता ।
<>विगुणेष्वप्यपत्येषु माता शापं न दास्यति ॥
<>सा तत् परिहरन्तीव नाचचक्षे विवस्वतः ।
<>स चात्मानं समाधाय युक्तस्तत्त्वमवैक्षत ॥
<>तं शप्तुमुद्यतं दृष्ट्वा छायासंज्ञा दिनाधिपम् ।
<>भयेन कम्पिता ब्रह्मन् यथावृत्तं न्यवेदयत् ॥
<>विवस्वांस्तु तदा क्रुद्धः श्रुत्वा श्वशुरमभ्यगात् ।
<>स चापि तं यथान्यायमर्च्चयित्वा दिवाकरम् ।
<>निर्दग्धुकामं रोषेण शान्तयामास सुव्रतः ॥
<>विश्वकर्म्मा उवाच ।
<>तवातितेजसा व्याप्तमिदं रूपं सुदुःसहम् ।
<>असहन्ती ततः संज्ञा वने चरति वै तपः ॥
<>द्रक्ष्यते तां भवानद्य स्वां भार्य्यां शुभचारिणीम्
<>रूपार्थं भवतोऽरण्ये चरन्ती सुमहत्तपः ॥
<>मतं मे ब्रह्मणो वाक्यात् यदि ते देव रोचते ।
<>रूपं निवर्त्तयाम्यद्य तव कान्तं दिवस्पते ॥
<>मार्कण्डेय उवाच ।
<>यतो हि भास्वतो रूपं प्रागासीत् परि-
<>मण्डलम् ।
<>ततस्तथेति तं प्राह त्वष्टारं भगवान् रविः ॥
<>विश्वकर्म्मा त्वनुज्ञातः शाकद्वीपे विवस्वतः ।
<>भ्रमिमारोप्य तत्तेजः शातनायोपचक्रमे ॥
<>देवाश्च ब्रह्यणा सार्द्धं भास्वन्तमभितुष्टुवः ।
<>लिख्यमानं सहस्रांशुं प्रणेमुः सर्व्वदेवताः ॥
<>ततः कोलाहले तस्मिन् सव्वदेवसमागमे ।
<>तेजसः शातनं चक्रे विश्वकर्म्मा शनैः शनैः ॥”
<>इति मार्कण्डेयपुराणे सूर्य्यतेजःशातनम् ॥ * ॥
<>“शातितं चास्य यत्तेजस्तेन चक्रं विनिर्मितम्
<>विष्णोः शूलञ्च सर्व्वस्य शिविका धनदस्य च ॥
<>दण्डः प्रेतपतेः शक्तिर्देवसेनापतेस्तया ।
<>अन्येषाञ्चैव देवानामायुधानि स विश्वकृत् ।
<>चकार तेजसा भानोर्भासुराण्यरिशान्तये ॥
<>इति शातिततेजाः स श्वशुरेणातिशोभनम् ।
<>वपुर्दधार मार्त्तण्डः पुष्पचापमनोरमम् ॥
<>स ददर्श समाधिस्थां स्वां भार्य्यां बडवाकृतिम्
<>अपापां सर्व्वभूतानां तपसा नियमेन च ॥
<>ततो जगाम भास्वान् वै संज्ञा यत्र व्यवस्थिता ॥
<>सा च दृष्ट्वा तमायान्तं परपुंसो विशङ्कया ।
<>जगाम संमुखं तस्य पृष्ठरक्षणतत्परा ॥
[Page5-397-b+ 52]
<>ततश्च नासिकायोगात् तयोस्तत्र समेतयोः ।
<>नासत्यदस्रौ तनयावश्ववक्त्राद्विनिर्गतौ ॥
<>रेतरसोऽन्ते च रेवन्तः स्वङ्गी धन्वी तनुत्रधृक्
<>अश्वारूढः समुत्पन्नो बाणतूणसमन्वितः ॥
<>ततः स्वरूपमतुलं दर्शयामास भानुमान् ।
<>तस्याथ सा समालोक्य स्वरूपं मुदमाददौ ॥
<>स्वरूपधारिणीं चैनामानिनाय निजालयम् ।
<>संज्ञां भार्य्यां प्रीतिमतीं भास्करो वारितस्करः ॥
<>ततः पूर्व्वसुतो योऽस्याः सोऽभूद्वैवस्वतो मनुः ।
<>द्वितीयश्च यमः शापात् पापदर्शनतत्परः ॥
<>कृमयो मांसमादाय पादतस्ते महीतलम् ।
<>पतिष्यन्तीति शापान्तं तस्य चक्रे पिता स्वयम्
<>धर्म्मदृष्टिर्यतश्चासौ समो मित्रे तथाहिते ।
<>ततो नियोगे तं याम्ये चकारतिमिरापहः ॥
<>यमुनाञ्च नदीञ्चक्रे कलिन्दान्तरवाहिनीम् ।
<>अश्विनौ देवभिषजौ कृतौ पित्रा महात्मना ॥
<>गुह्यकाधिपतित्वे च रेवन्तो विनियोजितः ॥
<>रेवन्तमप्याह ततो भगवान् लोकभावनः ।
<>त्वमप्यशेषलोकस्य पूज्यो वत्स भविष्यसि ॥
<>अरण्येऽग्नौ महादावे वैरिदस्युभयेषु च ।
<>त्वां स्मरिष्यन्ति ये मर्त्या मोक्षन्ते ते महापदः ॥
<>क्षेमं वृद्धिं सुखं राज्यमारोग्यं कीर्त्तिमुन्नतिम् ।
<>नराणां परितुष्टस्त्वं पूजितः संप्रदास्यसि ॥
<>छायासंज्ञासुतश्चापि सावर्णः सुमहायशाः ।
<>भाव्यः सोऽनागते काले मनुः सावर्णिकोऽष्टमः ॥
<>मेरुपृष्ठे तपो घोरमद्यापि चरति प्रभुः ।
<>भ्राता शनैश्चरस्तस्य ग्रहोऽभूच्छासनाद्रवेः ॥
<>यवीयसी च या कन्या तस्य चासीद्द्विजोत्तम ।
<>अभवत् सा सरिच्छ्रेष्ठा तपसी लोकपावनी ॥
<>यस्तु ज्येष्ठो महाभाग सर्गो तस्येह साम्प्रतम् ।
<>विस्तरं तस्य वक्ष्यामि मनोर्वैवस्वतस्य ह ॥
<>य इदं जन्म देवानां शृणुयाद्वा पठेत्तथा ।
<>विवस्वतस्तु जातानां रवेर्माहात्म्यमेव च ।
<>आपदं प्राप्य मुच्येत प्राप्नुयाच्च महद्यशः ॥
<>अहोरात्रकृतं पापमेतत् शमयति श्रुतम् ।
<>माहात्म्यमादिदेवस्य मार्त्तण्डस्य महात्मनः ॥”
<>इति मार्कण्डेयपुराणे मार्त्तण्डमात्म्यनामा-
<>ध्यायः ॥ अपि च ।
<>प्रजापाल उवाच ।
<>“शरीरस्य कथं मूर्त्तिग्रहणं ज्योतिषो द्विज ।
<>एतन्मे संशयं छिन्धि प्रणतस्य द्विजोत्तम ॥
<>महातपा उवाच ।
<>योऽसावात्मा ज्ञानशक्तिरेक एव सनातनः ।
<>स द्वितीयं यदा चैच्छत् तदा तेजः समुत्थितम् ॥
<>तत् सूर्य्य इति भास्वांस्तु अन्योन्येन महात्मनः
<>लोलीभूतानि तेजांसि भासयन्ति जगत्त्रयम् ॥
<>तस्मिम् सर्व्वे सुराः सिद्धा गणाः सर्व्वे मह-
<>षिभिः ।
<>स्वयं भूता इति विभो तस्मात् सूर्य्यस्तु सोऽभवत्
<>लोलीभूतस्य तस्याशु तेजसोऽभूच्छरीरकम् ।
<>पृथक्त्वेन रविः सोऽथ कीर्त्त्यते वेदवादिभिः ॥
<>भासयन् सर्व्वलोकांस्तु यतोऽसावुत्थितो दिवि ।
[Page5-397-c+ 52]
<>अतोऽसौ भास्करः प्रोक्तः प्राकर्षाच्च प्रभाकरः ।
<>दिवा दिवस इत्युक्तस्तत्कारित्वाद्दिवाकरः ।
<>सर्व्वस्य जगतस्त्वादिरादित्यस्तेन उच्यते ॥
<>एतस्य द्वादशादित्याः संभूतास्तेजसा पृथक् ।
<>प्रधान एक एवायं जगत्सु परिवर्त्तते ॥
<>तं दृष्ट्वा जगतो व्याप्तिं कुर्व्वाणं परमेश्वरम् ।
<>तस्यैवान्तःस्थिता देवा विनिष्क्रम्य स्तुतिं जगुः ॥”
<>इति वाराहे आदित्योत्पत्तिनामाध्यायः ॥ * ॥
<>उत्तरायणदक्षिणायनयोरनुलोमप्रतिलोमं गन्त-
<>व्यानि मण्डलानि प्रतिमासं सूर्य्यभ्रमणाधि-
<>कारिगणाश्च यथा, --
<>“अशीतिमण्डलशतं काष्ठयोरन्तरं द्वयोः ।
<>आरोहणावरोहाभ्यां भानोरब्देन या गतिः ॥
<>स रथोऽधिष्ठितो देवैरादित्यैरृषिभिस्तथा ।
<>गन्धर्व्वैरप्सरोभिश्च ग्रामणीसर्पराक्षसैः ॥
<>धाता कृतस्थला चैव पुलस्त्यो वासुकिस्तथा ।
<>रथकृद्ग्रामणीर्हेतिस्तुम्बुरुश्चैव सप्तमः ॥
<>एते वसन्ति वै चैत्रे मधुमासे सदैव हि ।
<>मैत्रेय स्यन्दने भानोः सप्त मासाधिकारिणः ॥
<>अर्य्यमा पुलहश्चैव रथौजाः पुञ्जिकस्थला ।
<>प्रहेतिः कच्छनीरश्च नारदश्च रथे रवेः ।
<>माधवे निवसन्त्येते शुचिसंज्ञे निबोध मे ॥
<>मित्रोऽत्रिस्तक्षको रक्षः पौरुषेयोऽथ मेनका ॥
<>हाहा रथस्वनश्चैव मैत्रेयैते वसन्ति वै ॥
<>वशिष्ठो वरुणो रम्भा सहजन्यो हुहूर्वधः ।
<>रथचित्रस्तथा शुक्रे वसन्त्याषाढसंज्ञिते ॥
<>इन्द्रो विश्वावसुः स्रोत एलापत्रस्तथाङ्गिराः ॥
<>प्रम्लोचा च नभस्येते सर्पश्चार्के वसन्ति हि ॥
<>विवस्वानुग्रसेनश्च भृगुरायूरणस्तथा ।
<>प्रम्लोचा शङ्खपालश्च व्याघ्रो भाद्रपदे तथा ॥
<>पूषा च सुरविर्व्वातो गौतमोऽथ धनञ्जयः ।
<>सुषेणोन्यो घृताची च वसन्त्याश्वयुजे रवौ ॥
<>विश्वावसुर्भरद्वाजः पर्जन्यैरावतौ तथा ।
<>विश्वाचीसेनजित्संज्ञौ कार्त्तिके चाधिकारिणः
<>अंशुकश्यपतार्क्षास्तु महापद्मस्तथोर्व्वशी ।
<>चित्रसेनस्तथा विद्युत् मार्गशीर्षाधिकारिणः ॥
<>ऋतुर्भगस्तथोर्णायुस्फूर्जः कर्कोटकस्तथा ।
<>अरिष्टनेमिश्चैवान्या पूर्व्वचित्तिर्व्वराप्सराः ।
<>पौषमासे वसन्त्येते सप्त भास्करमण्डले ॥
<>लोकप्रकाशनार्थाय विप्रवर्य्याधिकारिणः ।
<>त्वष्टा च जमदग्निश्च कम्बलोऽथ तिलोत्तमा ॥
<>ब्रह्मापेतोऽथ ऋतजित् धृतराष्ट्रश्च सप्तमः ।
<>माघमासे वसन्त्येते सप्त मैत्रेय भास्करे ॥
<>श्रूयतां चापर सूर्य्ये फाल्गुने निवसन्ति ये ।
<>विष्णुरश्वतरो रम्भा सूर्य्यवर्च्चाश्च सत्यजित् ॥
<>विश्वामित्रस्तथा रक्षो यक्षापेतो महामुने ।
<>मासेष्वेतेषु मैत्रेय वसन्त्येतेषु सप्तकाः ॥
<>सवितुर्मण्डले ब्रह्मन् विष्णुशक्त्युपष्टंहिताः ।
<>स्तुवन्ति मुनयः सूर्य्यं गन्धर्व्वैर्गीयते पुरः ॥
<>नृन्तन्त्यप्सरसो यान्ति सूर्य्यस्यानु निशाचराः ॥
<>वहन्ति पन्नगा यक्षः क्रियतेऽभीषु संग्रहः ॥
<>बालखिल्यास्तथैवैनं परिवार्य्य समासते ।
[Page5-398-a+ 52]
<>सोऽयं सप्तगणः सूर्य्यमण्डले मुनिसत्तम ।
<>हिमोष्णवारिवृष्टीनां हेतुत्वं समुपागतः ॥”
<>इति विष्णुपुराणे २ अंशे १० अध्यायः ॥ * ॥
<>सूत उवाच ।
<>“एवमेष महादेवो देवदेवः पितामहः ।
<>करोति नियतं कालं कालात्मा ह्यैश्वरी तनुः ॥
<>तस्य ये रश्मयो विप्राः सर्व्वलोकप्रदीपकाः ।
<>तेषां श्रेष्ठाः पुनः सप्त रश्मयो ग्रहयोनयः ॥
<>सुसुम्नो हरिकेशश्च विश्वकर्म्मा तथैव च ।
<>विश्वव्यचाः पुनश्चान्यः सम्पद्वसुरतः परः ।
<>अर्वाग्वसुरिति ख्यातः स्वराडन्यः प्रकीर्त्तितः ॥
<>सुसुम्नः सूर्य्यरश्मिस्तु पुष्णाति शिशिरद्युतिम् ।
<>तिर्य्यगूर्द्धप्रचारोऽसौ सुसुम्नः परिगीयते ॥
<>हरिकेशस्तु यः प्रोक्तो रश्मिर्नक्षत्रपोषकः ।
<>विश्वकर्म्मा तथा रश्मिर्बुधं पुष्णाति सर्व्वदा ॥
<>विश्वव्यचास्तु यो रश्मिः शुक्रं पुष्णाति नित्यदा
<>सम्पद्वसुरिति ख्यातः स पुष्णाति च लोहितम् ॥
<>बृहस्पतिं प्रपुष्णाति रश्मिरर्व्वाग्वसुः प्रभोः ।
<>शनैश्चरं प्रपुष्णाति सप्तमश्च स्वराट् तथा ॥
<>एवं सूर्य्यप्रभावेण सर्व्वा नक्षत्रतारकाः ।
<>वर्द्धन्ते वर्द्धिता नित्यं नित्यमप्याययन्ति च ॥
<>दिव्यानां पार्थिवानाञ्च नैशानाञ्चेव सर्व्वशः ।
<>आदानान्नित्यमादित्यस्तेजसा तमसां प्रभुः ।
<>आदात्ते स तु नाडीनां सहस्रेण समन्ततः ॥
<>नादेयांश्चैव सामुद्रान् कूपांश्चैव सहस्रशः ।
<>स्थावरान् जङ्गमांश्चैव यच्च कुल्यादिकं पयः ॥
<>तस्य रश्मिसहस्रन्तु शीतवर्षोष्णनिस्वरम् ।
<>तासां चतुःशतं नाड्यो वर्षन्ते चित्रमूर्त्तयः ॥
<>छन्दनाश्चैव याह्याश्च कोतना हकनास्तथा ।
<>अमृता नाम ताः सर्व्वा रश्मयो वृष्टिसर्ज्जनाः ॥
<>हिमोद्घहाश्च तामस्यो रश्मयस्त्रिशतं पुनः ।
<>रश्म्यो मेष्यश्च पैष्यश्च ह्रादिन्यो हिमसर्ज्जनाः ॥
<>चन्द्रास्ता नामतः सर्व्वाः पीताभाः स्युर्गभस्तयः
<>शुक्राश्च ककुभश्चैव गावो विश्वभृतस्तथा ॥
<>शुक्रास्ता नामतः सर्व्वास्त्रिविधा घर्म्मसर्ज्जनाः
<>समं विभर्त्ति ताभिः स मनुष्यपितृदेवताः ॥
<>मनुष्यानौषधेनेह स्वधया च पितॄनपि ।
<>अमृतेन सुरान् सर्व्वान् तिस्रस्त्रींस्तर्पयत्यसौ ॥
<>वसन्ते ग्रैष्मिके चैव शतंः सन्तपति त्रिभिः ।
<>शरद्यपि च वर्षासु चतुर्भिः सम्प्रवर्षति ।
<>हेमन्ते शिशिरे चैव हिममुत्सृजति त्रिभिः ॥
<>वरुणो माघमासे तु सूर्य्यः पूषा तु फाल्गुने ।
<>चैत्रे मासि भवेदीशो पाता वैशाखतापनः ॥
<>ज्यैष्ठमूले भवेदिन्द्र आषाढे सविता रविः ।
<>विवस्वान् श्रावणे मासि प्रोष्ठपद्यां भगः स्मृतः ॥
<>पर्य्यन्योऽश्वयुजि त्वष्टा कार्त्तिके मासि भास्करः
<>मागशीर्षे भवेन्मित्रः पौषे विष्णुः सनातनः ॥
<>पञ्चरश्मिसहस्राणि वरुणस्यार्ककर्म्मणि ।
<>षड्भिः सहस्रैः पूषा तु देवोऽंशुसप्तभिस्तथा ॥
<>धाताष्टभिः सहस्रैस्तु नवभिस्तु शतक्रतुः ।
<>विवस्वान् दशभिः पाति पात्यकादशभिर्भगः ॥
<>सप्तभिस्तपते मित्रस्त्वष्टा चैवाष्टभिस्तपेत् ।
[Page5-398-b+ 52]
<>अर्य्यमा दशभिः पाति पर्य्यन्यो नवभिस्तपेत् ।
<>षड्भी रश्मिसहस्रैस्तु मित्रस्तपतिंविश्वधृक् ॥
<>वसन्ते कपिलः सूर्य्यो ग्रीष्मे काञ्चनसप्रभः ।
<>श्वेतो वर्षासु वर्णेन पाण्डरः शरदि प्रभुः ॥
<>हेमन्तेताम्रवर्णः स्यात् शिशिरे लोहितो रविः
<>ओषधीषु बलं धत्ते स्वधामपि पितृष्वथ ॥
<>सूर्य्योऽमरत्वममृतत्रयं त्रिषु नियच्छति ।
<>अन्ये चाष्टौ ग्रहा ज्ञेयाः सूर्य्ये चाधिष्ठिता
<>द्विजाः ॥
<>चन्द्रमाः सोमपुत्त्रश्च शुक्रश्चैव बृहस्पतिः ।
<>भीमो भानुस्तथा राहुः केतुमानपि चाष्टमः ॥
<>सर्व्वे ध्रुवे विरुद्धा यैर्ग्रहास्ते वातरश्मिभिः ।
<>भ्राम्यमाणा यथायोगं भ्रमन्त्यनु दिवाकरम् ॥
<>अलातचक्रवद्यान्ति वातचक्रेरिता द्विजाः ।
<>यस्माद्वहति तान् वायुः प्रवहस्तेन वै स्मृतः । *
<>रथस्त्रिचक्रः सोमस्य कुन्दाभास्तस्य वाजिनः ।
<>वामदक्षिणतो युक्ता दश तेन निशाकरः ॥
<>वीथ्याश्रयाणि चरति नक्षत्राणि रविर्यथा ।
<>ह्रासवृद्धी च विप्रेन्द्रा ध्रुवाधाराणि सर्व्वदा ॥
<>स सोमः शुक्लपक्षे तु भास्करे परतस्थिते ।
<>आपूर्य्यन्ते परोऽस्यान्तः सततं दिवसक्रमात् ॥
<>क्षीणेऽपि तं सुरैः सोममाप्याययति नित्यदा ।
<>एकेन रश्मिना विप्राः सुसुम्नाख्येन भास्करः ॥
<>एषा सूर्य्यस्य वीर्य्येण सोमस्याप्यायिता तनुः ।
<>पौर्णमास्यां स दृश्येत संपूर्णो दिवसक्रमात् ॥
<>संपूर्णमर्द्ध मासेन तं सोमसमृतात्मकम् ।
<>पिबन्ति देवता विप्रा यतस्तेऽमृतभोजनाः ॥
<>ततः पञ्चदशे भागे किञ्चिच्छिष्टे कलात्मके ।
<>अपराह्णे पितॄणां स जघन्यां पर्य्युपासते ॥
<>पिबन्ति हि फलं कालं शिष्टा तस्य कला तु या ।
<>स्वधामृतमयीं पुण्यां तामिन्दोरमृतात्मिकाम् ॥
<>निःसृतं तदमावास्यां गभस्तिभ्यः स्वधामृतम् ।
<>मासतृप्तिमवाप्याग्रां पितरः सन्ति निर्वृताः ॥
<>न सोमस्य विनाशः स्यात् मुधा देवैस्तु पीयते ।
<>एवं सूर्य्यनिमित्तोऽस्य क्षयो वृद्धिश्च सत्तमाः ॥”
<>इति कौर्म्मे ४० अध्यायः ॥ * ॥
<>अस्य भार्य्यापत्यानि यथा ।
<>सूत उवाच ।
<>“अदितिः सुषुवे पुत्त्रमादित्यं कश्यपात् प्रभुम् ।
<>तस्यादित्यस्य चैवासीद्भार्य्याणान्तु चतुष्टयम् ॥
<>संज्ञा राज्ञी प्रभां च्छाया पुत्त्रांस्तासां निबोधत
<>संज्ञा त्वाष्ट्री तु सुषुवे सूर्य्यान्मनुमनूत्तमम् ।
<>यमञ्च यमुनाञ्चैव राज्ञी रेवन्तमेव च ॥
<>प्रभा प्रभातमादित्याच्छाया सावर्णिमात्मजम्
<>शनिञ्चैव तपतीञ्च विष्टिञ्चैव यथाक्रमम् ॥”
<>इति कौर्म्मे २० अध्यायः ॥ * ॥
<>तस्य मण्डलपरिमाणं यथा, --
<>सूत उवाच ।
<>“सूर्य्याचन्द्रमसावेतौ भ्रमतो यावदेव तु ।
<>सप्तानाञ्च समुद्राणां द्वीग्रानाम्भाति विस्तरः ॥
<>विस्तारार्द्धं पृथिव्यास्तु भवेदन्यत्र वाह्यतः ।
<>पर्य्यासपारिमाण्यात्त चन्द्रादित्यी प्रकाशतः ॥
[Page5-398-c+ 52]
<>पर्य्यासपारिमाण्यैस्तु बुधैस्तुल्यं दिनं स्मृतम् ।
<>अवतीमांस्त्रयो लोकान् यस्मात् सूर्य्यः परि-
<>भ्रमात् ॥
<>अचिरात्तु प्रकाशे तु अवनात् स रविः स्मृतः ॥
<>तयोर्भूयः प्रवक्ष्यामि प्रमाणं चन्द्रसूर्य्ययोः ॥
<>महितत्वान्महीशब्दो यस्मिन्नर्थे निपात्यते ।
<>अस्य भारतवर्षस्य विष्कम्भात्तुल्यविस्ततम् ॥
<>मण्डलं भास्करस्याथ योजनैस्तन्निबोधत ।
<>नवयोजनसाहस्रो विस्तारो मण्डलस्य तु ॥
<>विस्तारात्त्रिगुणश्चापि परिणाहोऽत्र मण्डले ।
<>विष्कम्भमण्डलाच्चैव भास्करात् द्विगुणः शशी ॥”
<>तस्य गतिनिरूपणं यथा, --
<>“मानसस्योत्तरे पृष्ठे लोकपालाश्चतुर्द्दिशम् ।
<>स्थिता धर्म्मव्यवस्थार्थं लोकसंरक्षणाय च ॥
<>लोकपालोपरिष्टात्तु सर्व्वतो दक्षिणायने ।
<>काष्ठागतस्य सूर्य्यस्य गतिन्तस्य निबोधत ॥
<>दक्षिणोपक्रमः सूर्य्यः क्षिप्तेषुरिव सर्पति ।
<>ज्योतिषां चक्रमादाय सततं परिगच्छति ॥
<>मध्यतश्चामरावत्यां यदा भवति भास्करः ।
<>वैवस्वते संयमने ऊर्द्धं तत्र प्रदृश्यते ॥
<>सुखायामर्द्धरात्रन्तु विभावर्य्यस्तमेति च ।
<>वैवस्वते संयमने मध्याह्ने तु रविर्यदा ॥
<>सुखायामथ वारुण्यामुत्तिष्ठन् स तु दृश्यते ।
<>विभावर्य्यामर्द्धरात्रं माहेन्द्र्यामस्तमेति च ।
<>सुखायामथ वारुण्यां मध्याह्ने चार्य्यमा यदा ।
<>विभावर्य्यां सोमपुर्य्यां उत्तिष्ठति विभावसुः ॥
<>रात्र्यर्द्धं चामरावत्यामस्तमेति यमस्य च ।
<>सोमपुर्य्यां विभावर्य्यां मध्याह्ने चार्य्यमा यदा ॥
<>अमरावत्यां महेन्द्रस्य तद्गच्छति दिवाकरः ।
<>अर्द्धरात्रं संयमने वारुण्यामस्तमेति च ॥
<>सुशीघ्रमेव पर्य्येति भास्करोऽलातचक्रवत् ।
<>भ्रमन् वै भ्रममाणानि ऋक्षाणि चरते रविः ॥
<>ऐवं चतुर्षु पार्श्वेषु दक्षिणान्तेषु सर्पति ।
<>उदयास्तमये चासावुत्तिष्ठति पुनः पुनः ॥
<>पूर्व्वाह्णे चापराह्णे तु द्वौ द्वौ देवालयौ तु सः ।
<>तपत्येकञ्च मध्याह्ने ताभिरेव च रश्मिभिः ॥
<>उदितो वर्द्धमानाभिर्म्मध्याह्ने तपते रविः ।
<>अतः परं ह्रसन्तीभिर्गीभिरस्तन्नियच्छति ॥
<>उदयास्तमयाभ्याञ्च स्मृते पूर्व्वापरे तु वै ।
<>यावत् पुरस्तात्तपति तावत् पृष्ठेऽथ पार्श्वयोः ॥
<>यैरर्को यत्र दृश्येत तेषां स उदयः स्मृतः ।
<>प्रणाशं गच्छते यत्र तेषामस्तः स उच्यते ॥
<>सर्व्वेषामुत्तरे मेरुर्लोकालोकश्च दक्षिणे ।
<>विदूरभावादर्कस्य भूमेर्लेखागतस्य च ॥
<>ध्रियन्ते रश्मयो यस्मात्तेन रात्रौ न दृश्यते ।
<>ऊर्द्ध्वं शतसहस्रन्तु स्थितस्तत्र प्रदृश्यते ॥
<>एवं पुष्करमध्येन यदा भवति भाष्करः ।
<>त्रिं शद्भागन्तु मेदिन्या मुहूर्त्तेन स गच्छति ॥
<>योजनाद्यां मुहूर्त्तस्य इमां संख्यां निबोधत ।
<>पूर्णे शतसहस्राणामेकत्रिं शत्तु ताः स्मृताः ॥
<>पञ्चाशच्च सहस्राणि तथान्यान्यधिकानि च ।
<>मौहूर्त्तिकी गतिर्ह्येषा सूर्य्यस्य तु विधीयते ॥
[Page5-399-a+ 52]
<>एतेन गतियोगेन यदा काष्ठान्तु दक्षिणाम् ।
<>पर्य्यागच्छत् पतङ्गोऽसौ वामकोष्ठेऽन्तरेऽहनि ॥
<>मध्येन पुष्करस्याथ भ्रमते दक्षिणायने ।
<>मानसोत्तरमेरोस्तु अन्तरं त्रिगुणन्तु तत् ॥ * ॥
<>सर्पतो दक्षिणायान्तु काष्ठायान्तु निबोधत ।
<>नवकोट्यैः प्रसंख्याता योजनैः परिमण्डलम् ॥
<>तथा शतसहस्राणि चत्वारिंशच्च पञ्च च ।
<>अहोरात्रा पतङ्गस्य गतिरेषा विधीयते ॥
<>दक्षिणाद्विनिवृत्तोऽसौ विषुवस्थो यदा रविः ।
<>क्षीरोदस्य समुद्रस्य उत्तरातो दिशश्चरन् ।
<>मण्डलं विषुवश्चापि योजनैस्तन्निबोधत ॥
<>तिस्रः कोट्यस्तु संपूर्णं विषुवस्याथ मण्डलम् ।
<>तथा शतसहस्राणां विंशत्येकाधिका पुनः ॥ * ॥
<>श्रावणे चोत्तरां काष्ठां चित्रभानुर्यदा भवेत् ।
<>गोमेदकस्य द्वीपस्य उत्तरास्तु दिशश्चरन् ॥
<>उत्तरायाः प्रमाणन्तु काष्ठाया मण्डलस्य तु ।
<>दक्षिणोत्तरमध्यानि तानि विद्याद् यथाक्रमम् ॥
<>स्थानं जरद्गवं मन्ये तथैरावतमुत्तमम् ।
<>वैश्वानरं दक्षिणतो निर्द्दिष्टमिह तत्त्वतः ॥
<>नागवीथ्युत्तरा वीथी अजवीथ्याश्च दक्षिणे ।
<>उभे आषाढमूलन्तु अजवीथ्युदयास्त्रयः ॥
<>अभिजित् पूर्व्वतः स्वाती नागवीथ्युत्तरास्त्रयः ।
<>अश्विनी कृत्तिका याम्या नागवीथ्युत्तरा स्मृता ॥
<>रोहिण्यार्द्रा मृगशिरो नागवीथीरिति स्मृता ।
<>पुष्याश्लेषा पुनर्व्वस्वोर्वीथीरैरावती स्मृता ॥
<>तिस्रस्तु वीथयो ह्येता उत्तरो मार्ग उच्यते ।
<>पूर्व्वा उत्तरफल्गुन्योर्मघा चैवार्षभी भवेत् ॥
<>पूर्व्वोत्तरे प्रोष्ठपदे गोवीथी रेवती स्मृता ।
<>श्रवणा तु धनिष्ठा च वारुणञ्च जरद्गवम् ।
<>एताश्च वाथतस्तिस्रो मध्यमो गार्ग उच्यते ॥
<>हस्ता चित्रा तथा स्वाती नागवीथीरिति
<>स्मृता ।
<>विशाखमित्रपैत्रश्च नागवीथीरिहोच्यते ॥
<>मूलपूर्व्वोत्तराषाढा विथीर्व्वश्वानरी तथा ।
<>स्मृ तास्तिस्रस्तु वीथ्यस्ता मार्गे वै दक्षिणे बुधैः ॥
<>काष्ठयोरन्तरं त्वेता वक्ष्यन्ते योजनैः पुनः ।
<>एतच्छतसहस्राणामेकत्त्रिंशत्तु वै स्मृतम् ॥
<>शतानि त्रीणि चान्यानि त्रयस्त्रिंशच्च योजनैः
<>काष्ठयोरन्तरं ह्येवं योजनाग्रात् प्रकीर्त्तितम् ॥
<>काष्ठयोर्लेखयोर्श्चैव अयने दक्षिणोत्तरे ।
<>ते वक्ष्यामि प्रसंख्याय योजनैस्तु निबोधत ॥
<>एकैकमन्तरन्तद्वै युक्तान्येतानि सप्ततिः ।
<>सहस्रैरतिरिक्ता च ततोऽन्या पञ्चविंशतिः ॥
<>लेखयोः काष्ठयोश्चैव वाह्याभ्यन्तरयोश्चरन् ।
<>अभ्यन्तरं स पर्य्येति मण्डलान्युत्तरायणम् ॥
<>वाह्यतो दक्षिणेनैव सततं सूर्य्यमण्डलम् ।
<>चरत्यसौ प्रतीच्यान्तु त्र्यशीतिमण्डलं शतम् ॥
<>तरणिर्द्दक्षिणे तावत् क्रमते मण्डलानि तु ।
<>प्रमाणं मण्डलस्यापि योजनाग्रान्निबोधत ॥
<>योजनानां सहस्राणि दश चाष्टौ ततः स्मृतः ।
<>अधिकान्यष्टपञ्चाशत् योजनानि च वै पुनः ॥
<>विष्कम्भो मण्डलस्यैतत्तिर्य्यक् स तु विधीयते ।
[Page5-399-b+ 52]
<>अहस्तु चरते नाभिं सूर्य्यो वै मण्डलक्रमात् ॥
<>कुलालचक्रपर्य्यन्तं यथा ररिः शशी तथा ।
<>दक्षिणे चक्रवत् सूर्य्यस्तथा शीघ्रं निवर्त्तते ॥
<>तस्मात् प्रकृष्टां भूमिन्तु कालेनाल्पेन गच्छति ।
<>सूर्य्यो द्वादशभिः शीघ्रं मुहूर्त्तैर्द्दक्षिणायने ॥
<>त्रयोदशार्द्धमृक्षाणां मध्ये चान्तरमण्डलम् ।
<>मुहूर्त्तैस्तानि ऋक्षाणि नक्तमष्टादशैश्चरन् ॥
<>कुलालचक्रमध्यस्थो यथामन्दं प्रसर्पति ।
<>उदगयने तथा सूर्य्यः स सर्पेत् मन्दविक्रमः ॥
<>तस्मात् दीर्घेण कालेन भूमिं सोऽल्पां प्रसर्पति
<>सूर्य्योऽष्टादशभिर्बद्धो मुहूर्त्तैरुदगायने ॥
<>त्रयोदशानां मध्ये तु ऋक्षाणां चरते रविः ।
<>मुहूर्त्तैस्तानि ऋक्षाणि रात्रौ द्वादशभिश्चिरम् ॥
<>ततो मन्दतरं ताभ्यां चक्रन्तु भ्रमतां पुनः ।
<>मृत्पिण्ड इश मध्यस्थो भ्रमतेऽसौ ध्रुवस्तथा ॥
<>मुहूर्त्तैस्तावत् त्रिंशद्भिरहोरात्रं घ्रुवं भ्रमन् ।
<>उभयोः काष्ठयोर्म्मध्ये भ्रमते मण्डलानि तु ॥
<>उत्तरे प्रक्रमेऽर्कस्य दिवा मन्दगतिः स्मृता ।
<>तस्यैव तु पुनर्नक्तं शीघ्रा सूर्य्यस्य वै गतिः ॥
<>दक्षिणे क्रमणे चापि दिवा शीघ्रं विधीयते ।
<>गतिः सूर्य्यस्य वै नक्तं मन्दा चापि पुनः स्मृता ॥
<>एवं गतिविशेषेण विभजेद्रात्र्यहानि तु ।
<>अजवीथ्या दक्षिणं यल्लोकालोकस्य चोत्तरम् ॥
<>लोकसन्तानको ह्येष वैश्वानरपथाद्वहिः ।
<>व्युष्टा यावत् प्रभा सौरी पुष्करात् संप्रकाशते ।
<>पार्श्वेभ्यो बाह्यतस्तावत् लोकालोकस्तु पर्व्वतः ॥
<>योजनानां सहस्राणि दशोर्द्धं चोच्छ्रितो गिरिः ।
<>प्रकाशश्चाप्रकाशश्च सर्व्वतः परिमण्डलः ॥
<>नक्षत्रचन्द्रसूर्य्याश्च ग्रहास्तारागणैः सह ।
<>अभ्यन्तरे प्रकाशन्ते लोकालोकस्य वै गिरेः ॥
<>इति मात्स्ये १०१ अध्यायः ॥
<>अस्य राहुग्रस्तादिकारणं यथा, --
<>नन्द उवाच ।
<>“राहुग्रस्तः कथं सूर्य्यश्चन्द्रो वापि जगत्प्रभो ॥
<>नष्टश्चन्द्रः कथं भाद्रे चतुर्थ्याञ्च सितासिते ।
<>वेदानां जनकस्त्वञ्च कं पृच्छामि त्वया विना ॥
<>श्रीभगवान् उवाच ।
<>शृणु नन्द प्रवक्ष्यामि कथामेतां पुरातनीम् ।
<>यां श्रुत्वा निष्कलङ्कश्च तीर्थस्नायी भवेन्नरः ॥
<>एकदा यमदग्निश्च महाकौतूहलान्वितः ।
<>रेणुकासहितस्तुष्टो जगाम नर्म्मदातटम् ।
<>निर्ज्जने नर्म्मदातीरे विजहार तया सह ॥
<>चन्दनोक्षितसर्व्वाङ्गं वस्त्रमाल्यधरं मुनिम् ।
<>महारासरसाढ्यं तमुवाच भास्करः स्वयम् ॥
<>वेदकर्त्तुः प्रपौत्त्रस्त्वं ब्रह्मणश्च जगत्पतेः ।
<>चतुर्व्वेदविधेयेषु सुनिष्णातः सदा शुचिः ॥
<>वेदप्रणिहितो धर्म्मो ह्यधर्म्मस्तद्विर्य्ययः ।
<>धर्म्मं त्यजति धर्म्मज्ञो अधर्म्मेण रतः कथम् ॥
<>दिवामैथुनदोषञ्च वक्ति वेदो विशेषतः ।
<>अहञ्च कर्म्मणां साक्षी तेन त्वां कथयामि ते ॥
<>सूर्य्यस्य वचनं श्रुत्वा तत्याज मैथुणं द्विजः ।
<>दृष्ट्वा पुगो विप्ररूपं सूर्य्यं तेजस्विनं सुरम् ।
[Page5-399-c+ 52]
<>उवाच सूर्य्यं रक्तास्यः कोपलज्जासमन्वितः ॥
<>रेणुका लज्जिता तत्र विधाय वाससी सती ॥
<>यमदग्निरुवाच ।
<>अद्य मे निर्ज्जनस्थाने रसभङ्गस्त्वया कृतः ।
<>मम शापात् पापदृश्यो राहुग्रस्तो भविष्यति ॥
<>द्रष्टुं त्वां मेघगणाः सर्व्वे दूरीभूता भवन्ति ते ।
<>त्वामाच्छन्नं करिष्यन्ति वायुना प्रेरितास्तथा ॥
<>स्वतेजसा भवान् गर्व्वी हततेजा भविष्यति ।
<>मेघाच्छन्नः स्वल्पतेजा राहुग्रस्तो भवान् भव ॥
<>ब्राह्मणस्य वचः श्रुत्वा भगवान् भास्करः स्वयम्
<>त्रस्तः पुटाञ्जलिर्भूत्वा तुष्टाव मुनिपुङ्गवम् ॥
<>सूर्य्य उवाच ।
<>अहमेव त्वया शप्तो मया शप्तो भवान् भव ।
<>अन्यथा मां वदन्त्येवं सूर्य्यं निस्तेजसं जनाः ॥
<>पराभूतः क्षत्त्रियेण भविष्यसि द्विजेश्वरः ।
<>मरणं क्षत्त्रियास्त्रेण भवतश्च भविष्यति ॥
<>सूर्य्यस्य वचनं श्रुत्वा चुकोप ब्राष्णणः पुनः ।
<>तं शशापातिरक्तास्यः शम्भुना च जितो
<>भवान् ॥
<>उभयोः कलहं ज्ञात्वा कश्यपेन सह व्रज ।
<>आजगाम स्वयं ब्रह्मा विधाता जगतामपि ॥
<>आगत्य ब्रह्मा संत्रस्तं बोधयामास भास्करम् ।
<>मुनिश्रेष्ठञ्च धर्म्मज्ञं धर्म्मज्ञानां गुरोर्गुरुः ॥
<>ब्रह्मोवाच ।
<>क्षमस्व भास्कर त्वञ्च साक्षान्नारायणो भवान् ।
<>युष्माकं परिपालश्चाप्यवध्यो ब्राह्मणः सदा ॥
<>अहं करोमि भवतो विप्रशापान्तमुल्वणम् ।
<>शान्तो भव सुरश्रेष्ठ साक्षी त्वं सर्व्वकर्म्मणाम् ॥
<>कुत्रचिद्दिवसे ब्रह्मन्नृतौ त्वं कुत्रचित् क्षणम् ।
<>भविष्यसि घनाच्छन्नः सद्यो मुक्तो भविष्यसि ॥
<>न्यूनातिरिक्ते वर्षे वा राहुग्रस्तो भविष्यसि ।
<>तत्रादृश्यश्च केषाञ्चित् पुण्यदृश्यो हि कस्यचित् ॥
<>अन्यथा सर्व्वकाले नापुण्यदृश्यो भवान् भुवि ।
<>त्वां दृष्ट्वा च नमस्कृत्य सर्व्वे निष्पापिणो जनाः ॥
<>जन्मसप्ताष्टरिप्फाङ्कचतुर्थे दशमे विधौ ।
<>जन्मर्क्षे निधने नॄणां अदृश्यस्त्वं भविष्यसि ॥
<>अस्तकाले घनाच्छन्ने मध्याह्नस्थे जलेऽपि वा
<>अर्द्धोदिते च काले च पापदृश्यो भविष्यसि ॥
<>भार्य्यादुःखनिमित्तेन भार्य्यया हेतुभूतया ।
<>श्वशुरेण श्यालकेन हततेजा भविष्यसि ॥
<>अन्यथा तव तेजश्च संज्ञा सहितुमक्षमा ।
<>मालिसुमालियुद्धे च शम्भुना त्वं पराजितः ॥
<>इत्येवमुक्त्वा सूर्य्यञ्च बोधयामास ब्राह्मणम् ॥”
<>इति ब्रह्मवैवर्त्ते श्रीकृष्णजन्मखण्डे । ७९ । १-५० ॥
<>ब्रह्माण्डपुराणे ५९ अध्यायेऽप्येमेव ॥
<>अथ सूर्य्यमन्त्राः ।
<>“तारो घृणिर्भृगुः पश्चाद्वामकर्णविभूषितः ।
<>वह्नासनो मरुत् शेषः सनेत्रोऽदिस्त्यपश्चिमः ।
<>अष्टाक्षरो मनुः प्रोक्तो भानोरभिमतः परः ॥”
<>ओँ घृणि सूर्य्य आदित्य । अस्य पूजा । प्रातः
<>कृत्यादिप्राणायामान्तं विधाय पीठन्यासं कुर्य्यात्
<>तत्र विशेषः । हृदयस्य पूर्व्वादिदिक्षु मध्य च ।
[Page5-400-a+ 52]
<>प्रभूतं विमलं सारं समाराध्यं परमसुखं विन्यस्य
<>आधारशक्त्यादि अं सूर्य्यमण्डलाय द्वादशकला-
<>त्मने नमः इत्यन्तं विन्यसेत् । तथा च निबन्धे ।
<>“पीठे कॢप्ते च प्रथमं दिक्षु मध्ये च संयजेत् ।
<>प्रभूतं विमलं मारं समाराध्यमनन्तरम् ॥
<>परमादि सुखं पीठं स्वविम्बान्तं प्रकल्पयेत् ॥”
<>ततः केशरेषु मध्ये च वां दीप्तायै नमः ॥
<>एवं वीं सूक्ष्मायै वूं जयायै वें भद्रायै वैं
<>विभूत्यै व्ॐ विमलायै वौं अमोघायै वं विद्यु-
<>तायै वः सर्व्वतोमुख्यै । तथा च निबन्धे ।
<>“दीप्ता सूक्ष्मा जया भद्रा विभूतिर्विमला पुनः
<>अमोघा विद्युता सर्व्वतोमुखी पीठशक्तयः ॥
<>दीप्तदीपशिखाकारान् बीजन्यासान् विदुः
<>क्रमात् ।
<>अक्लीवह्रस्वत्रितयस्वरान् बिन्द्वग्निसंयुतान् ॥”
<>तदुपरि ब्रह्मविष्णुशिवात्मकाय सौराय योग-
<>पीठाय नमः । यथा च शारदायाम् ।
<>“वदेत् पदं चतुर्थ्यन्तं ब्रह्मविष्णुशिवात्मकम् ।
<>सौराय योगपीठाय नमःपदमनन्तरम् ॥
<>पीठमन्त्रोऽयमाख्यातो दिनेशस्य जगत्पतेः ॥”
<>तत ऋष्यादिन्यासः । शिरसि देवभागऋषये
<>नमः । मुखे गायत्त्रीच्छन्दसे नमः । हृदि
<>आदित्याय देवतायै नमः । निबन्धे ।
<>“देवभागो मुनिः प्रोक्तो गायत्त्रीच्छन्द ईरितम्
<>आदित्यो देवता प्रोक्तो दृष्टादृष्टफलप्रदः ॥”
<>ततः कराङ्गन्यासौ । सत्याय तेजोज्वालामणे
<>हुँ फट् स्वाहा अङ्गुष्ठाभ्यां नमः । एवं ब्रह्मणे
<>१० तर्ज्जनीभ्यां स्वाहा । विष्णवे १० मध्यमाभ्यां
<>वषट् । रुद्राय १० अनामिकाभ्यां हूम् । अग्नये
<>१० कनिष्ठाभ्यां वौषट् । सर्व्वाय १० करतल-
<>पृष्ठाभ्यां फट् । एवं हृदयादिषु । तथा च
<>शारदायाम् ।
<>“सत्याय हृदयं प्राक्तं ब्रह्मण शिर इरितम् ।
<>विष्णवे स्याच्छिखावर्म्म रुद्राय परिकीर्त्तितम् ॥
<>अग्नये नेत्रमाख्यातं सर्व्वायास्त्रमुदीरितम् ।
<>तेजोज्वालामणे हूँ फट् द्विठान्ताः परिकी-
<>र्त्तिताः ॥”
<>ततो मूर्त्तिन्यासः । यथा शिरसि ओँ आदि-
<>त्याय नमः । मुखे एं रवये । हृदये ऊं भानवे ।
<>गुह्ये ईं भास्कराय । चरणयोः अं सूर्य्याय ।
<>तथा च निबन्धे ।
<>“आदित्यं विन्यसेन्मूर्द्ध्नि रविं मुखगतं न्यसेत् ।
<>हृदये भानुनामानं भास्करं गुह्यदेशतः ।
<>सूर्य्यं चरणयोर्न्यस्येद्वर्णैः सत्यादिपञ्चभिः ॥”
<>ततो मन्त्रन्यासः । शिरशि ओँ ओँ नमः । मुखे
<>ओँ घृ नमः । कण्ठे ओँ णि नमः । हृदि ओँ सू
<>नमः । कुक्षौ ओँ र्य्य नमः । नाभौ ओँ आ
<>नमः । लिङ्गे ओँ दि नमः । पादयोः ओँ त्य
<>नमः । तथा च ।
<>“मूर्द्धास्यकण्ठहृदयकुक्षिनाभिध्वजाङ्घ्रिषु ।
<>मन्त्रवर्णान्न्यसेदष्टौ प्रत्येकं प्रणवादिकान् ॥” * ॥
<>ततो ध्यानम् ।
[Page5-400-b+ 52]
<>“रक्ताब्जयुग्माभयदानहस्तं
<>केयूरहाराङ्गदकुण्डलाद्यम् ।
<>माणिक्यमौलिं दीननाथमीडे
<>बन्धूककान्तिं विलसत्त्रिनेत्रम् ॥”
<>एवं ध्यात्वा मानसैः संपूज्य अर्घस्थापनं कृत्वा
<>गुरुपंक्तिं संपूज्य पीठपूजां कुर्य्यात् । ततः स्वं
<>खसोल्काय नमः । इति मन्त्रेण मूर्त्तिं संकल्प्य
<>पुनर्ध्यात्वा आवाहनादिपञ्चपुष्पाञ्जलिदान-
<>पर्य्यन्तं विधायावरणपूजामारभेत् । तथा च
<>निबन्धे ।
<>“तारादि खं खंसोल्काय मनुना मूर्त्तिकल्पना
<>साक्षिणं सर्व्वलोकानां तस्यामावामाह्य पूजयेत्”
<>केशरेष्वग्न्यादिकोणेषु मध्ये दिक्षु च सत्याय
<>तेजोज्वालामणे हूँ फट् स्वाहा हृदयाय नमः ।
<>एवं ब्रह्मणे शिरसे स्वाहा । विष्णवे शिखायै
<>वषट् । रुद्राय कवचाय हूम् । अग्नये नेत्रत्रयाय
<>वौषट् । सर्व्वाय अस्त्राय फट् । दिक्पत्रेषु
<>पूर्व्वादि ओँ आदित्याय नमः । एवं एं रवये
<>ऊँ भानवे ईं भास्कराय । विदिक्पत्रेषु
<>अग्न्यादि उं उषायै पं प्रज्ञायै पं प्रभायै सं
<>सन्ध्यायै । तथा च ।
<>“अङ्गानि पूजयेदादौ दिक्पत्रेष्वर्कमूर्त्तयः ।
<>आदित्याद्याश्चतस्रोऽर्च्च्याः शक्तयः कोण-
<>पत्रगाः ॥
<>स्वस्वनामादिवर्णाः स्युस्तासां बीजान्यनुक्रमात्
<>उषा प्रज्ञा प्रभा सन्ध्या शक्तयः परिकीर्त्तिताः ॥”
<>ततः पत्राग्रेषु ब्राह्माद्याः संपूज्य पुरतोऽरुण-
<>मर्च्चयेत् । तथा च शारदायाम् ।
<>“पत्राग्रसंस्था ब्राह्माद्याः पुरतोऽरुणमर्च्चयेत् ।”
<>तद्वाह्ये चन्द्रादीन् पूजयेत् । यथा चन्द्राय नमः
<>एवं मङ्गलाय बुधाय बृहस्पतये शुक्राय शनैश्च-
<>राय राहवे केतवे । तथा च शारदायाम् ।
<>“चन्द्रादीन्पूजयेत्पश्चात्ग्रहानष्टौ ततो वहिः ॥”
<>ततः इन्द्रादीन् वज्रादींश्च सम्पूज्य धूपादि
<>विसर्ज्जनान्तंकर्म्म समापयेत् । अस्य पुरश्चरण-
<>मष्टलक्षजपः । तथा च ।
<>“वसुलक्षं जपेन्मन्त्रं समिद्भिः क्षीरशाखिनाम् ।
<>तत्सहस्रं प्रजुहुयात् क्षीराक्ताभिर्ज्जितेन्द्रियः ॥”
<>वाचनिक एवाष्टसहस्रहोमः ॥ * ॥ मन्त्रान्तरं यथा
<>“आकाशमग्निदीर्घेन्दुसंयुतं भुवनेश्वरी ।
<>सर्गान्वितो भृगुर्भानोस्त्र्यक्षरोऽयं समीरितः ॥”
<>ह्राँ ह्रीँ सः । अस्य पूजाप्रयोगः । प्रातः-
<>कृत्यादिपूर्व्वमन्त्रोक्तपीठन्यासं विधाय पूर्व्वोक्तं
<>ऋष्यादिन्यासं कुर्य्यात् । ततो मन्त्रन्यासः ।
<>यथा आधारादिपादपर्य्यन्तं ह्राँ नमः । कण्ठा-
<>दाधारपर्य्यन्तं ह्रीँ नमः । मूर्द्धादिकण्ठपर्य्यन्तं
<>सः नमः । शारदायाम् ।
<>“आधारादिपदाग्रान्तं कण्ठादाधारकावधि ।
<>मूर्द्धादिकण्ठपर्य्यन्तं क्रमाद्बीजत्रयं न्यसेत् ॥”
<>ततः कराङ्गन्यासौ । ह्राँ अङ्गुष्ठाभ्यां नमः ।
<>ह्रीँ तर्ज्जनीभ्यां स्वाहा । हूँ मध्यमाभ्यां वषट्
<>ह्रैँ अनामिकाभ्यां हूँ । ह्रीँ कनिष्ठाभ्यां
[Page5-400-c+ 52]
<>वौषट् । ह्रः करतलपृष्ठाभ्यां फट् । एवं हृदया-
<>दिषु । तथा च निबन्धे ।
<>“षड्दीर्घभाजा मध्येन बीजेनाङ्गानि कल्पयेत् ॥”
<>ततो ध्यानम् ।
<>“रक्ताम्बुजासनमशेषगुणैकसिन्धुं
<>भानुं समस्तजगतामधिपं भजामि ।
<>पद्मद्वयाभयवरान् दधतं कराब्जै-
<>र्माणिक्यमोलिमरुणाङ्गरुचिं त्रिनेत्रम् ॥”
<>एवं ध्यात्वा मानसैः संपूज्य अर्घ्यस्थापनं कृत्वा
<>पूर्व्वोक्तक्रमेण पीठपूजां विधाय मूर्त्तिमन्त्रेण
<>मूर्त्तिं सङ्कल्प्य पुनर्ध्यात्वावाहनादिपञ्चपुष्पा-
<>ञ्जलिदानपर्य्यन्तं विधायावरणपूजामारमेत् ।
<>अग्निनिरृतिवाय्वीशानेषु मध्ये दिक्षु च ह्राँ
<>हृदयाय नमः इत्यादिना पूजयेत् । पत्रेषु चन्द्रा-
<>दीन् पूजयेत् । तत इन्द्रादीन् वज्रादींश्च पूजयेत्
<>ततो धूपादिविसर्ज्जनान्तं कर्म्म समापयेत् ।
<>अस्य पुरश्चरणं द्वादशलक्षजपः । तथा च ।
<>“भानुलक्षं जपेन्मन्त्रमाज्येन च दशांशतः ।
<>तिलैर्व्वा मधुरासिक्तैर्जुहुयाद्विजितेन्द्रियः ॥”
<>मन्त्रान्तरम् ।
<>“आकाशमग्निपवनसत्यान्तार्घीशबिन्दुमत् ।
<>मार्त्तण्डभैरवं नाम बीजमेतदुदाहृतम् ॥
<>पुटितं विम्बबीजेन सर्व्वकामफलप्रदम् ॥”
<>विम्बबीजमाह ।
<>“टान्तं दहननेत्रे न्दुसहितं तदुदाहृतम् ॥”
<>ठ्रिं ह्र्यौडं ठ्रिम् । अस्य पूजाप्रयोगः । प्रातः-
<>कृत्यादि पूर्व्ववत् एतन्मन्त्रोक्तपीठन्यासान्तं कर्म्म
<>विधाय ऋष्यादिन्यासं कुर्य्यात् । ततो मूर्त्ति-
<>न्यासः । ठ्रंसूर्य्याय नमोऽङ्गुष्ठयोः । ठ्रिं भास्क-
<>राय नमस्तर्ज्जन्योः । ठुं भानवे नमः मध्य-
<>मयोः । ठें रवये नमोऽनामिकयोः । ठ्र्ॐ
<>दिवाकराय नमः कनिष्ठयोः । ततः शिरसि
<>वदने हृदये गुह्ये पाददेशेषु तास्तत्तद्वीजा-
<>दिका न्यसेत् । तथा च निबन्धे ।
<>“पञ्चह्रस्वाढ्यबीजेन पञ्चमूर्त्तिः प्रविन्यसेत् ।
<>अङ्गुष्ठादिकनिष्ठान्तं अङ्गुलिषु क्रमादिमाः ॥
<>सूर्य्यस्तु भास्करो भानुस्ततो रविदिवाकरौ ।
<>शिरोवदनहृद्गुह्यपाददेशेषु ताः क्रमात् ॥”
<>ततः कराङ्गन्यासौ । ठ्रां अङ्गुष्ठाभ्यां नमः । ठ्र्ॐ
<>तर्ज्जनीभ्यां स्वाहा । ठ्रूं मध्यमाभ्यां वषट् ।
<>ठ्रैं अनामिकाभ्यां हूम् । ठ्रौँ कनिष्ठाभ्यां
<>वौषट् । एवं हृदयादिषु । ठ्रां हृदयाय नमः
<>इत्यादि । तथा च निबन्धे ।
<>“दीर्घयुक्तेन बीजेन नेत्रान्ताङ्गानि विन्यसेत् ।”
<>ततो मूलबीजेन व्यापकं कृत्वा ध्यायेत् । तथा
<>च ।
<>“व्यापकं मूलबीजेन कुर्व्वीत तदनन्तरम् ।”
<>ध्यानम् ।
<>हेमाम्भोजप्रबालप्रतिमनिजरुचिं चारु-
<>स्वट्टाङ्गपद्मौ
<>चक्रं शक्तिं सपाशं शृणिमतिरुचिरामक्ष-
<>मालां कपालम् ।
[Page5-401-a+ 52]
<>हस्ताम्भोजैर्दधानं त्रिनयनविलसद्वे दवक्त्वाभि-
<>रामं
<>मार्त्तण्डं वल्लभार्द्धं मणिमयमुकुटं हारदीप्तं
<>भजामः ॥”
<>एवं ध्यात्वा मानसैः सम्पूज्यार्घस्थापनं कुर्य्यात्
<>ततः पूर्व्वोक्तक्रमेण पीठं संपूज्य पूर्व्वादिदिक्षु
<>कर्णिकायाम् । उं उषायै नमः । एवं पं प्रभायै
<>पं प्रज्ञायै सं सन्ध्यायै इति संपूज्य मूर्त्तिं मूलेन
<>कल्पयेत् । ततः पूर्व्वादिदिक्षु सूर्य्यं भास्करं भानुं
<>रविञ्च पूजयेत् । कोणेषु दिवाकरम् । ततः
<>पूर्व्वदक्षिणपश्चिमोदीच्येषु दिक्षु ठ्रां हृदयाय
<>नमः । इत्यादिना पूज्ययेत् । ईशाने ठ्रौं नेत्र-
<>त्रयाय वौषट् । शारदायाम् ।
<>“सूर्य्यादीन् चतुरो दिक्षु विदिक्ष्वन्यं समर्च्चयेत
<>अङ्गपूजा यथापूर्व्वा नेत्रमीशानदिग्गतम् ॥”
<>ततः पूर्व्ववच्चन्द्रादिग्रहान् पूजयेत् । ततो
<>लोकपालान् पूजयेत् । तथा च निबन्धे ।
<>“ग्रन्थानष्टौ तथा बाह्ये लोकपालांस्ततःपरम् ॥”
<>ततो धूपादिविसर्ज्जनान्तं कर्म्म समापयेत् ।
<>अस्य पुरश्चरणजपो लक्षत्रयसंख्यः । त्रिमधुरो-
<>पेतैः कमलैर्द्दशांशहोमः । तथा च ।
<>“लक्षत्रयं जपेन्मन्त्री बीजं विम्बपुटीकृतम् ।
<>दशांशं कमलैः फुल्लैर्जुहुयान्मधुरोक्षितैः ॥
<>इमं मन्त्रं जपन्मर्त्यः कान्तिं पुत्त्रान् धनं द्युतिम्
<>वाक्सिद्धिममितां लक्ष्मीं सौभाग्यमपि साधयेत्
<>इति तन्त्रसारः ॥ * ॥
<>अस्य प्रकारान्तरमन्त्रध्यानपूजादिकं गरुड-
<>पुराणे ३९ अध्याये द्रष्टव्यम् ॥ * ॥ सूर्य्ये वर्ण-
<>नीयानि यथा । अरुणता १ रविमणिप्रकाशः २
<>चक्रवाकप्रीतिः ३ पद्मप्रकाशः ४ पश्रिकप्रौतिः ५
<>लोचनप्रीतिः ६ तारार्त्तिः ७ चन्द्राप्रकाशः ८
<>दीपाप्रकाशः ९ ओषध्यप्रकाशः १० पेच-
<>कार्त्तिः ११ तमोऽभावः १२ चैरार्त्तिः १३ कुमु-
<>दार्त्तिः १४ कुलटार्त्तिः १५ । इति कविकल्प-
<>लता ॥
<LEND>
