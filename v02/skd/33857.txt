<L>33857<pc>4-485<k1>वृषः<k2>वृषः
वृषः¦, पुं, (वर्षति सिञ्चति रेत इति । वृष सेचने
<>+ कः ।) पुरुषगवः । एँडे इति भाषा । तत्-
<>र्य्यायः । उक्षा २ भद्रः ३ वलीवर्द्दः ४ ऋष भः ५
<>वृषभः ६ अनड्वान् ७ सौरभेयः ८ गौः ९ ।
<>इत्यमरः ॥ शृङ्गी १० ककुद्वान् ११ । इति
<>शब्दरत्नावली ॥ शिखी १२ गन्धमैथुनः १३
<>पुङ्गवः १४ । इति जटाधरः ॥ * ॥ अस्य
<>लक्षणादि यथा, --
<>“अश्वेभलक्षणे ह्युक्त्वा वक्ष्यन्तेऽन्ये चतुष्पदाः ।
<>गावः कृतयुगे सृष्टाः स्वयमेव स्वयम्भुवा ।
<>ब्रह्मक्षत्त्रियविट्शूद्रजातिभेदाश्चतुर्व्विधाः ॥
<>शुक्लाङ्गाः शुचयोऽक्रुद्धा मृदवः शुद्धचेतसः ।
<>अल्पाशिनो बहुबला वृषभा ब्रह्मजातयः ॥
<>द्वयोर्लक्षणसम्बन्धात् द्विजातिर्व्वृषभो भवेत् ।
<>त्रिलक्षणसमावेशात् त्रिगुणः स वृषाधमः ॥
<>पीताङ्गा मृदवः शुद्धा अक्रोधा भारवाहिनः ।
<>यदृच्छाभोजिनः क्षीणा वृषभा वैश्यजातयः ॥
<>कृष्णाङ्गाः क्रूरहृदया अपवित्राः सदाशिनः ।
<>वृहद्वृषणरोषाश्च वृषभाः शूद्रजातयः ॥
<>द्वयोर्लक्षणसम्पर्कात् द्विजातिर्व्वृषभो भवेत् ॥” * ॥
<>वात्स्यस्तु ।
<>“पृथ्वीतले समुत्पन्ना गजाश्वा ये चतुष्पदाः ।
<>गुणत्रयविभेदेन तेषां भेदत्रयं भवेत् ।
<>एतन्मतानुसारेण भोजः प्राह महीपतिः ॥
<>ये शुक्लाः शुचयः शुद्धा भृशं भारवहा अपि ।
<>बह्वाशिनः स्वल्परोषास्ते वृषाः सात्त्विका
<>मताः ॥
<>व्यक्ताव्यक्तरुषः शुद्धा दृढा भारवहाः शुभाः ।
<>बह्वाशिनो बहुबलास्ते वृषा राजसा मताः ॥
<>विवर्णा विकृताङ्गाश्च निर्ब्बला स्वल्पभोजिनः ।
<>अपवित्रा बृहद्रोषास्ते वृषास्तामसा मताः ॥
<>लक्षणद्वयसम्बन्धात् द्विगुणो वृषभो भवेत् ।
[Page4-486-a+ 52]
<>त्रिलक्षणसमावेशात् त्रिगुणः स वृषाधमः ॥” * ॥
<>अथ गुणाः ।
<>“नीलः शुभो ध्वजो वामः क्षेमो भद्रः शिवः
<>स्थिरः ।
<>भोजदेवेन लिखिता इत्यष्टौ वृषभे गुणाः ॥”
<>तद्यथा, --
<>“श्वेतादन्यतरो वर्णः श्वेतः खुरविषाणयोः ।
<>ललाटपुच्छयोः श्वेतः स नीलः शुभमावहेत् ॥ १ ॥
<>यो हृष्टपुष्टो रम्यात्मा सुविभक्ततनुः शुभः ।
<>कुरुते धनवृद्धिं स दोषैर्मुक्तो यदा त्वयम् ॥ २ ॥
<>वर्णस्तु सहजः पुच्छो रम्यश्च ध्वज उच्यते ।
<>भर्त्तुः कुलं धनं धान्यं विवर्द्धयति निश्चयम् ॥ ३ ॥
<>पूर्व्वार्द्धे चोन्नतो यस्तु परार्द्धेचैव नीचकः ।
<>निर्द्दोषो वाम इत्येष कुरुते रिपुसंक्षयम् ॥ ४ ॥
<>चन्द्रकं दृश्यते यस्य ललाटे देवनिर्म्मितम् ।
<>क्षेमनामा वृषः कुर्य्याद् धनधान्यविवर्द्धनम् ॥ ५ ॥
<>आवर्त्ताश्च शुभा यस्य शुक्तयश्चापि वा शुभाः ।
<>भद्रनामा वृषः कुर्य्यात् भर्त्तुः सर्व्वार्थसाधनम् ॥
<>६ ॥
<>आवर्त्तशुक्तिविज्ञानं हयेषु वृषभेष्वपि ।
<>पादाः सर्व्वेसिता यस्य पुच्छभालौ सितौ तथा ॥
<>महोक्षा चायते नेत्रे कर्णौ चातिलघू स्थिरौ ।
<>मुष्कयोः कृष्णता चैव शृङ्गे चातिशुभे दृढे ॥
<>तनुरोमा महावेगः स्निग्धगम्भीरनिस्वनः ।
<>शिव इत्येव कथितः शिवं प्रकुरुते ध्रुवम् ॥ ७ ॥
<>चरणाः पञ्जराः स्थूलाः शिरः शुभ्रं भवेत्तनुः ।
<>आपुच्छादायता शुभ्रा रेखा मस्तकगामिनी ॥
<>रक्तताल्वोष्ठजिह्वस्तु स्थिरः स्थैर्य्यकरः श्रियाः ।
<>नाल्पपुण्येन लभ्योऽयं वृषभः शुभलक्षणः ॥” ८ ॥
<>गर्गस्तु ।
<>“महत्त्वं तनुलोमत्वं पुष्टता भारवाहिता ।
<>कुमारकत्वमित्येते वृषभाणां गुणा मताः ॥” * ॥
<>अथ दोषाः ।
<>“व्यङ्गो विवर्णो विषमः श्वित्री धूम्रश्चलः खरः ।
<>एते सप्त महादोषा वृषभाणामुदीरिताः ॥
<>विषाणौ विषमौ यस्य खुराश्च विषमास्तथा ।
<>नेत्रकान्तेऽथवा गात्रे पञ्जरे वैकृतं भवेत् ।
<>व्यङ्ग इत्येष कथितो धनधान्यविनाशनः ॥ १ ॥
<>पूर्व्वार्द्ध मन्यवर्णन्तु परार्द्धञ्चान्यवर्णकम् ।
<>पृष्ठं क्रोडो विवर्णो वा विवर्णः कुलनाशनः ॥ २ ॥
<>परार्द्धमुन्नतं यस्य पूर्व्वार्द्धञ्चातिनीचकम् ।
<>गच्छतश्चरणौ लग्नौ शब्दायेते खरस्वरः ।
<>विषमो नाम वृषभः सम्पत्तिक्षयकारकः ॥ ३ ॥
<>हिमकुन्देन्दुसङ्काशा गात्रेषु लोमबिन्दवः ।
<>श्वित्री नाम महादोषो दूरतस्तं परित्यजेत् ॥ ४ ॥
<>शृङ्गाग्रे दीपिकाकारं ज्वलते केकरे दृशौ ।
<>कपिलः पुच्छभागश्चेत् स धूम्रो मृत्युमावहेत् ॥ ५
<>दन्तशृङ्गखुरादीनां यद्येकोऽपि चलेत् स्वयम् ।
<>मुष्को वा चलते यस्य स चलः कुलनाशनः ॥ ६ ॥
<>आवर्त्ताः शुक्तयो रेखा विषमाश्च विसंस्थिताः ।
<>न्यूनाधिकाः पञ्जरास्तु खुरास्तु विषमास्तथा ॥
<>गुदान्मेढ्रान्तरे यावद्रेखा व्यक्तेव दृश्यते ।
[Page4-486-b+ 52]
<>विस्तृते विषमे घोणे जिह्वा चैवासिता भवेत् ।
<>स खरो दूरतस्त्याज्यो भर्त्तुः सर्व्वार्थनाशनः ॥
<>७ ॥
<>स्वल्पता दीर्घरोमत्वं क्षीणता भारवाहिता ।
<>व्यङ्गत्वं मारकत्वञ्च वृषदोषा उदाहृताः ॥ * ॥
<>ब्रह्मादिजातिभेदेन चत्वारो ये वृषा मताः ।
<>चतुर्व्विधानां लोकानां त एव स्युः शुभावहाः ॥
<>यो मोहादन्यजातीयं कुरुते वृषभं नरः ।
<>तस्य नश्यन्ति वित्तानि धनमायुः कुलं बलम् ॥
<>वातपित्तकफोद्रेका व्याधयो ये वृषे मताः ।
<>तेषामुपशमः कार्य्यो यथास्वं विधिना बुधैः ॥”
<>इति वृषपरीक्षा । इति भोजराजकृतयुक्ति-
<>कल्पतरुः ॥ * ॥ अस्य लक्षणं उत्सर्गविधिश्च
<>यथा, --
<>मनुरुवाच ।
<>“भगवन् श्रोतुमिच्छामि वृषभस्य च लक्षणम् ।
<>वृषोत्सर्गविधिञ्चैव तथा पुण्यफलं महत् ॥
<>मत्स्य उवाच ।
<>धेनुमादौ परीक्षेत सुशीलां लक्षणान्विताम् ।
<>अव्यङ्गामपरिक्लिष्टां जीववत्सामरोगिणीम् ॥
<>स्निग्धवर्णां स्निग्धखुरां स्निग्धशृङ्गां तथैव च ।
<>मनोहराकृतिं सौम्यां सुप्रमाणामनुद्धताम् ॥
<>आवर्त्तैर्द्दक्षिणावर्त्तैर्मुक्ता दक्षिणतश्च सा ।
<>वामावर्त्तैर्वामतश्च विस्तीर्णजघना तथा ॥
<>मृदुसंहतताम्रोष्ठीं रक्तजिह्वां सुपूजिताम् ।
<>अश्यावदीर्घस्फुटिता रक्तजिह्वा तथा च या ॥
<>अस्रावाविलनेत्रा च सफैरविरलैर्दृढैः ।
<>वैदूर्य्यमधुवर्णैश्च जलवुद्वुदसन्निभैः ॥
<>रक्तस्निग्धैश्च नयनैस्तथा रक्तकनीनिकैः ।
<>सप्त चतुर्द्दश दन्तास्तथा चाश्यामतालुका ॥
<>षडुन्नता सुपार्श्वोरू पृथु पञ्च समायताः ।
<>अष्टायतशिरोग्रीवाधराजन्मसुलक्षणा ॥
<>मनुरुवाच ।
<>षडुन्नताः के भगवन् ! के च पञ्च समायताः ।
<>आयताश्च तथैवाष्टौ धेनूनां के शुभावहाः ॥
<>मत्स्य उवाच ।
<>उरः पृष्ठं शिरः कुक्षिः श्रोणी च वसुधाधिप ।
<>षडुन्नतानि धेनूनां पूजयन्ति विचक्षणाः ॥
<>कर्णनेत्रललाटश्च पञ्च भास्करनन्दन ! ।
<>समायतानि शस्यन्ते पुच्छं सास्ना च सक्थिनी ॥
<>चत्वारश्च समा राजन्नेवमष्टौ मनीषिभिः ।
<>शिरोग्रीवायतास्त्वेते भूमिपाल स्मृता दश ॥
<>तस्याः सुतं परीक्षेत वृषभं लक्षणान्वितम् ।
<>उन्नतस्कन्धककुदमृजुलाङ्गूलकम्बलम् ॥
<>महाकटितटस्कन्धं वैदूर्य्यमणिलोचनम् ।
<>प्रबालगर्भशृङ्गाग्रं सुदीर्घपृथुबालधिम् ॥
<>नवाष्टदशसंख्यैर्वा तीक्ष्णाग्रैर्द्दशनैः शुभैः ।
<>मल्लिकाक्षश्च मोक्तव्यो गृहेऽपि धनधान्यदः ॥
<>वर्णतस्ताम्रकपिलो ब्राह्मणस्य प्रशस्यते ।
<>श्वेतो रक्तश्च कृष्णश्च गौरः पाटल एव च ॥
<>भद्रिणस्ताम्रपृष्ठश्च सबलः पञ्चकालकः ।
<>पृथुकर्णो महास्कन्धः श्लक्ष्णरोमा च यो भवेत् ॥
[Page4-486-c+ 52]
<>रक्ताक्षः कपिलो यश्च रक्तशृङ्गतलो भवेत् ॥
<>श्वेतोदरः कृष्णपृष्ठो ब्राह्मणस्य प्रशस्यते ॥
<>स्निग्धरक्तेन वद्धेन क्षत्त्रियस्य प्रशस्यते ।
<>काञ्चनाभेन वैश्यस्य कृष्णेनाप्यन्त्यजन्मनः ॥
<>यस्य प्रागायते शृङ्गे भ्रूमुखाभिमुखे सदा ।
<>सर्व्वेवामेव वर्णानां स च सर्व्वार्थसाधकः ॥
<>मार्ज्जारपादः कपिलो धन्यः कपिलपिङ्गलः ।
<>श्वेतोमार्ज्जारपादस्तु धन्यो मणिनिभेक्षणः ॥
<>करटः पिङ्गलश्चैव श्वेतपादस्तथैव च ।
<>सर्व्वपादशिरो यश्च द्बिपादश्वेत एव च ॥
<>कपिञ्जलनिभो धन्यस्तथा तित्तिरिसन्निभः ।
<>आकर्णमूलात् श्वेतस्तु मुखं यस्य प्रकाशते ॥
<>नन्दीमुखः स विज्ञेयो रक्तवर्णो विशेषतः ।
<>श्वेतञ्च जठरं यस्य भवेत् पृष्ठञ्च गोपतेः ॥
<>ऋषभः स समुद्राक्षः सततं कुलवर्द्धनः ।
<>मल्लिकापुष्पचित्रस्तु धन्यो भवति पुङ्गवः ॥
<>कमलैर्मण्डलैश्चापि चित्रो भवति भाग्यदः ।
<>अतसीपुष्पवर्णस्तु तथा धन्यतरः स्मृतः ॥ * ॥
<>एते धन्यास्तथाधन्यान् कीर्त्तयिष्यामि तेऽनघ ।
<>कष्णताल्वोष्ठदशना रूक्षशृङ्गशफाश्च ये ॥
<>अव्यक्तवर्णा ह्रस्वाश्च व्याघ्रभस्मनिभाश्च ये ।
<>ध्माङ्क्षगृध्रसवर्णाश्च तथा मूषिकसन्निभाः ॥
<>कुण्ठाः काणास्तथा खञ्जाः केकराक्षास्तथैव
<>च ।
<>विषमश्वेतपादाश्च उद्भ्रान्तनयनास्तथा ॥
<>नैते वृषाः प्रमोक्तव्या न च धार्य्यास्तथा गृहे ।
<>मोक्तव्यानाञ्च धार्य्याणां भूयो वक्ष्यामि लक्ष-
<>णम् ॥ * ॥
<>स्वस्तिकाकारशृङ्गाश्च मेधौघसदृशस्वनाः ।
<>महाप्रमाणाश्च तथा मत्तमातङ्गगामिनः ॥
<>महोरस्का महोत्साहा महाबलपराक्रमाः ।
<>शिरः कर्णौ ललाटञ्च बालधिश्चरणानि च ॥
<>नेत्रे पार्श्वे च कृष्णानि शस्यन्ते चन्द्रभांसि च ।
<>श्वेतान्येतानि शस्यन्ते कृष्णस्य तु विशेषतः ॥
<>भूमौ कर्षति लाङ्गूलं प्रलम्बस्थूलबालधिः ।
<>पुरस्तादुद्यते नीलवृषभश्च प्रशस्यते ॥
<>शुक्तिध्वजपताकाभा येषां राजी विराजते ।
<>अनड्वाहश्च ते धन्या वित्तसिद्धिजयावहाः ॥
<>प्रदक्षिणं निवर्त्तन्ते स्वयं ये विनिवर्त्तिताः ।
<>समुन्नतशिरोग्रीवा धन्यास्ते यूथवर्द्धनाः ॥
<>रक्तशृङ्गाग्रनयनः श्वेतवर्णो भवेद्यदि ।
<>सफैः प्रबालसदृशैर्नास्ति धन्यतरस्ततः ॥
<>एते धार्य्याः प्रयत्नेन मोक्तव्या यदि वा वृषाः ।
<>धारिता यदि वा मुक्ता धनधान्यविवर्द्धनाः ॥
<>चरणानि मुखं पुच्छं यस्य श्वेतानि गोपतेः ।
<>लाक्षारससवर्णाश्च तन्नीलमिति निर्द्दिशेत् ॥
<>वृष एव स मोक्तव्यो न स धार्य्यो गृहे भवेत् ।
<>तदर्थमेवाचरति लोके गाथा पुरातनी ॥
<>एष्टव्या बहवः पुत्त्रा यद्येकोऽपि गयां व्रजेत् ।
<>गौरीं वाप्युद्वहेद्भार्य्यां नीलं वा वृषमुत्सृजेत् ॥
<>एवं वृषं लक्षणसंप्रयुक्तं
<>गृहोद्भवं क्रीतमथापि राजन् ।
[Page4-487-a+ 52]
<>मुक्त्वा न शोचेन्मरणं महात्मा
<>मोक्षे मतिञ्चाहमतोऽभिधास्ये ॥”
<>इति मात्स्ये वृषभलक्षणं नाम १८१ अध्यायः ॥
<>जलपानार्थमागतवृषस्य निवारणे दोषो यथा,
<>“गवां तृष्णाभिभूतानां पानार्थमभिधावताम् ।
<>अन्तरायो भवेद्यस्तु स भवेद्ब्रह्मघातकः ॥”
<>इति कर्म्मलोचनम् ॥ * ॥
<>अस्य दानविधिर्यथा, --
<>वशिष्ठ उवाच ।
<>“यथेश्वरो दरिद्रो वा करोति विधिना नृप ।
<>दानं सर्व्वगुणोपेतं तच्छृणुष्व यथातथम् ॥
<>भारादित्रिपलान्तञ्च वृषं कृत्वा विधानतः ।
<>युतं धेन्वाथवा दद्याच्छक्तितो नृपसत्तम ॥
<>यन्मया धेनवः प्रोक्ता वृषास्तावन्त एव हि ।
<>हरावेते नियोज्याः स्युर्हराय च तथा वृषाः ॥
<>सर्व्वाभावात्ततो राजन् तिलपात्राणि नित्यशः ।
<>सर्व्वपापविनाशाय दीयन्ते नृपसत्तम ॥
<>गोमयेन समालिप्य यववस्त्रसमावृते ।
<>वृषं हेममयं तत्र रौप्यं वा रत्नसंयुतम् ॥
<>तस्य नीलमयैः शृङ्गैर्मौक्तिकाक्षिण्यथो रदाः ।
<>द्वात्रिंशच्छुभवज्राणि विद्रुमौष्ठौ सुनासिका ॥
<>मारकती विनिर्द्दिष्टा कर्णौ चैवास्मकौ मतौ ।
<>पद्मरागस्य वै पादाः खुरा रौप्यमयास्तथा ॥
<>राजतान्यस्य रोमाणि क्षौमवस्त्रेण कम्बलम् ।
<>पट्टेन पुच्छमुद्दिष्टं सर्वेषामप्ययं विधिः ॥
<>वृषणौ स्फटिकस्यापि लिङ्गे मणिः प्रकीर्त्तितः ।
<>यथा धेनुस्तथानड्वान् सुवर्णस्य तु कारयेत् ॥
<>सर्व्वासां फलमाप्नोति धेनूनां वृषभप्रदः ।
<>राज्ञः स विभवाद्दानं भक्त्या यः प्रतिपादयेत् ॥
<>वृषभस्याप्यशक्तौ हि तदनन्तफलं स्मृतम् ।
<>निःस्वो वाप्येवमेवं हि कृत्वा व्रतमतन्द्रितः ।
<>तत्फलं समवाप्नोति स्वल्पदानान्न संशयः ॥”
<>इति वह्निपुराणे वृषदानाध्यायः ॥ * ॥
<>तद्दानफलं यथा, --
<>“कन्यादानं वृषोत्सर्गं तीर्थसेवां श्रुतं तथा ।
<>ये कुर्व्वन्ति गृहस्थास्तु न ते तद्बिषयोपगाः ॥”
<>इति तत्रैव कन्यादाननामाध्यायः ॥ * ॥
<>अपि च ।
<>ब्रह्मोवाच ।
<>“वृषगावौ समादाय युवानौ लक्षणान्वितौ ।
<>हेमशृङ्गौ शफे रौप्ये सवस्त्रौ पूजयेन्मुने ! ॥
<>शिवोमां पूजयित्वा तु तद्दिने यः प्रयच्छति ।
<>शिवभक्ताय विप्राय रोहिण्यां वा मृगेण वा ॥
<>न वियोगो भवेत्तस्य सुतपत्नीपतेः कृतः ।
<>वातरंहसवैमानैर्गच्छेच्छिवपुरं द्बिज ॥
<>तत्र भोगांश्चिरं भुक्त्वा इह आगत्य जायते ।
<>समृद्धौ धनधान्याभ्यां पुत्त्रमित्रसमाकुलः ॥
<>यो वा रत्नसमायुक्तं गोयुगं पूजयेन्मुने ।
<>प्रयच्छति शिवोमा च प्रीयेतां भावितात्मनः ॥
<>स सर्व्वपापदुःखाभ्यां विमुक्तः क्रीडते सदा ।
<>इह लोके भवेद्धन्यो देहान्ते परमं पदम् ॥”
<>इति देवीपुराणे गोरत्नव्रतनामाध्यायः ॥ * ॥
[Page4-487-b+ 52]
<>शिववृषकारणं यथा, --
<>श्रीकृष्ण उवाच ।
<>“अथ गर्व्वान्वितो रुद्रो हन्तुं त्रिपुरमुल्वणम् ।
<>मत्वा मनसि संहर्त्ता सर्व्वेषां जगतामिति ।
<>कोऽयं पतङ्गवद्दैत्य इति मत्वा ययौ रणम् ।
<>विहाय शूलं मद्दत्तं मदीयं कवचं परम् ॥
<>चिरं बभूव समरं वर्षमेकं दिवानिशम् ।
<>न कोऽपि जेतुं कं शक्तो द्वौ समौ समरे
<>सदा ॥
<>पृथिव्याञ्च रणं कृत्वा दैत्येन्द्रो मायया प्रिये ।
<>अत्यूर्द्ध्वञ्च समुत्तस्थौ पञ्चाशत्कोटियोजनम् ॥
<>उत्तस्थौ शङ्करस्तूर्णं हन्तुं दैत्यं जगत्प्रभुः ।
<>जघान मुष्टिना रुद्रो दानवेन्द्रं प्रकोपतः ॥
<>वज्रमुष्टिप्रहारेण सद्यो मूर्च्छामवाप सः ।
<>क्षणेन चेतनां प्राप्य कोपाद्दानवपुङ्गवः ।
<>शिवं सयानमुत्तोल्य पातयामास भूतले ॥
<>तदाहं कलया शीघ्रं वृषरूपं विधाय च ।
<>सयानं शङ्करं धृत्वा विषाणाभ्यामुरुक्रमम् ।
<>ददौ तस्मै स्वकवचं स्वशूलमरिमर्द्दनम् ॥
<>मया दत्तेन शूलेन जघान त्रिपुरं हरः ।
<>मामेव दर्पहन्तारं तुष्टाव व्रीडितः पुनः ॥
<>तत्याज शङ्करो दर्पं विघ्नबीजं ततो विभुः ।
<>ज्ञानानन्दस्वरूपश्च निर्लिप्तः सर्व्वकर्म्मसु ॥
<>ततोऽहं वृषरूपेण वहामि तेन तं प्रियम् ।
<>मम प्रियतमो नास्ति त्रैलोक्येषु शिवात् परः ॥”
<>इति ब्रह्मवैवर्त्ते श्रीकृष्णजन्मखण्डे ३६ अध्यायः ॥
<>मेषादिद्वादशराश्यन्तर्गतद्वितीयराशिः । तत्प-
<>र्य्यायः । तावुरिः २ । अस्य विशेषसंज्ञा ।
<>सौम्यः । अङ्गना । युग्मम् । समः । स्थिरः ।
<>पुष्करः । अयं चतुष्पात् । निशासु ग्राम्यः ।
<>दिवा वन्यः । ह्रस्वाख्यः । दक्षिणदिक्पतिः ।
<>निशाख्यः । पृष्ठोदयाख्यः । अस्याधिष्ठात्री देवता
<>वृषः । कृत्तिकापादत्रयरोहिणीसमुदायमृगशि-
<>रोऽर्द्धेनैतद्राशिर्भवति । स च शीलस्वभावः ।
<>सुन्दरभूमिस्वामी । वातप्रकृतिः । श्वेतवर्णः ।
<>वैश्यजातिः । महाशब्दकरः । मध्यमस्त्रीसङ्गः ।
<>मध्यमसन्तानश्च । एतद्राशिजात एतादृग्-
<>भवति । दाता । वाग्दुःस्वरः । निर्भयः । पर-
<>दाराभिलाषी । इति बृहज्जातकादयः ॥ * ॥
<>एतद्राशिजातफलम् ।
<>“स्थिरमतिं सुमतिं कमनीयतां
<>कुशलतां हि नृणामुपभोगताम् ।
<>वृषगतो हिमगुर्भृशमादिशेत्
<>सुकृतिनः कृतिनश्च सुखान्यपि ॥” * ॥
<>तल्लग्नजातफलम् ।
<>“वृषलग्ने भवेज्जातो गुरुभक्तः प्रियंवदः ।
<>गुणी कृती धनी लुब्धः शूरः सर्व्वजनप्रियः ॥”
<>इति कोष्ठीप्रदीपः ॥ * ॥
<>चतुर्व्विधपुरुषमध्ये पुरुषविशेषः । (यथा, --
<>“पद्मिनी चित्रिणी चैव शङ्खिनी हस्तिनी तथा ।
<>शशो मृगो वृषोऽश्वश्च स्त्रीपुसोर्जातिलक्षणम् ॥”
<>इति रतिमञ्जरी ॥)
[Page4-487-c+ 52]
<>तस्य लक्षणं यथा, --
<>“बहुगुणबहुबन्धः शीघ्रकामो नताङ्गः
<>सकलरुचिरदेहः सत्यवादी वृषोऽयम् ॥”
<>इति च रतिमञ्जरी ॥ * ॥
<>एकादशमन्वन्तरीयेन्द्रः । यथा, --
<>“रुद्रपुत्त्रस्य ते पुत्त्रान् वक्ष्याम्येकादशस्य तु ।
<>सर्व्वत्रगः सुशर्म्मा च देवानीकः पुरुर्गुरुः ॥
<>क्षत्त्रबद्धा दृढायुश्च आर्द्रकः पुत्त्रकस्तथा ।
<>विहङ्गमाः कामगमा निर्म्माणरुचयस्तथा ॥
<>एकैकस्त्रिंशकस्तेषां गणाश्चेन्द्रश्च वै वृषः ।
<>दशग्रीवो रिपुस्तस्य स्त्रीरूपी घातयिष्यति ॥”
<>इति गारुडे ८७ अध्यायः ॥
<>(कामान् वर्षतीति । वृष + कः ।) धर्म्मः ।
<>(यथा, मनुः । ८ । १६ ।
<>“वृषो हि भगवान् धर्म्मस्तस्य यः कुरुते ह्यलम् ।
<>वृषलं तं विदुर्द्दवास्तस्याद्धर्म्मं न लोपयेत् ॥”)
<>शृङ्गी । उत्तरपदस्थश्चेत् श्रेष्ठः । (यथा, हरि-
<>वंशे । १४१ । ३८ ।
<>“शारदं वर्षणं यद्बत् सहेद्बीरो गवांपतिः ।
<>तद्वद्यदुवृषः सेहे वाणवर्षमरिन्दमः ॥”)
<>मूषिकः । शुक्रलः । वास्तुस्थानभेदः । इति
<>मेदिनी ॥ वासकः । इति विश्वः ॥ श्रीकृष्णः ।
<>इति त्रिकाण्डशेषः ॥ शत्रुः । इति जटाधरः ॥
<>कामः । बलवान् । इत्यनेकार्थकोषः ॥ ऋषभ-
<>नामौषधम् । इति राजनिर्घण्टः ॥ (पतिः ।
<>यथा, काशीखण्डे ।
<>“स्ववृषं या परित्यज्य परवृषे वृषायते ।
<>वृषली सा हि विज्ञेया न शूद्री वृषली भवेत् ॥”)
<LEND>
