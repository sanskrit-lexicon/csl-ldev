<L>28810<pc>4-070<k1>रक्तः<k2>रक्तः
रक्तः¦, त्रि, अनुरक्तः । नील्यादिरञ्जितः । लोहितः ।
<>इति मेदिनी । ते, ४८ ॥ क्रीडारतः । इति
<>धरणिः ॥ * ॥ रक्तवर्णवस्तुनि यथा, --
<>“शोणानि भौमतीक्ष्णांशुताम्रकुङ्कुमतक्षकाः ।
<>गुञ्जेन्द्रगोपखद्योतविद्युत्कुञ्जरबिन्दवः ॥
<>दृगन्ताधरजिह्वासृङ्मांससिन्दूरधातवः ।
<>हिङ्गुलं कुक्कुटशिखा तेजः सारसमस्तकम् ॥
<>माणिक्यं हंसचञ्च्वङ्घ्री शुकमर्कटयोर्मुखम् ।
<>चकोरकोकिलपारावतनेत्रनखाग्नयः ॥
<>कुसुम्भकिंशुकाशोकजवाबन्धूकपाटलाः ।
<>कमलं दाडिमीपुष्पं विम्बकिम्पाकपल्लवौ ॥
<>ताम्बूलरागो मञ्जिष्ठालक्तकं रक्तचन्दनम् ।
<>त्रेता नखक्षतक्षेत्रधर्म्मरौद्ररसादयः ॥” * ॥
<>रक्तनीलवाचकानि यथा, --
<>“लोहितनीलौ पुष्करहरिविद्रुमकमलकृष्ण-
<>रत्नानि ।
<>सिन्दूरभूषणोत्पलधनञ्जयाम्भोजिनीदलानि ॥”
<>यथा । पुष्करं पद्माकाशयोः । हरिः सूर्य्य-
[Page4-070-c+ 52]
<>कृष्णयोः । विद्रुमः प्रवालविशिष्टवृक्षयोः ।
<>कमलं पद्मपाणीयामलयोः कृष्णरत्नं कौस्तु-
<>भेन्द्रनीलयोः । सिन्दूरभूषणं सिन्दूरालङ्कार-
<>गजयोः । उत्पलमुत्कृष्टमांसेन्दीवरयोः । धन-
<>ञ्जयोऽग्निपार्थयोः । अम्भोजिनीदलं पद्मपत्रपु-
<>टकिन्योः ।
<>“कमलाधिपपद्मेशौ नागजित्कान्तसूर्य्यभूः ।
<>रत्नाकरवरश्रीकः सदाधिकमलद्युतिः ॥”
<>कमलाधिपपद्मेशौ सूर्य्यकृष्णौ । नागजित्
<>गरुडो नागस्पर्द्धी च । कान्तः कमनीयः कं
<>जलं तस्यान्तश्च । सूर्य्यभूः सूर्य्योद्भवो यमश्च ।
<>“सदा सिन्दूरमुज्जेता कलयन् कमलश्रियम् ।
<>स्फुटशोभनताम्रश्रीर्व्वराहस्वामिदीधितिः ॥
<>एवं सुसम्पन्नखप्रभः विदूरमणिदीधितिः ।
<>प्रबालप्रबलच्छायः कलभानुमितच्छविः ॥” * ॥
<>रक्तश्वेतवाचकानि यथा, --
<>“रक्तश्वेतौ हरिशुचिपुष्करशतपत्रसूर्य्यका-
<>न्ताब्जः ।
<>नवहंसमहापद्मार्कसोदराः कमलकीलाले ॥”
<>हरिञ्चन्द्रसूर्य्ययोः । शुचिः श्वेतवैश्वानरयोः ।
<>पुष्करं जलपद्मयोः । शतपत्रं हंसपद्मयोः । सूर्य्य-
<>कान्तः स्फटिके सूर्य्यवत्कान्ते च । अब्जः शङ्खाम्बु-
<>जयोः । नवहंसः नवहंसे प्रत्यग्रसूर्य्ये च । महा-
<>पद्मः श्वेतनागे पद्मे च । अर्कः स्फटिकसूर्य्ययोः ।
<>कमलं जलाम्बुजयोः । कीलालं जलरक्तयोः ।
<>“सुहृद्रत्नादिभिर्भानो रत्नेनाग्ने रदांशुकैः ।
<>जलेभ्यो जन्मशोभाभिः सरोजकुमुदारिभिः ॥”
<>भानोः परस्मात् सुहृद्रत्नादिभिः ॥ * ॥
<>सितरक्तौ यथा । रविमित्रं चन्द्रः रवितुल्यश्च ।
<>भानुरत्नं सूर्य्यकान्तः रविपद्मरागौ च । अग्नि-
<>रत्नं सूर्य्यकान्तोऽग्निपद्मरागौ च । रदांशुकं
<>दन्तवस्त्रे अधरश्च । जलजशोभा जलजा चासौ
<>शोभा चेति पक्षे पद्मकान्तिः । एवं सरोजारि-
<>शोभा सरोजस्पर्द्धिशोभा पक्षे सरोजारिश्चन्द्रः ।
<>कुमुदारिशोभा कुमुदस्पर्द्धिशोभा पक्षे कुमु-
<>दारिरादित्यः । इति कविकल्पलतायाम् २
<>श्लेषस्तवके उद्दिष्टवर्णनं नाम १ कुसुमम् ॥
<LEND>
