<L>32129<pc>4-351<k1>वार्क्षी<k2>वार्क्षी
वार्क्षी¦, स्त्री, (वृक्षस्यापत्यं स्त्री । वृक्ष + अण् ।
<>ङीप् ।) स्त्रीविशेषः । (यथा, महाभारते ।
<>१ । १९७ । १५ ।
<>“तथैव मुनिजा वार्क्षी तपोभिर्भावितात्मनः ।
<>सङ्गताभूद्दश भ्रातॄन्नेकनाम्नः प्रचेतसः ॥”
<>इयं हि मारिषापरनाम्नी कण्डुमुनेरौरसात्
<>प्रम्लोचागर्भगता सती पश्चात् वृक्षेभ्य उत्पन्ना ।
<>तत्कथा यथा, विष्णुपुराणे । १ । १५ । १ -- ५३ ।
<>पराशर उवाच ।
<>“तपश्चरत्सु पृथिवीं प्रचेतःसु महीरुहाः ।
<>अरक्ष्यमाणामावब्रुर्ब्बभूवाथ प्रजाक्षयः ॥
<>नाशकन्मारुतो वातुं वृतं खमभवद् द्रुमैः ।
<>दशवर्षसहस्राणि न शेकुश्चेष्टितुं प्रजाः ॥
<>तद् दृष्ट्वा जलनिष्क्रान्ताः सर्व्वे क्रुद्धाः प्रचेतसः ।
<>मुखेभ्यो वायुमग्निञ्च तेऽसृजन् जातमन्यवः ॥
<>उन्मूलानथ तान् वृक्षान् कृत्वा वायुरशोषयत् ॥
<>तानग्निरदहद् घोरस्तत्राभूद् द्रुमसंक्षयः ॥
<>द्रुमक्षयमथो दृष्ट्वा किञ्चिच्छिष्टेषु शाखिषु ।
<>उपगम्याब्रवीदेतान् राजा सोमः प्रजापतीन् ॥
<>कोपं यच्छत राजानः शृणुध्वञ्च वचो मम ।
<>सन्धानं वः करिष्यामि सह क्षितिरुहैरहम् ॥
<>रत्नभूता च कन्येयं वार्क्षेयी वरवर्णिनी ।
<>भविष्यं जानता पूर्व्वं मया गोभिर्व्विवर्द्धिता ॥
<>मारिषा नाम नाम्नैषा वृक्षाणामिति निर्म्मिता ।
<>भार्य्या वोऽस्तु महाभागा ध्रुवं वंशविवद्धिनी ॥
<>युष्माकं तेजसोऽर्द्धेन मम चार्द्धेन तेजसः ।
<>अस्यामुत्पत्स्यते विद्वान् दक्षो नाम प्रजापतिः ॥
<>मम चांशेन संयुक्तो युष्मत्तेजोमयेन वै ।
<>अग्निनाग्निसमो भूयः प्रजाः संवर्द्धयिष्यति ॥
<>कण्डुर्नाम मुनिः पूर्व्वमासीद् वेदविदां वरः ।
<>सुरम्ये गोमतीतीरे स तेपे परमं तपः ॥
<>तत्क्षोभाय सुरेन्द्रेण प्रम्लोचाख्या वराप्सराः ।
<>प्रयुक्ता क्षोभयामास तमृषिं सा शुचिस्मिता ॥
<>क्षोभितः स तया सार्द्धं वर्षाणामधिकं शतम् ।
<>अतिष्ठन्मन्दरद्रोण्यां विषयासक्तमानसः ॥
<>सा तं प्राह महात्मानं गन्तुमिच्छाम्यहं दिवम् ।
<>प्रसादसुमुखो ब्रह्मन् अनुज्ञां दातुमर्हसि ॥
<>तयैवमुक्तः स मुनिस्तस्यामासक्तमानसः ।
[Page4-351-b+ 52]
<>दिनानि कतिचिद् भद्रे स्थीयतामित्यभाषत ॥
<>एवमुक्ता ततस्तेन सार्द्धं वर्षशतं पुनः ।
<>बुभुजे विषयांस्तन्वी तेन सार्द्धं महात्मना ॥
<>अनुज्ञां देहि भगवन् व्रजामि त्रिदिवालयम् ।
<>उक्तस्तयेति स मुनिः स्थीयतामित्यभाषत ॥
<>पुनर्गते वर्षशते साधिके सा शुभानना ।
<>यामीत्याह दिवं ब्रह्मन् प्रणयस्मितशोभनम् ॥
<>उक्तस्तयैवं स मुनिरुपगुह्यायतेक्षणाम् ।
<>प्राहास्यतां क्षणं सुभ्रु चिरं कालं गमि-
<>ष्यसि ॥
<>तच्छापभीता सुश्रोणी सह तेनर्षिणा पुनः ।
<>शतद्वयं किञ्चिदूनं वर्षाणामन्वतिष्टत ॥
<>गमनाय महाभागो देवराजनिवेशनम् ।
<>प्रोक्तः प्रोक्तस्तया तन्व्या स्थीयतामित्यभाषत ॥
<>तं सा शापभयाद् भीता दाक्षिण्येन च
<>दक्षिणा ।
<>प्रोक्ता प्रणयभङ्गार्त्तिवेदनी न जहौ मुनिम् ॥
<>तया च रमतस्तस्य महर्षेस्तदहर्निशम् ।
<>नवं नवमभूत् प्रेम मन्मथाविष्टचेतसः ॥
<>एकदा तु त्वरायुक्तो निश्चक्रामोटजान्मुनिः ।
<>निष्क्रामन्तञ्च कुत्रेति गम्यते प्राह सा शुभा ॥
<>इत्युक्तः स तया प्राह परिवृत्तमहः शुभे ।
<>सन्ध्योपास्तिं करिष्यामि क्रियालोपोऽन्यथा
<>भवेत् ॥
<>ततः प्रहस्य मुदिता तं सा प्राह महामुनिम् ।
<>किमद्य सर्व्वधर्म्मज्ञ परिवृत्तमहस्तव ॥
<>बहूनां विप्र वर्षाणां परिणाममहस्तव ।
<>गतमेतन्न कुरुते विस्मयं कस्य कथ्यताम् ॥
<>मुनिरुवाच ।
<>प्रातस्त्वमागता भद्रे नदीतीरमिदं शुभम् ।
<>मया दृष्टासि तन्वङ्गि प्रविष्टा च ममाश्रमम् ॥
<>इयञ्च वर्त्तते सन्ध्या परिणाममहर्गतम् ।
<>उपहासः किमर्थोऽयं सद्भावः कथ्यतां मम ॥
<>प्रम्लोचोवाच ।
<>प्रत्यूषस्यागता ब्रह्मन् सत्यमेतन्न ते मृषा ।
<>किन्त्वद्य तस्य कालस्य गतान्यब्दशतानि ते ॥
<>सोम उवाच ।
<>ततः ससाध्वसो विप्रस्तां पप्रच्छायतेक्षणाम् ।
<>कथ्यतां भीरु कः कालस्त्वया मे रमतः सह ॥
<>प्रम्लोचोवाच ।
<>सप्तोत्तराण्यतीतानि नववर्षशतानि ते ।
<>मासाश्च षट् तथैवान्यत् समतीतं दिनत्रयम् ॥
<>ऋषिरुवाच ।
<>सत्यं भीरु वदस्येतत् परिहासोऽथ वा शुभे ।
<>दिनमेकमहं मन्ये त्वया सार्द्धमिहासितम् ॥
<>प्रम्लोचोवाच ।
<>वदिष्याम्यनृतं ब्रह्मन् कथमत्र तवान्तिके ।
<>विशेषेणाद्य भवता पृष्टा मार्गानुवर्त्तिना ॥
<>सोम उवाच ।
<>निशम्य तद् वचः सत्यं स मुनिर्नृ पनन्दनाः ।
<>धिङ्मां धिङ्मामतीवेत्थं निनिन्दात्मानमा-
<>त्मना ॥
[Page4-351-c+ 52]
<>मुनिरुवाच ।
<>तपांसि मम नष्टानि हतं ब्रह्मविदां धनम् ।
<>हतो विवेकः केनापि योषिन्मोहाय निर्म्मिता ॥
<>ऊर्म्मिषत्कातिगं ब्रह्म ज्ञेयमात्मजयेन मे ।
<>मतिरेषा हृता येन धिक् तं काममहाग्रहम् ॥
<>व्रतानि वेदविद्याप्तिकारणान्यखिलानि च ।
<>नरकग्राममार्गेण सङ्गेनापहृतानि मे ॥
<>विनिन्द्ये त्थं स धर्म्मज्ञः स्वयमात्मानमात्मना ।
<>तामप्सरसमासीनामिदं वचनमब्रवीत् ॥
<>गच्छ पापे यथाकामं यत् कार्य्यं तत्कृतं त्वया ।
<>देवराजस्य मत्क्षोभं कुर्व्वन्त्या भावचेष्टितैः ॥
<>न त्वां करोम्यहं भस्म क्रोधतीव्रेण वह्निना ।
<>सतां साप्तपदं मैत्रमुषितोऽहं त्वया सह ॥
<>अथवा तव को दोषः किं वा कुप्याम्यहं तव
<>ममैव दोषो नितरां येनाहमजितेन्द्रियः ॥
<>यया शक्रप्रियार्थिन्या कृतो मे तपसो व्ययः ।
<>त्वया धिक् तां महामोहमञ्जूषां सुजुगुप्सिताम् ॥
<>सोम उवाच ।
<>यावदित्थं स विप्रर्षिस्तां ब्रवीति सुमध्यमाम् ।
<>तावद् गलत्स्वेदजला सा बभूवातिवेपथुः ॥
<>प्रवेपमाणां सततं स्विन्नगात्रलतां सतीम् ।
<>गच्छ गच्छेतिंसक्रोधं उवाच मुनिसत्तमः ॥
<>सा तु निर्भत्सिता तेन विनिष्क्रम्य तदाश्रमात् ।
<>आकाशगामिनी स्वेदं ममार्ज्ज तरुपल्लवैः ॥
<>वृक्षाद् वृक्षं ययौ बाला तदग्रारुणपल्लवैः ।
<>निर्म्मार्ज्जमाना गात्राणि गलत्स्वदजलानि वै ॥
<>ऋषिणा यस्तदा गर्भस्तस्या देहे समाहितः ।
<>निर्ज्जगाम स रोमाच्च स्वेदरूपी तदङ्गतः ॥
<>तं वृक्षा जगृहुर्गर्भं एकं चक्रे तु मारुतः ।
<>मया चाप्यायितो गोभिः स तदा ववृधे शनैः ॥
<>वृक्षाग्रगर्भसंभूता मारिषाख्या वरानना ।
<>तां प्रदास्यन्ति वो वृक्षाः कोप एष प्रशान्ध-
<>ताम् ॥
<>कण्डोरपत्यमेवं सा वृक्षेभ्यश्च समुद्गता ।
<>ममापत्यं तथा वायोः प्रम्लोचा तनया च सा ॥
<>स चापि भगवान् कण्डुः क्षीणे तपसि सत्तमः ।
<>पुरुषोत्तमाख्यं मैत्रेय विष्णोरायतनं ययौ ॥
<>तत्रैकाग्रमतिर्भूत्वा चकाराराधनं हरेः ।
<>ब्रह्मपारमयं कुर्व्वन् जपमेकाग्रमानसः ।
<>ऊर्द्ध्वबाहुर्महायोगी स्थित्वासौ भूपनन्दनाः ॥”)
<LEND>
