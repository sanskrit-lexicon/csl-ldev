<L>33931<pc>4-491<k1>वृहती<k2>वृ(बृ)हती
वृ(बृ)हती¦, स्त्री, (वृहत् + गौरादित्वात् ङीष् ।)
<>क्षुद्रवार्त्ताकी । व्याकुड इति भाषा । तत्पर्य्यायः ।
<>महती २ क्रान्ता ३ वार्त्ताकी ४ सिंहिका ५
[Page4-492-a+ 52]
<>कुली ६ राष्ट्रिका ७ स्थूलकण्टा ८ भण्टाकी ९
<>महोटिका १० बहुपत्री ११ कण्टतनुः १२
<>कण्टालुः १३ कट्फला १४ डोरडी १५ वन-
<>वृन्ताकी १६ । इति राजनिर्घण्टः ॥ सिंही १७
<>प्रसहा १८ रक्तपाकी १९ लतावृहतिका २० ।
<>इति रत्नमाला ॥ अस्या गुणाः । कटुत्वम् ।
<>तिक्तत्वम् । उष्णत्वम् । वातज्वरारोचकाम-
<>काशश्वासहृद्रोगनाशित्वञ्च । इति राज-
<>निर्घण्टः ॥ अपि च ।
<>“वृहती पाचनी सोष्णा ग्राहिणी वात-
<>नाशिनी ॥”
<>इति राजवल्लभः ॥ * ॥
<>महती । इत्यमरः ॥ (इयन्तु नारदस्य वीणा ।
<>केचित्तु विश्वावसोर्गन्धर्व्वराजस्य वीणां बृहती-
<>माहुः । तथा च ।
<>“विश्वावसोस्तु बृहती तुम्बुरोस्तु कलावती ।
<>महती नारदस्य स्यात् सरस्वत्यास्तु कच्छपी ॥”
<>इति माघटीकायां मल्लिनाथधृतवैजयन्ती ।
<>१ । १० ॥ * ॥) उत्तरीयवस्त्रम् । वारिधानी ।
<>वाक् ॥ कण्टकारी । इति मेदिनी ॥ (मर्म्म-
<>स्थानविशेषः । यथा, सुश्रुते । ३ । ६ ।
<>“स्तनमूलादुभयतः पृष्ठवंशस्य बृहती नाम
<>तत्र शोणितातिप्रवृत्तिनिवृत्तिनिमित्तैरुपद्रवै-
<>र्म्रियते ॥”) छन्दोभेदः । स तु नवाक्षरपादः ।
<>यथा, --
<>“उक्थात्युक्था तथा मध्या प्रतिष्ठान्या सुपू-
<>र्व्विका ।
<>गायत्त्र्युष्णिगनुष्टुप् च वृहती पंक्तिरेव च ॥
<>इत्यादि । तद्भेदानाह । वृहती नवाक्षरा यथा,
<>भुजगशिशुसुता नौ मः ।
<>ह्रदतटनिकटक्षौणी भुजगशिशुसुता यासीत् ।
<>मुररिपुदलिते नागे व्रजजनसुखदा साभूत् ॥
<>युतेत्येवं शम्भुप्रभृतिषु पाठः । भृतेत्येवमाधु-
<>निकाः पठन्ति । स्यान्मणिमध्यं चेद्भमसाः ।
<>कालियभोगा भोगगतस्तन्मणिमध्यस्फीतरुचा ।
<>चित्रपदा भो नन्दसुतश्चारु ननर्त्त स्मेरमुखः ॥
<>सजरैर्भुजङ्गसङ्गता ।
<>तरला तरङ्गरिङ्गितैर्यमुना भुजङ्गसङ्गता ।
<>कथमेतु वत्सचारकश्चपलः सदैव तां हरिः ॥”
<>इति छन्दोमञ्जरी ॥
<LEND>
