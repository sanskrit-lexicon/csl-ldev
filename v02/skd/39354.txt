<L>39354<pc>5-366<k1>सुतः<k2>सुतः
सुतः¦, पुं, (सूयते स्मेति । सु + क्तः ।) पुत्त्रः ।
इत्यमरः । २ । ६ । २७ ॥ “सूयते सुतः कर्म्मणि
क्तः । पुतो नरकभेदात् त्रायते इति पुत्त्रः ।
‘पुन्नाम्नो नरकाद्यस्मात् पितरं त्रायते सुतः ।
तस्मात् पुत्त्र इति ख्यातः स्वयमेव स्वयम्भुवा ॥’
इति स्मृतिः ॥
किंवा पुनाति मातापितराविति त्रासुसिति
त्रे निपातात् ह्रस्वत्वे पुत्त्रः । पुत्त्रो द्वितकारः
एकतकारश्च ।” इत्यमरटीकायां भरतः ॥ * ॥
मातृपितृस्वभाववत्स्वभावे सुतकन्ये भवतः ।
यथा, --
“शीलं संभजते पुत्रो मातुस्तातस्य वै सुता ।
यथाशीला भवेन्माता तथाशीलो भवेत् सुतः ॥
यद्वर्णा वै भवेद्भू मिस्तद्वर्णं सलिलं भवेत् ॥
मातॄणां शीलदोषेण पितृशीलगुणेन च ।
विभिन्नास्तु प्रजाः सर्व्वा भवन्ति भवशीलि-
नाम् ॥”
इति वह्निपुराणे काश्यपीयवंशः ॥
पार्थिवः । इति मेदिनी ॥ * ॥ (उत्पन्ने, त्रि ॥)
<LEND>
