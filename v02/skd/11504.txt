<L>11504<pc>2-371<k1>गौतमः<k2>गौतमः
गौतमः¦, पुं, (गोतमस्य ऋषेर्गोत्रापत्यमिति ।
<>“ऋष्यन्धकेति ।” ४ । १ । ११४ । इत्यण् ।)
<>मुनिविशेषः । स तु शतानन्दः । इति हेमचन्द्रः ॥
<>शाक्यवंशावतीर्णबुद्धमुनिविशेषः । तत्पर्य्यायः ।
<>शाक्यमुनिः २ शाक्यसिंहः ३ सर्व्वार्थसिद्धः ४
<>शौद्धोदनिः ५ अर्कबन्धुः ६ मायादेवीसुतः ७ ।
<>इत्यमरः । १ । १ । १५ ॥ खजित् ८ श्वेतकेतुः ९
<>धर्म्मकेतुः १० महामुनिः ११ पञ्चज्ञानः १२
<>सर्व्वदर्शी १३ महाबोधिः १४ महाबलः १५ बहु-
<>क्षमः १६ त्रिमूर्त्तिः १७ सिद्धार्थः १८ शकः १९ ।
<>इति शब्दरत्नावली ॥ (अस्य हि गौतमीपुत्त्रत्वे
<>प्रमाणं यथा, ललितविस्तरे १५ अध्याये ।
<>“ते सान्तर्वहिर्मृगयन्ते । सान्तर्वहिर्मृगयमाणा
<>न पश्यन्ति स्म । महाप्रजावत्यपि गौतमी परि-
<>देवमाना महीतले परिवर्त्तते स्म राजानं
<>शुद्धोदनमेवाह । क्षिप्रं मां महाराज ! पुत्त्रेण
<>सङ्गिनीं कुरुष्वेति ॥” वैवस्वतमन्वन्तरे सप्त-
<>र्षीणामन्यतमः । यदुक्तं हरिवंशे ७ । ३४--३५ ।
<>“अत्रिर्वशिष्ठो भगवान् कश्यपश्च महानृषिः ।
<>गौतमश्च भरद्वाजो विश्वामित्रस्तथैव च ॥
<>तथैव पुत्त्रो भगवान् ऋचीकस्य महात्मनः ।
<>सप्तमो जमदग्निश्च ऋषयः साम्प्रतं दिवि ॥”
<>अयमेव तु विंशतिमे द्वापरयुगे वेदव्यासो-
<>बभूव । यथा, देवीभागवते । १ । ३ । ३१
<>“अत्रिरेकोनविंशेऽथ गौतमस्तु ततः परम् ॥”
<>कुरुकुलजधृतराष्ट्रपाण्डुसुतानामाचार्य्यः कृपः ।
<>गोतमवंशोत्पन्नत्वादेवास्य तथात्वम् । यथा,
<>हरिवंशे ३२ । ७५--७६ ।
<>“अवस्कन्नं शरस्तम्बे मिथुनं समपद्यत ।
<>कृपया तच्च जग्राह शान्तनुर्मृगयाङ्गतः ॥
<>कृपः स्मृतः स वै तस्मात् गौतमी च कृपी
<>तथा ।
<>एते शारद्बताः प्रोक्ता एते ते गौतमाः स्मृताः ॥”
<>मुनिभेदः । स तु एकतद्वितादिमुनीनां पिता ।
<>यथा, महाभारते । ९ । ३६ । ७--९ ।
<>“आसन् पूर्व्वयुगे राजन् ! मुनयो भ्रातरस्त्रयः ।
<>एकतश्च द्वितश्चैव त्रितश्चादित्यसन्निभाः ।
<>सर्व्वे प्रजापतिसमाः प्रजावन्तस्तथैव च ॥
<>ब्रह्मलोकजितः सर्व्वे तपसा ब्रह्मवादिनः ।
<>तेषान्तु तपसा प्रीतो नियमेन दमेन च ॥
<>अभवद्गौतमो नित्यं पिता धर्म्मरतः सदा ॥”
<>स्थावरविषभेदः । इति हेमचन्द्रः । ४ । २६५ ॥)
<LEND>
