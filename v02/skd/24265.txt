<L>24265<pc>3-421<k1>बालग्रहः<k2>बालग्रहः
बालग्रहः¦, पुं, (बालानां बालकानां ग्रहः ।)
<>बालकहन्तृग्रहविशेषः । (यथा, मार्कण्डेये ।
<>९२ । २७ ।
<>“बालग्रहाभिभूतानां बालानां शान्ति-
<>कारकम् ॥”)
<>एतेषां विवरणम् । यथा, --
<>“बाल ग्रहा अनाचारात् पीडयन्ति शिशुं यतः ।
<>तस्मात्तदुपसर्गेभ्यो रक्षेद्बालं प्रयत्नतः ॥”
<>अथ बालग्रहाणां नामान्याह ।
<>“स्कन्दग्रहस्तु प्रथमं स्कन्दापस्मार एव च ।
<>शकुनी रेवती चैव पूतना गन्धपूतना ॥
<>पूतना शीतपूर्व्वा च तथैव मुखमण्डिका ।
<>नवमो नैगमेयश्च प्रोक्ता बालग्रहा अमी ॥”
<>अथ ग्रहाणामुत्पत्तिमाह ।
<>“नवस्कन्दादयः प्रोक्ता बालानां ये ग्रहा अमी ।
<>श्रीमन्तो दिव्यवपुषो नारीपुरुषविग्रहाः ॥
<>एते स्कन्दस्य रक्षार्थं कृत्तिकोमाग्निशूलिभिः ।
<>सृष्टाः शरवणस्थस्य रक्षितस्य स्वतेजसा ॥
<>स्कन्दः सृष्टो भगवता देवेन त्रिपुरारिणा ।
<>बिभर्त्ति चापरां संज्ञां कुमार इति संग्रहः ॥”
<>अयं हि कार्त्तिकेयादन्यः ।
<>“स्कन्दापस्मारसंज्ञो यः सोऽग्निना तत्समद्युतिः ।
<>स च स्कन्दसखो नाम्ना विशाख इति चोच्यते ॥
<>ग्रहाः स्त्रीविग्रहा ये ते नानारूपाः प्रकीर्त्तिताः ।
<>देवानां कृत्तिकानां ते भागा राजसतामसाः ॥
<>नैगमेयस्तु पार्व्वत्या सृष्टो ह्येषां ततो ग्रहः ।
<>कुमारस्य हि देवस्य गुहस्यात्मसमोऽस्ति वै ॥
<>ततो भगवति स्कन्दे सुरसेनापतौ कृते ।
<>उपतस्थुर्ग्रहा ह्येते दीप्तशक्तिधरं गुहम् ॥
<>ऊचुः प्राञ्जलयश्चैनं वृत्तिर्नो दीयतामिति ।
<>तेषामर्थे ततः स्कन्दः शिवं देवमचोदयत् ॥
<>ततो ग्रहांस्तानुवाच भगवान् भगनेत्रहृत् ।
<>तिर्य्यग्योनिं मानुषञ्च दैवञ्च त्रितयं जगत् ॥
<>परस्परोपकारेण वर्त्तते धार्य्यते तथा ।
<>देवा नरान् प्रीणयन्ति तिर्य्यग्योनींस्तथैव च ॥
<>यथाकालं प्रवृत्तास्तु उष्मवर्षाहिमानिलैः ।
[Page3-421-c+ 52]
<>इत्यञ्जलिनमस्कारैर्जपहोमैस्तथैव च ॥
<>सम्यक् प्रयुक्तैश्च नराः प्रीणयन्त्यपि देवताः ।
<>भागधेयं विभक्तञ्च शेषं किञ्चिन्न विद्यते ॥
<>तद्युष्माकं शुभा वृत्तिर्बालेष्वेव भविष्यति ॥”
<>अथ बालग्रहाणां बालग्रहणकारणमाह ।
<>“कुलेषु येषु नेज्यन्ते देवाः पितर एव च ।
<>ब्राह्मणाः साधवो वापि गुरवोऽतिथयस्तथा ॥
<>निवृत्तशौचाचारेषु तथा कुत्सितवर्त्तिषु ।
<>निवृत्तभिक्षावलिषु भग्नकांस्यगृहेषु च ॥
<>गृहेषु तेषु बालांस्तान् ग्रहा हिंसन्त्यशङ्किताः ।
<>तत्र वो विपुला वृत्तिः पूजा चैव भविष्यति ॥
<>एवं ग्रहाः समुत्पन्ना बालान् हिंसन्ति चाप्यथ ।
<>ग्रहोपसृष्टा बालाः स्युर्दुश्चिकित्स्यतमास्ततः ॥”
<>अथ सामान्यग्रहजुष्टानां बालानां लक्षणा-
<>न्याह ।
<>“क्षणादुद्विजते बालः क्षणात्त्रस्यति रोदिति ।
<>नखेर्दन्तैर्दारयति धात्रीमात्मानमेघ च ॥
<>ऊर्द्ध्वं निरीक्षते दन्तान् खादेत् कूजति जृम्भते ।
<>भ्रुवौ क्षिपति दन्तौष्ठः फेनं वमति वासकृत् ॥
<>क्षामोऽति निशि जागर्त्ति शूलाङ्गो भिन्नविट्-
<>स्वरः ।
<>मत्स्यशोणितगन्धश्च न चाश्नाति यथा पुरा ॥
<>दुर्ब्बलो मलिनाङ्गश्च नष्टसंज्ञोऽपि जायते ।
<>सामान्यग्रहजुष्टस्य लक्षणं समुदाहृतम् ॥”
<>अथ विशिष्टग्रहजुष्ठानां लक्षणान्याह ।
<>“स्रस्ताङ्गः क्षतजसगन्धिकस्तनद्बिट्-
<>वक्रास्यो हतचरणैकपक्षनेत्रः ।
<>उद्विग्नः ससलिलचक्षुरल्परोदी
<>स्कन्दार्त्तो भवति च गाढमुष्टिबन्धः ॥
<>निःसंज्ञो भवति पुनर्लभेत संज्ञां
<>संस्तब्धः करचरणैश्च नृत्यतीव ।
<>विणमूत्रे सृजति विनद्य जृम्भमाणः
<>फेनं वा सृजति च तत्सखाभिजुष्टः ॥”
<>तत्सखाभिजुष्टः स्कन्दापस्मारयुक्तः ।
<>“स्रस्ताङ्गो भयचकितो विहङ्गगन्धिः
<>सास्रावव्रणपरिपीडितः समन्तात् ।
<>स्फोटैश्च प्रचिततनुः सदाहपाकै-
<>र्विज्ञेयो भवति शिशुः क्षतः शकुन्या ॥
<>रक्तास्यो हरितमलोऽतिपाण्डुदेहः
<>श्यावो वा मुखकरपाकवेदनार्त्तः ।
<>गृह्णातिव्यथिततनुश्च कर्णनासं
<>रेवत्या भृशमभिपी इतः कुमारः ॥
<>स्रस्ताङ्गः स्वपिति न वासरे न रात्रौ
<>विड्भिन्नं विसृजति काकतुल्याङ्गगन्धिः ।
<>च्छर्द्द्यार्त्तो हृषिततनूरुहः कुमार-
<>स्तृष्णालुर्भवति च पूतनागृहीतः ॥
<>यो द्वेष्टि स्तनमत्ति न कासहिक्का-
<>च्छर्द्दीभिर्ज्वरसहिताभिरर्द्द्यमानः ।
<>दुर्व्वर्णः सततमथापि योऽस्रगन्धि-
<>स्तं ब्रूयाद्भिषगथ गन्धपूतनार्त्तम् ॥
<>आक्रन्दन् परिचकितः सुवेपमानः
<>संलीनो भवति व्यथान्त्रकूजयुक्तः ।
[Page3-422-a+ 52]
<>स्रस्ताङ्गो भृशमतिसार्य्यते च यो वै
<>तं ब्रूयाद्भिषगथ शीतपूतनार्त्तम् ॥
<>म्लानाङ्गः सरुधिरपाणिपादवक्त्रो
<>वह्वाशी कलुषशिरावृतोदरो यः ।
<>स ज्ञेयः शिशुरथ रक्तमण्डिकार्त्तः
<>सोद्वेगो भवति च मूत्रतुल्यगन्धिः ॥
<>यः फेनं वमति विनम्यते च मध्ये
<>सोद्वेगो विहसति वोर्द्ध्वमीक्षमाणः ।
<>कूजेच्च प्रततमथो वसास्रगन्धि-
<>र्निसंज्ञो भवति स नैगमेयजुष्टः ॥”
<>अथ सामान्यग्रहजुष्टानां चिकित्सामाह ।
<>सहामुण्डतिकोदीच्यक्वाथस्नानं ग्रहापहम् ।
<>सहा माषपर्णी ।
<>“सप्तच्छदामयनिशाचन्दनैश्चानुलेपयेत् ।
<>सर्पत्वक् लशुनं मूर्व्वा सर्षपारिष्टपल्लवाः ॥
<>विडालविडजालोममेषशृङ्गी वचा मधु ।
<>धपः शिशोर्ज्वरघ्नोऽयमशोषग्रहनाशनः ॥
<>बालशान्तीष्टकर्म्माणि कार्य्याणि ग्रहशान्तये ।
<>वचा कुष्ठं तथा ब्राह्मी सिद्धार्थकमथापि च ॥
<>सारिवा सैन्धवञ्चैव पिप्पली घृतमष्टमम् ।
<>सिद्धं घृतमिदं मेध्यं पिबेत् प्रातर्दिने दिने ॥
<>दृढस्मृतिः क्षिप्रमेधा कुमारो बुद्धिमान् भवेत् ।
<>न पिशाचा न रक्षांसि न भूता न च मातरः ॥
<>न भवन्ति कुमाराणां पिबतामष्टमङ्गलम् ॥”
<>अष्टमङ्गलं घृतम् ॥
<>अथ विशिष्टग्रहजुष्टानां चिकित्सामाह ।
<>“सोमबल्लीमिन्द्रवृक्षं बन्दाकं विषजं शमीम् ।
<>मृगादन्याश्च मूलानि ग्रथितानि विधारयेत् ॥”
<>तत्र स्कन्दग्रहजुष्टस्य चिकित्सामाह ।
<>“स्कन्दग्रहोपसृष्टस्य कुमारस्य प्रशस्यते ।
<>वातघ्नद्रुमपत्त्राणां क्वाथेन परिषेचनम् ॥
<>देवदारुणि रास्नायां मधुरेषु गणेषु च ।
<>सिद्धं सर्पिश्च सक्षीरं पातुमस्मे प्रदापयेत् ॥
<>सर्षपाः सर्पनिर्म्मोको वचा काकादनी घृतम् ।
<>उष्ट्राजाविगवाञ्चापि रोमाण्युद्धूपनं भवेत् ॥”
<>काकादनी श्वेतगुञ्जा ।
<>सोमवल्लीमिन्द्रवृक्षं वृन्ताकं विषजं शमीम् ।
<>मृगादन्याश्च मूलानि ग्रथितानि विधारयेत् ॥”
<>सोमबल्ली सोमलता । इन्द्रवृक्षं ककुभम् ।
<>मृगादनी इन्द्रवारुणी ।
<>रक्तानि माल्यानि तथा पताकां
<>रक्तांश्च गन्धा विविधांश्च भक्ष्यान् ।
<>घृतञ्च देवाय बलिं निवेद्य
<>सकुक्कुटं स्कन्दगृहे निधाय ॥
<>स्नानं त्रिरात्रं निशि चत्वरेषु
<>कुर्य्यात् परं शालियवैर्निवेद्य ।
<>गायत्त्रियुक्ताभिरथाद्भिरग्निं
<>प्रज्वालयेदाहुतिभिश्च धीमान् ॥
<>रक्षामतः प्रवक्ष्यामि बालानां पापनाशिनीम् ।
<>अहन्यहनि कर्त्तव्या याभिरद्भिरतन्द्रितैः ॥
<>तपसां तजसाञ्चैव यशसां वयसां तथा ।
<>निधानं योऽव्ययो देवः स ते स्कन्दः प्रसीदतु ॥
[Page3-422-b+ 52]
<>ग्रहसेनापतिर्देवो देवसेनापतिर्विभुः ।
<>देवसेनारिपुहरः पातु त्वां भगवान् गुहः ॥
<>देवदेवस्य महतः पावकस्य च यः सुतः ।
<>गङ्गोमाकृत्तिकानाञ्च स ते शर्म्म प्रयच्छतु ॥
<>रक्तमाल्याम्बरधरो रक्तचन्दनभूषितः ।
<>रक्तदिव्यवपुर्देवः पातु त्वां क्रौञ्चसूदनः ॥”
<>अथ स्कन्दापस्मारग्रहजुष्टस्य चिकित्सामाह ।
<>“विल्वः शिरीषो गोलोमी सुरसादिश्च यो
<>गणः ।
<>परिषेकः प्रयोक्तव्यः स्कन्दापस्मारशान्तये ॥”
<>गोलोमी श्वेता दूर्व्वा । सुरसादिगणो यथा, --
<>“सुरसा श्वेतसुरसा पाठा फञ्जी फणिज्झकः ।
<>सौगन्धिकं भूस्तृणको राजिका श्वेतवर्व्वरी ॥
<>कट्फलं खरपुष्पा च कासमर्द्दश्च शल्लकी ।
<>विडङ्गमथ निर्गुण्डी कर्णिकार उदुम्बरः ॥
<>बला च काकमाची च तथा च विषमुष्टिका ।
<>कफक्रिमिहरः ख्यातः सुरसादिरयं गणः ॥”
<>सुरसा कृष्णतुलसी । श्वेतसुरसा श्वेततुलसी ।
<>फञ्जी भार्गी । फणिज्झकः मरुबकः । सौग-
<>न्धिकं कह्लारम् । भूस्तृणकः सुगन्धतृणम् ।
<>खरपुष्पा वर्वरी । कासमर्द्दः कसौदी । विष-
<>मुष्टिका वकाइनि ॥ * ॥
<>“अष्टमूत्रविपक्कञ्च तैलमभ्यञ्जने हितम् ।”
<>मूत्राष्टकमाह ।
<>“गोजाविमहिषाश्वानां खरोष्ट्रकरिणान्तथा ।
<>मूत्राष्टकमिति ख्यातं सर्व्वशास्त्रेषु सम्मतम् ॥
<>क्षीरीवृक्षकषायेण काकोल्यादिगणेन च ।
<>विपक्तव्यं घृतं पश्चाद्दातव्यं पयसा सह ॥
<>काकोल्यादिगणेन कल्कीकृतेन तैलं पक्तव्यम् ।
<>काकोल्यादिगणो यथा, --
<>“काकोली क्षीरकाकोली जीवकर्षभकस्तथा ।
<>ऋद्धिर्वृ द्धिस्तथा मेदा महामेदा गुडूचिका ॥
<>मुद्गपर्णी माषपर्णी पद्मकं वंशरोचना ।
<>शृङ्गी प्रपौण्डरीकञ्च जीवन्ती मधुयष्टिका ।
<>द्राक्षा चेति गणो नाम्ना काकोल्यादिरुदीरितः ।
<>स्तन्यकृद्बृंहणो वृष्यः पित्तरक्तानिलापहः ।
<>उत्सादनं वचा हिङ्गुयुक्तमत्र प्रकीर्त्तितम् ॥
<>गृध्रोलूकपुरीषाणि केशा हस्तिनखो घृतम् ।
<>वृषभस्य च रोमाणि योज्यान्युद्धूपने सदा ॥
<>अनन्तां कुक्कुटीं विम्बीं मर्कटीञ्चापि धारयेत् ॥”
<>अनन्ता यवासा इति लोके । कुक्कुटी शाल्मली ।
<>“पक्वान्यामानि मांसानि प्रसन्नं रुधिरं पयः ।
<>मुद्गोदनं निवेद्याथ स्कन्दापस्मारिणे वटे ॥”
<>वटे वटतले बलिं निवेद्येत्यन्वयः ।
<>तेन स्कन्दापस्मारिणा स्नानं कारयेदित्यन्वयः ।
<>“चतुष्पथे कारयेच्च स्नानं तेन ततः पठेत् ।
<>स्कन्दापस्मारसंज्ञो यः स्कन्दस्य दयितः सखा ।
<>विशाखः स शिशोरस्य शिवायास्तु शुभाननः ॥”
<>अथ शकुनीग्रहजुष्टस्य चिकित्सामाह ।
<>“शकुनीग्रहजुष्टस्य कार्य्यं वैद्येन जानता ।
<>वेतसाम्रकपित्थानां क्वाथेन परिषेचनम् ॥
<>ह्रीवेरमधुकोशीरसारिवोत्पलपद्मकैः ।
[Page3-422-c+ 52]
<>लोध्रप्रियङ्गुमञ्जिष्ठागैरिकैः प्रदिहेच्छिशुम् ॥”
<>प्रदिहेत् लिम्पेत् । रूपसिद्धिरार्ष्यत्वात् ।
<>“स्कन्दग्रहोक्ता धूपाश्च हिता अत्र भवन्ति हि ।
<>स्कन्दापस्मारशमनं घृतमत्रापि पूजितम् ॥
<>शतावरीं मृगेर्व्वारुनागदन्तीनिदिग्धिकाः ।
<>लक्षणां सहदेवाञ्च वृहतीञ्चापि धारयेत् ॥”
<>मृगेर्व्वारुः वडी इन्द्रवारुणी । नागदन्ती नाग-
<>हुली इति लोके प्रसिद्धा ।
<>“तिलतण्डुलकं माल्यं हरितालं मनःशिलाम् ।
<>बलिरेष निकुञ्जेषु निवेद्यो नियतात्मना ॥
<>निकटे च प्रयोक्तव्यं स्नानमस्य यथाविधि ।
<>श्वेतशिरीषगन्धाष्टकुष्ठगुग्गुलुसर्षपैः ॥
<>सिद्धमभ्यञ्जने तैलं धारणं पूर्व्वमेव तु ।
<>शकुनीग्रहशान्त्यर्थं प्रदेहं कारयेद्धितम् ॥
<>कुर्य्याच्च विविधां पूजां शकुन्याः कुसुमैः शुभैः
<>निकुम्भोक्तेन विधिना स्नपयेत्तं ततः पठेत् ॥
<>अन्तरीक्षचरा देवी सर्व्वालङ्कारभूषिता ।
<>अधोमुखी सूक्ष्मतुण्डा शकुनी ते प्रसीदतु ॥
<>दुर्दर्शना महाकाया पिङ्गाक्षी भैरवस्वरा ।
<>लम्बोदरी शङ्कुकर्णी शकुनी ते प्रसीदतु ॥” * ॥
<>अथ रेवतीग्रहजुष्टस्य चिकित्सामाह ।
<>“अश्वगन्धाजशृङ्गी च शारिवाथ पुनर्नवा ।
<>सहा विदारी ह्येतासां क्वाथेन परिषेचनम् ॥
<>अजशृङ्गी मेढाशृङ्गी । सहा सेवतीपुष्पजातिः ।
<>तैलमभ्यञ्जने कार्य्यं कुष्ठे सर्जरसे तथा ।
<>पलङ्कषायां नलदे तथा गौरकदम्बके ॥
<>सर्जरसः रालः पलङ्कषा गुग्गुलुः । नलदं
<>लामज्जकमुशीरवत्पीतच्छविः । गौरकदम्बकः
<>हारिद्रकः । हरदुया कदम्ब इति लोके ।
<>धवाश्वकर्णककुभशल्लकीतिन्दुकेषु च ।
<>काकोल्यादौ गणे चापि सिद्धं सर्पिः पिबेच्छिशुः ॥
<>अश्वकर्णः शांखु इति लोके प्रसिद्धः ।
<>कुलत्थाः शङ्खचूर्णञ्च प्रदेहः साखगन्धिकः ।
<>गृध्रोलूकपुरीषाणि यवान् यवफले घृतम् ॥
<>सन्ध्ययोरुभयोः कार्य्यमेतदुद्धूपनं शिशोः ॥
<>यवफलो वंशाङ्कुरः ।
<>शुक्लाः सुमनसो लाजाः पयः शाल्योदनं दधि ।
<>वलिर्निवेद्यो गोतीर्थे रेवत्यै प्रयतात्मना ॥
<>गोतीर्थे गोष्ठे ।
<>स्नानं धात्रीकुमाराभ्यां सङ्गमे कारयेद्भिषक् ।
<>नानावस्त्रधरा देवी चित्रमाल्यानुलेपना ॥
<>चलत्कुण्डलिनी श्यामा रेवती ते प्रसीदतु ।
<>उपासते यां सततं देव्यो विविधभूषणाः ॥
<>लम्बा करालाविनता तथैव बहुपुत्त्रिका ।
<>रेवती शुष्कनासा च तुभ्यं देवी प्रसीदतु ॥ * ॥
<>अथ पूतनाग्रहजुष्टस्य चिकित्सामाह ।
<>कपोतवङ्का श्योनाको वरुणः पारिभद्रकः
<>आस्फोता चैव योज्याः स्युर्ब्बालानां परिषेचने ॥
<>कपोतवङ्का ब्राह्मी इति लोके । पारिभद्रो
<>निम्बः । आस्फोता अपराजिता ।
<>नवा पयस्या गोलोमी हरितालं मनःशिला ।
<>कुष्ठं सर्जरसश्चैव तैलार्थे कल्क इष्यते ॥
[Page3-423-a+ 52]
<>नवा पयस्या नूतना क्षीरविदारी । गोलोमी
<>श्वेतदूर्व्वा ।
<>हितं घृतं तगाक्षीर्य्या संसिद्धं मधुकेऽपि च ।
<>कुष्ठतालीसखदिराः स्यन्दनोऽर्जुन एव च ॥
<>पनसः ककुभश्चापि मज्जानो वदरस्य च ।
<>कुक्कुटास्थि घृतञ्चापि धूपनं सह सर्षपैः ॥
<>स्यन्दनः स्यन्दन इत्येव नाम्ना प्रसिद्धः ।
<>काकादनीं चित्रफलां विम्बीं गुञ्जाञ्च धारयेत् ।
<>काकादनी श्वेतगुञ्जा । चित्रफला बृहदिन्द्र-
<>वारुणी ।
<>मत्स्यौदनं बलिं दद्यात् कृशरं पललं तथा ।
<>सरावसंपुटं कृत्वा तस्यै शून्ये गृहे भिषक् ।
<>उत्सृष्टान्नाभिषिक्तस्य शिशोः स्नपनमिष्यते ॥
<>कुष्ठतालीसखदिरं चन्दनं स्यन्दनं तथा ।
<>देववारु वचा हिङ्गु कुष्ठं गिरिकदम्बकः ।
<>एला हरेणवश्चापि योज्या उद्धूपने सदा ॥
<>मलिनाम्बरसंवीता मलिना रूक्षमूर्द्धजा ।
<>शून्यागाराश्रया देवी दारकं पातु पूतना ॥ * ॥
<>अथ गन्धपूतनाग्रहजुष्ठस्य चिकित्सामाह ।
<>तिक्तद्रुमाणां पत्रेषु क्वाथं कार्य्येऽभिषेचने ।
<>तिक्तद्रुमानाह ।
<>निम्बः पटोलः क्षुद्रा च गुडूची वासकस्तथा ।
<>विसर्पकुष्ठनुत् ख्यातो गणोऽयं पञ्चतिक्तकः ॥
<>पिप्पली पिप्पलीमूलं वर्गो मधुरको मधु ।
<>शालपर्णीबृहत्यौ च घृतार्थं सममाहरेत् ॥
<>सर्व्वगन्धैः प्रदेहश्च गात्रे चाक्ष्णोश्च शीतलैः ॥
<>सर्व्वगन्धैः कुङ्कुमागुरुकर्पूरकस्तूरीचन्दनैः ।
<>अक्ष्णोस्तु शीतलैः चन्दनकर्पूरैः न तु कस्तूरी-
<>कुङ्कुमागुरुभिस्तेषामुष्णत्वात् ।
<>पुराषं कौक्कुटं केशञ्चर्म्म सर्पभवन्तथा ।
<>जीर्णञ्चाभीक्ष्णशो वासो धूपनायोपकल्पयेत् ॥
<>कुक्कुटीं मर्कटीं विम्बीमनन्ताञ्चापि धारयेत् ।
<>मांसमामं तथा पक्वं शोणितञ्च चतुष्पथे ।
<>निवेद्यमन्तश्च गृहे शिशोः स्नपनमिष्यते ॥
<>कराला पिङ्गला मुण्डा कषायाम्बरसंवृता ।
<>देवी बालमिमं प्रीता रक्ष त्वं गन्धपूतने ॥” * ॥
<>अथ शीतपूतनाग्रहजुष्टस्य चिकित्सामाह ।
<>गोमूत्रं वस्तमूत्रञ्च मुस्ताञ्चामरदारु च ।
<>कुष्ठञ्च सर्व्वगन्धांश्च तेलार्थमवधारयेत् ॥
<>सर्व्वगन्धान् चन्दनादीन् ।
<>रोहिणीनिम्बखदिरपलाशककुभत्वचः ।
<>निःक्वाथ्य तस्मिन्निःक्वाथे सक्षीरे विपचेद् घृतम् ॥
<>गृध्रोलूकपुरीषाणि वस्तिगन्धा महित्वचम् ।
<>निम्बपत्राणि च तथा धूपनार्थं समाहरेत् ॥
<>धारयेदपि गुञ्जाञ्च बलां काकादनीं तथा ।
<>नद्यां मुद्गौदनैश्चापि तर्पयेच्छीतपूतनाम् ॥
<>जलाशयान्ते बालस्य स्नपनञ्चोपदिश्यते ।
<>जलाशयान्ते जलाशयतीरे ।
<>देव्यै देयश्चौपहारो वारुणी रुधिरं तथा ॥
<>मुद्गौदनाशिनी देवी सुराशोणितपायिनी ।
<>जलाशयरता नित्यं पातु त्वां शीतपूतना ॥” * ॥
<>अथ मुखमण्डिकाग्रहजुष्टस्य चिकित्सामाह ।
[Page3-423-b+ 52]
<>कपित्थं विल्वतर्कारीवासागन्धर्व्वहस्तकाः ।
<>कुवेराक्षी च योज्याः स्युंर्बालानां परिषेचने ॥
<>तर्कारी गणियारि इति लोके । गन्धर्व्वहस्तकः
<>श्वेत एरण्डः । कुवेराक्षी पाडरि इति लोके ।
<>स्वरसैर्भृङ्गवृक्षाणां तथैव हयगन्धया ।
<>तैलं वचाञ्च संयोज्य पचेदभ्यञ्जनं शिशोः ॥
<>भृङ्गवृक्षः भगरा इति लोके ।
<>वचा सर्जरसं कुष्ठं सर्पिश्चोद्धूपने हितम् ॥
<>वर्णकं चूर्णकं माल्यमञ्जनं पारदं तथा ।
<>मनःशिलाञ्चोपहरेत् गोष्ठमध्ये बलिन्ततः ॥
<>पायसं सपुरोडाशं तद्बल्यर्थमुपाहरेत् ।
<>मन्त्रपूताभिरद्भिश्च तत्रैव स्नपनं हितम् ॥
<>जलाभिमन्त्रणमन्त्रमाह ।
<>अलङ्कृता कामवती सुभगा कामरूपिणी ।
<>गोष्ठमध्यालयरता पातु त्वां मुखमण्डिका ॥ * ॥
<>अथ नैगमेयग्रहजुष्टस्य चिकित्सामाह ।
<>विल्वाग्निमन्थपूतीकैः कार्य्यं स्यात् परिषेचनम् ।
<>पूतीकः घोराकरञ्ज इति लोके प्रसिद्धः ।
<>प्रियङ्गुशरलानन्ताशतपुष्पाकुटन्नटैः ।
<>पचेत्तैलं सगोमूत्रं दधिमस्त्वम्लकाञ्जिकैः ॥
<>कुटन्नटं वितुन्नकनाम्नो वृक्षविशेषस्य त्वक् ।
<>गुडतजी इति लोके प्रसिद्धा । मुस्ताकृतिः
<>श्योनाको वा ।
<>वचां वयस्थां जटिलां गोलोमीं चापि धारयेत् ।
<>वयस्था आमलकी गुडूची वा ।
<>उत्सादनं हितञ्चात्र स्कन्दापस्मारनाशनम् ॥
<>मर्कटोलूकगृध्राणां पुरीषाणि पितृगृहे ।
<>धूमः सुप्तजने कार्य्यो बालस्य हितमिच्छता ॥
<>पितृगृहे नैगमेयगृहे ।
<>तिलतण्डुलकं माल्यं भक्ष्यांश्च विविधानपि ।
<>कौमारपितृमेषाय प्लक्षमूले निवेदयेत् ॥
<>मेषाय नैगमेयग्रहाय ।
<>अधस्तात् क्षीरवृक्षस्य स्नपनञ्चोपदिश्यते ॥
<>अजाननश्चलाक्षिभ्रुः कामरूपी महायशाः ।
<>बालं पालयिता देवो नैगमेयोऽभिरक्षतु ॥”
<>इति भावप्रकाशः ॥
<>(तथास्य लक्षणान्तरं चिकित्सितञ्च यथा, --
<>“बलिशान्तीष्टकर्म्माणि कार्य्याणि ग्रहशान्तये ।
<>मन्त्रश्चायं प्रयोक्तव्यस्तत्रादौ सर्व्वकामिकः ॥
<>ओँ नमो भगवते गरुडाय त्र्यम्बकाय सद्यस्तर
<>स्तुत स्तुत स्वाहा । ओँ कं खं टं पं शं वैनतेयाय
<>नमः । ओँ ह्रीं हुँ क्षं ।
<>बालदेहप्रमाणेन पुष्पमालान्तु सर्व्वतः ।
<>प्रगृह्य मुच्छिकाभक्तबलिर्देयस्तु शान्तिकः ।
<>ओँ कारी सुवर्णपक्षी बालकं रक्ष रक्ष स्वाहा ॥
<>ओँ नारायणाय नमः ॥”
<>“प्रथमे दिवसे मासे वर्षे वा गृह्णाति नन्दा
<>नाम मातृका तया गृहीतमात्रस्य प्रथमं भवति
<>ज्वरः । चक्षुरुन्मीलयति गात्रमुद्वेजयति न
<>शेते क्रन्दति स्तन्यं न गृह्णाति । आँत्कारश्च
<>भवति । बलिन्तस्य प्रवक्ष्यामि येन सम्पद्यते
<>शुभम् । नद्युभयतटमृत्तिकां गृहीत्वा पुत्त-
[Page3-423-c+ 52]
<>लिकां कृत्वा शुक्लौदनः शुक्लपुष्पं सप्तध्वजाः
<>सप्तप्रदीपाः सप्तस्वस्तिकाः सप्तवटकाः । सप्त-
<>सष्कुलिकाः जम्बुडिका गन्धताम्बूलं मत्स्यमांसं
<>सुरामग्रभक्तञ्च पूर्व्वस्यान्दिशि चतुष्पथे मध्याह्ने
<>बलिर्दातव्यः अश्वत्थपत्रं जलकुम्भे निक्षिप्य
<>शान्त्युदकेन स्नापयेत् । रसोनसिद्धार्थक
<>मेषशृङ्गनिम्बपत्रशिवनिर्म्माल्यैर्बालकं धूपयेत् ।
<>ओँ नमो नारायणाय अमुकस्य व्याधिं हन
<>हन मुञ्च मुञ्च स्वाहा एवं दिनत्रयं बलिं
<>दत्त्वा चतुर्थे दिवसे ब्राह्मणं भोजयेत् । ततः
<>सम्पद्यते शुभम् ॥
<>द्वितीये दिवसे मासे वर्ष वा गृह्णाति सुनन्दा-
<>नाम मातृका । तया गृहीतमात्रस्य प्रथमं
<>भवति ज्वरः । चक्षुरुन्मीलयति गात्रमुद्वेजयति
<>न शेते क्रन्दति स्तन्यं न गृह्णाति आँत्कारश्च
<>भवति ।
<>बलिन्तस्य प्रवक्ष्यामि येन सम्पद्यते शुभम् ।
<>तण्डुलं हस्तपृष्ठैकं गृहीत्वा दधिगुडघृतमिश्रितं
<>शरावैकं गन्धताम्बूलं पीतपुष्पं पीतसप्त-
<>ध्वजाः । चत्वारः प्रदीपाः दशस्वस्तिकाः
<>मत्स्यमांससुरास्तिलचूर्णञ्च पश्चिमस्यान्दिशि
<>चतुष्पथे बलिर्दातव्यः । दिनानि त्रीणि त्रिसन्ध्यं
<>ततः शान्त्युदकेन स्नापयेत् । शिवनिर्म्माल्य-
<>सिद्धार्थमार्ज्जाररोम उशीरबालकघृतैर्धूपं
<>दद्यात् । ओँ नमो नारायणाय अमुकस्य व्याधिं
<>हन हन मुञ्च मुञ्च ह्रीं फट् स्वाहा । चतुर्थे
<>दिवसे ब्राह्मणान् भोजयेत् ततः सम्पद्यते शुभम् ।
<>तृतीये दिवसे मासे वर्षे वा गृह्णाति पूतनानाम-
<>मातृका तया गृहीतमात्रेण प्रथमं भवति
<>ज्वरः । गात्रमुद्वेजयति स्तन्यं न गृह्णाति
<>मुष्टिं बध्नाति क्रन्दति ऊर्द्ध्वं निरीक्षते ।
<>बलिन्तस्य प्रवक्ष्यामि येन सम्पद्यते शुभम् ।
<>नद्युभयतटमृत्तिकां गृहीत्वा पुत्तलिकां कृत्वा
<>रक्तचन्दनं गन्धताम्बूलं रक्तसप्तध्वजाः । सप्त-
<>प्रदीपाः सप्तस्वस्तिकाः । पक्षिमांससुराग्रभक्तं
<>दक्षिणस्यान्दिशि अपराह्णे चतुष्पथे बलि-
<>र्दातव्यः । शिवनिर्म्माल्यगुग्गुलुसर्षपनिम्बपत्रमेष
<>शृङ्गैर्दिनत्रयं धूपयेत् । ओँ नमो नारायणाय
<>अमुकस्य व्याधिं हन हन मुञ्च मुञ्च स्वाहा ।
<>चतुर्थे दिवसे ब्राह्मणान् भोजयेत् ततः सम्प-
<>द्यते शुभम् ॥
<>चतुर्थे दिवसे मासे वष वा गृह्णाति मुख-
<>मुण्डिकानाम मातृका तया गृहीतमात्रेण
<>प्रथमं भवति ज्वरः । ग्रीवां नामयति चक्षुरु-
<>न्मीलयति स्तन्यं न गृह्णाति रोदिति स्वपिति
<>मुष्टिं बध्नाति बलिन्तस्य प्रवक्ष्यामि येन सम्पद्यते
<>शुभम् । नद्युभयतटमृत्तिकां गृहीत्वा पुत्तलिकां
<>कृत्वा उत्पलपुष्पं गन्धं ताम्बूलं दशध्वजाः
<>दीपाश्चत्वारः । त्रयोदश स्वस्तिकाः मत्स्य-
<>मांससुरामग्रभक्तञ्च उत्तरस्यां दिशि अपराह्णे
<>बलिर्देयः चतुष्पथे । ओँ नमो नारायणाय अमु-
<>कस्य व्याधिं हन हन मथ मथ स्वाहा । चतुर्थे
[Page3-424-a+ 52]
<>दिवसे ब्राह्मणान् भोजयेत् ततः सम्पद्यते
<>शुभम् ।
<P>पञ्चमे दिवसे मासे वर्षे वा गृह्णाति कटपूतना
<>नाम मातृका । तया गृहीतमात्रेण प्रथमं
<>भवति ज्वरः । गात्रमुद्बेजयति स्तन्यं न गृह्णाति
<>मुष्टिं बध्नाति । बलिन्तस्य प्रवक्ष्यामि येन सम्प-
<>द्यते शुभम् । कुम्भकारचक्रस्य मृत्तिकां
<>गृहीत्वा पुत्तलिकां विधाय गन्धताम्बूलं शुक्ल-
<>पुष्पं शुक्लौदनं पञ्च ध्वजाः पञ्च प्रदीपाः पञ्च-
<>वटकाः ऐशान्यां दिशि बलिर्दातव्यः । शान्त्यु-
<>दकेन स्नापयेत् । शिवनिर्म्माल्यसर्पनिर्म्मोक
<>गुग्गुलु निम्बपत्रबालकघृतैर्धूपं दद्यात् ।
<>ओँ नमो नारायणाय अमुकस्य व्याधिं चूर्णय
<>चूर्णय हन हन स्वाहा । चतुर्थे दिवसे
<>ब्राह्मणान् भोजयेत् ततः सम्पद्यते शुभम् ॥
<>षष्ठे दिवसे मासे वर्षे वा गृह्णाति शकुनिकानाम
<>मातृका तया गृहीतमात्रेण प्रथमं भवति
<>ज्वरः । गात्रभेदं दर्शयति दिवारात्रावुत्थानं
<>भवति । ऊर्द्धं निरीक्षते । बलिं तस्य प्रव-
<>क्ष्यामि येन सम्पद्यते शुभम् । पिष्टकेन पुत्तलिकां
<>कृत्वा शुक्लपीतरक्तपुष्पगन्धताम्बूलानि दश
<>दीपाः । दश पीतध्वजाः दश स्वस्तिकाः दश
<>वटकाः । क्षीरजम्बुडिकाः । मत्स्यमांससुरा
<>आग्नेय्यान्दिशि निष्क्रान्ते मध्याह्ने बलिर्दातव्यः ।
<>शान्त्युदकेन स्नापयेत् । शिवनिर्म्माल्यरसोन-
<>गुग्गुलुसर्पनिर्म्मोकनिम्बपत्रघृतैर्धूपं दद्यात् ।
<>ओँ नमो नारायणाय अमुकस्य व्याधिं चूर्णय
<>चूर्णय हन हन स्वाहा । चतुर्थे दिवसे ब्राह्म-
<>णान् भोजयेत् ततः सम्पद्यते शुभम् ॥
<P>सप्तमे दिवसे मासे वर्षे वा गृह्णाति शुष्करेवती
<>नाम मातृका । तया गृहीतमात्रेण प्रथमं
<>भवति ज्वरः । गात्रमुद्वेजयति मुष्टिं बध्नाति
<>रोदिति । बलिन्तस्य प्रवक्ष्यामि येन सम्पद्यते
<>शुभम् । रक्तशुक्लपुष्पं गन्धताम्बूलरक्तौदनं
<>कृशरास्त्रयोदश स्वस्तिकाः त्रयोदश सष्कुलिका
<>जम्बुडिका मत्स्यमांससुराः त्रयोदश ध्वजाः
<>पञ्च प्रदीपाः । पश्चिमस्यान्दिशि ग्रामनिष्क्रा-
<>न्तेऽपराह्णे वृक्षमाश्रित्य बलिर्दातव्यः । शान्त्यु-
<>दकेन स्नापयेत् । गुग्गुलुमेषशृङ्गसर्षपोशीर
<>बालकघृतैर्धूपन्दद्यात् । ओँ नमो नारायणाय
<>दीप्ततेजसे हन हन मुञ्च मुञ्च स्वाहा ॥ चतुर्थे
<>दिवसे ब्राह्मणान् भोजयेत् ततः सम्पद्यते शुभम् ।
<>अष्टमे दिवसे मासे वर्षे वा गृह्णाति अर्य्यका
<>नाम मातृका तया गृहीतमात्रेण प्रथमं भवति
<>ज्वरः । गृध्रगन्धः पूतिगन्धश्च जायते । आहारं
<>न गृह्णाति गात्रमुद्बेजयति । बलिन्तस्य प्रव-
<>क्ष्याभि ततः सम्पद्यते शुभम् । रक्तपीतध्वजाः
<>चन्दनं पीतपुष्पं सष्कुल्यः पर्पटिका मत्स्य-
<>मांससुराः जम्बुडिकाः प्रत्यूषे बलिन्दद्यात् ॥
<>ओँ नमो नारायणाय त्रैलोक्यविद्रवणाय चतु-
<>द्दिशामीक्षणाय व्याधिं हन हन मुञ्च मुञ्च ज्वल
<>ज्वल दह दह ओँ ह्रीं फट् स्वाहा ॥ चतुर्थे
[Page3-424-b+ 52]
<>दिवसे ब्राह्मणान् भोजयेत् ततः सम्पद्यते
<>शुभम् ।
<P>नवमे दिवसे मासे वर्षे वा गृह्णाति सूतिका
<>नाम मातृका । तया गृहीतमात्रस्य प्रथमं
<>भवति ज्वरः । नित्यं छर्द्दयति गात्रभेदं दर्शयति
<>मुष्टिं बध्नाति । निद्रातितरा स्याद्वलिन्तस्य प्रव-
<>क्ष्यामि येनसम्पद्यते शुभम् । नद्युभयतटमृत्तिकां
<>गृहीत्वा पुत्तलिकां निर्म्माय शुक्लवस्त्रेण वेष्ट-
<>येत् । शुक्लपुष्पं शुक्लोदनं गन्धताम्बूलं शुक्लाः
<>त्रयोदश ध्वजाः त्रयोदश प्रदीपाः त्रयोदश
<>स्वस्तिकाः त्रयोदश मत्स्यमांससुराः । उत्तर-
<>दिग्विभागे ग्रामनिष्काशे बलिं दापयेत् । शान्त्यु-
<>दकेन स्नापयेत् । गुग्गुलुनिम्बपत्रगोधूमगोशृङ्ग-
<>श्वेतसर्षपघृतैर्धूपं दद्यात् । ओँ नमो नारायणाय
<>चतुर्भुजाय हन हन मुञ्च मुञ्च स्वाहा । चतुर्थ-
<>दिवसे ब्राह्मणान् भोजयेत्ततः सम्पद्यते शुभम् ।
<P>दशमे दिवसे मासे वर्षे वा यदि गृह्णाति
<>निरृता नाम मातृका । तया गृहीतमात्रेण
<>प्रथमं भवति ज्वरः । गात्रमुद्वेजयति आँत्कारं
<>करोति पुरीषमूत्रञ्च बहु भवेत् । बलिन्तस्य
<>प्रवक्ष्यामि येन सम्पद्यते शुभम् । पारावारस्य
<>मृत्तिकया पुत्तलिकां कृत्वा रक्तचन्दनगन्ध-
<>ताम्बूलादिभिर्भूषयित्वा पञ्च वर्णाः पञ्च ध्वजाः
<>पञ्च प्रदीपाः पञ्च स्वस्तिकाः पञ्च पुत्तलिका
<>मत्स्यमांससुराः वायव्यान्दिशि बलिन्दद्यात् ।
<>काकविष्ठागोमांसगोशृङ्गरसोनमार्ज्जाररोम-
<>निम्बपत्रघृतैर्धूपयेत् । ओँ नमो नारायणाय
<>चूर्णितहस्ताय हन हन मुञ्च मुञ्च स्वाहा ।
<>चतुर्थे दिवसे ब्राह्मणान् भोजयेत्ततः सम्पद्यते
<>शुभम् ॥
<P>एकादशे दिवसे मासे वर्षे वा यदा गृह्णाति
<>पिलिपिच्छिका नाम मातृका । तया गृहीत-
<>मात्रस्य प्रथमं भवति ज्वरः । आहारं न
<>गृह्णाति । ऊर्द्ध्वदृष्टिर्भवति गात्रभङ्गश्च भवति
<>आँत्कारश्च भवति । बलिन्तस्य प्रवक्ष्यामि येन
<>सम्पद्यते शुभम् । पिष्टकेन पुत्तलिकां कृत्वा
<>रक्तचन्दनरक्तं तस्या मुखं दुग्धेन सिञ्चेत्
<>पीतपुष्पं गन्धताम्बूलं सप्त प्रदीपा अष्टौ वटका
<>अष्टौ सष्कुलिका अष्टौ पुरिका मत्स्यमांस-
<>सुराः पूर्व्वस्यान्दिशि बलिर्दातव्यः । शान्त्यु-
<>दकेन स्नापयेत् । शिवनिर्म्माल्य गुग्गुलु
<>गोशृङ्गसर्पनिर्म्मोकघृतैर्धूपयेत् । ओँ नमो नारा-
<>यणाय मुञ्च मुञ्च स्वाहा । चतुर्थदिवसे विप्रान्
<>भोजयेत्तेन सम्पद्यते शुभम् ॥
<P>द्बाशशे दिवसे मासे वर्षे वा यदा गृह्णाति
<>कामुका नाम मातृका । तया गृहीतमात्र
<>स्यादौ जायते ज्वरः । हसित्वा वदति अङ्गुल्या-
<>तर्ज्जयति क्रामति निःश्वसिति । मुहुर्मुहु-
<>श्छर्द्दयति । आहारं न करोति । बलिन्तस्य
<>प्रवक्ष्यामि येन सम्पद्यते शुभम् । क्षीरेण पुत्त-
<>लिकां कृत्वा शुक्लकुसुमं गन्धताम्बूलं शुक्लाः
<>सप्त ध्वजाः । सप्त सष्कुलिकाः ॥ सप्त प्रदीपाः ।
[Page3-424-c+ 52]
<>करस्थेन दधिभक्तेन सर्व्वकर्म्मबलिं दद्यात्
<>शान्त्युदकेन स्नापयेत् । श्वेतसर्षपगुग्गुलुशिव-
<>निर्म्माल्यघृतैर्धूपयेत् । ओँ नमो नारायणाय
<>व्याधिं मुञ्च मुञ्च हन हन स्वाहा । चतुर्थ-
<>दिवसे विप्रान् भोजयेत् । ततः सम्पद्यते शुभम् ॥
<>इति रावणकृतं बालतन्त्रं समाप्तम् ॥
<>इति वैद्यकचक्रपाणिसंग्रहे बालरोगाघिकारे ॥)
<LEND>
