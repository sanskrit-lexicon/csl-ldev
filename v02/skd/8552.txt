<L>8552<pc>2-175<k1>कृतघ्नः<k2>कृतघ्नः
कृतघ्नः¦, त्रि, (कृतं येन केनचिज्जनेन उपकृतं
<>हन्ति नाशयति यः । अहङ्कारादिप्रयुक्तया दुष्ट-
<>बुद्ध्या उपकृतस्यानङ्गीकारकत्वात् तथात्वम् ।)
<>कृतहन्ता । अर्थात् येन केनचित्कृतस्य उपकारा-
<>देर्घातकः अस्वीकर्त्ता । नेमखाराम इति पारस्य
<>भाषा ॥ (यथा, मनुः ४ । २१४ ।
<>“पिशुनानृतिनोश्चान्नं क्रतुविक्रयिणस्तथा ।
<>शैलूषतुन्नवायान्नं कृतघ्नस्यान्नमेव च” ॥)
<>तस्य प्रायश्चित्ताभावो यथा, --
<>“ब्रह्मघ्ने च सुरापे च चौरे च गुरुतल्पगे ।
<>निष्कृतिर्विहिता सद्भिः कृतघ्ने नास्ति निष्कृतिः” ॥
<>स तु बहुविधो यथा, --
<>“भर्त्तृपिण्डापहर्त्ता च पितृपिण्डापहारकः ।
<>यस्माद्गृहीत्वा विद्याञ्च दक्षिणां न प्रयच्छति ॥
<>पुत्त्रान् स्त्रियश्च यो द्वेष्टि यश्च तान् घातयेन्नरः ।
<>कृतस्य दोषं वदति सकामान् न करोति यः ॥
<>न स्मरेच्च कृतं यस्तु आश्रमान् यस्तु दूषयेत् ।
<>सर्व्वांस्तानृषिभिः सार्द्धं कृतघ्नानब्रवीन्मनुः” ॥
<>इति प्रायश्चित्ततत्त्वे स्कन्दपुराणवचनम् ॥
<LEND>
