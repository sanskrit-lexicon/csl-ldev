<L>17570<pc>2-777<k1>धनञ्जयः<k2>धनञ्जयः
धनञ्जयः¦, पुं, (धनं जयति सम्पादयतीति । जि +
<>खच् + मुम् । “धनमिच्छेत् हुताशनात् ।”
<>इत्युक्तेरस्य तथात्वम् ।) अग्निः । चित्रकवृक्षः ।
<>इत्यमरः । १ । १ । ५६ ॥ (धनं जयति अरीन्
<>निर्जित्य अर्ज्जयतीति । जि + खच् + मुम् च ।)
<>अर्ज्जुनः । (अस्य निरुक्तिर्यथा, महाभारते ।
<>४ । ४२ । १३ ।
<>“सर्व्वान् जनपदान् जित्वा वित्तमाश्रित्य केवलम् ।
<>मध्ये धनस्य तिष्ठामि तेनाहुर्मां धनञ्जयम् ॥”)
<>नागभेदः । स तु जलाशयाधिपतिः । (यथा,
<>महाभारते । २ । ९ । ९ ।
<>“कम्बलाश्वतरौ नागौ धृतराष्ट्रबलाहकौ ।
<>मणिमान् कुण्डधारश्च कर्कोटकधनञ्जयौ ॥”)
<>देहमारुतः । स च शरीरवाह्यपञ्चवाय्वन्तर्गतः
<>इति मेदिनी । ये, १२० ॥ (“धनञ्जयः पोषण-
<>करः ।” इति वेदान्तसारः । ३३ ॥
<>“न जहाति मृतञ्चापि सर्व्वव्यापी धनञ्जयः ॥”
<>इति सुबोधिनी ॥)
<>“धनञ्जयस्तथा घोषे महारजतवर्णकः ।
<>ललाटे चोरसि स्कन्धे हृदि नाभौ त्वगस्थिषु ॥”
<>इति शारदातिलकटीकायां राघवभट्टः ॥
<>अर्ज्जुनवृक्षः । इति रत्नमाला ॥ * ॥ (गोत्र-
<>विशेषः । तद्बंशीये, त्रि । यथा, महाभारते ।
<>२ । ३३ । ३४ ।
<>“धनञ्जयानामृषभः सुसामा सामगोऽभवत् ॥”
<>विष्णुः । यथा, महाभारते । १३ । १४९ । ८३ ।
<>“अनिर्द्देश्यवपुर्विष्णुर्वीरोऽनन्तो धनञ्जयः ॥”
<>“यत् दिग्विजये धनं प्रभूतं अजयत्तेन धनञ्जयः ।
<>‘पाण्डवानां धनञ्जयः ।’ इति भगवद्वचनात् ।”
<>इति शाङ्करभाष्यम् ॥ षोडशद्वापरस्य व्यासः ।
<>यथा, देवीभागवते । १ । ३ । ३० ।
<>“त्रय्यारुणिः पञ्चदशे षोडशे तु धनञ्जयः ॥”)
<LEND>
