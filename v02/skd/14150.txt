<L>14150<pc>2-575<k1>ढुण्ढिः<k2>ढुण्ढिः
ढुण्ढिः¦, पुं, (ढुढ्यतेऽसौ भक्तैरिति । ढुण्ढ अन्वे-
<>षणे + इन् ।) गणेशः । तन्नामकरणं यथा, --
<>गणेशं प्रति शिववाक्यम् ।
<>“अन्वेषणे ढुढिरयं प्रथितोऽस्ति धातुः
<>सर्व्वार्थढुण्ढिततया भव ढुण्ढिनामा ।
<>काशीप्रवेशमपि को लभतेऽत्र देही
<>तोषं विना तव विनायक ! ढुण्ढिराज ! ॥”
<>तन्माहात्म्यं यथा, --
<>“ढुण्ढे ! प्रणम्य पुरतस्तव पादपद्मं
<>यो मां नमस्यति पुमानिह काशिवासी ।
<>तत्कर्णमूलमधिगम्य पुरादिशामि
<>तत्किञ्चिदत्र न पुनर्भवतास्ति येन ॥”
<>“यः प्रत्यहं नमति ढुण्ढिविनायक ! त्वां
<>काश्यां प्रगे प्रतिहताखिलविघ्नसङ्घः ।
<>नो तस्य जातु जगतीतलवर्त्ति वस्तु
<>दुष्प्रापमत्र परत्र च किञ्च नापि ॥”
<>“प्रथमं ढुण्ढिराजोऽसि मम दक्षिणतो मनाक् ।
<>आढुण्ढ्य सर्व्वभक्तेभ्यः सर्व्वार्थान् संप्रयच्छसि ॥”
<>तस्य यात्राविधानं यथा, --
<>“माघशुक्लचतुर्थ्यान्तु नक्तं व्रतपरायणाः ।
<>ये त्वां ढुण्ढेऽर्च्चयिष्यन्ति तेऽर्च्च्याः स्युरसुरद्बि-
<>षाम् ॥
<>विधाय वार्षिकीं यात्रां चतुर्थीं प्राप्य तापसीम् ।
<>शुक्लां शुक्लतिलैर्ब्बद्धान् प्राश्नीयाल्लड्डुकान् व्रती ॥
<>कार्य्या यात्रा प्रयत्नेन क्षेत्रसिद्धिमभीप्सुभिः ।
<>तस्यां चतुर्थ्यां त्वत्प्रीत्यै ढुण्ढे ! सर्व्वोपसर्गहृत् ॥
<>तां यात्रां नात्र यः कुर्य्यान्निवेद्य तिललड्डु-
<>कान् ।
<>उपसर्गसहस्रैस्तु स हन्तव्यो ! ममाज्ञया ॥
<>होमं तिलाज्यद्रव्येण यः करिष्यति भक्तितः ।
<>तस्यां चतुर्थ्यां मन्त्रज्ञस्तस्य मन्त्रः प्रसेत्स्यति ॥”
<>इति काशीखण्डे । ५० अध्याये ॥
<LEND>
