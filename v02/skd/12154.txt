<L>12154<pc>2-429<k1>चन्द्रभागः<k2>चन्द्रभागः
चन्द्रभागः¦, पुं, (भज् + भावे घञ् । चन्द्रस्य भागो-
<>विभागो यत्र इति ।) पर्व्वतविशेषः । यथा, --
<>ऋषय ऊचुः ।
<>“चन्द्रभागा कथं सिन्धुस्तत्रोत्पन्ना महागिरौ ।
<>कीदृक् सरस्तद्बिप्रेन्द्र ! बृहल्लोहितसंज्ञकम् ॥
<>कथं स पर्व्वतश्रेष्ठश्चन्द्रभागाह्वयोऽभवत् ।
<>चन्द्रभागाह्वया कस्मान्नदी जाता वृषोदका ॥
<>एतन्नः श्रोष्यमाणानां जायते कौतुकं महत् ।
<>माहात्म्यं चन्द्रभागायाः कासारस्य गिरेस्तदा ॥
<>मार्कण्डेय उवाच ।
<>श्रूयतां चन्द्रभागाया उत्पत्तिर्द्विजसत्तमाः ।
<>युष्माभिश्चन्द्रभागस्य माहात्म्यं नामकारणम् ॥
<>हिमवत्गिरिसंसक्तशतयोजनविस्तृतः ।
<>योजनत्रय उच्छ्रायः कुन्देन्दुधवलो गिंरिः ॥
<>तस्मिन् गिरौ पुरा वेधाश्चन्द्रं शुद्धं सुधानिधिम् ।
<>विभज्य कल्पयामास देवार्थं स पितामहः ॥
<>पित्रर्थञ्च तथा तस्य तिथिवृद्धिक्षयात्मकम् ।
<>कल्पयामास जगतां हिताय कमलासनः ॥
<>विभक्तश्चन्द्रमा यस्मात् तस्मिन् पर्व्वतसत्तमे ।
<>अतो देवाश्चन्द्रभागं नाम्ना चक्रुः पुरा गिरिम् ॥”
<>इत्यादि कालिकापुराणे २० अध्यायः ॥
<LEND>
