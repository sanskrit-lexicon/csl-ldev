<L>21428<pc>3-136<k1>पिङ्गलः<k2>पिङ्गलः
पिङ्गलः¦, पुं, (पिङ्गो वर्णोऽस्यास्तीति । पिङ्ग +
“सिध्मादिभ्यश्च ।” ५ । २ । ९७ । इति लच् ।)
नीलपीतमिश्रितवर्णः । तत्पर्य्यायः । कडारः २
कपिलः ३ पिङ्गः ४ पिशङ्गः ५ कद्रुः ६ । तद्-
वति, त्रि । इत्यमरः । १ । ५ । १६ ॥ केचित्
द्वयं द्वयं पर्य्यावमाहुः । अत्र नीलपीतः कपिलः ।
रोचनाभः पिशङ्गः । कनकपिङ्गलः कद्रुः ।
इति सुभूतिः ॥
“पिशङ्गो रोचना पाण्डुः कद्रुः कनकपिङ्गलः ॥”
इति नाममाला ॥
“पिङ्गदीपशिखाभः स्यात् पिशङ्गः पद्मधूलिवत् ।
पीतनीलहरिद्रक्तः कडारस्तृणवह्निवत् ॥
अयन्तूद्रिक्तः पीताङ्गः कपिलो रोचनाच्छविः ॥
इत्यत्र भेदोऽपि दृश्यते । अल्पभेदत्वादिहासौ
नादृतः ।” इति तट्टीकायां भरतः ॥ * ॥ नाग-
भेदः । (यथा, महाभारते । १ । ३५ । ९ ।
[Page3-136-c+ 52]
“निष्ठानको हेमगुहो नहुषः पिङ्गलस्तथा ॥”)
रुद्रः । चण्डांशुपारिपार्श्विकः । निधिभेदः ।
कपिः । अग्निः । इति मेदिनी । ले, ११३ ॥
मुनिविशेषः । (यथा, महाभारते । १ । ५३ । ६ ।
“ब्रह्माभवत् साङ्गरवो अध्वर्य्युश्चापि पिङ्गलः ॥”)
नकुलः । स्थावरविषविशेषः । इति हेमचन्द्रः ।
४ । १६५ ॥ क्षुद्रोलूकः । इति राजनिर्घण्टः ॥
(यक्षविशेषः । यथा, महाभारते । ३ । २३० । ५१ ।
“पिङ्गलो नाम यक्षेन्द्रो लोकस्यानन्ददायकः ॥”
पर्व्वतविशेषः । इति ब्रह्माण्डपुराणम् ॥)
प्रभवादिषष्टिवर्षान्तर्गतैकपञ्चाशत्तम्रवर्षः । यथा,
“देशभङ्गोऽथ दुर्भिक्षं समासात् कथयाम्यहम् ।
पिङ्गले चारुपद्माक्षि ! दुर्भिक्षं नर्म्मदातटे ॥”
इति ज्योतिस्तत्त्वम् ॥ * ॥
पिङ्गलाचार्य्यकृतच्छन्दोग्रन्थविशेषः । यथा, --
“जो विविहमत्तसायरपारं पत्तो विविमलमै
हेलम् ।
पढमं भासतरण्डो नाओसो पिङ्गलो जयै ॥”
अस्य व्याख्या ।
“अथ छन्दःशास्त्रकर्त्तुः पिङ्गलाचार्य्यस्य स्तुति-
रूपं मङ्गलं निर्विघ्नग्रन्थपरिसमाप्तये ग्रन्थकृत्
करोति । विविधा नानाप्रकारकविन्यासविशिष्टा
मात्रा यत्र तद्विविधमात्रं छन्दःकदम्बं तदेवं
सागरः अतिदुर्गमत्वात् भाषा एव तरण्डा
नौर्यस्य । प्राकृते ह्नस्वता तेन भाषयैव छन्दः-
शास्त्रमुक्तवानित्यवगम्यते । केचित्तु लघुगुरु-
रूपा या विविधा मात्रा सैव सागरः तत्पारं
प्राप्तः अपिरवधारणे । विमलया मत्या हेला
यत्र तद्यथा स्यात् निर्म्मलबुद्ध्या हेलयैव पारं
गत इत्यर्थः । प्रथममित्यनेन छन्दःशास्त्रस्य
प्रथमप्रणेतायमित्यवगम्यते । अर्थान्तरमप्यने-
नैव व्यज्यते यो विविधमात्राभिः सागरपारं
प्राप्तः विः पक्षी अर्थाद्गरुडः तस्य विमलमतौ
हेला यत्र तत् यथा स्यात् भाषा अनुनयवाक्
सैव नौर्यस्य ईदृशो नागो जयति । एवं हि
श्रूयते भोक्तुमुद्यतं गरुडं दृष्ट्वा सकौशलं सवि-
नयं तमुवाच भो गरुड ममेदं कौशलं पश्य
यद्येकवारलिखितं मया लिख्यते तदा मां भक्ष
इत्युक्त्वा सागरतीरं षड्विंशत्यक्षरपर्य्यन्तं प्रस्तारं
प्रदर्श्य समुद्रं प्रविवेश गरुडोऽपि वञ्चनां गुरु-
त्वेन तञ्च मत्वा तद्देशाद्विरराम एतादृशं बुद्धि-
गौरवं यस्य अतएव जयति उत्कर्षेण वर्त्तते
तं प्रति प्रणतोऽस्मीति व्यज्यते अथवा गाथायां
भगणोपन्यासो मङ्गलार्थः प्रथमं भृत्योदासी-
नयोर्भगणजगणयोर्योगोऽनुचितोऽपि कथमित्य-
वहितैर्भाव्यम् ।” इति पिङ्गलग्रन्थस्तट्टीका च ॥
<LEND>
