<L>12145<pc>2-428<k1>चन्द्रकूटः<k2>चन्द्रकूटः
चन्द्रकूटः¦, पुं, (चन्द्राख्यः कूटः पर्व्वतः । यद्बा, चन्द्रः
<>कूटे शृङ्गे यस्य । प्रतिदने चन्द्रप्रदक्षिणकरणा-
<>देवास्य तथात्वम् ।) कामरूपस्थपर्व्वतभेदः ।
<>यथा, --
<>“पूर्व्वं वायुगिरेः शैलश्चन्द्रकूट इति स्मृतः ।
<>त्रिकोणस्ताम्रसङ्काशस्तदूर्द्ध्वे चन्द्रमण्डलम् ॥
<>द्वितीयवर्गस्याद्यन्तु बिन्द्विन्दुभ्यामलङ्कृतम् ।
<>चन्द्रबीजमिति प्रोक्तं तेन चन्द्रं प्रपूजयेत् ॥
<>अद्यापि प्रतिदर्शे तु पर्व्वतं तं निशापतिः ।
<>प्रदक्षिणीकरोत्येव दशभी रश्मिभिर्युतः ॥
<>तस्यैव पूर्व्वभागे तु सोमकुण्डाह्वयं सरः ।
<>तत्र स्नात्वा च पीत्वा च नरः कैवल्यमश्नुते ॥
<>स्वर्गादषभृतश्चन्द्रः कामाख्यासेवने यदा ।
<>तदा तद्रश्मिसंघातनिःसृतास्तोयराशयः ॥
<>तैस्तोयैर्व्वासवः कुण्डमकरोदिन्द्रचन्द्रयोः ।
<>मध्ये पुण्यतमस्थाने स्वयं ब्रह्मशिलोपरि ॥
<>चन्द्ररश्मिसमुद्भूत ! चन्द्रकुण्ड ! महोदधे ! ।
<>सुधास्रवण ! साह्लाद ! त्वं चन्द्र ! कलुषं हर ॥
<>इत्यनेन तु मन्त्रेण सुस्नाय चन्द्रपाथसि ।
<>चन्द्रकूटं समारुह्य पूजयेद्यस्तु तं नरः ॥
<>अविच्छिन्ना सन्ततिस्तु सुकान्ता तस्य जायते ।
<>परत्र चन्द्रभवनं भित्त्वा याति परं पदम् ॥
<>तोरे तु चन्द्रकूटस्य नन्दनो नाम वै गिरिः ।
<>तस्मिन् वसति शक्रस्तु कामाख्यासेवने रतः ॥
[Page2-428-c+ 52]
<>न्यञ्चभावं समासाद्य सर्व्वदेवेश्वरो हरिः ।
<>सेवितुं त्रिदशेशानीं सततं वर्त्तते नरः ॥
<>चन्द्रकूटस्य तु गिरेर्नन्दनस्य तथा गिरेः ॥
<>प्रतिदर्शं तथा चन्द्रः प्रदक्षिणयति त्रिधा ॥
<>चन्द्रकुण्डजले स्नात्वा समारुह्याथ नन्दनम् ।
<>आराध्य शक्रं लोकेशं महाफलमवाप्नुयात् ॥”
<P>इति कालिकापुराणे कामाख्यारूपनिर्णये
<>८१ अध्यायः ॥
<LEND>
