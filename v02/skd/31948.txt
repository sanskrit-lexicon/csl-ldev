<L>31948<pc>4-334<k1>वानप्रस्थः<k2>वानप्रस्थः
वानप्रस्थः¦, पुं, (वनप्रस्थे जातः । अण् ।) मधूक-
<>वृक्षः । (अस्य पर्य्यायो यथा, --
<>“मधूको गुडपुष्पः स्यान्मधुपुष्पो मधुस्रवः ।
<>वानप्रस्थो मधुष्ठीलो जलजेत्रमधूलकः ॥”
<>इति भावप्रकाशस्य पूर्व्वखण्डे प्रथमे भागे ॥)
<>पलाशवृक्षः । (अस्य पर्य्यायो यथा, --
<>“वातपोथः पलाशः स्याद्वानप्रस्थश्च किंशुकः ।
<>राजादनो ब्रह्मवृक्षो हस्तिकर्णो दलोऽपरः ॥”
<>इति वैद्यकरत्नमालायाम् ॥)
<>तृतीयाश्रमः । इति विश्वमेदिन्यौ ॥ * ॥ पुत्त्र-
<>मुत्पाद्य वनवासं कृत्वा अकृष्टपच्यफलादि भक्ष-
<>यित्वा ईश्वराराधनं करोति यः स वानप्रस्थः ।
[Page4-334-b+ 52]
<>स च द्विविधः । अष्मकुट्टः दन्तोदूखलिकश्च ।
<>इति श्रीभागवतमतम् ॥ तस्य धर्म्मो यथा, --
<>“भूमौ मूलफलाशित्वं स्वाध्यायस्तप एव च ।
<>संविभागो यथान्यायं धर्म्मोऽयं वनवासिनः ॥
<>तपस्तप्यति योऽरण्ये यजेद्देवान् जुहोति च ।
<>स्वाध्याये चैव निरतो वनस्थस्तापसो मतः ॥
<>तपसा कर्षितोऽत्यर्थं यस्तु ध्यानपरो भवेत् ।
<>सन्न्यासीह स विज्ञेयो वानप्रस्थाश्रमे स्थितः ॥”
<>इति गारुडे ४९ अध्यायः ॥
<>अपि च ।
<>याज्ञवल्क्य उवाच ।
<>“वानप्रस्थाश्रमं वक्ष्ये तत् शृण्वन्तु महर्षयः ।
<>पुत्त्रेषु भार्य्यां निःक्षिप्य वनं गच्छेत् सहैव वा ॥
<>वानप्रस्थो ब्रह्मचारी साग्निः सोपासनः क्षमी ।
<>अफालकृष्टेनाग्नींश्च पितृदेवातिथींस्तथा ॥
<>भृत्यांस्तु तर्पयेत् श्मश्रुजटालोमभृदात्मवान् ।
<>दान्तस्त्रिषवणस्नायी निवृत्तश्च प्रतिग्रहात् ॥
<>स्वाध्यायवान् ध्यानशीलः सर्व्वभूतहिते रतः ।
<>अह्नो मासस्य षण्णां वा कुर्य्याद्बान्नपरिग्रहम् ॥
<>कृत्यं त्यजेदाश्वयुजे नयेत् कालं व्रतादिना ।
<>पचे मासे तु वाश्नीयाद्दन्तोलूखलिको भवेत् ॥
<>चान्द्रायणी स्वपेद्भूमौ कर्म्म कुर्य्यात् फलादिना ।
<>ग्रीष्मे पञ्चाग्निमध्यस्थो वर्षासु स्थण्डिलेशयः ।
<>आर्द्रवासास्तु हेमन्ते योगाभ्यासाद्दिनं नयेत् ॥”
<>इति गारुडे १०२ अध्यायः ॥
<>पुनरपि ।
<>“जटित्वमग्निहोत्रित्वं भूशय्याजिनधारणम् ।
<>वने वासः पयो मूलं नीवारफलवृत्तिता ॥
<>प्रतिषिद्धान्निवृत्तिश्च त्रिस्नानं व्रतधारिता ।
<>देवतातिथिपूजा च धर्म्मोऽयं वनवासिनः ॥”
<>इति गारुडे २१५ अध्यायः ॥
<>अन्यच्च ।
<>“वानप्रस्थाश्रमं धर्म्मं ते वक्ष्यामोऽवधार्य्यताम् ।
<>अपत्यसन्ततिं दृष्ट्वा प्राज्ञो देहस्य चायतिम् ॥
<>वानप्रस्थाश्रमं गच्छेदात्मनः शुद्धिकारणम् ।
<>तत्रारण्योपभोगेन तपोभिश्चात्मदर्शनम् ।
<>भूमौ शय्या ब्रह्मचर्य्यं पितृदेवातिथिक्रिया ॥
<>होमस्त्रिषवणस्नानं जटावल्कलधारणम् ।
<>वन्यस्नेहनिषेवित्वं वानप्रस्थविधिस्त्वयम् ॥”
<>इति वामने १४ अध्यायः ॥
<>अपरञ्च ।
<>व्यास उवाच ।
<>“एवं गृहाश्रमे स्थित्वा द्बितीयं भागमायुषः ।
<>वानप्रस्थाश्रमं गच्छेत् सदारः साग्निरेव च ॥
<>निःक्षिप्य भार्य्यां पुत्त्रेषु गच्छेद्बनमथापि वा ।
<>दृष्ट्वापत्यस्य चापत्यं जर्ज्जरीकृतविग्रहः ॥
<>शुक्लपक्षस्य पूर्व्वाह्णे प्रशस्ते चोत्तरायणे ।
<>गत्वाप्यरण्यनियमांस्तपः कुर्य्यात् समाहितः ॥
<>फलमूलानि पत्राणि नित्यमाहारमाहरेत् ।
<>यदाहारो भवेत्तेन पूजयेत् पितृदेवताः ॥
<>पूजयेदतिथिं नित्यं स्नात्वा चाभ्यर्च्चयेत् सुरान् ।
<>ग्रामादानीय वाश्नीयादष्टौ ग्रासान् समाहितः ॥
[Page4-334-c+ 52]
<>जटाश्च विभृयान्नित्यं नखरोमाणि नो त्यजेत् ।
<>स्वाध्यायं सर्व्वदा कुर्य्यात् नियच्छेद्बाचमन्यतः ॥
<>अग्निहोत्रन्तु जुहुयात् पञ्चयज्ञं समाचरेत् ।
<>मुन्यन्नैर्विविधैर्म्मेध्यैः शाकमूलफलेन तु ॥
<>चीरवासा भवेन्नित्यं स्नायात् त्रिषवणं शुचिः ।
<>सर्व्वभूतानुकम्पी स्यात् प्रतिग्रहविवर्जितः ॥
<>दर्शेन पौर्णमासेन यजेत नियतं द्विजाः ।
<>पक्षेष्ट्या श्रावणे चैव चातुर्मास्यानि चाहरेत् ॥
<>उत्तरायणञ्च क्रमशो दक्षस्यायनमेव च ।
<>वासन्तशारदैर्मेध्यैर्मुन्यन्नैः स्वयमाहरेत् ॥
<>पुरोडाशं गुरूंश्चैव विधिवन्निर्व्वपेत् पृथक् ।
<>देवताभ्यश्च तद्धुत्वा वन्यं मेध्यतरं हविः ॥
<>शेषं समुपभुञ्जीत लवणञ्च स्वयं कृतम् ।
<>वर्ज्जयेन्मधुमांसादि भौमानि करणानि च ॥
<>भूस्तृणं शिग्रुकञ्चैव श्लेष्मातकफलानि च ।
<>न फालकृष्टमश्नीयात् उत्सृष्टमपि केनचित् ॥
<>न ग्रामजातान्यार्त्तो वा पुष्पाणि च फलानि च ।
<>श्रावणे चैव विधिना वह्निं परिचयेत् सदा ॥
<>न द्रुह्येत् सर्व्वभूतानि निर्द्वन्द्वो निर्भयो भवेत् ।
<>न नक्तं किञ्चिदश्नीयात् रात्रौ ध्यानपरो भवेत् ॥
<>जितेन्द्रियो जितक्रोधस्तत्त्वज्ञानविचिन्तकः ।
<>ब्रह्मचारी भवेन्नित्यं न पत्नीमपि संश्रयेत् ॥
<>यस्तु पत्न्या वनं गत्वा मैथुनं कामतश्चरेत् ।
<>तद्व्रतं तस्य लुप्येत प्रायश्चित्ती भवेत् द्विजः ॥
<>तत्र यो जायते गर्भो न संस्पृश्यो द्बिजातिभिः ।
<>न हि वेदाधिकारोऽस्य तत्त्वमप्येवमेव हि ॥
<>अधः शयीत सततं सावित्रीजपतत्परः ।
<>शरण्यः सर्व्वभूतानां संविभागपरः सदा ॥
<>परिवादं मृषावादं निद्रालस्येऽपि वर्ज्जयेत् ।
<>एकाग्निरनिकेतः स्यात् प्रोक्षितां भूमिमाश्रयेत् ॥
<>मृगैः सह चरेद्बासं तैः सहैव च संवसेत् ।
<>शिलायां शर्करायां वा शयीत सुसमाहितः ॥
<>सद्यः प्रक्षालको वा स्यात् माससञ्चयिकोऽपि
<>वा ।
<>षण्मासनिचयो वा स्यात् समानिचय एव वा ॥
<>नक्तञ्चान्नं समश्नीयात् दिवा वाहृत्य शक्तितः ।
<>चतुःकालिकिको वा स्यात् स्याद्वा अष्टम-
<>कालिकः ॥
<>चान्द्रायणविघानैर्वा शुक्ले कृष्णे च वर्ज्जयेत् ।
<>पक्षे पक्षे समश्नीयात् यवागुं क्वथितां तथा ॥
<>पुष्पमूलफलैर्वापि केवलैर्व्वर्त्तयेत् सदा ।
<>स्वाभाविकैः स्वयं शीर्णैर्व्वैखानसमते स्थितः ॥
<>भूमौ वा परिवर्त्तेत तिष्ठेद्वा प्रपदैर्दिनम् ।
<>स्थानासनाभ्यां विहरेत् न क्वचिद्धैर्य्यमुत्सृजेत् ॥
<>ग्रीष्मे पञ्चतपाश्च स्याद्वर्षास्वभ्रावकाशिकः ।
<>आर्द्रवासास्तु हेमन्ते क्रमशो वर्त्तयंस्तपः ॥
<>उपस्पृश्य त्रिषवणं पितृदेवांश्च तर्पयेत् ।
<>एकपादेन तिष्ठेत मरीचीर्वा पिबेत् सदा ॥
<>पञ्चाग्निधूमपो वा स्यादुष्मपः सोमपोऽथवा ।
<>पयः पिबेत् शुक्लपक्षे कृष्णपक्षे तु गोमयम् ॥
<>शीर्णपर्णाशनो वा स्यात् कृच्छ्रैर्वा वर्त्तयेत्सदा ।
<>योगाभ्यासरतो वा स्याद्रुद्राध्यायी भवेत् सदा ॥
[Page4-335-a+ 52]
<>अथर्व्वशिरसोपेतो वेदान्ताभ्यासतत्परः ।
<>यमान् सेवेत सततं नियमांश्चाप्यतन्द्रितः ॥
<>कृष्णाजिनी सोत्तरीयः शुक्लयज्ञोपवीतवान् ।
<>अथवाग्नीन् समारोप्य स्वात्मनि ध्यानतत्परः ॥
<>अनग्निरनिकेतः स्यान्मुनिर्मोक्षपरो भवेत् ।
<>तापसेष्वव विप्रेषु यात्रिकं भैक्षमाहरेत् ॥
<>गृहमेधिषु चान्येषु द्बिजेषु वनवासिषु ।
<>ग्रामादाहृत्य वाश्नीयादष्टौ ग्रासान् वने वसन् ॥
<>प्रतिगृह्य पुटेनैव पाणिना सकलेन वा ।
<>विविधाश्चोपनिषध आत्मसंसिद्धये जपेत् ॥
<>विद्याविशेषान् सावित्रीं रुद्राध्यायं तथैव च ।
<>महाप्रस्थानिकञ्चासौ कुर्य्यादनशनन्तथा ॥
<>अग्निप्रवेशमन्यद्बा ब्रह्मार्पणविधौ स्थितः ॥
<>ये तु सम्यगिममाश्रमं शिव-
<>माश्रयन्त्यशिवपुञ्जनाशनम् ।
<>ते विशन्ति पदमैश्वरं परं
<>यान्ति चैव जगतोऽस्य संस्थितिम् ॥”
<>इति कूर्म्मपुराणे उपविभागे २६ अध्यायः ॥
<>अन्यत् विष्णुपुराणे ३ अंशे ९ अध्याये द्रष्टव्यम् ॥
<LEND>
