<L>26688<pc>3-663<k1>महापातकं<k2>महापातकं
महापातकं¦, क्ली, (महदतिशयितं पातकम् ।)
<>पापविशेषः । तत्तु पञ्चविधम् । यथा, --
<>“ब्रह्महत्या सुरापानं स्तेयं गुर्व्वङ्गनागमः ।
<>महान्ति पातकान्याहुः संसर्गश्चापि तैः सह ॥”
<>इति मानवे ११ अध्यायः ॥
<>“महापातकजं चिह्नं सप्तजन्मसु जायते ।
<>वाधते व्याधिरूपेण तस्य कृच्छ्रादिभिः समः ॥”
<>इति शातातपीयकर्म्मविपाकः ॥
<>“तुलामकरमेषेषु प्रातःस्नानं विधीयते ।
<>हविष्यं ब्रह्मचर्य्यञ्च महापातकनाशनम् ॥”
<>इति मलमासतत्त्वम् ॥
<>“कृष्णेति मङ्गलं नाम यस्य वाचि प्रवर्त्तते ।
<>भस्मीभवन्ति राजेन्द्र ! महापातककोटयः ॥”
<>इति पुराणम् ॥
<LEND>
