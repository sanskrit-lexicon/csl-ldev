<L>21246<pc>3-122<k1>पारमार्थिकः<k2>पारमार्थिकः
पारमार्थिकः¦, त्रि, (परमार्थाय परमपुरुषार्थाय
हित इति । ठक् ।) परमार्थयुक्तः । यथा, --
“गतानुगतिको लोको न लोकः पारमार्थिकः ॥”
इति पुराणम् ॥
[Page3-122-b+ 52]
मुख्यम् । यथा, --
“त्रिचतुःपञ्चसप्ताष्टनवद्वादश एव च ।
क्रमेण घटिका ह्येतास्तत्पुण्यं पारमार्थिकम् ॥”
इति तिथ्यादितत्त्वम् ॥
(यथाथः । यथा, मनौ ९ । ६२ श्लोकटीकायां
कुल्लूकभट्टः । “तेषां प्रकाशाप्रकाशतस्कराणां
स्वकर्म्मणि चौर्य्यादौ ये पारमार्थिका दोषा
इति ।” परस्परविभक्तः । यथा, भागवते ।
३ । २९ । १ ।
“लक्षणं महदादीनां प्रकृतेः पुरुषस्य च ।
स्वरूपं लक्ष्यतेऽमीषां येन तत् पारमार्थिकम् ॥”
“पारमार्थिकं परस्परविभक्तमित्यर्थः ।” इति
तट्टीकायां श्रीधरस्वामी ॥)
<LEND>
