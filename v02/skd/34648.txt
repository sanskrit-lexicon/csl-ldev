<L>34648<pc>5-002<k1>शकुनं<k2>शकुनं
शकुनं¦, क्ली, (शक्नोति शुभाशुभं विज्ञातुमनेनेति ।
<>शक् + “शकेरुनोन्तोन्त्युनयः ।” उणा० ३ । ४९ ।
<>इति उनः ।) शुभशंसिनिमित्तम् । इति
<>मेदिनी ॥ सगुन् इतिहिन्दीभाषा । फललक्षणम् ।
<>इत्यजयपालः ॥ * ॥ अथ शुभशकुनानि ।
<>“कीर्त्तनात् श्रवणतो विलोकनात्
<>स्पर्शनात् समधिकं समोत्तरम् ।
<>मङ्गलाय दधिचन्दनादिकं
<>स्यात् प्रवासभवनप्रवेशयोः ॥
<>दध्याज्यदूर्व्वाक्षतपूर्णकुम्भाः
<>मिद्धान्नसिद्धार्थकचन्दनानि ।
<>आदर्शशङ्खामिषमौनमृत्सा-
<>गोरोचनागोमयगोमधूलिः ।
[Page5-002-c+ 52]
<>गीर्व्वाणवीणाफलभद्रपीठ-
<>पुष्पाञ्जनालङ्करणायुधानि ।
<>ताम्वूलयानासनवर्द्धमान-
<>ध्वजातपत्रव्यजनाम्बराणि ॥
<>अम्भोजभृङ्गारसमृद्धवह्नि-
<>गजाजवाह्यः कुशचामराणि ।
<>रत्नानि चामीकररूप्यताम्र-
<>बद्धैडकाश्चोषधयः सुराश्च ॥
<>वनस्पतेर्नूतनशाकमेवं
<>माङ्गल्यपञ्चाशदिदं प्रदिष्टम् ।
<>शुभेषु कार्य्येष्वशुभेषु चैव
<>कार्य्ये गतानां शुभदाः सदैव ॥
<>एतानि दृष्ट्वा शुभदर्शनानि
<>कुर्व्वन्ति दृष्टः पथि दक्षिणेन ।
<>सकृद्विलोकादशुभावहानि
<>त्यक्तानि वामेन शुभा भवन्ति ॥
<>गान्धारषड्जावृषभस्तथान्ये
<>स्वरेषु गम्भीरमनोरमा ये ।
<>वादित्रवेदध्वनिगीतनृत्य-
<>मित्यादिशस्तं किल यत्र रीद्रम् ॥
<>आदाय रिक्तं कलसं जलार्थी
<>यदि व्रजेत् कोऽपि सहाध्वगेन ।
<>पूर्णं समादाय निवर्त्ततेऽसौ
<>यथा कृतार्थः पथिकस्तथैव ॥ * ॥
<>अङ्गारभस्मे न्धनरज्जुपङ्क-
<>पिण्याककार्पासतुषास्थिविष्ठाः ।
<>कृष्णायसावस्करकृष्णधान्य-
<>पाषाणकेशा भुजगौषधानि ॥
<>तैलं गुडं चर्म्म वसा विभिन्नं
<>रिक्तञ्च भाण्डं लवणं तृणञ्च ।
<>तक्रार्गला शृङ्खलवृष्टिवाताः
<>कार्य्ये क्वचित् त्रिंशदिमे न शस्ताः ॥ * ॥
<>स्वपादयानस्खलनं नृपाणां
<>भङ्गः क्वचिद्यानपलायनञ्च ।
<>द्वाराभिघाताध्वगशस्त्रपाताः
<>प्रस्थानविघ्नं कथयन्तु यातुः ॥
<>मार्ज्जारयुद्धारवदर्शनानि
<>कलिः कुटुम्वस्य परस्परञ्च ।
<>चित्तस्य कालुष्यकरञ्च सर्व्वं
<>गन्तुः प्रयाणप्रतिषेधनाय ॥
<>दृष्टे शवे रोदनशब्दहीने
<>महार्थसिद्धिः कथितोद्यमेषु ॥
<>गृहप्रवेशेषु शवः शवत्वं
<>रुजं सदीर्घामथवा ददाति ॥
<>गण्डूषमावर्जयतां नराणा-
<>मन्तर्गलं चेत् प्रविशत्यकस्मात् ।
<>भवेत् तदाभोप्सितसौख्यलाभो
<>यः कौतुकी तेन निरूप्यमेतत् ॥
<>उञ्झितं झटिति दन्तधावनं
<>संमुखं पतति यत्र वासरे ।
<>भोजनं भवति तत्र वीक्षितं
<>व्यासभाषितमिदं हि नानृतम् ॥”
[Page5-003-a+ 52]
<>इति वसन्तराजशाकुने विचारिताः शुभावहाः ॥
<>अथ नराङ्कितविचारः ।
<>“अथाभिधास्ये द्बिपदेषु तावत्
<>प्रधानभावात् शकुनं नराणाम् ।
<>नैमित्तिकं यत् प्रतिभाव्य सर्व्वं
<>फलं शुभाशोभनयोर्ब्रवीति ॥
<>नरोऽभिरूपः सितवस्त्रमाल्यो
<>वाचं प्रशस्तां मधुराञ्च जल्पन् ।
<>एवंविधा योषिदपि प्रयाणे
<>प्रवेशकाले च करोति सिद्धिम् ॥ * ॥
<>वमदुविकेशो हतमानगर्व्वः
<>क्षिण्णाङ्गनग्नान्त्यजतैलदिग्धाः ।
<>रजस्वला गर्भवती रुदन्ती
<>मलान्वितोन्मत्तजराधवाश्च ॥
<>दीनो द्बिषत्कृष्णविमुक्तकेशाः
<>क्रमेलकस्थाः खरसैरिभस्थाः ।
<>सन्न्यासिसांक्रन्दनपुंसकाद्या
<>दुःखावहाः सर्व्वसमीहितेषु ॥ * ॥
<>पृथ्वीपतिर्ब्राह्मणहर्षयुक्तो
<>वेश्या कुमारी सुहृदः सुकेशाः ।
<>नार्य्यो नराश्चाश्ववृषाधिरूढाः
<>शुभाय दृष्टाः शकुनोद्यमेषु ॥ * ॥
<>कृष्णाम्बराः कृष्णविलेपनाढ्याः
<>कृष्णां स्रजं भूर्द्ध्नि विधारयन्ती ।
<>दृष्टा सकोपा यदि कृष्णवर्णा
<>नारी नरैस्तद्विपदो भवन्ति ॥ * ॥
<>श्वेताम्बरा श्वेतविलेपनाढ्या
<>मालां सितां मूर्द्ध्नि विधारयन्ती ।
<>दृष्टा प्रकृष्टा यदि गौरवर्णा
<>नारी नरैः स्यात्तदभीष्टसिद्धिः ॥
<>धृतातपत्रः सुविशुक्लवासाः
<>पुष्पान्वितश्चन्दनचित्रिताङ्गः ।
<>निश्रावयुक्तः कृतभोजनो वा
<>विप्रः पठन् यच्छति सर्व्वसिद्धिम् ॥
<>अभ्युपगच्छति यस्य हि याने
<>स्त्रीपुरुषोऽप्यथवा फलहस्तः ।
<>सर्व्वसमीहितसिद्धिरवश्यं
<>तस्य नरस्य भवत्यचिरेण ॥”
<>इति वसन्तराजशाकुने नराङ्कितेक्षित-
<>संज्ञम् ॥ * ॥
<>“गच्छेति पृष्ठे पुरतस्तथैव
<>वागीदृशी केनचिदुच्यमाना ।
<>सर्व्वाशिषश्चातिशयेन ताभ्य-
<>श्चित्तस्य तुष्टिर्विजयाय पुंसाम् ॥
<>सिद्ध्यै विरावा जहि छिन्दि भिन्दि
<>चेत्यादयः शत्रुवधोद्यतानाम् ।
<>क्व यासि मागच्छत चैवमाद्याः
<>प्रयोजनारम्भनिवारणार्थाः ॥
<>स्थैर्य्ये स्थिरार्थाद्गमनं तदर्था-
<>द्वाक्यान्निवृत्तिर्विनिवर्चितार्थात् ।
<>लाभं जयं भङ्गममङ्गलं वा
<>बध्येत तत्तत्प्रतिपादनार्थात् ॥
[Page5-003-b+ 52]
<>उग्रं भवेद्रोदनमग्रभागे
<>भयं भवेद्बह्निविभागभूते
<>नैरृत्यकोणे रणमार्गरोधो
<>वायव्यकोणे रुदितं समृद्ध्यै ॥
<>मृत्युः सुतानां रुदितेन पृष्ठे
<>लाभो भवेत्तत्र निवर्त्तनेन ।
<>मृत्युस्तदाग्रे रुदितेन गन्तुः
<>सिद्धिं विधत्ते रुदितं रिपूणाम् ॥”
<>इति वसन्तराजशाकुने नराङ्किते उपश्रुति-
<>प्रकरणम् ॥ * ॥ वकचक्रवाकटङ्कटिट्टिभकार-
<>ण्डवभासभारद्वाजमयूरकपिञ्जल-लावकगृध्रो-
<>लूककपोतगोवत्सकुक्कुटकलविङ्कभारतीचास-
<>खञ्जनकाकपिङ्गलारूपाणि शकुनानि घोटक-
<>वृषमहिषखरगोमहिष्यजाजमेषैडकोष्ट्रछुच्छुन्द-
<>रीमूषिकमार्जारवानरमृगवराहकृकलासनकु-
<>लवृश्चिकपिपीलिकापल्ली-कुक्कुरादिरूपशकुना-
<>निच वसन्तराजशाकुने द्रष्टव्यानि । हस्ति-
<>शशकशृगालषट्पदशरभसर्परूपाणि शकुनानि
<>तत्तच्छब्दे द्रष्टव्यानि ॥
<LEND>
