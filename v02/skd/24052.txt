<L>24052<pc>3-400<k1>बलाहकः<k2>ब(व)लाहकः
ब(व)लाहकः¦, पुं, (बलेन हीयते इति ।
बल + हा + क्वुन् । यद्बा, वारीणां वाहकः ।
पृषोदरादित्वात् साधुः ।) मेघः । (यथा,
कुमारे । १ । ४ ।
“बलाहकच्छेदविभक्तरागा-
मकालसन्ध्यामिव धातुमत्ताम् ॥”)
मुस्तकः । इत्यमरः । १ । ३ । ६ ॥ पर्व्वतः ।
दैत्यविशेषः । नागविशेषः । इति मेदिनी ॥
(यथा, महाभारते । २ । ९ । ९ ।
“कम्बलाश्वतरौ नागौ धृतराष्ट्रबलाहकौ ॥”
बलाहकसर्पस्तु दर्व्वीकरणामन्तर्गतः । इति
सुश्रुते कल्पस्थाने ४ अध्यायः ॥) रमागर्भोद्भवः
कल्किदेवपुत्त्रः । यथा, --
“तथा रमा सिते पक्षे वैशाखे द्बादशीदिने ।
जामदग्न्याद्व्रतं चक्रे पूर्णं वर्षचतुष्टयम् ॥
पट्टसूत्रं करे बद्ध्वा भोजयित्वा द्विजान् बहून् ॥
भुक्त्वा हविष्यं क्षीराक्तं सुमिष्टं स्वामिना सह ॥
बुभुजे पृथिवीं सर्व्वामपूर्व्वां स्वजनैर्वृता ।
सा पुत्त्रौ सुषुवे साध्वी मेवमालबलाहकौ ॥
देवानामुपकर्त्तारौ यज्ञदानतपोव्रतौ ।
महोत्साहौ महावीर्य्यौ सुभगौ कल्किसम्मतौ ॥”
इति कल्किपुराणे ३१ अध्यायः ॥
श्रीकृष्णरथाश्वविशेषः । यथा, --
“स्यन्दनस्तु शतानन्दः सारथिश्चास्य दारुकः ।
तुरङ्गाः शैव्यसुग्रीवमेघपुष्पबलाहकाः ॥”
इति त्रिकाण्डशेषः ॥
(यथाच भागवते । १० । ५३ । ५ ।
“स चाश्वैः शव्यसुग्रीवमेघपुष्पबलाहकैः ।
युक्तं रथसुपानीय तस्थौ प्राञ्जलिरग्रतः ॥”
[Page3-400-c+ 52]
जयद्रथस्य भ्रातृविशेषः । यथा, महाभारते ।
३ । २५४ । १२ ।
“जयद्रथो नाम यदि श्रुतस्ते
सौवीरराजः सुभगे ! स एषः ।
तस्यापरे भ्रातरोऽदीनसत्त्वा
बलाहकानीकविदारणाद्याः ॥”
नदविशेषः । स तु लवणसमुद्रगामी । यथा,
मात्स्ये । १२० । ७२ ।
“बलाहकश्च ऋषभश्चक्रो मैनाक एव च ।
विनिविष्टाः प्रतिदिशं निमग्ना लवणाम्बुधिम् ॥”
कुशद्वीपस्थपर्व्वतविशेषः । यथा, तत्रैव । १२१ । ५५ ।
“बलाहकस्तृतीयस्तु जात्यञ्जनमयो गिरिः ॥”
तारापीडस्य राज्ञः स्वनामख्यातो बलाधि-
कारी । यथा, कादम्बर्य्यां चन्द्रापीडविद्या-
भ्यासकथने । “चन्द्रापीडमानेतुं राजा बलाधि-
कृतं बलाहकनामानं आहूय बृहत्तुरगबल-
पदातिपरिवृतमतिप्रशस्तेऽहनि प्राहिणोत् ॥”)
<LEND>
