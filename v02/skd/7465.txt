<L>7465<pc>2-109<k1>कालचक्रं<k2>कालचक्रं
कालचक्रं¦, क्ली, (कालस्य कालगतेश्चक्रमिव ।) काल-
<>रूपचक्रम् । यथाह -- हेमचन्द्रः ॥
<>“कालो द्विविधोऽवसर्पिण्युत्सर्पिणीषु भेदतः ।
<>सागरकोटिकोटीनां विंशत्या स समाप्यते ॥
<>अवसर्पिण्यां षडरा उत्सर्पिण्यां त एव विपरीताः ।
<>एवं द्वादशभिररैर्विवर्त्तते कालचक्रमिदम्” ॥
<>ज्योतिश्चक्रविशेषः । यथा, --
<>“त्रिनाभिमति पञ्चारे षण्णेमिन्यक्षयात्मके ।
<>सम्बत्सरमये कृत्स्नं कालचक्रं प्रतिष्ठितम्” ॥
<>इति विष्णुपुराणे २ । ८ । ४ । चक्रमेवोपासनार्थं
<>विशिष्यन्नाह । त्रिनाभिमतीति । नाभिः स्तम्भः
<>यत्राक्षः प्रोतः स च त्रिमेखलः । अह्नश्चात्र
<>नाभित्वेनोपास्यत्वात् मेखलारूपास्तिस्रो नाभयः
<>पूर्व्वाह्णमध्याह्नापराह्णास्तद्युक्ते । पञ्चारे पञ्च संव-
<>त्सरपरिवत्सरादयो वक्ष्यमाणा अराः शलाका
<>यस्य सः तस्मिन् । षण्णेमिनि षट् ऋतवो नेमयः
<>प्रान्तबलयानि तद्वति । कालात्मकत्वादक्षयात्मके ।
<>संवत्सरमये संवत्सरावयवमासा रम्भकत्वात् संव-
<>त्सरत्वेनोपास्यत्वाच्च तन्मयम् । तदुक्तं मात्स्ये ।
<>“अहस्त्रिनाभिः सूर्य्यस्य त्वेकचक्रस्य वै स्मृतम् ।
<>अराः संवत्सराः पञ्च नेम्यः षडृतवः स्मृताः” ॥
<>इति । तस्मिन् कालचक्रं कालोपलक्षणभूतं कृत्स्नं
<>ज्योतिश्चक्रं प्रतिष्ठितं आश्रितम् । सूर्य्यगत्यधीन-
<>त्वात् कालचक्रफलस्य । इति तट्टीकायां श्रीधर-
<>स्वामी ॥ (“स एष निमेषादियुगपर्य्यन्तः कालश्चक्र-
<>वत् परिवर्त्त मानः कालचक्रमुच्यत इत्येके” ॥ इति
<>सुश्रुते सूत्रस्थाने ६ अध्याये ॥)
<LEND>
