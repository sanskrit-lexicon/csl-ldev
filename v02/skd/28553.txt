<L>28553<pc>4-033<k1>यात्रा<k2>यात्रा
यात्रा¦, स्त्री, (या + “हुयामाश्रुभसिभ्यस्त्रन् ।”
<>उणा० ४ । १६७ । इति त्रन् । टाप् ।)
<>विजिगीषोः प्रयाणम् । तत्पर्य्यायः । व्रज्या १
<>अभिनिर्याणम् ३ प्रस्थानम् ४ गमनम् ५
<>गमः ६ । इत्यमरः । २ । ८ । ९५ ॥ प्रस्थितिः ७
<>यानम् ८ प्राणनम् ९ । इति शब्दरत्नावली ॥
<>यापनम् ॥ (यथा, भागवते । १० । ८६ । १५ ।
<>“यात्रामात्रं त्वहरहर्दैवादुपनमत्युत ॥”)
<>उत्सवः । इति मेदिनी । रे, ७८ ॥ (यथा, कथा-
<>सरित्सागरे । १० । ८७ ।
<>“यात्रामुपवने द्रष्टुं जगाम सखिभिः सह ॥”
<>व्यवहारः । यथा, गीतायाम् । ३ । ८ ।
<>“शरीरयात्रापि च ते न प्रसिद्ध्येदकर्म्मणः ॥”
<>“शरीरयात्रा देहव्यवहारः ।” इति तत्र नील-
<>कण्ठः ॥) उपायः । इति विश्वः ॥ * ॥ अथ यात्रा-
<>दिनम् । भाद्रपौषचैत्रेतरमासेषु दूरयात्रा
<>कर्त्तव्या । पूर्व्वस्यां दिशि रविशुक्रवारस्य प्राश-
<>स्त्यम् । दक्षिणस्यां मङ्गलवारस्य प्राशस्त्यम् ।
<>पश्चिमायां सोमशनिवारस्य प्राशस्त्यम् । उत्त-
<>रस्यां बृहस्पतिवारस्य प्राशस्त्यम् । पूर्व्वस्यां
<>दिशि सोमशनिवारे न गन्तव्यम् । दक्षिणस्यां
<>बृहस्पतिवारे केषाञ्चिन्मते बुधवारे च न गन्त-
<>व्यम् । पश्चिमायां रविशुक्रवारे । एवं उत्तरस्यां
<>बुधमङ्गलवारे न गन्तव्यम् । द्वितीया तृतीया
<>सप्तमी पञ्चमी दशमी एकादशी त्रयोदशी च
<>एता यात्रायां प्रशस्ताः । अत्रोत्तमनक्षत्राणि ।
<>अश्विनी अनुराधा रेवती मृगशिरा मूला पुन-
<>र्व्वसु पुष्या हस्ता ज्येष्ठा । मध्यमनक्षत्राणि ।
<>रोहिणी पूर्व्वात्रयं चित्रा स्वाती शतभिषा
<>श्रवणा धनिष्ठा । अधमनक्षत्राणि । उत्तरात्रयं
[Page4-033-b+ 52]
<>विशाखा मघा आर्द्रा भरणी कृत्तिका अश्लेषा ।
<>तत्र नक्षत्रशूलकथनम् । स्वात्यां जेष्ठायाञ्च
<>पूर्व्वदिग्गमनं निषिद्धम् । एवं पूर्व्वभाद्रपदे
<>अश्विन्याञ्च दक्षिणदिग्गमनं पुष्ये रोहिण्याञ्च
<>पश्चिमदिग्गमनं उत्तरफल्गुन्यां हस्तायाञ्च
<>उत्तरदिग्गमनं निषिद्धम् । तत्रानुक्तकरणानि ।
<>गरं बणिजं विष्टिः । गरमपि कैश्चिच्छस्तं
<>मन्यते । अत्र उत्तमलग्नानि । सिंहवृषकुम्भ-
<>कन्यामिथुनानि । तत्र योगिनीनिर्णयः । प्रति-
<>पदि नवम्याञ्च प्राच्यां योगिनी । तृतीयायां
<>एकादश्याञ्चाग्निकोणे । पञ्चम्यां त्रयोदश्याञ्च
<>दक्षिणे । द्वादश्यां चतुर्थ्याञ्च नैरृतकोणे ।
<>षष्ठ्यां चतुर्द्दश्याञ्च पश्चिमे । सप्तम्यां पूर्णिमा-
<>याञ्च वायुकोणे । द्वितीयायां दशम्याञ्च उत्तर-
<>दिशि । अष्टम्याममावास्यायाञ्च ईशानकोणे ।
<>तां दक्षिणे सम्मुखे च कृत्वा न गन्तव्यम् ।
<>पापयोगत्र्यहस्पर्शमासदग्धादिषु यात्रा न
<>कर्त्तव्या । वारवेलाकालवेलाकुलिकवेलावृष्टि-
<>भद्रादिषु च यात्रा न कर्त्तव्या । द्विरागमनदिनं
<>नववधूशब्दे द्रष्टव्यम् ॥ * ॥ अथ गोयात्राप्रवेश-
<>विक्रयाः । तत्र तिथयः । अमावस्याष्टमी-
<>चतुर्द्दशीविष्टिभिन्नाः । तत्र नक्षत्राणि ।
<>रोहिणी पूर्व्वफल्गुनी पूर्व्वाषाढा पूर्व्वभाद्रपत्
<>उत्तरफल्गुनी उत्तराषाढा उत्ररभाद्रपत्
<>श्रवणा भरणी चित्रा एतद्व्यतिरिक्तानि ।
<>योगाः । व्यतीपातभिन्नाः । वाराः । क्रूर-
<>भिन्नाः ॥ * ॥ अथ नौकायात्रा । तत्र विहित-
<>नक्षत्राणि । अश्विनीहस्तापुष्यमृगशिरःपूर्व्व-
<>फल्गुनी-पूर्व्वाषाढा-पूर्व्वभाद्रपदनुराधाधनिष्ठा-
<>श्रवणाः । वाराः शुभग्रहाणाम् । तत्र लग्नं
<>शोभनम् । तत्र शोभनश्चन्द्रः । तारा च शोभना
<>विहिता । इति ज्योतिस्तत्त्वम् ॥ * ॥
<>अथ यात्रायां शुभजनकद्रव्यदर्शनादि यथा, --
<>“धेनुर्व्वत्सप्रयुक्ता वृषगजतुरगा दक्षिणावर्त्तवह्नि-
<>र्दिव्यस्त्रीपूर्णकुम्भा द्बिजनृपगणिकाः पुष्पमाला
<>पताका ।
<>सद्योमांसं घृतं वा दधि मधु रजतं काञ्चनं
<>शुक्लधान्यं
<>दृष्ट्वा श्रुत्वा पठित्वा फलमिह लभते मानवो
<>गन्तुकामः ॥”
<>इति समयप्रदीपः ॥
<>तत्राशुभजनकदर्शनं यथा, --
<>“सम्मुखे रजकं पश्चात् क्षुरिणं यदि पश्यति ।
<>न गन्तव्यं तदा तस्मात् तैलवाप्यग्रगोऽशुभः ॥
<>अजो लुण्ठति गौः कासी क्षुतं वा कुरुते नरः ।
<>पश्यन् यात्रा न कर्त्तव्या क्लीवं पश्यति वाग्रतः ॥”
<>इति ज्योतिराकरः ॥
<>यात्राकाले विशेषदर्शनफलं यथा, --
<>“मृगाहिकपिमार्ज्जारश्वानः शूकरपक्षिणः ।
<>नकुलो मूषिकश्चैव यात्रायां दक्षिणे शुभाः ॥
<>विप्रकन्या शवो रुद्रशङ्खभेरीवसुन्धराः ।
<>जम्बुकोष्ट्रखराद्याश्च यात्रायां वामके शुभाः ॥
[Page4-033-c+ 52]
<>वेणुस्त्रीपूर्णकुम्भानां यात्रायां दर्शनं शुभम् ॥”
<>यात्राकाले अशुभलक्षणं यथा, --
<>“कार्पासौषधतैलञ्च पङ्काङ्गारभुजङ्गमाः ।
<>मुक्तकेशो रक्तमाल्यं नग्नाद्यशुभलक्षणम् ॥” * ॥
<>यात्राकाले छिक्कायाः फलं यथा, --
<>“छिक्काया लक्षणं वक्ष्ये लभेत् पूर्व्वे महाफलम् ।
<>आग्नेये शोकसन्तापौ दक्षिणे हानिमाप्नुयात् ॥
<>नैरृत्ये शोकसन्तापौ मिष्टान्नञ्चैव पश्चिमे ।
<>अन्नं प्राप्नोति वायव्ये उत्तरे कलहो भवेत् ।
<>ईशाने मरणं प्रोक्तं प्रोक्तं छिक्काफलाफलम् ॥”
<>अथ यात्रायां दिग्विशेषे विशेषनक्षत्राणि ।
<>“कृत्तिकादौ तु पूर्व्वेण सप्त ऋक्षाणि वै व्रजेत् ।
<>मघादौ दक्षिणे गच्छेदनुराधादि पश्चिमे ॥
<>प्रशस्ता चोत्तरे यात्रा धनिष्ठादिषु सप्तसु ।
<>अश्विनीरेवतीचित्राधनिष्ठाः सदलङ्कृताः ।
<>मृगाश्विचित्रापुष्याश्च मूलहस्तौ शुभौ सदा ॥”
<>यात्रादौ लग्नादिषु ग्रहस्थितिफलं यथा, --
<>“कन्याप्रदाने यात्रायां प्रतिष्ठादिषु कर्म्मसु ।
<>शुक्रचन्द्रौ च जन्मस्थौ शुभदौ च द्बितीयगौ ॥
<>शशिज्ञशुक्रजीवाश्च राशौ चाथ तृतीयके ।
<>भौममन्दशशाङ्कार्का बुधः श्रेष्ठश्चतुर्थके ॥
<>शुक्रजीवौ पञ्चमौ च श्रेष्ठौ सद्भिरुदाहृतौ ।
<>मन्दार्केन्दुकुजाः षष्ठे गुरुचन्द्रौ च सप्तमे ॥
<>शुक्रज्ञावष्टमे श्रेष्ठौ नवमस्थौ गुरुः शुभः ।
<>अर्कार्किचन्द्रा दशमे एकादशेऽखिला ग्रहाः ॥
<>बुधोऽथ द्बादशे चैव भार्गवः सुखदो भवेत् ॥”
<>इति गारुडे ६० । ६१ अध्यायौ ॥ * ॥
<>अथ राजयात्रा ।
<>“इदानीं सर्व्वधर्म्मज्ञ धर्म्मशास्त्रविशारद ! ।
<>यात्राकालविधानं मे कथयस्व महीक्षिताम् ॥
<>यदा मन्येत नृपतिराक्रन्देन बलीयसा ।
<>पार्ष्णिग्राहाभिभूतोऽरिस्तदा यात्रां प्रयोजयेत् ॥
<>योधान्मत्वा प्रभूतांश्च प्रभूतञ्च बलं मम ।
<>मूलरक्षासमर्थोऽस्मि तदा यात्रां प्रयोजयेत् ॥
<>अशुद्धपार्ष्णिर्नृपतिर्न तु यात्रां प्रयोजयेत् ।
<>पार्ष्णिग्राहाधिकं सैन्यं मूले निःक्षिप्य वा व्रजेत् ॥
<>चैत्रं वा मार्गशीर्षं वा यात्रां यायान्नराधिपः ।
<>चैत्री नश्यति नैदाघं हन्ति पुष्टिञ्च शारदी ॥
<>एतदेव विपर्य्यस्तं मार्गशीर्षं नराधिपः ।
<>शत्रोर्व्वा व्यसने यायात् कालः स तु सुदुर्लभः ॥
<>दिव्यान्तरीक्षक्षितिजैरुत्पातैः पीड्२इतं परम् ।
<>सदृक्षपीडासंतप्तं पीडितञ्च तथा ग्रहैः ॥
<>ज्वलन्तीव तथैवोल्का दिशं यस्य प्रपद्यते ।
<>भूकम्पोल्का दिशं यान्ति याञ्च केतुः प्रसूयते ॥
<>निर्घातश्च पतेद्यत्र तं यायाद्वसुधाधिपः ।
<>सबलव्यसनोपेतं तथा दुर्भिक्षपीडितम् ॥
<>सम्भूतान्तरकोपञ्च क्षिप्रं यायादरिं नृपः ।
<>यूकमाक्षीकबहुलं बहुपङ्कं तथाविलम् ॥
<>नास्तिकं भिन्नमर्य्यादं तथामङ्गलवादिनम् ।
<>अपेतप्रकृतिञ्चैव निरापञ्च तथा जयेत् ॥
<>विद्विष्टनायकां सेनां तथा भिन्नां परस्परम् ।
<>व्यसनासक्तनृपतिं बलं राजाभियोजयेत् ॥
[Page4-034-a+ 52]
<>सैनिकानामशस्त्राणि स्फूरन्त्यङ्गानि यत्र च ।
<>दुःस्वप्नान्यपि पश्यन्ति बलन्तदभियोजयेत् ॥
<>उत्साहबलसम्पन्नश्चानुरक्तबलस्तथा ।
<>तुष्टपुष्टबलो राजा परानभिमुखो व्रजेत् ॥
<>शरीरस्फुरणे धन्ये तथा दुःस्वप्ननाशने ।
<>निमित्ते सङ्कुले धन्ये जाते शत्रुपुरं व्रजेत् ॥
<>ऋक्षेषु षट्सु शुद्धेषु ग्रहेष्वनुगुणेषु च ।
<>प्रश्नकाले शुभे जाते परान् यायान्नराधिपः ॥
<>एवन्तु दैवसम्पन्नस्तथा पौरुषसंयुतः ।
<>देशकालोपपन्नान्तु यात्रां यायान्नराधिपः ॥
<>उलूकस्य निशि ध्वाङ्क्षः स च तस्य दिवा वशे ।
<>एवं देशञ्च कालञ्च ज्ञात्वा यात्रां प्रयोजयेत् ॥
<>पदातिनागबहुलां सेनां प्रावृषि योजयेत् ।
<>हेमन्ते शिशिरे चैव रथवाजिसमाकुलाम् ॥
<>खरोष्ट्रबहुलां सेनां तथा ग्रीपे नराधिपः ।
<>चतुरङ्गबलोपेतां वसन्ते वा शरद्यथ ॥
<>सेना पदातिबहुला यस्य स्यात् पृथिवीपतेः ।
<>अभियोज्यो भवेत्तेन शत्रुर्विषयमाश्रितः ॥
<>गम्ये वृक्षावृते देशे स्थितं शत्रुं तथैव च ।
<>किञ्चित्पङ्के तथा यायाद्बहुनागो नराधिपः ॥
<>रथाश्वबहुलो यायात् शत्रुं समपथाश्रितम् ।
<>तदाश्रयन्तो बहुलास्तथा राजाभिपूजयेत् ॥
<>खरोष्ट्रबहुलो राजा शत्रुं बन्धनसंस्थितम् ।
<>बन्धनस्थोऽपि योज्योऽरिस्तदा प्रावृषि भूभुजा ॥
<>हिमपातयुते देशे स्थितं ग्रीष्मेऽभियोजयेत् ।
<>शरद्वसन्तौ धर्म्मज्ञ कालौ साधारणौ स्मृतौ ॥
<>विज्ञाय राजा द्विजदेशकालौ
<>दैवं त्रिकालञ्च तथैव बुद्ध्वा ।
<>प्रायात् परं कालविदां मतेन
<>सञ्चिन्त्य सार्द्धं द्विजमन्त्रविद्भिः ॥”
<>इति मात्स्ये २१४ अध्यायः ॥ * ॥
<>यात्राकाले माङ्गल्यद्रव्याणि यथा, --
<>“पौर्व्वापर्य्यं स्ववृत्तान्तं तानुक्त्वा च शुभक्षणे ।
<>तैरेव सार्द्धं बलवान् बभूव गमनोन्मुखः ॥
<>ददर्श मङ्गलं रामः शुश्राव जयसूचकम् ।
<>बुबुधे मनसा सर्व्वं विजयं वैरिसंक्षयम् ॥
<>यात्राकाले च पुरतः शुश्राव सहसा मुनिः ।
<>हरिशब्दं शङ्खरवं घण्टादुन्दुभिवादनम् ॥
<>आकाशवाणीं सङ्गीतां जयस्ते भवितेति च ।
<>नरोक्तं तञ्च कल्याणं मेघशब्दं जयावहम् ॥
<>चकार यात्रां भगवान् श्रुत्वेत्येवंविधं शुभम् ।
<>ददर्श पुरतो विप्रवन्दिदैवज्ञभिक्षुकान् ॥
<>जलत्प्रदीपं विभ्रन्तीं पतिपुत्त्रवतीं सतीम् ।
<>पुरो ददर्श स्मेरास्यां नानाभूषणभूषिताम् ॥
<>शिवं शिवां पूर्णकुम्भं चासञ्च नकुलन्तथा ।
<>गच्छन् ददर्श रामेशो यात्रामङ्गलसूचकम् ॥
<>कृष्णसारं गजं सिंहं तुरगं गण्डकं द्विपम् ।
<>चमरीं राजहंसञ्च चक्रवाकं शुकं पिकम् ॥
<>मयूरं खञ्जनञ्चैव शङ्खचिल्लञ्चकोरकम् ।
<>पारावतं वलाकाञ्च कारण्डं चातकं चटम् ॥
<>सौदामिनीं शक्रचापं सूर्य्यं सूर्य्यसभां शुभाम् ।
<>सद्योमांसं सजीवञ्च मत्स्यं शङ्खं सुवर्णकम् ॥
[Page4-034-b+ 52]
<>माणिक्यं रजतं मुक्तां मणीन्द्रञ्च प्रबालकम् ।
<>दधि लाजं शुक्लधान्यं शुक्लपुष्पञ्च कुङ्कुमम् ॥
<>शुक्लच्छत्रं पताकाञ्च दर्पणं श्वेतचामरम् ।
<>धेनुं वत्सप्रयुक्ताञ्च रथस्थं भूमिपं तथा ॥
<>दुग्धञ्च रोचनामाज्यममृतं पायसं तथा ।
<>शालग्रामं पक्वफलं स्वस्तिकं शर्करां मधु ॥
<>मार्ज्जारञ्च वृषेन्द्रञ्च मेघपर्व्वतमूषिकम् ।
<>मेघाच्छन्नस्य च रवेरुदयं चन्द्रमण्डलम् ॥
<>कस्तूरीं कज्जलं तोयं हरिद्रां तीर्थमृत्तिकाम् ।
<>सिद्धार्थं सर्षपं दूर्व्वां विप्रबालञ्च बालिकाम् ॥
<>मृगं वेश्याञ्च भ्रमरं कर्पूरं पीतवाससम् ।
<>गोमूत्रं गोपुरीषञ्च गोधूलिं गोपदाङ्कितम् ॥
<>गोष्ठं गवां वर्त्म रम्यं गोशालं गोरतिं शुभाम् ।
<>भूषणं देवप्रतिमां ज्वलदग्निं महोत्सवम् ॥
<>ताम्रं स्फटिकं रैत्यञ्च सिन्दूरं माल्यचन्दनम् ।
<>गन्धञ्च हीरकं रत्नं ददर्श दक्षिणे शुभम् ॥
<>सुगन्धि वायोराघ्राणं प्राप विप्राशिषं शुभम् ।
<>इत्येवं मङ्गलं ज्ञात्वा प्रययौ स मुदान्वितः ॥”
<>इति ब्रह्मवैवर्त्ते गणपतिखण्डे ३३ अध्यायः ॥ * ॥
<>यात्राकाले अमङ्गलसूचकानि यथा, --
<>“राजा जगाम समरं हृदयेन विदूयता ।
<>सार्द्धं सैन्यसमूहैश्च वाद्यभाण्डैरसंख्यकैः ॥
<>ददर्शामङ्गलं राजा पुरो वर्त्मनि वर्त्मनि ।
<>ययौ तथापि समरं न जगाम गृहं पुनः ॥
<>मुक्तकेशीं छिन्ननासां रुदन्तीञ्च दिगम्बरीम् ।
<>कृष्णवस्त्रपरीधानामपरां विधवामपि ॥
<>मुखदुष्टां योनिदुष्टां व्याधियुक्ताञ्च कुट्टनीम् ।
<>पतिपुत्त्रविहीनाञ्च डाकिनीं पुंश्चलीमहो ॥
<>कुम्भकारं तैलकारं व्याधं सर्पोपजीविनम् ।
<>कुचेलमपि रूक्षाङ्गं नग्नं काषायवासिनम् ॥
<>वत्सविक्रयिणञ्चैव कन्याविक्रयिणं तथा ।
<>चितां दग्धशवं भस्म निर्व्वाणाङ्गारमेव च ॥
<>सर्पक्षतनरं सर्पं गोधाञ्च शशकं विषम् ।
<>श्राद्धपाकञ्च पिण्डञ्च मोदकञ्च तिलांस्तथा ॥
<>देवलं वृषवाहञ्च शूद्रश्राद्धान्नभोजिनम् ।
<>शूद्रान्नपाचकं शूद्रयाजकं ग्रामयाजकम् ॥
<>कुशपुत्तलिकाञ्चैव शवदाहनकारिणम् ।
<>शून्यकुम्भं चूर्णकुम्भं तैलं लवणमस्थि च ॥
<>कार्पासं कच्छपं चूर्णं कुक्कुरं शब्दकारिणम् ।
<>दक्षिणे च शृगालाञ्च कुर्व्वन्तं भरवं रवम् ॥
<>कपर्द्दकञ्च क्षौरञ्च छिन्नकेशं नखं मलम् ।
<>कलहञ्च विलापञ्च विलापकारिणं जनम् ॥
<>अमङ्गलं वदन्तञ्च रुदन्तं शोककारिणम् ।
<>मिथ्यासाक्षिप्रदातारं चौरञ्च नरघातिनम् ॥
<>पुंश्चलीपतिपुत्त्रौ च पुंश्चल्योदनभोजिनम् ।
<>देवतागुरुविप्राणां वस्तुवित्तापहारिणम् ॥
<>दत्तापहारिणं दस्युं हिंसकं सूचकं खलम् ।
<>पितृमातृविरक्तञ्च द्विजाश्वत्थविघातिनम् ॥
<>सत्यघ्नञ्च कृतघ्नञ्च स्थाप्यापहारिणं जनम् ।
<>मित्रद्रुहं मित्रघ्नञ्च क्षतं विश्वासघातिनम् ॥
<>गुरुदेवद्बिजानाञ्च निन्दकं स्वाङ्गघातकम् ।
<>जीवानां घातकञ्चैव स्वाङ्गहीनञ्च निर्दयम् ॥
[Page4-034-c+ 52]
<>व्रतोपवासहीनञ्च दीक्षाहीनं नपुंसकम् ।
<>गलितव्याधिगात्रञ्च गुरुलङ्घनमेव च ॥
<>पुक्कसं छिन्नलिङ्गञ्च सुरामत्तं सुरां तथा ।
<>क्षिप्तं वमन्तं रुधिरं महिषं गर्द्दभं तथा ॥
<>मूत्रं पुरीषं श्लष्माणं कन्थिनं नृकपालिनम् ।
<>झञ्झावातं रक्तवृष्टिं वाद्यञ्च नृपघातकम् ॥
<>वृद्धञ्च शूकरं गृध्रं श्येनं कङ्कञ्च भल्लुकम् ।
<>पाशञ्च शुष्ककाष्ठञ्च वायसं गन्धकं तथा ॥
<>अग्रदानिब्राह्मणञ्च तन्त्रमन्त्रीपजीविनम् ।
<>वैद्यञ्च रक्तपुष्पञ्चैवौषधन्तुषमेव च ॥
<>कुवार्त्तां मृतवार्त्ताञ्च विप्रशापञ्च दारुणम् ।
<>दुर्गन्धवातं दुःशब्दं राजा संप्राप वर्त्मनि ॥
<>मनश्च कुत्सितं प्राणाः क्षुभिताश्च निरन्तरम् ।
<>वामाङ्गस्पन्दनं देहजाड्यं राज्ञो बभूव ह ॥”
<>इति ब्रह्मवैवर्त्ते गणपतिखण्डे ३५ अध्यायः ॥
<>श्रीकृष्णस्य मथुरायात्रा यथा, --
<>“राधिकायाञ्च सुप्तायां सुप्तासु गोपिकासु च ।
<>पुष्पचन्दनतल्पे च वायुना सुरभीकृते ॥
<>तृतीयप्रहरेऽतीते निशायाश्च शुभक्षणे ।
<>शुभचन्द्रक्षयोगे चामृतयोगसमन्विते ॥
<>सौम्यस्वामियुते लग्ने सौम्यग्रहविलोकने ।
<>पापग्रहसमासक्तदृष्टिदोषादिवर्ज्जिते ॥
<>यशोदां बोधयामास कारयामास मङ्गलम् ।
<>बन्धूनाश्वासयामास समुत्थाय हरिः स्वयम् ॥
<>वाद्यं निषेधयामास राधिकाभयभीतवत् ।
<>स्वतन्त्रो विश्वकर्त्ता च पाता भर्त्ता स्वतन्त्रवत् ॥
<>प्रक्षाल्य पादयुगलं धृत्वा धौते च वाससी ।
<>उवास संस्कृते स्थाने विलिप्ते चन्दनादिना ॥
<>फलपल्लवसंयुक्तं संस्कृतं चन्दनादिभिः ।
<>वामे कृत्वा पूर्णकुम्भं वह्निं विप्रं स्वदक्षिणे ।
<>पतिपुत्त्रवतीं दीपं दर्पणं पुरतस्तथा ॥
<>दूर्व्वाकाण्डञ्च सुस्निग्धं पुष्पं धान्यं सितं शुभम् ।
<>गुरुदत्तं गृहीत्वा च प्रददौ मस्तकोपरि ॥
<>घृतं ददर्श माध्वीकं रजतं काञ्चनं दधि ।
<>चन्दनं लेपनं कृत्वा पुष्पमालां गले ददौ ॥
<>गुरुवर्गं ब्राह्मणश्च वन्दयामास भक्तितः ।
<>शङ्खध्वनिं वेदपाठं सङ्गीतं मङ्गलाष्टकम् ॥
<>विप्राशीर्व्वचनं रम्यं शुश्राव परमादरम् ।
<>ध्यात्वा मङ्गलरूपञ्च सर्व्वत्रं मङ्गलप्रदम् ॥
<>चिक्षेप दक्षिणं पादं सुन्दरं स्वात्मविग्रहम् ।
<>विधृत्यं नासिकावामभागं मध्यमया विभुः ॥
<>विसृज्य वायुमिष्टञ्च नासादक्षिणरन्ध्रतः ।
<>ततो ययौ नन्दनन्दो नन्दस्य प्राङ्गणं वरम् ॥”
<>इति ब्रह्मवैवत्तै श्रीकृष्णजन्मखण्डे ७१ अध्यायः ॥
<>अथ यात्रायुक्तिः । तत्र समयः ।
<>“यात्रायां द्विविधः कालो वैकारः सहजस्तथा ।
<>प्रोक्त आत्ययिके कार्य्ये विकारो नात्र निर्णयः ।
<>सहजः स्वेच्छया राज्ञां तस्य निर्णय उच्यते ॥
<>यात्राजसिंहमध्या शनैश्चरबुधोशनसां गृहेषु ।
<>भानौ कुलीरवृषवृश्चिकगोभिर्दीर्घा
<>शस्तस्तु देवलमतेऽध्वनि पृष्ठतोऽर्कः ॥
<>अश्विनी रेवती ज्येष्ठा तथा पुष्यपुनर्वसू ।
[Page4-035-a+ 52]
<>मैत्रं मृगशिरो मुला यात्रायामुत्तमाः स्मृताः ॥
<>भरणी कृत्तिकाश्लेषा विशाखा चोत्तरात्रयम् ।
<>मघा पशुपतिश्चैव यात्रायां मरणप्रदाः ॥
<>पूर्व्वे कुवेरे दहने निशाटे
<>यमे जलेशे पवने महेशे ।
<>त्याज्यं नरस्य प्रतिपत्क्रमेण
<>युग्मं तिथीनां प्रवदन्ति तज्ज्ञाः ।
<>स्यात् संमुखे यानमसुक्षयाय
<>पश्चाद्भवेत् सर्व्वशुभाय पुंसाम् ॥
<>सूर्य्यः शुक्रः कुजो राहुर्मन्दश्चन्द्रो गुरुर्ब्बुधः ।
<>अग्रतः शोभना यात्रा पृष्ठतो मरणं ध्रुवम् ॥
<>पूर्व्वेणेन्द्रं दक्षिणे यानपादं
<>रोहिण्ये तच्चार्य्यमाख्याञ्च शूलम् ।
<>कामं यायात् साम्परायेषु कार्य्ये-
<>ष्वन्यद्वापि प्रेक्ष्य शूलानि भानि ॥”
<>तत्र दिक्शूलम् ।
<>“षष्ठ्यष्टमी चतुर्थी च नवमी द्वादशी तथा ।
<>चतुर्द्दशी कुहूस्त्याज्या यात्रायामशुभप्रदाः ॥
<>प्रायो जगुः सहजशत्रुदशाय संस्थाः
<>पापाः शुभाः सवितृजं परिमुच्य खस्थम् ।
<>सर्व्वत्रगाः शुभफलं जनयन्ति सौम्या-
<>स्त्यक्त्वारिसंस्थममरारिगुरुं जिगीषोः ॥
<>नाकालवर्षविद्युत्स्तनितेष्विष्टं कथञ्चिदपि यानम् ।
<>आसप्ताहात् दिव्यान्तरीक्षभौमैस्तथोत्पातैः ॥”
<>तत्र क्रमः ।
<>“राज्ञां यात्राविधिं वक्ष्ये जिगीषूणां परावनीम् ।
<>नीराजनाविधिं कृत्वा सैनिकाश्चानयेत्ततः ।
<>गजानन्यान् मृगानन्यानिति यात्राक्रमो मतः ॥”
<>तत्र नीराजनाविधिः ।
<>“वर्षान्तेऽभ्युदिते शुक्रे चन्द्रे पूर्णे शुभक्षणे ।
<>अश्वनीराजनं कुर्य्यात् यथोक्तमृषिसत्तमैः ॥
<>उदीचीं प्रस्थिते भानौ संक्रान्त्यां वा शुभे दिने ।
<>गजनीराजनं कुर्य्यात् महीपालो जिगीर्षिवान् ॥
<>वृश्चिकस्थे रवौ कुर्य्यात् पत्तिनीराजनाविधिम् ।
<>नौकानीराजनं कुर्य्यात् दक्षिणाशां प्रतिष्ठति ॥
<>अन्येषाञ्चैव यानानां विजयादशमीतिथिम् ।
<>ध्वजादीनाञ्च सर्व्वेषां शक्रोत्थाने नीराजनम् ॥
<>छत्रस्य नवदण्डस्य तथा सिंहासनस्य च ।
<>गृहस्य नगरस्यापि महाविषुवसंक्रमे ॥
<>आत्मनो युवराजस्य महिष्या मन्त्रिणान्तथा ।
<>स्वजन्मदिवसे राजा कुर्य्यान्नीराजनाविधिम् ॥
<>अभिषेकदिनं प्रोक्तमेषां जन्मदिनं मया ॥”
<>तद्यथा, --
<>“अश्वानां भास्करो देवो रेवन्तमिति संज्ञया ।
<>गजानां देवता शक्रः पत्तीनां कालिका मता ॥
<>नौकानां वरुणो देवो यानानान्तु जयन्तकः ।
<>अस्त्राणां देवता रामो यमः खड्गस्य पूज्यते ॥
<>ध्वजानां हनुमान् पूज्यो बृहस्पतिरिति क्रमात् ।
<>तान् पूजयित्वा विधिवदेतान्नीराजयेन्नृपः ॥
<>द्बादशमहिषैःपुष्टैश्चामरघण्टास्वनादिभूषाढ्यैः ।
<>छागलैर्महिषद्विगुणैः पुरुषैस्तद्द्विगुणैश्चारुदीपि-
<>काभिः ॥
[Page4-035-b+ 52]
<>भव्यं वा सहस्रांशुदिने नीराजयेद्राजा ।
<>द्वादशवाहै रुचिरैः साङ्गोपाङ्गैरतोर्द्धतश्चोष्ट्रैः ॥
<>तस्यार्द्धतो व्याघ्रैर्गजशतनीराजनं सम्भवति ।
<>छागलशतं वृषभशतं शतञ्च मेषाणाम् ॥
<>तुरगा दश हृष्टाङ्गा व्याघ्राः पञ्च द्बिपश्चैकः ।
<>भल्लुका हि कुक्कुराश्चैकैकाः पत्तिलक्षणस्य ॥
<>नौकाशतकं साङ्गं नवदशकं काञ्चनादिभि-
<>र्घटितम् ।
<>बहुशतमपि जन्तूनां नौकानीराजने राज्ञाम् ॥
<>यद्वा द्विपदं यानं सर्व्वेषामिष्यते तुरगैः ।
<>सुदशावत्सरवसितैर्योग्याङ्गैर्योग्यवर्णैश्च ॥
<>अष्टाभिर्धातुभिः कुर्य्यादस्त्रनीराजनाविधिम् ।
<>गजाश्वनरनौकाभिर्द्विगुणाभिर्यथोत्तरम् ।
<>रत्नैर्नानाविधैरस्त्रैर्धातुभिर्वसनैस्तथा ॥
<>सिंहासनैश्च योग्यैश्व कुर्य्यान्नीराजनाविधिम्
<>गृहनीराजनाप्येवं नरस्याथ निगद्यते ॥
<>श्वभिः खरैः शृगालैश्च व्याघ्रैरुष्ट्रैस्तथोद्धतैः ।
<>पुरं नीराजयेद्राजा चिरसम्पत्तिहेतवे ॥
<>श्वा दशाश्वस्तदर्द्धेन नरश्चैव तदर्द्धतः ।
<>व्याघ्रादीनां तथैवैकं रत्नं नानाविधन्तथा ॥
<>अस्त्राणि धातवश्चैव वस्त्राणि च फलानि च ।
<>वनजाः स्थलजाश्चैव जलजाश्चैव जन्तवः ॥
<>नवग्रहाश्च सूर्य्याद्याः शैलाः सप्त घटास्तथा ।
<>योग्यधातुसमुद्भूता नौकाखण्डत्रयन्तथा ॥
<>निजदेहमितं स्वर्णं रजतं ताम्रमेव वा ।
<>आत्मनीराजने दद्याद्यदिच्छेच्चिरसंस्थितिम् ॥
<>अस्त्रैर्नानाविधैः कुर्य्याद्युवराजनीराजनम् ।
<>अलङ्कारैश्च विविधैर्द्देवीनीराजनं मतम् ॥
<>मन्त्रिनीराजनं राजा हयेनैव समाचरेत् ॥
<>अमात्यानां सैनिकानां विप्राणां धनिनान्तथा ।
<>वस्त्रैर्नीराजनं कुर्य्यादिति भोजस्य सम्मतम् ॥
<>नीराजनाया वस्तूनि न पश्येन्न पुनः स्पृशेत् ।
<>सप्तकृत्वः परिभ्राम्य कुर्य्यान्नीराजनाविधिम् ॥
<>न्यसेद्वा परराष्ट्रेषु गहने वा जलेऽपि वा ।
<>दैवज्ञवैद्यदीनेभ्यः प्रयच्छेद्वा यथायथम् ॥
<>इति संक्षेपतः प्रोक्तो मया नीराजनाविधिः ।
<>अनेन विधिना राजा सुचिरं सुखमश्नुते ॥”
<>तथा हि गर्गः ।
<>“नीराजना महीन्द्राणां निहन्ति विपदोऽखिलाः ।
<>सैव सन्नहनं राज्ञां कञ्चुकेनेव संयतः ॥
<>नीराजनावन्दितानां न भयं विद्यते क्वचित् ।
<>नीराजनाविहीनानां नश्येयुः सर्व्वसम्पदः ॥”
<>तथा च वात्स्यः ।
<>“ये भूमिपालाः प्रतिवत्सरान्त
<>कुर्व्वन्ति नीराजनकर्म्म सम्यक् ।
<>तेषां न लक्ष्मीः क्षयतामुपैति
<>साम्राज्यलक्ष्मीः करगैव तेषाम् ॥
<>एवं नीराजनं कृत्वा राजा प्रस्थानमाचरेत् ॥”
<>इति नीराजनाविधिः ॥ * ॥
<>अथ यात्रा ।
<>“गुणातिशयसम्पन्नः शत्रुं यायाज्जिगीषया ।
<>यदि पश्चात् प्रकोपो न यदि राष्ट्रे न कण्टकाः ॥
[Page4-035-c+ 52]
<>संज्ञायान्यत्र यायाद्वा पार्ष्णिग्राहेण शत्रुणा ॥
<>रात्रावुलुको विनिहन्ति काकान्
<>काकोऽप्युलूकान् रजनीव्यपाये ।
<>इति स्वकालं समुदीक्ष्य यायात्
<>काले फलन्तीह समीहितानि ॥
<>प्रबलव्यसनोपेतं दुर्भिक्षादिप्रपीडितम् ।
<>सम्भूतान्तरकोपेतं न यायात् पृथिवीपतिः ॥
<>निजदैवानुकूल्ये हि प्रातिकूल्ये परस्य च ।
<>यायाद्भूपो यतो दैवं बलमेतत् परं मतम् ॥”
<>अन्यत्र तु ।
<>“निरातङ्के निरुत्पाते निरुद्विग्ने निरामये ।
<>विपक्षे जयमिच्छन्ति राजानो विजिगीषवः ॥”
<>इति युक्तिकल्पतरुः ॥
<>युद्धयात्रायाममङ्गलदर्शनं यथा, --
<>“तस्य निर्गच्छतो गेहात् श्वानोऽस्थि मुखतो-
<>ऽभवत् ।
<>ध्वजे रुरोह कापोतः शिवा श्यामा च
<>दक्षिणा ॥
<>पिङ्गला चञ्चुगोधा च शूकरी केवली तथा ।
<>गजवानरसेनाजशिखिच्छिक्काश्च वामतः ॥
<>पथं विभिन्दते सर्पः कुम्भोदकं व्यशीर्य्यत ।
<>रुराव वानरो ऋक्षो मार्जारो ह्यतिभैरवम् ॥
<>तैलतक्रतृणकेशयुक्ताभ्यक्तादिदर्शनम् ।
<>वान्तोन्मत्तजडमूकक्षुत्क्षामनक्रजं रवम् ॥
<>तुषकार्पासलवणानां निन्दितानाञ्च दर्शनम् ।
<>रक्ताम्बरधरो मुण्डः पङ्कामिषं तथा वसा ॥
<>ललाटं शक्रजश्चाप उल्कापातध्वजारुणाः ।
<>दिशां दाहमहीकम्पाः सरजः कलुषं नभः ॥
<>निस्तेजस्तेपते भानुर्नद्यः प्रतिमुखावहाः ।
<>उष्णोदकं महाकूपं दरणं दीर्घिकासु च ॥
<>अकालविकृतिः पुष्पफलानामन्वभूत्तदा ।
<>शीत उष्णविपर्य्यासा मेघनादाश्च दारुणाः ॥
<>आरण्यसत्त्वा ग्रामेषु ग्रामजारण्यवासिनः ।
<>क्रोष्टृसर्पसमूहाश्च शशश्वानः पिपीलिकाः ॥
<>ऋक्षाणां महती सेना मृगाणाञ्च तथैव च ।
<>एते च पुरप्राकारे निपतन्त्युत्पतन्ति च ॥
<>दुर्गन्धः शार्करो वायुर्दीनां योधा हतप्रभाः ।
<>शकृन्मूत्राश्रुपातानि गजा अश्वाः प्रचक्रिरे ।
<>ध्वजच्छत्रपताकानां स्फुटनं दण्डभिन्दनम् ।
<>कलङ्कमसि चक्रे च हता दुन्दुभिरेव च ॥
<>ज्यातलाकूटनश्चापि नाराचानाञ्च कुञ्चता ।
<>गदानां मुद्गराणाञ्च शीर्णता ह्यनुभिन्दता ॥
<>शुष्कप्ररोहणञ्चार्कसार्द्रपातस्तथैव च ।
<>प्रतिमारुदितं स्वेदो मृतकानाञ्च जल्पनम् ॥
<>गवां रासभमारोहः स्त्रीणाञ्च बह्वपत्यता ।
<>स्त्रीसूते अविच्छागादि ह्यजावि शिशुशोभनम् ।
<>बालानां घातनं युद्धे निस्त्रिंशाः सकलाः प्रजाः ।
<>मक्षिकादंशमण्डूकबहुगोनासदर्शनम् ॥
<>निस्तेजा न वहेद्बह्निः सधूमः स्फुटते मुहुः ॥
<>एवंविधान् तथोत्पातान् दृष्टान् घोरेण वासव ।
<>पप्रच्छ नारदं सोऽथ किमेतद्विकृतं द्विज ! ॥”
<>इत्याद्ये देव्यवतारे घोरवधाध्यायः ॥
[Page4-036-a+ 52]
<>अथ द्बादश यात्रा ।
<>“प्रणम्य जगतां नाथं कलिकल्मषनाशनम् ।
<>द्बादशयात्रातत्त्वानि वक्ति श्रीरघुनन्दनः ॥”
<>तत्रादौ द्बादशयात्राकालस्य मुख्योपादेयत्वात्
<>आदौ स एव निरूप्यते । तद्यथा स्कन्दपुराणे ।
<>इन्द्रद्युम्न उवाच ।
<>“वैशाखादिषु मासेषु यात्रापूजाविधिं मुने ! ।
<>श्रोतुमिच्छामि देवेशे यथावद्वक्तुमर्हसि ॥
<>जैमिनिरुवाच ।
<>वैशाखादिषु मासेषु देवदेवस्य शार्ङ्गिणः ।
<>या या द्वादश यात्राः स्युस्ता हि वक्ष्यामि ते
<>शृणु ॥
<>वैशाखे चान्दनी यात्रा ज्यैष्ठे स्नापन्युदीरिता ।
<>आषाढे रथयात्रा स्यात् श्रावणे शयनी तथा ॥
<>भाद्रे दक्षिणपार्श्वीया आश्विने वामपार्श्विका ।
<>उत्थानी कार्त्तिके मासि छादनी मार्गशीर्षके ॥
<>पौषे पुष्याभिषेकः स्यान्माघे शाल्योदनी तथा ।
<>फाल्गुने दोलयात्रा स्याच्चैत्रे मदनभञ्जिका ॥
<>एकैका मुक्तिदा सर्व्वा धर्म्मकामार्थसाधनाः ॥”
<>अथ यात्राविधिः । स्कान्दे ।
<>“वैशाखस्य सिते पक्षे तृतीयाक्षयसंज्ञिता
<>तत्र मां लेपयेद्गन्धलेपनैरतिशोभनैः ॥
<>वैशाखस्यामले पक्षे तृतीया पापनाशिनी ।
<>स्वयमाविष्कृता चैषा प्राजापत्यर्क्षसंयुता ॥
<>यः पश्यति तृतीयायां कृष्णं चन्दनभूषितम्
<>वैशाखस्य सिते पक्षे स यात्यच्युतमन्दिरम् ॥
<>वैष्णवा जयशब्दैश्च पूजयित्वा तदा हरिम् ।
<>नानासूक्तोपनिषदैर्व्विश्वेशं संस्तुवन्ति च ॥
<>वेणुवीणादिवाद्यैश्च तथा नानोपहारकैः ।
<>सन्तोषयन् जगन्नाथं तृतीयादौ विलेपयेत् ॥
<>वैशाखस्य तृतीयायां जलमध्ये विशेषतः ।
<>लेपनं मण्डपे कुर्य्यान्मण्डले वा बृहद्वने ॥
<>चन्दनागुरुह्रीवेरं कुष्ठकुङ्कुमरोचनाः ।
<>जटामांसी मुरा चैव विष्णोर्गन्धाष्टकं विदुः ॥
<>एतैर्गन्धैस्तथान्यैश्च विष्णोर्गात्राणि लेपयेत् ।
<>घृतञ्च तुलसीकाष्ठं कुर्य्याल्लेपनकर्म्मणि ॥” १ ॥
<>अथ स्नानयात्रा । स्कन्दपुराणे ।
<>“ज्यैष्ठ्यामहञ्चावतीर्णस्तत् पूण्यं जन्मवासरम् ।
<>तस्याञ्च स्नापणं कार्य्यं महास्नानविधानतः ।
<>तस्यां प्रातःस्नानकाले ब्रह्मणा सहितञ्च माम् ।
<>रामं मुभद्रां सुस्नाप्य मम लोकमवाप्नयात् ॥”
<>तथा ।
<>“मासि ज्यैष्ठे तु संप्राप्ते नक्षत्रे शक्रदेवते ।
<>पौर्णमास्यां हरेः स्नानं सर्व्वकामफलप्रदम् ॥
<>सर्व्वतीर्थसमः कूपस्तदास्ते निर्म्मलः शुचिः ।
<>तदा भोगवती तत्र प्रत्यक्षं भवति द्विजाः ॥
<>तस्मात् ज्यैष्ठ्यां समुद्धृत्य होमाज्यैः कलसैर्ज्जलैः ।
<>स्नापयन्ति तदा कृष्णं सततं तं हलायुधम् ॥
<>जन्माहनि हरेः स्नानमुत्सवं परमाद्भुतम् ।
<>उत्सवो वै न हीयेत तस्मात्तद्यत्नतश्चरेत् ॥
<>जन्मनां क्षयकारित्वाज्जन्मयात्रा प्रतिष्ठिता ।
<>ज्यैष्ठस्नानं भगवतो ये पश्यन्ति मुदान्विताः ॥
[Page4-036-b+ 52]
<>न ते भवाब्धौ मज्जन्ति यात्रायां यतमानसाः ।
<>ज्यैष्ठे च स्नपनं कुर्य्यात् श्रीविष्णोर्जन्मवासरे ॥
<>दैनन्दिनन्तु दुरितं पक्षमासर्त्तुवर्षजम् ।
<>ब्रह्महत्यासहस्राणि ज्ञानाज्ञानकृतानि च ॥
<>स्वर्णस्तेयसुरापानगुरुतल्पयुतानि च ।
<>कोटिकोटिसहस्राणि क्षुद्रपापानि यानि च ॥
<>सर्व्वाण्येव प्रणश्यति पौर्णमास्यान्तु वासरे ।
<>पुरुषसूक्तमन्त्रेण पावमान्या तथैव च ॥
<>नारिकेलोदकेनाथ तथा तालफलाम्बुना ।
<>पञ्चामृतैः शीततोयैर्द्दूर्व्वाकर्पूरवासितैः ॥
<>यवोदकेन शुद्धेन तथा पुष्पोदकेन च ।
<>स्नापयित्वा जगन्नाथं पूजयेत् परमेश्वरम् ॥
<>ओँ घं घण्टायै नमः इति घण्टावाद्यं निवेदयेत् ।
<>य एवं कुरुते विद्बान् ब्राह्मणः क्षत्त्रियः शुचिः ।
<>सर्व्वपापैः प्रमुच्येत विष्णुलोकं स गच्छति ।
<>चतुर्द्दश्यां दृढं मञ्चं कारयित्वा सुशोभनम् ॥
<>सुगन्धिधूपसुरभिं चन्दनाम्भःसमुक्षितम् ।
<>एवं मञ्चं प्रतिष्ठाप्य कलसानधिवासयेत् ॥
<>सुवासितं जलपूर्णं पावकं कलसं न्यसेत् ।
<>जयशब्दैश्च स्तुतिभिर्नीयते जगदीश्वरः ॥
<>जयस्व राम कृष्णेति जयभद्रेति चोदिते ।
<>नीयते मञ्चदेशन्तु निशीथे ब्राह्मणादिभिः ॥”
<>अथ रथयात्रा । स्कन्दपुराणे ।
<>“गुण्डिकाख्यां महायात्रां प्रकुर्व्वीथाः क्षिती-
<>श्वर ! ।
<>आषाढस्य सिते पक्षे द्बितीया पुष्यसंयुता ॥
<>तस्यां रथे समारोप्य रामं मां भद्रया सह ।
<>यात्रोत्सवं प्रवृत्त्याथ प्रीणयेच्च द्विजान् बहून् ॥
<>ऋक्षाभावे तिथौ कार्य्या सदा सा प्रीतये मम ।
<>सप्ताहं सरितस्तीरे मम यात्रा भविष्यति ॥
<>अष्टमे दिवसे सर्व्वान् रथान् माल्यैर्व्विभूषयेत् ।
<>नवम्यामानयेद्देवांस्तेषु प्रीतः समृद्धिदान् ॥
<>दक्षिणाभिमुखी यात्रा विष्णोरेषा सुदुर्लभा ।
<>यथा पूर्व्वा तथा चेयं ते द्वे मुक्तिप्रदायिके ॥
<>अष्टाहे विसृजेच्छक्रं तदर्द्धेन तु पार्व्वतीम् ॥”
<>इतिवत् तिथिना एकाहो बोद्धव्यः ।
<>“तिथिनैकेन दिवसश्चान्द्रमानेन कीर्त्तितः ॥”
<>इति विष्णुधर्म्मोत्तरात् ॥
<>यत्तु ।
<>“आषाढस्य सिते पक्षे भद्रा सा पुष्यसंयुता ।
<>यात्रोत्सवं प्रकुर्व्वीथास्त्वभावे पुष्य एव हि ॥”
<>इति ईश्वरसंहितायां वचनान्तरम् ॥
<>तद्वैकल्पिकप्रयोगान्तरविधायकम् । पाद्मे ।
<>“आषाढस्य द्वितीयायां रथं कुर्य्याद्बिशेषतः ।
<>आषाढशुक्लैकादश्यां जपहोममहोत्सवम् ॥
<>नातः परं हि कृष्णस्य यात्रान्तरमपेक्षते ।
<>अत्र स्वयं त्रिलोकेशः स्यन्दनेन कुतूहलात् ॥
<>नाशयन् सर्व्वपापानि वर्षे वर्षे व्रजेदसौ ।
<>रथस्थितं व्रजन्तं तं महावेदीमहोत्सवे ॥
<>ये पश्यन्ति मुदा भक्त्या वासस्तेषां हरेः पदे ।
<>सत्यं सत्यं पुनः सत्यं प्रतिज्ञातं द्बिजोत्तमाः ॥
<>नातः श्रेयःपदो विष्णोरुत्सवः शास्त्रसम्मतः ।
[Page4-036-c+ 52]
<>रथयात्रैव यात्राणां मुख्येत्याह प्रजापतिः ॥
<>महावेदीं व्रजन्तं तं रथस्थं पुरुषोत्तमम् ।
<>बलभद्रं सुभद्राञ्च दृष्ट्वा मुक्तिर्न चान्यथा ॥
<>आषाढस्य सिते पक्षे दिने विष्णोः शुभप्रदे ।
<>प्रतिष्ठाप्य समृद्धेन विधिना पूर्व्ववद्द्विजाः ॥
<>रथं नरो हरेः कुर्य्यात् स्वासनं सुपरिष्कृतम् ।
<>भूषयेद्विविधैर्भक्त्या वस्त्रालङ्कारमाल्यकैः ॥
<>मृदङ्गपणबाद्यैश्च भेरीढक्कादयस्तथा ।
<>नटनर्त्तकमुख्याश्च गायना बहवस्तथा ॥
<>वेश्या यौवनदर्पाढ्या रूपालङ्कारभूषिताः ।
<>ध्वजाश्च बहवस्तत्र पताकाधिष्ठितान्तराः ॥
<>गरुडञ्च ध्वजं कुर्य्यात् रक्तचन्दनमिश्रितम् ।
<>दीर्घनासं पीतदेहं कुण्डलाभ्यां विभूषितम् ॥
<>चञ्च्वग्रदष्टभुजगं सर्व्वालङ्कारभूषितम् ।
<>देव्याः पद्मध्वजं कुर्य्यात् पद्मकाष्ठविनिर्म्मितम् ॥
<>सप्तच्छदमयं कुर्य्याच्छीरिणो लाङ्गलध्वजम् ।
<>सारथिं वाजिनञ्चैव बलं बलमुदान्वितम् ॥
<>हीरकैर्मङ्गलैर्दान्तैर्व्वलिवर्गैः सुशोभनम् ।
<>इत्थं सुघटितं तन्तु रथं देवत्रयस्य च ॥
<>अरुणोदयवेलायां देवं तस्मात् प्रपूजयेत् ।
<>ब्राह्मणैर्व्वैष्णवैः सार्द्धं यतिभिश्च तपस्विभिः ॥
<>विज्ञापयेद्देवदेवं यात्रायै स कृताञ्जलिः ।
<>ततः कर्पूरपर्णैश्च सुमनोभिरवाकिरत् ॥
<>पथि शोभनसूक्तानि प्रपठन्ति द्विजातयः ।
<>केचिन्मङ्गलगाथाश्च केचिज्जय जयेति च ॥
<>जितन्तु इति मन्त्रं वै केचित् पुष्पे जपन्ति च ।
<>सूतमागधमुख्याश्च कीर्त्तिं कार्ष्णीं मुदा जगुः ॥
<>चर्च्चरीझर्झरीवेणुवीणामाधुरिकादयः ।
<>शब्दायन्ते सुमधुरं गोविन्दविजयान्तरे ॥
<>एवं प्रवृत्ते समये कृष्णं रामपुरःसरम् ।
<>नयन्ति विप्रा भद्राञ्च क्षत्त्रियाश्च विशस्तथा ॥
<>करे धृत्वा जगन्नाथं भ्रामयित्वा रथत्रयम् ।
<>रामं भद्राञ्च कृष्णञ्च रथमध्ये निवेशयेत् ॥
<>पूजयेदुपत्तारैस्तैः श्रद्धाभक्तिसुसंयतः ।
<>रथच्छायां समाक्रम्य ब्रह्महत्यां व्यपोहति ॥
<>तद्रेणुसं सक्ततनुस्त्यजेद्वै पापसंहतिम् ।
<>घनाम्बुवृष्टिसिक्तेन स्वर्गङ्गास्नानजं फलम् ॥
<>ये प्रणामं प्रकुर्व्वन्ति तेऽपि मोक्षमवाप्नुयुः ।
<>अनुगच्छन्ति ये कृष्णं ते देवतुल्यविग्रहाः ॥
<>वेदैः स्तुवन्ति वेदानां वक्तारो मोक्षभागिनः ।
<>इतिहासपुराणाद्यैः स्तोत्रैर्व्वापि सुसंस्कृतैः ॥
<>स्तुवन्ति पुण्डरीकाक्षं ये वै विगतकल्मषाः ।
<>ते वै जयन्ति पापानि जयशब्दैः स्तुवन्ति ये ॥
<>नर्त्तनं कुरुते वापि गायन्त्यथ नरोत्तमाः ।
<>वैष्णवोत्तमसंसर्गान्मुक्तिं प्राप्नोत्यसंशयम् ॥
<>नामानि कीर्त्तयिष्यन्ति न ते यान्ति यमालयम् ॥
<>जयस्व रामकृष्णेति जयभद्रेति यो वदेत् ।
<>न मातृगर्भे वासोऽस्य स च देवत्वमाप्नुयात् ॥
<>चामरैर्व्यजनैः पुष्पैः स्तवकैश्चीनचेलकैः ।
<>रथस्याग्रे स्थितो यो वै वीजयेत् पुरुषोत्तमम् ॥
<>संवीज्यमानोऽप्सरोभिर्देवगन्धर्व्वयोजितान् ।
<>भुङ्क्ते तु भोगानखिलान् यावदाहूतसंप्लवम् ॥
[Page4-037-a+ 52]
<>नातः परतरो लोके महावेदीमहोत्सवात् ।
<>सर्व्वपापहरो योगः सर्व्वतीर्थफलप्रदः ॥
<>कृष्णमुद्दिश्य ये तत्र दानं ददति वै नराः ।
<>यत्किञ्चिदक्षयफलं मेरुदानेन संमितम् ॥
<>गुण्डिकामण्डपे यान्तं भद्राकृष्णं सहाग्रजम् ।
<>तत्रातपश्रान्तगात्रं दर्पणेष्वभिषेचयेत् ॥
<>पञ्चामृतैः शीततोयैः पुष्पकर्पूरवासितैः ।
<>नारिकेलजलेनाथ तथा तालफलाम्बुना ॥
<>रत्नोदकेन शुद्धेन तथा पुष्पोदकेन च ।
<>सर्व्वाङ्गमनुलिप्येच्च चन्दनेन्दुमृदुद्रवैः ॥
<>सुगन्धिमाल्याभरणैश्चीनचेलैः सुशोभनैः ।
<>चामरैश्च जलाभैश्च शीतलैर्व्यजनैस्तथा ॥
<>वीजयेत् पुण्डरीकाक्षं सुभद्रां बलमेव च ।
<>सिताभिः पानकैर्हृद्यैस्तथा खण्डविकारकैः ॥
<>खर्ज्जुरैर्नारिकेलैश्च नानारम्भाफलादिभिः ।
<>तथा क्षीरविकारैश्च पनसैरिक्षुभिस्तथा ॥
<>वासितैः शीततोयैश्च गन्धताम्बूलपत्रकैः ।
<>सकर्पूरलवङ्गाद्यैः पूजयेत् परमेश्वरम् ॥
<>रथत्रयस्थितं देवत्रयं ये पुरुषर्षभाः ।
<>प्रदक्षिणं प्रकुर्व्वन्ति त्रिचतुःसप्त एव च ॥
<>ततोऽपराह्णे देवेशं दक्षिणानिलवीजितम् ।
<>शनैः शनैर्नयेद्विष्णुं मञ्चकस्य च मध्यमे ॥
<>एवं व्रजति देवेशे सूर्य्यश्चास्तं गतोऽभवत् ।
<>दीपकानां सहस्राणि ज्जालितानि नरैस्ततः ॥
<>मण्डपे वासयेद्देवान् गुण्डिकाख्ये मनोहरे ।
<>चारुचन्द्रातपे चारुमाल्यचामरभूषिते ॥
<>पूजयित्वा जगन्नाथं तोषयेत् गीतनृत्यकैः ।
<>उपहारादिभिस्तत्र सप्ताहानि जनार्द्दनम् ॥
<>सप्ताहं ये प्रपश्यन्ति गुण्डिकामण्डपे स्थितम् ।
<>माञ्च रामं सुभद्राञ्च विष्णुसायुज्यमाप्नुयात् ॥
<>दिवा तद्दर्शनं पुण्यं रात्रौ दशगुणं भवेत् ।
<>यत्किञ्चित् कुरुते कर्म्म कोटिकोटिगुणं भवेत् ॥
<>सर्व्वं मेरुसमं दानं सर्व्वे व्याससमा द्बिजाः ।
<>महावेद्यां गते कृष्णे योगोऽयं खलु दुर्लभः ॥
<>अर्द्धोदयादयो योगाः स्कन्देन परिभाषिताः ।
<>महावेद्याख्ययोगस्य कलां नार्हन्ति षोडशीम् ॥
<>अष्टाहे च पुनः कृत्वा दक्षिणाभिमुखान्रथान् ।
<>दक्षिणाभिमुखी यात्रा विष्णोरेषा प्रकीर्त्तिता ॥
<>कार्य्या प्रयत्नतः सा हि भुक्तिमुक्तिप्रदा भवेत् ।
<>दक्षिणाभिमुखं यान्तं कृष्णं पश्यति ये नराः ॥
<>न तेषां पुनरावृत्तिः सत्यमेतन्न संशयः ।
<>पुराविदो वदन्त्येतां यात्रां नवदिनात्मिकाम् ॥
<>तस्याः संकीर्त्तनादेव निर्म्मलो जायते नरः ।
<>तावतीयं महायात्रा यो यथा कर्त्तुमिच्छति ॥
<>सोऽपि विष्णुप्रभावेन वैकुण्ठभवनं व्रजेत् ।
<>उद्धृत्य सप्तपुरुषान् पापाबलिसमन्वितान् ॥” ४ ॥
<>अथ शयनयात्रा । स्कान्दे ।
<>“आषाढे शुक्लद्वादश्यां कुर्य्यात् स्वापमहोत्सवम् ।
<>मण्डले रचयेत्तत्र शयनागारमुत्तमम् ॥
<>देवस्य पुरतः शय्यां रत्नादिनिर्म्मितोपरि ।
<>आस्तीर्य्य मृदुचेलादि मृदुचीनोत्तरच्छदाम् ॥
<>कर्पूरधूलिविक्षिप्तां साधुचन्द्रातपां शुभाम् ।
[Page4-037-b+ 52]
<>पुष्पगन्धयुतां मुक्तारञ्जितां चन्दनाङ्किताम् ॥
<>साधुद्वारां शुभां स्निग्धां नानाचित्रोपशोभिताम् ।
<>एवं स्वापगृहं कृत्वा निशीथे स्वापयेद्बिभुम् ॥
<>संपूज्य भावयेदैक्यं तेषां कृष्णादिभिः सह ।
<>एह्येहीति च संप्रार्थ्य स्वापार्थं परमेश्वरम् ॥
<>नयेच्छय्यागृहद्वारं वासयेत् घटिकात्रयम् ।
<>पञ्चामृतैः स्नापयेत्तान् पृथक्पलशताधिकैः ॥
<>सुगन्धिचन्दनैर्लिप्तान् वस्त्रालङ्करणादिभिः ।
<>पूजयित्वा यथान्यायं प्राञ्जलिर्मन्त्रमुच्चरेत् ॥”
<>जगद्वन्द्य इत्यादि ।
<>“सुदृढं कारयेद्द्वारं विष्णोः शयनवेश्मनः ।
<>स्वापयित्वा जगन्नाथं लभते सुखमुत्तमम् ॥” ५ ॥
<>अथ पार्श्वपरिवर्त्तनयात्रा ।
<>“अथ ते संप्रवक्ष्यामि पार्श्वस्य परिवर्त्तनम् ।
<>नभस्यविमले पक्षे संप्राप्ते हरिवासरे ॥
<>विष्णोः स्वापगृहद्बारं शनैर्गत्वा प्रविश्य च ।
<>नमस्कृत्य जगन्नाथं पर्य्यङ्कशयितं मुदा ॥
<>अवघाट्य शनैर्द्बारं पूजयेदुपचारकैः ।
<>प्रणम्य भक्त्या तत्पादौ स्वापयेदुत्तरामुखम् ॥”
<>मन्त्रञ्चेमं पठेत् ।
<>“ओँ देवदेव ! जगन्नाथ ! कल्याणं परिकल्पय ।
<>परिवृत्तमिदं सर्व्वं यथा स्थावरजङ्गमम् ॥
<>यत् दृष्ट्वा चेष्टितैरेव जाग्रत्स्वप्नसुषुप्तिभिः ।
<>जगद्धिताय सुप्तोऽसि पार्श्वेन परिवर्त्तय ॥
<>परिवर्त्तनकालोऽयं जगतः पालनाय ते ।
<>त्वदग्रजोऽयं शक्रोऽपि ध्वजे तिष्ठेत् समुत्सुकः ।
<>दृष्टं त्वत्पादकमलं विमुञ्च मूर्द्ध्नि तज्जलम् ।
<>महीं जलं प्लावयति प्रजापालनहेतुकम् ॥
<>इति संप्रार्थ्य देवेशं विनयात्तोषयेत्ततः ।
<>व्यजनैश्चामरैश्चैव वीजयेत् परमेश्वरम् ॥
<>सुगन्धिचन्दनैरस्य सर्व्वाङ्गं परिलेपयेत् ।
<>स्वादूनि भक्ष्यद्रव्याणि पायसादीनि दापयेत् ॥
<>शय्यागृहद्बारि विभोः शनैर्भक्त्या निवेदयेत् ।
<>देवमुद्दिश्य यत् कुर्य्यात् सर्व्वमक्षयतां व्रजेत् ॥
<>पार्श्वे च जन्मदिवसे उपवासपरो भवेत् ॥”
<>एवं आश्विनशुक्लैकादश्यां पूर्व्वोक्तविधानेन
<>श्रीकृष्णस्य वामपार्श्वपरिवर्त्तनं कार्य्यम् ॥
<>मतान्तरे ।
<>“शुभे चैवाश्विने मासि महामायां प्रपूजयेत् ।
<>सौवर्णीं राजतीं मार्त्तीं विष्णुमायां महेश्वरीम् ।
<>हिंसा चैव न कर्त्तव्या कदाचिद्बिष्णुपूजकैः ॥” ६ ॥
<>अथोत्थानयात्रा ।
<>“एकादश्यान्तु कार्त्तिक्यां शुक्लायां पृथिवीपते ।
<>कृष्णमुत्थापयेद्भक्त्या पूजयित्वा जगद्गुरुम् ।
<>पूर्व्ववत् पूजयित्वा तु प्रातर्मन्त्रं समुच्चरेत् ॥”
<>मन्त्रस्तु ।
<>“ओँ उत्तिष्ठ देवदेवेश ! तेजोराशे जगत्पते ! ।
<>वीक्ष्यैतत् सकलं देव ! प्रसुप्तं तव मायया ॥
<>प्रफुल्लपुण्डरीकाक्ष ! श्रीहरे ! शयनेन वै ।
<>त्वया दृष्टं जगदिदं परमं सुखमेष्यति ॥
<>ये ते स्मार्त्ताः क्रियाः सर्व्वाः प्रवर्त्तन्ते ततो ध्रुवम् ।
<>इत्युत्थाप्य जगन्नाथं वेणुवीणादिनिःस्वनैः ॥
[Page4-037-c+ 52]
<>जयशब्दैस्तथा देवं नयेयुर्नृत्यमण्डपम् ॥
<>तैलेनाभ्यज्य तोयेन स्नापयेत् पूरुषोत्तमम् ।
<>पञ्चामृतैर्नारिकेलरसैः फलरसैस्तथा ॥
<>सुगन्धामलकेनाथ यवकल्केन लेपयेत् ।
<>घर्षयेत्तुलसीचूर्णैर्लेपयेद्गन्धचन्दनैः ॥
<>पुष्पवासिततोयैश्च कुशरत्नोदकैस्तथा ।
<>स्नापयित्वा क्षयेत् पापं बहुजन्मोपपादितम् ॥
<>महोपचारैः संपूज्य विष्णुं नीराजयेत्ततः ।
<>कृताञ्जलिपुटो भूत्वा प्रार्थयेत् परया मुदा ॥” ७ ॥
<>अथ प्रावरणयात्रा ।
<>“मार्गशीर्षे सिते पक्षे कुर्य्यात् प्रावरणोत्सवम् ।
<>कृत्वा दृष्ट्वा नरो भक्त्या वैष्णवं लोकमाप्नुयात् ॥
<>वासोऽधिवासं कुर्व्वीत पञ्चम्यां निशि कर्म्म-
<>वित् ।
<>प्रभाते मण्डलं कुर्य्यात् पद्ममष्टदलान्वितम् ॥
<>दिक्पालान् पूजयेद्दिक्षु क्षेत्रपालं गणाधिपम् ।
<>चण्डप्रचण्डौ च बहिश्चतुर्द्दिक्षु प्रपूजयेत् ॥
<>तन्मध्ये स्थापयेद्यन्त्रं क्षालयेदुष्णवारिणा ।
<>पूजयित्वा जगन्नाथं गन्धतैलेन दीपकम् ॥
<>दत्त्वा कृष्णाय भक्त्या तु गीतवाद्यैर्नयेन्निशाम् ।
<>प्रातः प्रपूजयेद्देयं नानाद्रव्यैः सुशोभनैः ॥
<>सप्तभिः सप्तभिर्द्देवान् वासोभिः परिवेष्टयेत् ।
<>मुखवर्जञ्च सर्व्वाङ्गे शीतप्रावरणैर्द्बिजाः ॥
<>दूर्व्वाक्षतैः प्रपूज्याथ कुर्य्यान्नीराजनां विभोः ।
<>भगवन्तं समुद्दिश्य ब्राह्मणेभ्यः प्रदापयेत् ॥
<>गुरुभ्यश्चान्यदेवेभ्यो दीनानाथेभ्य एव च ।
<>शीतप्रावरणं दद्यात् स्रकृत् परमया मुदा ॥
<>ददाति भगवान् प्रीतस्तस्मै वरमनुत्तमम् ॥” ८ ॥
<>अथ पुष्यस्नानयात्रा ।
<>“पुष्यस्नानोत्सवं वक्ष्ये यथोक्तं ब्रह्मणा पुरा ।
<>पुष्यर्क्षेण च संयुक्ता पौर्णमासी यदा भवेत् ।
<>पौषे मासि तु तत् कुर्य्यात् पुष्यस्नानोत्सवं हरेः ॥
<>चतुर्द्दशीनिशायान्तु कुम्भानामधिवासनम् ।
<>रात्रौ जागरणं कृत्वा प्रातर्वह्निं प्रकीरयेत् ॥
<>ब्रह्मविष्णुशिवेभ्यश्च प्रत्येकं समिधं क्रमात् ।
<>जुहुयात् पूजयित्वा तु तदन्ते पुरुषोत्तमम् ॥
<>पूजयेदुपचारैस्तु आदर्शे प्रतिविम्बितम् ।
<>ततः पुरुषसूक्तेन कुम्भांस्तानभिमन्त्रयेत् ।
<>क्रमात् देवस्य शिरसि स्नापयेद्विधिवत्ततः ॥”
<>सूक्तमुच्चरन् ।
<>“ततः पञ्चामृतेनैव वासुदेवञ्च क्षालयेत् ।
<>लक्ष्म्या युक्तं पुनविप्र उपचारैः प्रपूजयेत् ॥
<>दूर्व्वाङ्कुराद्यैः स्तुतिभिर्वाद्यैः संपूज्य केशवम् ।
<>समन्ताद्विकिरेदेवं कर्पूराद्यैः सुतण्डुलान् ॥
<>नीराजयेज्जगन्नाथं कर्पूरयुतवर्त्तिभिः ।
<>ततः प्रदक्षिणं कृत्वा दण्डवत् प्रणमेत् क्षितौ ॥
<>पुष्यस्नानोत्सवं पुण्यं ये पश्यन्ति मुदान्विताः ।
<>सर्व्वसम्पन्नकामास्ते व्रजेयुर्व्वैष्णवं पदम् ॥” ९ ॥
<>अथ नवशस्ययात्रा ।
<>“कुर्य्यादयनसंक्रान्त्यां नवशस्यमहोत्सवम् ।
<>संक्रान्तेः पूर्व्वदिवसे नवं शालिं सुकुट्टिमम् ।
<>प्रासादपूर्व्वदेशे तु स्थापयित्वाधिवासयेत् ॥”
[Page4-038-a+ 52]
<>तथा च पाद्मे ।
<>“संक्रान्त्यां माघमासस्य साधिवासिततण्डुलान् ।
<>निवेद्य विष्णवे भक्त्या इमं मन्त्रमुदीरयेत् ॥
<>त्वयि तुष्टे जगत् सर्व्वमन्नेन प्रभविष्यति ।
<>रक्ष सर्व्वं जगन्नाथ ! गृह्यतां पिष्टकं शुभम् ॥
<>ब्राह्मणान् भोजयेत् भक्त्या देवदेवपुरःस्थितान् ॥”
<>अभ्यर्च्च्य भगवद्भक्तानित्यादि ॥
<>“नवेन वाससावेष्ट्य दूर्व्वासर्षपपुष्पकैः ।
<>पूजयित्वाभिमन्त्रेण कृष्णस्त्वामभिरक्षतु ॥
<>पुनः प्रभाते देवेशं प्रलिपेद्गन्धचन्दनैः ।
<>वस्त्रालङ्कारमाल्यैश्च पूजयित्वा यथाविधि ॥
<>नीराजयित्वा देवेशं तण्डुलानधिवासितान् ।
<>स्थालीषु पाकपात्रेषु मधुखण्डाज्यमिश्रितान् ॥
<>पङ्क्तिशः स्थापयेदग्रे गन्धपुष्पाक्षतान्वितान् ।
<>सपूपं पायसं कृत्वा दद्याद्वै चक्रपाणये ।
<>दशवर्णकपिष्टञ्च विष्णोः प्रियतरं परम् ॥
<>ओँ जीवनं सर्व्वभूतानां जनकस्त्वं जगद्गुरो ! ।
<>तन्मयाः शालिनो ह्येते त्वयैव जनिताः प्रभो ! ॥
<>लोकानुग्रहणार्थाय गृहीत्वा चित्रविग्रहम् ।
<>तव प्रीत्यै कृतानेतान् गृहाण परमेश्वर ! ॥
<>त्वयि तुष्टे जगत् सर्व्वमनेन प्रभविष्यति ।
<>स्वाहाकारस्वधाकारवषट्कारा दिवौकसाम् ॥
<>आप्यायना भविष्यन्ति तेनैवाप्यायितं जगत् ।
<>रक्ष सर्व्वं जगन्नाथ ! तन्मयं सचराचरम् ॥
<>इति संप्रार्थ्य देवेशं शालींस्तान् विनिवेदयेत् ॥” १० ॥
<>अथ दोलयात्रा ।
<>“फाल्गुने मासि कुर्व्वीत दोलारोहणमुत्तमम् ।
<>यत्र क्रीडति गोविन्दो लोकानुग्रहणाय वै ॥
<>प्रत्यर्च्चां देवदेवस्य गोविन्दाख्यान्तु कारयेत् ।
<>फल्गूत्सवं प्रकुर्व्वीत पञ्चाहानि त्र्यहानि वा ॥
<>फाल्गुन्याः पूर्व्वतो विप्राश्चतुर्द्दश्यां निशामुखे ।
<>वह्न्यत्सवं प्रकुर्व्वीत दोलमण्डपपूर्व्वतः ॥”
<>पाद्मे ।
<>“पौर्णमास्यां समारभ्य पञ्चम्याञ्च समाप-
<>येत् ॥” ११ ॥
<>अथ मदनभञ्जिका यात्रा ।
<>“वासन्तिकां समाख्यास्ये यात्रां मदनभञ्जि-
<>काम् ।
<>यस्यां कृतायां दृष्टायां प्रीणाति पुरुषोत्तमः ॥
<>चैत्रशुक्लत्रयोदश्यामाहरेत्तत् समूलकम् ।
<>देवस्याग्रे विरचिते मण्डपे साधिवासिते ॥” १२ ॥
<>इति यात्रातत्त्वम् ॥
<>देव्याः षोडशप्रकारोत्सवः । यथा, --
<>“वैशाखे मञ्चयात्रा च चन्दनागुरुकल्पना ।
<>ज्यैष्ठे महास्नानयात्रा अम्बुवाचीदिनत्रयम् ॥
<>आषाढे रथयात्रा च दिग्दिनव्यापिनी परा ।
<>श्रावणे जलयात्रा च वस्त्रभूषणचामरैः ॥
<>भाद्रे यात्रा धूननाख्या चण्डिकाया दिनत्रयम् ।
<>आश्विने च महापूजा यात्रा यज्ञवलिप्रिया ॥
<>कार्त्तिके दोपयात्रा च नवान्नमग्रहायणे ।
<>पौषे चाङ्गरागयात्रा वस्त्रालङ्कारभूषणैः ॥
<>माथे मासि महादेवी रटन्ती च चतुर्द्दशी ।
[Page4-038-b+ 52]
<>दोलाकेलिः फाल्गुने च चैत्रे यात्रा चतुष्टयी ।
<>दूतीयात्रा रासयात्रा वासन्ती नीलयात्रिका ।
<>एवं यात्रा मया प्रोक्ता षोडशी भवमोचनी ॥”
<>इति वामकेश्वरतन्त्रे ५४ पटलः ॥
<>(रोगिदर्शनार्थं भिषजां यात्राविवरणम् । यथा,
<>“इदानीं निर्गमे पुत्त्र ! प्रवेशे वा गृहस्य च ।
<>शुभाशुभाणि सर्व्वाणि वक्ष्यामि शकुनानि च ॥
<>राजा गजो द्विजमयूरकखञ्जरीटा-
<>श्चाषः शकुन्तरजकः सितवस्त्रयुक्तः ।
<>पुत्त्रान्विता च युवती गणिका च कन्या
<>श्रेयः सुखाय यशसां प्रतिदर्शयन्ति ॥
<>नटाश्चाषो भासहारीतचक्रो
<>भारद्वाजोच्छिक्करश्छागसंज्ञः ।
<>एते श्रेष्ठा दक्षिणे वाथ सव्ये
<>वैद्यावेशो निर्गमे श्रेयसे च ॥
<>सर्पोलूको वानरः शूकरश्च
<>गोधा ऋक्षः कृकलाशः शशश्च ।
<>एते रिष्टानिर्गमे वा प्रवेशे
<>कार्य्याघातो नोपकारेषु शस्ताः ॥
<>मृगो वा पिङ्गलो वापि प्रशस्ता दक्षिणे सदा ।
<>निर्गमे वा प्रवेशे च दक्षिणाः शुभदायकाः ॥
<>एको वा त्रीणि वा पञ्च सप्त वा नवसंख्यया ।
<>भाग्यकाले नराणान्तु मृगा यान्ति प्रदक्षिणाः ॥
<>शिखिहयगजगोधारासभो भृङ्गराजो
<>मुखरपिककपोतो पोतकी शूकरी वा ।
<>तदनुविहगराजो मङ्गलाशंसिनः स्यु-
<>र्वदति शकुनवेत्ता वामतो निर्गमे वः ॥
<>तित्तिरिः कुररः क्रौञ्चः सारसाभासशूकरः ।
<>वामे तु शुभशंसी च निर्गमे कार्य्यसिद्धये ॥
<>काको दक्षिणतः श्रेष्ठो निर्गमे शुभदायकः ।
<>प्रवेशे गदितः श्रेष्ठो वामतः कृष्णवायसः ॥
<>जालको हि शशकोऽपि कर्कटो-
<>कीर्त्तनञ्च गदितं न सुखाय ।
<>न शुभदर्शना अमी भवेयुः
<>सर्पगोधाकृकलाशविडालाः ॥
<>दर्शनं हितकरं प्रवदन्ति
<>खञ्जरीटमरालछिक्कराणाम् ।
<>वामतः शुभकराः प्रवदन्ति
<>दार्व्वाघाटवराटकशुकश्च ॥
<>इति शुभाशुभशकुनानि ॥”
<>इति हारीते द्वितीयस्थाने सप्तमेऽध्याये ॥ * ॥
<>तथा च ।
<>“शवकाष्ठपलाशानां शुष्कानां पथि सङ्गमाः ।
<>नेष्यन्ते पतितान्तस्थदीनान्धरिपवस्तथा ॥
<>मृदुशीतोऽनुकूलश्च सुगन्धिश्चानिलः शुभः ।
<>खरोष्णोऽनिष्टगन्धश्च प्रतिलोमश्च गर्हितः ।
<>ग्रन्थ्यर्व्वुदादिषु सदा छेदशब्दश्च पूजितः ।
<>विद्रध्युदरगुल्मेषु भेदशब्दस्तथैव च ॥
<>रक्तपित्तातिसारेषु रुद्धशब्दः प्रशस्यते ।
<>एवं व्याधिविशेषेण निमित्तमुपधारयेत् ॥
<>तथैवाक्रुष्टहाकष्टमाक्रन्दरुदितस्वनाः ।
<>छर्द्द्यां वातपुरीषाणां शब्दो वै गर्द्दभोष्ट्रयोः ॥
[Page4-038-c+ 52]
<>प्रतिषिद्धं तथा भग्नं क्षुतं स्खलितमाहतम् ।
<>दौर्म्मनस्यञ्च वैद्यस्य यात्रायां न प्रशस्यते ॥”
<>इति सुश्रुते सूत्रस्थाने २९ अध्यायः ॥)
<LEND>
