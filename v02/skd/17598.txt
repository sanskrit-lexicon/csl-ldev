<L>17598<pc>2-778<k1>धनुः<k2>धनुः
धनुः¦, [स्] क्ली, (धनतीति । धन शब्दे + “अर्त्ति-
<>पॄवपीति ।” उणां २ । ११८ । इनि उसिः स च
<>नित् ।) शरनिःक्षेपयन्त्रम् । धनुक इति भाषा ।
<>तत्पर्य्यायः । चापः २ धन्व ३ शरासनम् ४
<>कोदण्डम् ५ कार्मुकम् ६ इष्वासः ७ । इत्यमरः ।
<>२ । ८ । ८३ ॥ स्थावरम् ८ गुणी ९ शरावापः
<>१० तृणता ११ त्रिणता १२ । इति त्रिकाण्ड-
<>शेषः । अस्त्रम् १३ धनूः १४ । इति जटाधरः ॥
<>तारकम् १५ काण्डम् १६ । इति शब्दरत्ना-
<>वली ॥ तस्य लक्षणं यथा, --
<>“धनुस्तु द्बिविधं प्रोक्तं शार्ङ्गं वांशं तथैव च ।
<>कोमलं वर्णवृढता तयोर्गुण उदाहृतः ॥
<>सुखसम्पत्तिकरणं सममुष्ट्यायतं धनुः ।
<>विपदो मुष्टिवैषम्ये तदङ्गे भङ्गमावहेत् ॥”
<>इति युक्तिकल्पतरुः ॥
<>धनुर्विद्यारम्भदिनं यथा, --
<>“शनिभौमबुधान्येषु वारेषु सुतिथौ हरौ ।
<>प्रबुद्धे चापविद्याया आरम्भः शुभदो मतः ॥”
<>इति ज्योतिःसारसंग्रहः ॥
<>विद्यारम्भोक्तनक्षत्राणि तत्र शुभानि ॥
<>(एतदस्त्रविद्यां ब्रह्मा पृथुनाम्ने महीपतये
<>प्रथमं दत्तवान् । असौ एव लोकेषु अस्याः
<>प्रचारमकरोत् । यदुक्तम् वैशम्यायनेन ।
<>“असिः पूर्व्वं मया सृष्टो दुष्टनिग्रहकारणात् ।
<>भवादृशसमीपस्थो लोकान् शिक्षन् चरत्यसौ ॥
<>धनुराद्यायुधव्यक्तौ त्वमेवादिः स्मृतो मया ।
[Page2-779-a+ 52]
<>तस्मात् शस्त्राणि चास्त्राणि ददानि तव पुत्त्रक ! ॥”
<>अस्य प्रमाणं यथा, बृहच्छार्ङ्गधरे ।
<>“चतुर्विंशाङ्गुलो हस्तश्चतुर्हस्तं धनुः स्मृतम् ।
<>तद्भवेन्मानवं चापं सर्व्वलक्षणसंयुतम् ॥”
<>तथा आग्नेयधनुर्व्वेदे ।
<>“चतुर्हस्तं धनुः श्रेष्ठं त्रिभिः सार्द्धैस्तु मध्यमम् ।
<>कनिष्ठन्तु त्रिभिः प्रोक्तं नित्यमेव पदातिनः ॥”
<>धनुस्तु शार्ङ्गवांशभेदेन द्विविधम् । यथा, युक्ति-
<>कल्पतरौ ।
<>“धनुस्तु द्विविधं प्रोक्तं शार्ङ्गं वांशं तथैव च ॥”
<>एतयोः प्रकारमाह धनुर्व्वेदे ।
<>“शार्ङ्गिकं त्रिणतं प्रोक्तं वैणवं सर्व्वनामितम् ॥”
<>शार्ङ्गधनुषः प्रमाणमाह बृहत्-शार्ङ्गधरे ।
<>“शार्ङ्गं पुनर्धनुर्दिव्यं तद्विष्णोः परमायुधम् ॥
<>वितस्तिसप्तमं मानं निर्म्मितं विश्वकर्म्मणा ॥
<>न स्वर्गे न च पाताले न भूमौ कस्यचित् करे ।
<>तद्धनुर्वशमायाति त्यक्त्रैकं पुरुषोत्तम् ॥
<>पौरुषेयन्तु यच्छार्ङ्गं बहुवत्सरशोभितम् ।
<>वितस्तिभिः सार्द्धषड् भिर्निमित्तं धनुषोऽधमम् ॥
<>प्रायो योज्यं धनुः शार्ङ्गं गजयोधाश्वसादिनाम् ।
<>रथिनाञ्च पदातीनां वांशं चापं प्रकीर्त्तितम् ॥”
<>वांशधनुषः प्रमाणमाह तत्रैव ।
<>“त्रिपर्व्वं पञ्चपर्व्वं वा सप्तपर्व्वं प्रकीर्त्तितम् ।
<>नवपर्व्वञ्च कोदण्डं चतुर्द्धा शुभकारणम् ॥
<>चतुष्पर्व्वञ्च षट्पर्व्वं अष्टपर्व्वं विवर्ज्जयेत् ॥”
<>“अतिजीर्णमपक्वञ्च ज्ञातिघृष्टं तथैव च ।
<>दग्धं छिद्रं न कर्त्तव्यं वाह्याभ्यन्तरहस्तकम् ॥
<>गुणहीनं गुणाक्रान्तं वास्तुदोषसमन्वितम् ।
<>गलग्रन्थिर्न कर्त्तव्या तलमध्ये तथैव च ॥”
<>“अपक्वं भङ्गमायाति अतिजीर्णन्तु कर्कशम् ।
<>ज्ञातिघृष्टन्तु सोद्वेगं कलहो बान्धवैः सह ॥
<>दग्धेन दह्यते वेश्म छिद्रं युद्धविनाशनम् ।
<>बाह्ये लक्ष्यं न लभ्येत तथैवाभ्यरेऽपि च ॥
<>हीने तु सन्धिते बाणे संग्रामे भङ्गकारकम् ।
<>आक्रान्ते च पुनः क्वापि न लक्ष्यं प्राप्यते दृढम् ॥”
<>“गलग्रन्थितलग्रन्थिधनहानिकरं धनुः ।
<>एभिर्दोषैर्विनिर्मुक्तं सर्व्वकार्य्यकरं स्मृतम् ॥”
<>उपलक्षेपकधनुषः प्रकारमाह तत्रैव ।
<>“उपलक्षेपकं चापं वैणवं तद्द्विरज्जुकम् ।
<>त्रिहस्तोत्सेधसहितं द्ब्यङ्गुलीविस्तृतं तु तत् ॥”
<>आसनविशेषः । यथा, हठयोगप्रदीपिका-
<>याम् । १ । २५ ।
<>“पादाङ्गुष्ठौ तु पाणिभ्यां गृहीत्वा श्रवणावधि ।
<>धनुराकर्षणं कुर्य्याद्धनुरासनमुच्यते ॥” * ॥
<>चतुर्हस्तपरिमाणम् । काठा इति भाषा । यथा,
<>“चतुर्विंशाङ्गुलो हस्तस्तच्चतुष्कं धनुः स्मृतम् ॥”
<>इति जलाशयतत्त्वम् ॥
<>मेषादिद्वादशराश्यन्तर्गतनवमराशिः । तत्-
<>पर्य्यायः । तौक्षिकः २ । इति दीपिका । अस्य
<>देवता पूर्व्वार्द्धमनुष्याकारशेषार्द्धाश्वाकारधनु-
<>र्धारी पुरुषः । स मूलापूर्व्वाषाढासमुदायोत्त-
<>राषाढप्रथमपादेन भवति । स च शीर्षोदयः
[Page2-779-b+ 52]
<>पीतः स्वर्णवर्णो वा पर्व्वतचरः महाशब्दकरः
<>पूर्व्वदिक्स्वामी दृढाङ्गः रूक्षः क्षत्त्रियवर्णः
<>उष्मः पित्तप्रकृतिरित्यर्थः अल्पसन्तानः अल्प-
<>स्त्रीसङ्गः अग्निराशिः ॥ * ॥ एतद्राशिजात-
<>फलं यथा, “क्रोधी द्रुतवाक् पुण्यमतिः शुचिः
<>प्राज्ञः सुखी सर्व्वलोकालापी च ॥” इति
<>जातकचन्द्रिकादयः ॥ * ॥ अपि च ।
<>“बहुकलाकुशलः प्रबलो महान्
<>विमलताकलितः सरलोक्तिभाक् ।
<>शशधरे हि धनुर्धरगे नरो
<>धनकरो न करोति धनव्ययम् ॥”
<>तल्लग्नजातफलं यथा, --
<>“धनुर्लग्ने समुत्पन्नो नीतिमान् धनवान् सुखी ।
<>कुलमध्ये प्रधानश्च प्राज्ञः सर्व्वस्य पोषकः ॥”
<>इति कोष्ठीप्रदीपः ॥
<LEND>
