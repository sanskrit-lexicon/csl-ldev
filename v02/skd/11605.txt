<L>11605<pc>2-384<k1>ग्रामयाजकः<k2>ग्रामयाजकः
ग्रामयाजकः¦, पुं, (ग्रामस्य याजको यागकर्त्ता ।)
<>ग्रामस्थनानावर्णानां पुरोहितः । स तु चतुर्थो-
<>ऽब्राह्मणः । यथाह, शातातपः ।
<>“अब्राह्मणास्तु षट् प्रोक्ता ऋषिणा तत्त्ववेदिना ।
<>आद्यो राजभृतस्तेषां द्वितीयः क्रयविक्रयी ॥
<>तृतीयो बहुयाज्यः स्यात् चतुर्थो ग्रामयाजकः ।
<>पञ्चमस्तु भृतस्तेषां ग्रामस्य नगरस्य च ॥
<>अनादित्यान्तु यः पूर्व्वां सादित्याञ्चैव पश्चिमाम् ।
<>नोपासीत द्विजः सन्ध्यां स षष्ठोऽब्राह्मणः स्मृतः ॥”
<>(एतस्मै प्रदत्तं दानादिकं निष्फलं भवति ।
<>यथोक्तं महाभारते । ३ । १९९ । ७ ।
<>“व्यर्थन्तु पतिते दानं ब्राह्मणे तस्करे तथा ।
<>गुरौ चानृतिके पापे कृतघ्ने ग्रामयाजके ॥”)
<LEND>
