<L>35087<pc>5-033<k1>शर्म्मा<k2>शर्म्मा
शर्म्मा¦, [न्] पुं, (शृणात्यशुभमिति । शॄ + “सर्व्व-
<>धातुभ्यो मनिन् ।” उणा० ४ । १४४ । इति
<>मनिन् ।) ब्राह्मणस्योपाधिविशेषः । यथा, --
<>“शर्म्मन्नर्घ्यादिके कार्य्यं शर्म्मा तर्पणकर्म्मणि ।
<>शर्म्मणोऽक्षय्यकाले च पितॄणां दत्तमक्षयम् ॥”
<>शर्म्मन्नित्यनेन गोत्रसम्बन्धनामानि पितणां परि-
<>कल्पयन्नित्येकवाक्यतया शर्म्मान्तं नाम प्रतीयते ।
<>तथा च विष्णुपुराणम् ।
[Page5-033-b+ 52]
<>“ततश्च नाम कुर्व्वीत पितैव दशमेऽहनि ।
<>देवपूर्व्वं नराख्यं हि शर्म्मवर्म्मादिसंयुतम् ॥”
<>देवात् पूर्व्वं नराख्यं नरनाम तच्च विशिष्टं शर्म्म-
<>युतम् । एतच्च विप्रपरम् ।
<>“शर्म्मा देवश्च विप्रस्य वर्म्म त्राता त्त भूभुजः ।
<>भूतिर्दत्तश्च वैश्यस्य दासः शूद्रस्य कारयेत् ॥”
<>इति यमवचनात् ॥
<>अत्र चकारेण देवशर्म्मणोः समुच्चयः । अत्रापि
<>शर्म्माद्यन्ततामाह शातातपः ॥
<>“शर्म्मान्तं ब्राह्मणस्य स्याद्वर्म्मान्तं क्षत्त्रियस्य च ।
<>धनान्तञ्चैव वैश्यस्य दासान्तं चान्त्यजन्मनः ॥”
<>इति श्राद्धतत्त्वम् ॥
<>(तथा च विष्णुपुराणे । ३ । १० । ८ -- ९ ।
<>“ततश्च नाम कुर्व्वीत पितैव दशमेऽहनि ।
<>देवपूर्व्वं नराख्यं हि शर्म्मवर्म्मादिसंयुतम् ॥
<>शर्म्मेति ब्राह्मणस्योक्तं वर्म्मेति क्षत्त्रसंश्रयम् ।
<>गुप्तदासात्मकं नाम प्रशस्तं वैश्यशूद्रयोः ॥”
<>“दशमेऽहनि अतीते इति शेषः । तच्चाशौ-
<>चान्तोपलक्षणम् । अत्रैव कालान्तरमप्याह ।
<>यथा, --
<>‘नामधेयं दशम्याञ्च केचिदिच्छन्ति पार्थिव ।
<>द्बादश्यामथवा रात्र्यां मासे पूर्णे तथापरे ॥’
<>इति ॥
<>देवपूर्व्वं कुलदेवतानामपूर्व्वकं कुलदेवतासम्बन्धं
<>नाम कुर्य्यात् इति शङ्खोक्तेः । नराख्यं पुरुषवाच-
<>कम् । तत्र प्रान्त शर्म्मवर्म्मादिसंयुतम् । यथा,
<>सोमशर्म्मा इन्द्रवर्म्मा चन्द्रवर्म्मा चन्द्रगुप्तः
<>शिवदासः इत्यादि ।” इति तट्टीकायां स्वामी ॥
<>“तत्रादौ नाम निर्णयः ।
<>‘शर्म्मेति ब्राह्मणस्योक्तं वर्म्मेति क्षत्त्रसंश्रयम् ।
<>गुप्तदासात्मकं नाम प्रशस्तं वैश्यशूद्रयोः ॥”
<>इत्यत्रेति पदस्वरसेन यद्यपि शर्म्मपदात्मकमेव
<>नामावगम्यते तथापि तावन्मात्रं न नाम किन्तु
<>तद्वन्नामेति निर्णीयते द्ब्यक्षरं चतुरक्षरं इत्यादि
<>गृह्यदर्शनात् । एवञ्च हरिशर्म्मा नारायण-
<>शर्म्मेत्यादि सिध्यति शर्म्मपदमात्रात्मकत्वात् त-
<>न्नाम्नश्चतुरक्षरता न स्यादेव । तथाच नारा-
<>यणादिपदशर्म्मपदाभ्यां निर्णीतमेव नाम द्व्यक्ष-
<>रादिकन्तु शर्म्मपूर्व्वप्रतीकमात्रमेव अतएव
<>दानादौ नामोच्चारणे चैत्रशर्म्मणे इत्येव
<>श्रूयते । गोभिलः ।
<>‘शर्म्मन्नर्घ्यादिके कार्य्यं शर्म्मा तर्पणकर्म्मणि ।
<>शर्म्मणोऽक्षय्यकाले स्यादेवं कुर्व्वन्न मुह्यति ॥’
<>इदमप्युत्तरप्रतीकमात्रपरमुक्तगृह्येन सहैकमूल-
<>त्वात् । एतेन शर्म्म सुखनीयमिति कर्कदर्शनात् ।
<>शर्म्मपदमर्थपरं तेन शुभङ्करेत्याद्येव नामेत्यपास्तं
<>गोभिलविरोधात् । कर्कन्तु पूर्व्वप्रतीकमात्रपरम् ।
<>तेन शुभङ्करशर्म्मा भीमशर्म्मेत्यादि सिध्यति एवञ्च
<>हव्यकव्ये चैतादृशमेव नाम तेषां प्रयोज्यम् ।
<>अपवादकाभावादिति । अत्रैव मनुः ।
<>‘मङ्गल्यंब्राह्मणस्य स्यात् क्षत्त्रियस्य बलान्वितम् ।
<>वैशस्य धनसंयुक्तं शूद्रस्य तु जुगुप्सितम् ॥
[Page5-033-c+ 52]
<>शर्म्मवद्ब्राह्मणस्य स्याद्राज्ञो रक्षासमन्वितम् ।
<>स्त्रीणां सुखोद्यमक्रूरं विस्पष्टार्थं मनोहरम् ।
<>मङ्गल्यं दीर्घवर्णान्तमाशीर्व्वादाभिधानवत् ॥’
<>शर्म्मवर्म्मप्रभृतीनि उत्तरपदानि कार्य्याणीति
<>मनुटीकापि । स्त्रीनाम तु यशोदादेवीत्यादि
<>स्त्रीणां दान्तमित्यपि पूर्व्वप्रतीकमात्रपरम् ।
<>वैश्यस्य गुप्तान्तमिति तु पराशरः । एवञ्च
<>दानादौ चैत्रशर्म्मणे ब्राह्मणायेत्यादि स्वरूपं
<>वाक्यम् ॥” इति द्वैतनिर्णयः ॥ * ॥)
<LEND>
