<L>35146<pc>5-036<k1>शवः<k2>शवः
शवः¦, पुं, क्ली, (शवति दर्शनेन चित्तं विकरो-
<>तीति । शव विकारे + अच् ।) मृतशरीरम् ।
<>तत्पर्य्यायः । कुणपः २ । इत्यमरः ॥ क्षिति-
<>वर्द्धनः ३ । इति शब्दरत्नावली ॥ मृतकम् ४ ।
<>इति वराहपुराणम् ॥ * ॥ तद्दाहविधिर्यथा, --
<>“नष्टसंज्ञं समुद्दिश्य ज्ञात्वा मृत्युवशं गतम् ।
<>महावनस्पतिं गत्वा गन्धांश्च विविधानपि ॥
<>घृततैलसमायुक्तं कृत्वा वै देहशोधनम् ।
<>तेजो व्यपकरं चास्य तत् सर्व्वं परिकल्प्य च ॥
<>दक्षिणायां शिरः कृत्वा सलिले तं निधाय च ।
<>तीर्थाद्यावाहनं कृत्वा स्नापनं तस्य कारयेत् ॥
<>गयादीनि च तीर्थानि ये च पुण्याः शिलो-
<>च्चयाः ।
<>कुरुक्षेत्रञ्च गङ्गा च यमुना च सरिद्वरा ॥
<>कौशिकी च पयोष्णी च सर्व्वपापप्रणाशिनो ।
<>गण्डकी भद्रनामा च सरयूर्बलदा तथा ॥
<>वनानि नव वाराहं तीर्थं पिण्डारकं तथा ।
<>पृथिव्यां यानि तीर्थानि चत्वारः सागरास्तथा ॥
<>सर्व्वाणि मनसा ध्यात्वा स्नानमेवन्तु कारयेत् ।
<>प्राणाद्गतन्तु तं ज्ञात्वा चितां कृत्वा विधानतः ॥
<>तस्या उपरि तं स्थाप्य दक्षिणाग्रं शिरस्तथा ।
<>देवानग्निमुखान् ध्यात्वा गृह्यहस्ते हुताशनम् ॥
<>प्रज्वाल्य विधिवत्तत्र मन्त्रमेतदुदीरयेत् ।
<>कृत्वा सुदुष्करं कर्म्म जानता वाप्यजानता ॥
<>मृत्युकालवशं प्राप्य नरः पञ्चत्वमागतः ।
<>धर्म्माधर्म्मसमायुक्तो लोभमोहसमावृतः ॥
<>दह एतस्य गात्राणि देवलोकाय गच्छतु ।
<>एवमुक्त्वा ततः शीघ्रं कृत्वा चैव प्रदक्षिणम् ॥
<>ज्वलमानं तदा वह्निं शिरःस्थाने प्रदापयेत् ।
<>चातुर्व्वर्णेषु संस्कारमेवं भवति पुत्त्रक ।
<>गात्राणि वाससी चैव प्रक्षाल्य विनिवर्त्तयेत् ॥
<>मृतनाम ततोद्दिश्य दद्यात् पिण्डं महीतले ।
<>तदाप्रभृति चाशौचं दैवकर्म्म न कारयेत् ॥”
<>इति वाराहे श्राद्धोत्पत्तिनामाध्यायः ॥
<>अन्यत् दाहशब्दे द्रष्टव्यम् ॥ * ॥ तस्य स्पर्शे
<>दोषो यथा, --
<>वाराह उवाच ।
<>“स्पृष्ट्वा तु मृतकं भद्रे नरं पञ्चत्वमागतम् ।
<>मम शास्त्रं बहिः कृत्वा यः श्मशानं प्रपद्यते ॥
<>पितरस्तस्य सुश्रोणि आत्मानञ्च पितामहाः ।
<>श्मशाने जम्बुका भूत्वा भक्षयन्तः शवांस्तथा ॥
<>ततो हरेर्व्वचः श्रुत्वा कर्म्मकामा वसुन्धरा ।
<>उवाच मधुरं वाक्यं सर्व्वलोकहिताय वै ॥
<>धरण्युवाच ।
<>तव नाथ प्रपन्नानां क्व पापं विद्यते प्रभो ।
<>प्रायश्चित्तञ्च मे ब्रूहि येन मुच्यति किल्वि-
<>षात् ॥
[Page5-036-b+ 52]
<>वाराह उवाच ।
<>शृणु सुन्दरि ! तत्त्वेन यन्मां त्वं परिपृच्छसि ।
<>कथयिष्यामि ते हीदं शोभनं पापनाशनम् ॥
<>एकाहारं दिनान् सप्त त्रिदिनं चाप्युपोषितः ।
<>पञ्चगव्यं ततः पीत्वा शीघ्रं मुच्यति किल्वि-
<>षात् ॥
<>शवे स्पृष्टेऽपराधस्य एष ते कथितो विधिः ।
<>सर्व्वथा वर्जनीयो वै सर्व्वभागवतेन तु ॥
<>य एतेन विधानेन प्रायश्चित्तं समाचरेत् ।
<>विमुक्तः सर्व्वपापेभ्यः अपराधो न विद्यते ॥”
<>अपि च ।
<>वराह उवाच ।
<>“स्पृष्ट्वा तु मृतकं देवि ! यो मत्क्षेत्रेषु तिष्ठति ।
<>शतं वर्षसहस्राणि गर्भेषु परिवर्त्तते ॥
<>दश वर्षसहस्राणि चण्डालश्चैव जायते ।
<>अन्धः सप्तसहस्राणि मण्डूकश्च शतं समाः ॥
<>मक्षिका त्रीणि वर्षाणि टिट्टिभैकादशं समाः ।
<>दश वै सप्त चान्यानि कृकलासो भवेत् समाः ॥
<>हस्ती वर्षशतञ्चैव खरो द्वात्रिंशको भवेत् ।
<>मार्ज्जारो नव वर्षाणि वानरो दश पञ्च च ॥
<>एवं स चात्मदोषेण मम कर्म्मपरायणः ।
<>प्राप्नोति सुमहद्दुःखं देवि ! एवं न संशयः ॥
<>ततो हरेर्व्वचः श्रुत्वा दुःखेन परिपृच्छति ।
<>सर्व्वसंसारमोक्षाय प्रत्युवाच वसुन्धरा ॥
<>किमिदं भाषसे देव मानुषाणां दुरासदम् ।
<>वाक्यं भीषणकञ्चैव मम कर्म्मप्रतोदकम् ॥
<>आचाराच्च परिभ्रष्टस्तव कर्म्मपरायणः ।
<>तरन्ति येन दुर्गाणि प्रायश्चित्तं तथा वद ॥
<>श्रुत्वा पृथ्व्यास्ततो वाक्यं लोकनाथो जनार्द्दनः ।
<>धर्म्मसंरक्षणार्थाय प्रत्युवाच वसुन्धराम् ॥
<>वराह उवाच ।
<>स्पृष्ट्वा तु मृतकं भूमे मम कर्म्मपरायणः ।
<>एकाहारं ततस्तिष्ठेत् दिनानि दश पञ्च च ॥
<>तत एवं विधिं कृत्वा पञ्चगव्यं तु प्राशयेत् ।
<>शुद्धभावं विशुद्धात्मा कर्म्मणा च न लिप्यते ॥
<>एतत्ते कथितं देवि स्पृष्ट्वा मृतकमेव च ।
<>दोषञ्चैव विबुध्याथ यत्त्वया पूर्व्वपृच्छतम् ॥
<>य एतेन विधानेन प्रायश्चित्तं समाचरेत् ।
<>अपराधविनिर्मुक्तो मम लोकं स गच्छति ॥”
<>इति वाराहे मृतदर्शनस्पर्शनप्रायश्चित्तनामा-
<>ध्यायः ॥ * ॥ शवानुगमनाशौचं यथा । कूर्म्म-
<>पुराणम् ।
<>“प्रेतीभूतं द्विजं विप्रो योऽनुगच्छति कामतः ।
<>स्नात्वा सचेलं स्पृष्ट्वाग्निं घृतं प्राश्य विशुध्यति ॥
<>एकाहात् क्षत्त्रिये शुद्धिर्वैश्ये च स्यात् द्ब्यहेन
<>तु ।
<>शूद्रे दिनत्रयं प्रोक्तं प्राणायामशतं पुनः ॥”
<>एतच्च घृतप्राशनं शुद्धिहेतुत्वान्नियमपरम् ।
<>न तु प्रायश्चित्तवद्भोजनाभावपरम् । तत्र तप-
<>स्त्वात्तथा । अनुः सहार्थः । यत्तु याज्ञवल्क-
<>वचनम् ।
<>“ब्राह्मणेनानुगन्तव्यो न तु शूद्रः कथञ्चन ।
[Page5-036-c+ 52]
<>अनुगम्याम्भसि स्नात्वा स्पृष्ट्वाग्निं घृतभुक्
<>शुचिः ॥”
<>तत्प्रमादादनुगमने कथञ्चनेत्यभिधानात् ।
<>अम्भसि न तूद्धृतोदके ॥ * ॥ शूद्रस्य ब्राह्मण-
<>शववहने दोषो यथा, --
<>“मृतब्राह्मणदेहांश्च दैवात् शूद्रा वहन्ति चेत् ।
<>पदप्रमाणवर्षञ्च तेषाञ्च नरके स्थितिः ॥
<>ततस्तेषाञ्च साहाय्यं करोति हरिरूपिणी ।
<>ददाति मुक्तिं तेभ्योऽपि क्रमेण च कृपामयी ॥
<>जन्म पुण्यवतां गेहे कारयित्वा च भारते ।
<>स्थानं ददाति वैकुण्ठे निश्चितं जन्मभिस्त्रिभिः ॥”
<>इति ब्रह्मवैवर्त्ते श्रीकृष्णजन्मखण्डे ४४ अध्यायः
<>शवदषितगृहजलाशयादीनां शुद्धिर्यथा, --
<>ब्रह्मपुराणम् ।
<>“येषामभक्ष्यं मांसञ्च तच्छरीरैर्युतञ्च यत् ।
<>वापीकूपतडागेषु जलं सर्व्वञ्च दुष्यति ॥”
<>तच्छरीरैर्मृतशरीरैः । उत्तरवचने कुणपग्रह-
<>णात् । यथा, --
<>“सकुणपं सकर्द्दमं तेभ्यस्तोयमपास्य तत् ।
<>प्रक्षिपेत् पञ्चगव्यञ्च समन्त्रं सर्व्वशुद्धिकृत् ॥
<>अपास्य कुणपं तेभ्यो बहुतोयेभ्य एव वा ।
<>शतं षष्ट्यथवा त्रिंशत् तोयकुम्भान् समुद्धरेत् ॥”
<>वापी ससोपाना । निःसोपानः कूपः । तडागः
<>पद्माकरः । शतादिजलाल्पत्वाद्यपेक्षया अत्य-
<>ल्पस्य सर्व्वोद्धारणाभिधानात् । एवं मरण-
<>समये गृहान्निःसार्य्यते अन्यथा गृहस्य दुष्टता
<>स्यात् ॥ यथा, बृहन्मनुः ।
<>“श्वशूद्रपतिताश्चान्त्या मृताश्चेद्द्विजमन्दिरे ।
<>शौचं तत्र प्रवक्ष्यामि मनुना भाषितं यथा ॥
<>दशरात्राच्छुनि प्रेते मासाच्छूद्रे भवेच्छुचिः ।
<>द्वाभ्यान्तु पतिते गेहे अन्त्ये मासचतुष्टयात् ।
<>अत्यन्त्ये वर्ज्जयेद्गेहमित्येवं मनुरब्रवीत् ॥”
<>द्बाभ्यां मासाभ्यां माससन्दंशपाठात् । अन्त्यो
<>म्लेच्छः । अत्यन्त्यः श्वपाकः । इति वाचस्पति-
<>मिश्राः ॥ यमः ।
<>“द्बिजस्य मरणे वेश्म विशुध्यति दिनत्रयात् ।
<>दिनैकेन बहिर्भूमिरग्निप्रोक्षणलेपनैः ॥” * ॥
<>यथोक्तकालानन्तरकर्त्तव्यमाह सम्बर्त्तः ।
<>“गृहशुद्धिं प्रवक्ष्यामि अन्तस्थशवदूषिते ॥
<>प्रोत्सृज्य मृण्मयं पात्रं सिद्धमन्नं तथैव च ।
<>गृहादपास्य तत् सर्व्वं गोमयेनोपलेपयेत् ।
<>गोमयेनोपलिप्पाथ छागेनाघ्रापयेद्बुधः ॥
<>ब्राह्मणैर्मन्त्रपूतैश्च हिरण्यकुशवारिभिः ।
<>सर्व्वमभ्युक्षयेद्बेश्म ततः शुध्यत्यसंशयः ॥”
<>अत्र मन्त्रानादेशे गायत्त्री । देवलः ।
<>“पञ्चधा वा चतुर्धा वा भूरमेध्या विशुध्यति ।
<>दुष्टा द्विधा त्रिधा वापि शुध्यते मलिनैकधा ॥
<>दहनं खननं भूमेरुपलेपनवापने ।
<>पर्य्यण्यवर्षणञ्चापि शौचं पञ्चविधं स्मृतम् ॥
<>प्रसूते गर्भिणी यत्र म्रियते यत्र मानुषः ।
<>चाण्डालैरूषितं यत्र यत्र विन्यस्यते शवः ॥
<>विण्मूत्रोपहतं यच्च कुणपो यत्र दृश्यते ।
[Page5-037-a+ 52]
<>एवं कश्मलभूयिष्ठा भूरमेध्याति कथ्यते ॥
<>कृमिकीटपदक्षेपैर्दूषिता यत्र मेदिनी ।
<>एप्सया कर्षणैः क्षिप्ता वान्तैर्व्वा दुष्टतां व्रजेत् ॥
<>नखदन्ततनूजत्वक्तुषपांशुरजोमलैः ।
<>भस्मपङ्कतृणैर्व्वापि प्रच्छन्ना मलिना भवेत् ॥”
<>वापनं मृदन्तरेण पूरणम् । ऊषितं वासः ।
<>एप्सा घनीभूतश्लेष्मादि । चतुर्द्धादौ पञ्चानां मध्ये
<>यथासम्भवं ग्रहणम् । अङ्गिराः ।
<>“शौचं सहस्ररोमाणां वाय्वग्न्यर्केन्दुरश्मिभिः ।
<>रेतस्पृष्टं शवस्पृष्टमाविकं नैव दुष्यति ॥”
<>सहस्ररोमाणां कम्बलानाम् । इति शुद्धि-
<>तत्त्वम् ।
<LEND>
