<L>7055<pc>2-078<k1>काकबलिः<k2>काकबलिः
काकबलिः¦, पुं, (काकेभ्यो देयो बलिरन्नादिकम् ।)
काकसम्पदानकान्नादि । तद्दानविधिर्यथा ।
ओँ यमद्वारावस्थितनानादिग्देशीयवायसेभ्यो नमः ।
इति पाद्यादिभिरभ्यर्च्च्य प्रार्थयेत् ।
“ओँ काकत्वं यमदूतोऽसि गृहाण बलिमुत्तमम् ।
यमलोकगतं प्रेतं त्वमाप्यायितुमर्हसि ॥
ओँ काकाय काकपुरुषाय वायसाय महात्मने ।
अत्र पिण्डं प्रयच्छामि कथ्यतां धर्म्मराजनि” ॥
इति पूरकपिण्डदानान्त हलायुधः ॥ * ॥
बलिवैश्वदेवान्तर्गततद्विधिर्यथा, --
“ऐन्द्रवारुणवायष्याः सौम्या वै नैरृतास्तथा ।
[Page2-078-b+ 52]
वायसाः प्रतिगृह्णन्तु भूमौ पिण्डं मयार्पितम्” ॥
ओँ काक्येभ्यो नमः । इति दद्यात् तदुपरि अद्भिः
सिञ्चेत् । इत्याह्निकाचारतत्त्वम् ॥ * ॥
गयायां तद्विधिर्यथा, --
“बलिः काकशिलायाञ्च काकमोक्षणमोक्षदः” ।
इति श्रीवायुपुराणे श्वेतवाराहकल्पे गयामा-
हात्म्ये ४ अध्यायः ॥ तत्र तृतीयदिनकृत्ये काक-
बलिदानं यथा, --
“ततः काकबलिं क्षिप्त्वा पुनः स्नानं समाचरेत् ।
ऐन्द्रवारुणवायव्या याम्या वै नैरृतास्तथा ॥
वायसाः प्रतिगृह्णन्तु भूमौ पिण्डं मयार्पितम्” ॥
इति श्रीवायुपुराणे ७ अध्यायः ॥
<LEND>
