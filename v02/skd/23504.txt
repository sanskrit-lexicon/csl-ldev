<L>23504<pc>3-367<k1>प्रास्थिकः<k2>प्रास्थिकः
प्रास्थिकः¦, त्रि, (प्रस्थ + “सम्भवत्यवहरति पचति ।”
५ । १ । ५२ । इति ठञ् । प्रस्थपरिमितधान्यादेः
समावेशकः अवहारकः पाचकश्च ।) प्रस्थं सम्म-
वति प्रास्थिकः कटाहः । प्रस्थं स्वस्मिन् समा-
वेशयतीत्यर्थः । प्रास्थिकी ब्राह्मणी । प्रस्थमव-
हरति पचति वेत्यर्थः । इति सिद्धान्तकौमुदी ॥
(प्रस्थं परिमाणमस्येति । “तदस्य परिमाणम् ।”
५ । १ । ५७ । इति ठञ् । प्रस्थपरिमितः ।
यथा, सुश्रुते चिकित्सितस्थाने । १२ अध्याये ।
“यवकोलकुलस्थांश्च प्रास्थिकान् सलिलद्रोणे
निःक्वाथ्येति ॥” प्रस्थेन क्रीतमिति । “तेन
क्रीतम् ।” ५ । १ । ३७ । इति ठञ् । प्रस्थक्रीतः ॥
प्रस्थस्य वापः । “तस्य वापः ।” ५ । १ । ४५ ।
इति ठञ् । प्रस्थपरिमितव्रीह्यादिवपनयोग्ये
क्षेत्रे । यथा, शब्दरत्नावल्याम् ।
“द्रोणाढकखार्य्यादेर्वापादौ द्रौणिकस्तथा ।
स्यादाढकिकखारीकौ उत्तमर्णादयस्त्रिषु ।
आदिभ्यां प्रास्थिकादिश्च पाकादौ द्रौणिको
ऽपि च ॥”)
<LEND>
