<L>20739<pc>3-073<k1>पर्य्याप्तिः<k2>पर्य्याप्तिः
पर्य्याप्तिः¦, स्त्री, (परि + आप + क्तिन् ।) परि-
त्राणम् । मरणोद्यतस्य निवारणम् । इत्यमर-
भरतौ ॥ प्रकाशः । प्राप्तिः । इति शब्दरत्ना-
वली ॥ (तृप्तिः । यथा, कथासरित्सागरे ।
२६ । १९९ ।
“नास्ति व्यसनिनां वत्स ! भुवि पर्य्याप्तये धनम् ॥”
शक्तिः । यथा, तत्रैव । २६ । ४७ ।
“प्रविष्टः सोऽप्यपश्यत्तां तत्र नेत्रोत्सवप्रदाम् ।
धातुरद्भुतनिर्म्माणपर्य्याप्तिमिव रूपिणीम् ॥”)
स्वरूपसम्बन्धविशेषः । स च सर्व्वेषामेव पदार्थानां
विशिष्टबुद्धिनियामकः । पदार्थभेदेन नाना ।
यथा । पर्य्याप्तिश्चायमेको घट इमौ द्बौ इत्यादि
प्रतीतिसाक्षिकः स्वरूपसम्बन्धविशेषः । इति
दीधितिः ॥ समवायेन गुणे गुणस्यासत्त्वेऽपि
चत्वारो गुणा इत्यादि प्रतीत्या गुणादिषु
संख्यादिमत्त्वनियामकोऽपि तादृशसम्बन्धः । इति
सामान्याभावे जगदीशः ॥ द्वितीयव्यत्पत्तिवादे
गदाधरभट्टाचार्य्यश्च ॥
<LEND>
