<L>24525<pc>3-454<k1>ब्रह्माण्डं<k2>ब्रह्माण्डं
ब्रह्माण्डं¦, क्ली, (ब्रह्मणो जगत्स्रष्टुरण्डम् । चतुर्द्दश-
<>भुवनगोलकः । यद्वा, ब्रह्मणा विश्वसृजा कृत-
<>मण्डम् ।) भुवनकोषः । विश्वगोलकः । यथा, --
<>“ब्रह्माण्डरचनाख्यानं श्रूयतां सावधानतः ।
<>ब्रह्माण्डरचनार्थञ्च भक्ता जानन्ति यत्नतः ॥
<>मुनयश्च सुराः सन्तः किञ्चिज्जानन्ति दुःखतः ।
<>जानामि विश्वसर्व्वार्थं ब्रह्मानन्तो महेश्वरः ॥
<>धर्म्मः सनत्कुमारश्च नरनारायणावृषी ।
<>कपिलश्च गणेशश्च दुर्गा लक्ष्मीः सरस्वती ॥
<>वेदाश्च वेदमाता च सर्व्वज्ञा राधिका स्वयम् ।
<>एते जानन्ति विश्वार्थं नान्यो जानाति कश्चन ॥
<>वैषम्यार्थञ्च सुधियः सर्व्वे विज्ञातुमक्षमाः ।
<>नित्याकाशो यथात्मा च तथा नित्या दिशो
<>दश ॥
<>यथा नित्या च प्रकृतिस्तथैव विश्वगोलकः ।
<>गोलोकश्च यथा नित्यस्तथा वैकुण्ठ एव च ॥
<>एकदा मयि गोलोके रासे नृत्यं प्रकुर्व्वति ।
<>आविर्भूता च वामाङ्गाद् बाला षोडश-
<>वार्षिकी ॥
<>श्वेतचम्पकवर्णाभा शरच्चन्द्रसमप्रभा ।
<>अतीवसुन्दरी रम्या रमणीनां परात्परा ॥
<>ईषद्धास्या प्रसन्नास्या कोमलाङ्गी मनोहरा ।
<>वह्रिशुद्धांशुकाधाना रत्नाभरणभूषिता ॥
<>यथा जलदपङ्क्तिश्च बलाकाभिर्विभूषिता ।
<>सिन्दूरबिन्दुना चारुचन्द्रचन्दनबिन्दुभिः ॥
<>कस्तूरीबिन्दुभिः सार्द्धं सीमन्ताधःस्थलोज्ज्वला ।
<>अमूल्यरत्ननिर्म्माणसुस्निग्धकिरणोज्ज्वला ॥
<>रत्नकुण्डलयुग्मेन गण्डस्थलसमुज्ज्वला ।
<>कुङ्कुमालक्तकस्तूरीचारुचन्दनपत्रकैः ॥
<>विचित्रैश्च सुचित्रैश्च सुकपोलस्थलोज्ज्वला ।
<>खगेन्द्रचञ्चुविजितनासा चार्व्वी सुशोभिता ॥
<>गजेन्द्रगण्डनिर्मुक्तमुक्ताभूषणभूषिता ।
<>सूक्र्या विमुक्तमुक्ताभदन्तपङ्क्तिमनोहरा ॥
<>वलिता ललितातीव पक्त्रविम्बाधरा वरा ।
<>शश्वत्पूर्णेन्दुनिन्दास्या पद्मनिन्दितलोचना ॥
<>कृष्णसारनिभोद्भिन्नसुचारुकज्जलोज्ज्वला ।
<>अमूल्यरत्ननिर्म्माणकेयूरकङ्कणोज्ज्वला ॥
<>मणीन्द्रराजराजीभिः शङ्खयुग्मकरोज्ज्वला ।
<>रत्नाङ्गुरीयकैरेभिरमृताङ्गुलिभूषिता ॥
<>रत्नेन्द्रराजराजेन क्वणन्मञ्जीररञ्जिता ।
<>रत्नपायकराजीभिः पादाङ्गुलिविराजिता ।
<>सुन्दरालक्तरागेण चरणाधःस्थलोज्ज्वला ॥
[Page3-454-b+ 52]
<>गजेन्द्रगामिनी रामा कामिनी वामलोचना ।
<>मां ददर्श कटाक्षेण रमणी रमणोत्सुका ॥
<>रासे संभूय रामा सा दधाव पुरतो मम ।
<>तेन राधा समाख्याता पुराविद्भिः प्रपूजिता ॥
<>प्रकृष्टप्रकृतिश्चास्यास्तेन प्रकृतिरीश्वरी ।
<>शक्ता स्यात् सर्व्वकार्य्येषु तेन शक्तिः प्रकी-
<>र्त्तिता ॥
<>सर्व्वाधारा सर्व्वरूपा मङ्गलार्च्चा च सर्व्वतः ।
<>सर्व्वमङ्गलदक्षा सा तेन स्यात् सर्व्वमङ्गला ॥
<>वैकुण्ठे सा महालक्ष्मीर्मूर्त्तिभेदे सरस्वती ।
<>प्रसूय वेदान् विदिता वेदमाता च सा सदा ॥
<>सावित्री सा च गायत्त्री धात्री त्रिजगतामपि ।
<>पुरा संहृत्य दुर्गञ्च सा दुर्गा च प्रकीर्त्तिता ॥
<>तेजःसु सर्व्वदेवानामाविर्भूता पुरा सती ।
<>तेनाद्यप्रकृतिर्ज्ञेया सर्व्वासुरविमर्द्दिनी ॥
<>सर्व्वानन्दा च सानन्दा दुःखदारिद्र्यनाशिनी ।
<>शत्रूणां भयदात्री च भक्तानां भयहारिणी ॥
<>दक्षकन्या सती सा च शैलजा तेन पार्व्वती ।
<>सर्व्वाधारस्वरूपा सा कलया सा वसुन्धरा ॥
<>कलया तुलसी गङ्गा कलया सर्व्वयोषितः ।
<>सृष्टिं करोमि च यया तया शक्त्या पुनःपुनः ॥
<>दृष्ट्वातां रासमध्यस्थां मम क्रीडा तया सह ।
<>बभूव सुचिरं तात ! यावद्वै ब्रह्मणः शतम् ॥
<>अत्यद्भुतं कौतुकञ्च महाशृङ्गारमीप्सितम् ।
<>तयोर्द्वयोर्घर्म्मराशिः सुस्राव रासमण्डले ॥
<>तस्मान्मनोहरं जज्ञे नाम्ना कामसरोवरम् ।
<>पपात घर्म्मधाराधो वेगेन विश्वगोलके ॥
<>बभूव जलपूर्णञ्च ब्रह्माण्डानाञ्च गोलकम् ।
<>जलपूर्णं पुरा सर्व्वं सृष्टिशून्यं व्रजेश्वर ! ॥
<>शृङ्गारान्ते च तस्याञ्च वीर्य्याधानं मया कृतम् ।
<>दधार गर्भं सा राधा यावद्बै ब्रह्मणः शतम् ॥
<>सुसाव सा तदन्ते च डिम्बं तत् परमाद्भुतम् ।
<>चुकोप देवी तं दृष्ट्वा रुरोद विषसाद सा ॥
<>पादेन प्रेरयामास तमधो विश्वगोलके ।
<>स पपात जले तात ! सर्व्वाधारो महान् विराट् ॥
<>दृष्ट्वापत्यं जलस्थञ्च मया शप्ता च सा पुरा ।
<>अनपत्या च सा राधा मत्शापेन पुरा विभो ! ॥
<>तेन प्रसूता क्रमतो दुर्गा लक्ष्मीः सरस्वती ।
<>चतस्रः परिपूर्णा सा प्रसूताश्च सुनिश्चितम् ॥
<>देव्योऽन्याश्चापि कामिन्यो न प्रसूता व्रजेश्वर ! ।
<>कलया प्रभवो यासां कलांशांशेन वा व्रज ॥
<>जज्ञे महान् विराट् तेन डिम्बेन कलयाश्रयः ।
<>अमृताङ्गुष्ठपीयूषं मया दत्तं पपौ च सः ॥
<>जले स्थावररूपश्च स शेते निजकर्म्मणः ।
<>उपाधानं जलं तल्पं तस्य योगबलेन च ।
<>तस्य लोम्नाञ्च कूपानि जलपूर्णानि सन्ततम् ।
<>प्रत्येकं क्रमतस्तेषु शेते क्षुद्रविराट् पुनः ॥
<>सहस्रपत्त्रं कमलं जज्ञे क्षुद्रस्य नाभितः ।
<>तत्र जज्ञे स्वयं ब्रह्मा तेनायं कमलोद्भवः ॥
<>तत्राविर्भूय स विधिश्चिन्ताग्रस्तो बभूव च ।
<>कस्माद्देहः क्व माता मे पिता वा क्व च
<>बान्धवः ॥
[Page3-454-c+ 52]
<>दिव्यं त्रिलक्षवर्षञ्च बभ्राम कमलान्तरे ।
<>ततो दण्डे पञ्चलक्षं सस्मार तपसा च माम् ॥
<>तदा मया दत्तमन्त्रं जजाप कमलान्तरे ।
<>दिव्यं सप्तवर्षलक्षं नियतं संयतः शुचिः ॥
<>तदा मत्तो वरं लब्धा स्रष्टा सृष्टिञ्चकार सः ।
<>मायया प्रतिब्रह्माण्डे ब्रह्मविष्णुशिवात्मकाः ॥
<>दिक्पाला द्वादशादित्या रुद्राश्चैकादशापि वा ।
<>नव ग्रहाष्टौ वसवो देवाः कोटित्रयस्तथा ॥
<>ब्राह्मणक्षत्त्रविट्शूद्रा यक्षगन्धर्व्वकिन्नराः ।
<>भूतादयो राक्षसाश्चाप्येवं सर्व्वं चराचरम् ॥
<>विश्वे विश्वे विनिर्म्माणं स्वर्गाः सप्त क्रमेण वै ।
<>सप्तसागरसंयुक्ता सप्तद्वीपा वसुन्धरा ॥
<>काञ्चनीभूमिसंयुक्ता तमोयुक्तस्थलं ततः ।
<>पातालाश्च तथा सप्त ब्रह्माण्डमेभिरेव च ॥
<>विश्बे विश्वे चन्द्रसूर्य्यौ पुण्यक्षेत्रञ्च भारतम् ।
<>तीर्थान्येतानि सर्व्वत्र गङ्गादीनि व्रजेश्वर ! ॥
<>यावन्ति लोमकूपानि महाविष्णोः क्रमेण च ।
<>विश्वान्येव हि तावन्ति ह्यसंख्यानि पितर्ध्रुवम् ॥”
<>इति ब्रह्मवैवर्त्ते श्रीकृष्णजन्मखण्डे । ८४ । ५२-१०१ ॥
<>अपि च ।
<>“देवीगुणत्रयाविष्टमण्डञ्च कोटिविस्तरम् ।
<>ब्रह्मादिस्तम्बपर्य्यन्तमुत्पन्नं सचराचरम् ॥
<>अण्डे हिरण्यगर्भस्य यदूर्द्ध्वं गर्भसंश्रितम् ।
<>तत्रोत्पन्नमिदं व्योमरूपाणि र्द्यौर्मही भवेत् ॥
<>अधोर्द्ध्वं काञ्चनमयश्चतुरस्रोच्छ्रितो महान् ।
<>उत्पन्नः स चतुःशृङ्गो मेरुर्दैवतसंश्रयः ॥
<>पृथिवी पद्मदिक् क्षेत्रं मेरुस्तस्य तु कर्णिका ।
<>युगाक्षकोटिविस्तीर्णं तत्र कृत्वा रथं रविः ।
<>देवीवशवृतो देवैर्याति तस्य प्रदक्षिणम् ॥”
<>इति देवीपुराणम् ॥
<>अथ ब्रह्माण्डगोलमाह ।
<>“भूभूधरत्रिदशदानवमानवाद्या
<>ये याश्च धिष्ण्यगगनेचरचक्रकक्षाः ।
<>लोकव्यवस्थितिरुपर्य्युपरिप्रदिष्टा
<>ब्रह्माण्डभाण्डजठरे तदिदं समस्तम् ॥”
<>अथान्योदितं ब्रह्माण्डमानं पूर्व्वोक्तमपि प्रस-
<>ङ्गादनुवदतिस्म ।
<>कोटिघ्नैर्नखनन्दषट्कनखभूभूभृद्भुजङ्गेन्दुभि-
<>र्ज्योतिःशास्त्रविदो वदन्ति नभसः कक्षामिमां
<>योजनैः ।
<>तद्ब्रह्माण्डकटाहसम्पुटतटे केचिज्जगुर्वेष्टनं
<>केचित् प्रोचुरदृश्यदृश्यकगिरिं पौराणिकाः
<>सूरयः ॥
<>करतलकलितामलकवदमलं
<>सकलं विदन्ति ये गोलम् ।
<>दिनकरकरनिकरनिहततमसो
<>नभसः परिधिरुदितस्तैः ॥
<>ब्रह्माण्डमेतन्मितमस्तु नो वा
<>कल्पे ग्रहः क्रामति योजनानि ।
<>यावन्ति पूर्व्वैरिह तत्प्रमाणं
<>प्रोक्तं खकक्षाख्यमिदं मतं नः ॥”
<>इति सिद्धान्तशिरोमणौ गोलाध्याये भुवनकोषः ॥
[Page3-455-a+ 52]
<>महादानविशेषः । यथा, --
<>मत्स्य उवाच ।
<>“अथातः संप्रवक्ष्यामि ब्रह्माण्डविधिमुत्तमम् ।
<>यच्छ्रेष्ठं सर्व्वदानानां महापातकनाशनम् ॥
<>पुण्यं दिनमथासाद्य तुलापुरुषदानवत् ।
<>ऋत्विङ्मण्डपसम्भारभूषणाच्छादनादिकम् ॥
<>लोकेशावाहनं तद्बदधिवासनकं यथा ।
<>कुर्य्याद्विंशपलादूर्द्ध्वमासहस्राच्च शक्तितः ॥
<>कलसद्बयसंयुक्तं ब्रह्माण्डं काञ्चनं बुधः ।
<>दिग्गजाष्टकसंयुक्तं षड्वेदाङ्गसमन्वितम् ॥
<>लोकपालाष्टकोपेतं मध्यस्थितचतुर्म्मुखम् ।
<>शिवाच्यतार्कशिखरमुमालक्ष्मीसमन्वितम् ॥
<>वस्वादित्यमरुद्गर्भं महारत्नसमन्वितम् ।
<>वितस्तेरङ्गुलशतं यावदायामविस्तरम् ॥
<>कौशेयवस्त्रसम्बीतं तिलद्रोणोपरि न्यसेत् ।
<>तथाष्टादश धान्यानि समन्तात् परिकल्प-
<>येत् ॥
<>पूर्व्वेणानन्तशयनं प्रद्युम्नं पूर्व्वदक्षिणे ।
<>प्रकृतिं दक्षिणे देशे सङ्कर्षणमतः परम् ॥
<>पश्चिमे चतुरो वेदाननिरुद्धमतः परम् ।
<>अग्निमुत्तरतो हैमं वासुदेवमतःपरम् ॥
<>समन्ताद्गुडपीठस्थानर्च्चयेत् काञ्चनान् बुधः ।
<>स्थापयेद्बस्त्रसंयुक्तान् पूर्णकुम्भान् दशैव तु ॥
<>दशैव घेनवो देयाः सहेमाम्बरदोहनाः ।
<>पादुकोपानहच्छत्रचामरासनदर्पणैः ॥
<>भक्ष्यभोज्यान्नदीपेक्षुफलमाल्यानुलेपनैः ।
<>होमाधिवासनान्ते तु स्थापितो वेदपुङ्गवैः ।
<>इममुच्चारयेन्मन्त्रं त्रिः कृत्वाथ प्रदक्षिणम् ॥
<>नमोऽस्तु विश्वेश्वर ! विश्वधाम
<>जगत्सवित्रे भगवन्नमस्ते ।
<>सप्तर्षिलोकामरभूतलेश !
<>गर्भेण सार्द्धं वितरामि रक्षाम् ॥
<>ये दुःखितास्ते सुखिनो भवन्तु
<>प्रयान्तु पापानि चराचराणाम् ।
<>त्वद्दानशस्त्राहतपातकानां
<>ब्रह्माण्डदोषाः प्रलयं व्रजन्तु ॥
<>एवं प्रणम्यामरविश्वगर्भं
<>दद्याद्द्विजेभ्यो दशघा विभज्य ।
<>भागद्वयं तत्र गुरोः प्रकल्प्य
<>समं भजेच्छेषमतः क्रमेण ॥
<>स्वल्पे तु होमे गुरुरेक एव
<>कुर्य्यादथैकाग्निविधानयुक्त्या ।
<>स एव संपूज्यतमोऽल्पवित्तै-
<>र्यथोक्तवस्त्राभरणादिकेन ॥
<>इत्थं य एतदखिलं पुरुषोऽत्र कुर्य्याद्
<>ब्रह्माण्डदानमघिगम्य महद्विमानम् ।
<>निर्द्धूतकल्मषविशुद्धतनुर्मुरारे-
<>रानन्दकृत्पदमुपैति सहाप्सरोभिः ॥
<>सन्तारयेत् पितृपितामहपुत्त्रपौत्त्रान्
<>बन्धुप्रियातिथिकलत्रशताधिकः सः ।
<>ब्रह्माण्डदानशकलीकृतपापकौघ-
<>मानन्दयेच्च जननीकुलमप्यशेषम् ॥
[Page3-455-b+ 52]
<>इति पठति शृणोति वा य एतत्
<>सुरभवनेषु गृहेषु धार्म्मिकाणाम् ।
<>मतिमपि च ददाति मोदतेऽसा-
<>वमरपतेर्भवने सहाप्सरोभिः ॥”
<>इति मत्स्यपुराणे महादानानुकीर्त्तने ब्रह्माण्ड-
<>दानको नाम २५० अध्यायः ॥ * ॥ अपि च ।
<>“इदानीं कार्त्तिकी चेयं वर्त्ततेऽद्य नराधिप ! ।
<>ब्रह्माण्डं सर्व्वसम्पन्नं भूतरत्नौषधीयुतम् ॥
<>देवदानवयक्षैश्च युक्तमेतत् सदा विभो ! ।
<>एतद्धेममयं कृत्वा सर्व्वबीजरसान्वितम् ॥
<>सरत्नं पुरुषं कृत्वा कार्त्तिक्यां द्बादशीदिने ।
<>अथवा पञ्चदश्यां वै कार्त्तिक्याञ्चैव नान्यतः ॥
<>पुरोहिताय गुरवे दापयेद्भक्तिमान्नरः ।
<>ब्रह्माण्डोदरवर्त्तीनि यानि भूतानि पार्थिव ! ।
<>तानि दत्तानि तेन स्युः समासात् कथितं तव ॥
<>यो यज्ञैर्यजते राजन् ! सहस्रवरदक्षिणैः ।
<>सैकोद्देशो यजेत्तस्य ब्रह्माण्डस्य विशेषतः ॥
<>यः पुनः सकलञ्चेदं ब्रह्माण्डं दातुमिच्छति ।
<>तेन यष्टं कृतं दत्तं पठितं कीर्त्तितं भवेत् ॥”
<>वराह उवाच ।
<>“एतत् कृत्वा ततो राजा हेमकुम्भे प्रकल्पनम् ।
<>ब्रह्माण्डमृषये प्रादात् सपिधानञ्च तत्क्षणात् ॥
<>सर्व्वकामैः सुसम्बीतो ययौ स्वर्गं नराधिपः ॥”
<>इति वराहपुराणम् ॥
<LEND>
