<L>33014<pc>4-417<k1>विरजा<k2>विरजा
विरजा¦, स्त्री, कपित्थानीवृक्षः । इति रत्नमाला ॥
<>दूर्व्वा । इति हारावली ॥ ययातिमाता । यथा,
[Page4-417-b+ 52]
<>उत्पन्नाः पितृकन्यायां विरजायां महाबलाः ।
<>यतिर्ययातिः स्वर्यातिरायातिः पञ्चमो लुकः ।
<>तेषां ययातिः पञ्चानां महाबलपराक्रमाः ॥
<>इति कौर्म्मे २० अध्यायः ॥
<>श्रीकृष्णसखी । सा राधाभयात्त्यक्तप्राणा सती
<>सरिद्रूपाभवत् । तस्याः सप्त पुत्त्राः तप्त समुद्रा
<>अभवन् । यथा, --
<>“एकदा राधिकासार्द्धं गोलोके श्रीहरिः स्वयम् ।
<>विजहार महारण्ये निर्ज्जने रासमण्डले ॥
<>कृत्वा विहारं श्रीकृष्णस्तामदृष्ट्वा विहाय च ।
<>गोपिकां विरजामन्यां शृङ्गारार्थं जगाम ह ॥
<>दृष्ट्वा च श्रीहरिस्तूर्णं विजहार तया सह ।
<>तयासक्तं श्रीहरिञ्च रत्नमण्डपसंस्थितम् ॥
<>दृष्ट्वा च राधिकान्याश्च चक्रुस्ताञ्च निवेदनम् ।
<>जगाम सहसा देवी तं रत्नमण्डपं मुने ॥
<>द्वारे नियुक्तं ददर्श द्वारपालं मनोहरम् ।
<>तमुवाच रुषा देवी रक्तपङ्कजलोचना ॥
<>दूरं गच्छ गच्छ दूरं रतिलम्पटकिङ्कर ! ।
<>कीदृशीं मत्परां कान्तां द्रक्ष्यामि तत्प्रभो-
<>रहम् ॥
<>श्रुत्वा कोलाहलं शब्दं गोपिकानां हरिः
<>स्वयम् ।
<>ज्ञात्वा च कोपितां राधामन्तर्धानं चकार ह ॥
<>विरजा राधिकाशब्दात् अन्तर्धानं हरेरपि ।
<>दृष्ट्वा राधाभयार्त्ता सा जहौ प्राणांश्च योगतः ॥
<>सद्यस्तत्र सरिद्रूपं तच्छरीरं बभूव ह ॥
<>व्याप्तञ्च वर्त्तुलाकारं तया गोलोकमेव च ।
<>कोटियोजनविस्तीर्णं प्रस्थेऽतिनिम्नमेव च ॥
<>दैर्घे दशगुणं चारु नानारत्नाकरं परम् ।
<>राधा रतिगृहं गत्वा न ददर्श हरिं मुने ॥
<>विरजाञ्च सरिद्रूपां दृष्ट्वा गेहं जगाम सा ।
<>श्रीकृष्णो विरजां दृष्ट्वा सरिद्रूपां प्रियां सतीम् ॥
<>उच्चै रुरोद विरजातीरे नीरमनोहरे ।
<>त्वया विनाहं सुभगे कथं जीवामि सुन्दरि ! ॥
<>नद्यधिष्ठातृदेवी त्वं भव मूर्त्तिमती सति ।
<>पुरातनं शरीरं ते सरिद्रूपमभूत् सति ॥
<>जलादुत्थाय चागच्छ विधाय नूतनां तनूम् ।
<>आजगाम हरेरग्रं साक्षाद्राधेव सुन्दरी ॥
<>पश्यन्तं प्राणनाथञ्च पश्यन्ती वक्रचक्षुषा ।
<>ताञ्च रूपवतीं दृष्ट्वा प्रेम्णोद्रेकां जगत्पतिः ॥
<>चकारालिङ्गनं तूर्णं चुचुम्ब च मुहुर्मुहुः ।
<>नानाप्रकारशृङ्गारविपरीतादिकं प्रभुः ॥
<>रहसि प्रेयसीं प्राप्य चकार च पुनः पुनः ।
<>विरजा सा रजोयुक्ता धृत्वा वीर्य्यममोघकम् ॥
<>सद्यो बभूव तत्रैव धन्या गर्भवती सती ।
<>तस्थौ तत्र सुखासीना सार्द्धं पुत्त्रैश्च सप्तभिः ॥
<>एकदा हरिणा सार्द्धं वृन्दारण्ये सुनिर्ज्जने ।
<>विजहार पुनः साध्वी शृङ्गारासक्तमानसा ॥
<>एतस्मिन्नन्तरे तत्र मातुः क्रोडं जगाम ह ।
<>कनिष्ठपुत्त्रस्तस्याश्च भ्रातृभिः पीडितो भिया ॥
<>भीतं स्वतनयं दृष्ट्वा तत्याज तां कृपानिधिः ।
<>क्रोडे चकार बालं सा कृष्णो राधागृहं ययौ ॥
[Page4-417-c+ 52]
<>प्रबोध्य बालं सा साध्वी न ददर्शान्तिकं प्रियम् ।
<>विललाप भृशं तत्र शृङ्गारातृप्तमानसा ॥
<>शशाप स्वसुतं कोपात् लवणोदो भविष्यसि ।
<>शशाप सर्व्वान् बालांश्च यान्तु मूढा रसातलम् ॥
<>श्रुत्वा विवरणं सर्व्वे प्रजग्मुर्धरणीतलम् ।
<>सप्तद्वीपे समुद्राश्च सप्त तस्थुर्व्विभागशः ॥
<>कनिष्ठाद्वृद्धपर्य्यन्तं द्विगुणं द्विगुणं मुने ।
<>लवणेक्षुसुरासर्पिर्दधिदुग्धजलार्णवाः ।
<>एतेषाञ्च जलं पृथ्व्यां शस्यार्थञ्च भविष्यति ॥”
<>इति ब्रह्मवैवर्त्ते श्रीकृष्णजन्मखण्डे २ । ३ अध्यायौ ॥
<>जगन्नाथक्षेत्रम् । यथा, --
<>“उत्कले नाभिदेशञ्च विरजाक्षेत्रमुच्यते ।
<>विमला सा महादेवी जगन्नाथस्तु भैरवः ॥”
<>इति तन्त्रचूडामणौ ५१ पीठनिर्णयः ॥ * ॥ तत्र
<>मुण्डनोपवासौ न कर्त्तव्यौ । यथा । स्कान्दे ।
<>“मुण्डनञ्चोपवासश्च सर्व्वतीर्थेष्वयं विधिः ।
<>वर्जयित्वा गयां गङ्गां विशालां विरजां तथा ॥”
<>इति प्रायश्चित्ततत्त्वम् ॥
<LEND>
