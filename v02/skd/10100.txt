<L>10100<pc>2-278<k1>खर्ज्जूरी<k2>खर्ज्जूरी
खर्ज्जूरी¦, स्त्री, (खर्ज्जूर + गौरादित्वात् ङीष् ।)
वनखर्ज्जूरः । इत्यमरः । २ । ४ । १७० ॥ खर्ज्जूर-
वृक्षः । खेजरगाछ इति भाषा । तत्पर्य्यायः ।
खरस्कन्धा २ दुव्प्रधर्षा ३ दुरारुहा ४ निश्रेणी ५
कषायी ६ यवनेष्टा ७ हरप्रिया ८ । अस्या
गुणाः । कषायत्वम् । पक्वे गौल्यत्वम् । कषायि-
कत्वम् । पित्तकृमिनाशित्वम् । बृंहणत्वम् । कफ-
शुक्रवृद्धिकारित्वञ्च । इति राजनिर्घण्टः ॥ तत्-
पर्य्यायगुणाः ।
“भूमिखर्ज्जूरिका स्वाद्बी दुरारोहा मृदुच्छदा ।
तथा स्कन्धफला काककर्कटी स्वादुमस्तका ॥ * ॥
पिण्डखर्ज्जूरिका त्वन्या सा देशे पश्चिमे भवेत् ।
खर्ज्जूरी गोस्तनाकारा पराद्द्वीपादिहागता ॥
जायन्ते पश्चिमे देशे सा च्छोहारेति कीर्त्त्यते ।
खर्ज्जूरीत्रितयं शीतं मधुरं रसपाकयोः ॥
स्निग्धं रुचिकरं हृद्यं क्षतक्षयहरं गुरु ।
तर्पणं रक्तपित्तघ्नं पुष्टिविष्टम्भशुक्रदम् ॥
कोष्ठमारुतकृद्बल्यं वाह्यवातकफापहम् ।
ज्वराभिघातक्षुत्तृष्णाकासश्वासनिवारकम् ॥
मदमूर्च्छामरुत्पित्तमद्योद्भूतगदान्तकृत् ।
महतीभ्यां गुणैरल्पा स्वल्पा खर्ज्जूरिका स्मृता ॥ * ॥
खर्ज्जूरीतरुतोयन्तु मदपित्तकरं भवेत् ।
वातश्लेष्महरं रुच्यं दीपनं बलशुक्रकृत् ॥ * ॥
सुनेपाली तु मृदुला बलिहीनफला च सा ।
सुनेपाली श्रमभ्रान्तिदाहमूर्च्छास्रपित्तहृत् ॥”
इति भावप्रकाशः ॥
<LEND>
