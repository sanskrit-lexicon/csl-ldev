<L>13204<pc>2-509<k1>जन्माष्टमी<k2>जन्माष्टमी
जन्माष्टमी¦, स्त्री, (जन्मनः श्रीकृष्णोत्पत्तेरष्टमी
<>तिथिः ।) भाद्रकृष्णाष्टमी । सा च श्रीकृष्णस्य
<>जन्मतिथिः । सा तु मुख्यचान्द्रेण श्रावणस्य
<>कृष्णाष्टमी गौणचान्द्रेण भाद्रस्य । तत्र
<>श्रीकृष्णस्य जन्मकालो यथा, ब्रह्मपुराणे ।
<>“अथ भाद्रपदे मासि कृष्णाष्टम्यां कलौ युगे ।
<>अष्टाविंशतिमे जातः कृष्णोऽसौ देवकीसुतः ॥”
<>विष्णुपुराणे महामायां प्रति भगवद्बाक्यम् ।
<>“प्रावृट्काले च नभसि कृष्णाष्टम्यां महानिशि ।
<>उत्पत्स्यामि नवम्यान्तु प्रसूतिं त्वमवाप्म्यसि ॥
<>श्रावणे वा नभस्ये वा रोहिणीसहिताष्टमी ।
<>यदा कृष्णे नरैर्लब्धा सा जयन्ती प्रकीर्त्रिता ॥”
[Page2-510-a+ 52]
<>अग्निपुराणे ।
<>“रोहिणीसहिता कृष्णा मासि भाद्रपदेऽष्टमी ।
<>सप्तम्यामर्द्धरात्राधःकलयापि यदा भवेत् ॥
<>तत्र जातो जगन्नाथः कौस्तुभी हरिरीश्वरः ।
<>तमेवोपवसेत् कालं तत्र कुर्य्याच्च जागरम् ॥
<>अविद्धायाञ्च सर्क्षायां जातो देवकीनन्दनः ॥”
<>इति सप्तम्यवेधे जन्मश्रवणकल्पभेदादविरुद्धम् ॥
<>नवम्यादियोगस्य प्रशंसा यथा । ब्रह्मवैवर्त्ते ।
<>“उदये चाष्टमी किञ्चिन्नवमी सकला यदि ।
<>भवेत्तु बुधसंयुक्ता प्राजापत्यर्क्षसंयुता ।
<>अपि वर्षशतेनापि लभ्यते वा न वा विभो ! ॥”
<>पद्मपुराणे ।
<>“प्रेतयोनिगतानान्तु प्रेतत्वं नाशितन्तु तैः ।
<>यैः कृता श्रावणे मासि अष्टमी रोहिणीयुता ॥
<>किं पुनर्बुधवारेण सोमेनापि विशेषतः ।
<>किं पुनर्नवमीयुक्ता कुलकोट्यास्तु मुक्तिदा ॥”
<>उपवासादिफलं यथा, भविष्यपुराणे ।
<>“एकेनैवोपवासेन कृतेन कुरुनन्दन ! ।
<>सप्तजन्मकृतात् पापान्मुच्यते नात्र संशयः ॥”
<>ब्रह्मवैवर्त्ते ।
<>“मन्वादिदिवसे प्राप्ते यत् फलं स्नानपूजनैः ।
<>फलं भाद्रपदेऽष्टम्यां भवेत् कोटिगुणं द्बिज ! ॥
<>तस्यान्तिथौ वारिमात्रं पितॄणां यः प्रयच्छति ।
<>गयाश्राद्धं कृतं तेन शताब्दं नात्र संशयः ॥”
<>उपवासाकरणे दोषो यथा, भविष्योत्तरे ।
<>“श्रावणेऽबहुले पक्षे कृष्णजन्माष्टमीव्रतम् ।
<>न करोति नरो यस्तु स भवेत् क्रूरराक्षसः ॥
<>वर्षे वर्षे च या नारी कृष्णजन्माष्टमीव्रतम् ।
<>न करोति महाक्रूरा व्याली भवति कानने ॥”
<>स्कान्दे ।
<>“न करोति यदा विष्णोर्ज्जयन्तीसंज्ञकं व्रतम् ।
<>यमस्य वशमापन्नः सहते नारकीं व्यथाम् ॥”
<>भविष्ये ।
<>“तुष्ट्यर्थं देवकीसूनोर्ज्जयन्तीसंज्ञकं व्रतम् ।
<>कर्त्तव्यं चिन्त्यमानेन भक्त्या भक्तजनैः सह ॥
<>अकुर्व्वन् नरकं याति यावदिन्द्राश्चतुर्द्दश ॥”
<>तत्रोपवासक्रमः, भविष्यपुराणे ।
<>“पार्थ ! तद्दिवसे प्राप्ते दन्तधावनपूर्व्वकम् ।
<>उपवासस्य नियमं गृह्णीयाद्भक्तिभावतः ॥
<>वासुदेवं समुद्दिश्य सर्व्वपापप्रशान्तये ।
<>उपवासं करिष्यामि कृष्णाष्टम्यां नभस्यहम् ॥
<>अद्य कृष्णाष्टर्मां देवीं नभश्चन्द्रसरोहिणीम् ।
<>अर्च्चयित्वोपवासेन भोक्ष्येऽहमपरेऽहनि ॥
<>एनसो मोक्षकामोऽस्मि यद्गोविन्द ! त्रियोनिजम् ।
<>तन्मे मुञ्चतु मां त्राहि पतितं शोकसागरे ॥
<>आजन्ममरणं यावद्यन्मया दुष्कृतं कृतम् ।
<>तत् प्रणाशय गोविन्द ! प्रसीद पुरुषोत्तम ! ॥”
<>गृहमुपक्रम्य ।
<>“तन्मध्ये प्रतिमा स्थाप्या काञ्चनादिविनिर्म्मिता ।
<>प्रतप्तकाञ्चनाभा सा देवकी सुतपस्विनी ॥
<>माञ्चापि बालकं सुप्तं प्रसूता नीरदच्छविम् ।
<>वसुदेवोऽपि तत्रैव खड्गचर्म्मधरं स्थितम् ॥
[Page2-510-b+ 52]
<>यशोदा चापि तत्रैव प्रसूतवरकन्यका ।
<>बलभद्रस्तथा नन्दो दक्षो गर्गश्चतुर्मुखः ॥
<>एवं संपूजयेद्भक्त्या गन्धपुष्पाक्षतैः फलैः ।
<>स्थण्डिले स्थापयेद्देवीं सचन्द्रां रोहिणीन्तथा ॥
<>देवकीं वसुदेवञ्च यशोदां नन्दमेव च ।
<>चण्डिकां बलदेवञ्च पूज्य पापैः प्रमुच्यते ॥
<>अर्द्धरात्रे वसोर्धारां पातयेद्गुडसर्पिषा ।
<>ततो वर्द्धापनं षष्ठीं नामादेः करणं मम ॥
<>कर्त्तव्यं तत्क्षणाद्रात्रौ प्रभाते नवमीदिने ।
<>यथा मम तथा कार्य्यो भगवत्या महोत्सवः ॥
<>ब्राह्मणान् भोजयेद्भक्त्या तेभ्यो दद्याच्च दक्षिणाम् ।
<>सुवर्णं काञ्चनं गाश्च वासांसि कुसुमानि च ॥
<>यद्यदिष्टतमं लोके कृष्णो मे प्रीयतामिति ।
<>यं देवं देवकी देवी वसुदेवादजीजनत् ॥
<>भौमस्य ब्रह्मणो गुप्त्यै तस्मै ब्रह्मात्मने नमः ।
<>सुब्रह्मवासुदेवाय गोब्राह्मणहिताय च ॥
<>शान्तिरस्तु शिवञ्चास्तु इत्युक्त्रा तान् विसर्ज्जयेत् ॥
<>एवं यः कुरुते देव्या देवक्या सुमहोत्सवम् ।
<>वर्षे वर्षे भगवतो मद्भक्त्या धर्म्मनन्दन ! ।
<>नरो वा यदि वा नारी यथोक्तफलमाप्नुयात् ॥
<>पुत्त्रसन्तानमारोग्यधनधान्यर्द्धिमद्गृहम् ।
<>सम्पर्केणापि यः कुर्य्यात् कश्चिज्जन्माष्टमीव्रतम् ॥
<>विष्णुलोकमवाप्नोति नरो नास्त्यत्र संशयः ॥”
<>पूजा च मध्यरात्रे गारुडे ।
<>“कृष्णाष्टम्यान्तु रोहिण्यामर्द्धरात्रेऽर्च्चनं हरेः ॥”
<>व्रतपारणयोः कालनियमः । एकदिने जयन्ती-
<>लाभे तत्रैवोपवासः । उभयदिने चेत्तदा पर-
<>दिने । जयन्त्यलाभे तु रोहिणीयुक्ताष्टम्याम् ।
<>उभयदिने रोहिणीयुताष्टमीलाभे परदिने तद-
<>लाभे तु निशीथसम्बन्धिन्यामष्टम्यां उभयदिने
<>निशीथसम्बन्धे तदसम्बन्धे वा परदिने इति ।
<>उपवासपरदिने तिथिनक्षत्रयोरवसाने पार-
<>णम् । यदा महानिशायाः पूर्व्वमेकतरस्याव-
<>सानमन्यतरस्य महानिशायां तदनन्तरं वा
<>तदैकतरावसाने पारणं यदा महानिशाया-
<>मुभयस्थितिस्तदा उत्सवान्ते पारणम् ।” इति
<>तिथ्यादितत्त्वम् ॥ * ॥
<>हरिभक्तिविलासमते तूपवासकालो यथा, --
<>“जन्माष्टमी पूर्व्वविद्धा न कर्त्तव्या कदाचन ।
<>पलवेधे तु विप्रेन्द्र ! सप्तम्यां चाष्टमीं त्यजेत् ॥
<>सुराया बिन्द्वना स्पृष्टं गङ्गाम्भःकलसं यथा ।
<>विना ऋक्षेण कर्त्तव्या नवमीसंयुताष्टमी ॥
<>सऋक्षापि न कर्त्तव्या सप्तमीसंयुताष्टमी ।
<>तस्मात् सर्व्वप्रयत्नेन त्याज्यमेवाशुभं बुधैः ॥
<>वेधे पुण्यक्षयं याति तमः सूर्य्योदये यथा ।
<>यच्च वह्निपुराणादौ प्रोक्तं विद्धाष्टमीव्रतम् ।
<>अवैष्णवपरं तच्च कृतं वा देवमायया ॥”
<>पारणकालो यथा, --
<>“यद्वा तिथ्यर्क्षयोरेव द्बयोरन्ते तु पारणम् ।
<>समर्थानामशक्तानां द्बयोरेकवियोगतः ॥
<>केचिच्च भगवज्जन्ममहोत्सवदिने शुभे ।
<>भक्त्योत्सवान्ते कुर्व्वन्ति वैष्णवा व्रतपारणम् ॥”
[Page2-510-c+ 52]
<>तद्ब्रतकथा यथा, --
<>“एकदा श्रीकुलाचार्य्यं वशिष्ठमृषिसत्तमम् ।
<>राजा दिलीपः पप्रच्छ विनयावनतः सुधीः ॥
<>दिलीप उवाच ।
<>भाद्रे मास्यसिते पक्षे यस्यां जातो जनार्द्दनः ।
<>तत्कथां श्रोतुमिच्छामि कथयस्व महामुने ! ॥
<>कथं वा भगवान् जातः शङ्खचक्रगदाधरः ।
<>देवकीजठेरे विष्णुः किं कर्त्तुं केन हेतुना ॥
<>वशिष्ठ उवाच ।
<>शृणु राजन् ! प्रवक्ष्यामि यस्माज्जातो जनार्द्दनः ।
<>पृथिव्यां त्रिदिवं त्यक्त्रा भवते कथयाम्यहम् ॥
<>पुरा वसुन्धरा ह्यासीत् कंसाराघनतत्परा ।
<>स्वाधिकारप्रमत्तेन कंसदूतेन ताडिता ॥
<>क्रन्दन्ती लज्जिता सापि ययौ घूर्णितलोचना ।
<>यत्र तिष्ठति देवेश उमाकान्तो वृषध्वजः ॥
<>कंसेन ताडिता नाथ ! इति तस्मै निवेदितम् ।
<>वास्पधारां प्रवर्षन्तीं विवर्णामपमानिताम् ॥
<>क्रन्दन्तीं तां समालोक्य कोपेन स्फुरिताधरः ।
<>उमया सहितः सर्व्वैर्द्देववृन्दैरनुद्रुतः ॥
<>आजगाम महादेवो विधातुर्भवनं रुषा ।
<>गत्वा चोवाच ब्रह्माणं कंसध्वंसनिमित्तकम् ॥
<>उपायः सृज्यतां ब्रह्मन् ! भवता विष्णुना सह ।
<>ऐश्वरं तद्बचः श्रुत्वा गन्तुं प्राक्रामदात्मभूः ॥
<>क्षीरोदे यत्र वैकुण्ठः सुप्तः स भुजगोपरि ।
<>हंसपृष्ठे समारुह्य हरेरन्तिकमाययौ ॥
<>तत्र गत्वा हरिं ध्यात्वा देववृन्दैर्हरादिभिः ।
<>तुष्टाव भगवान् वाग्भिरर्थ्याभिर्व्वाग्विदाम्बरः ॥
<>नमः कमलनेत्राय हरये परमात्मने ।
<>जगतः पालयित्रे च लक्ष्मीकान्त ! नमोऽस्तु ते ॥
<>नमः कमलकिञ्जल्कपीतनिर्म्मलवाससे ।
<>नमः समस्तदेवानामधिपाय महात्मने ॥
<>नमो ब्रह्मण्यदेवाय गोब्राह्मणहिताय च ।
<>जगद्धिताय कृष्णाय गोविन्दाय नमो नमः ॥
<>इति तेभ्यः स्तुतीः श्रुत्वा प्रत्युवाच जनार्द्दनः ।
<>देवा नम्रमुखाः सर्व्वे भवतामागमः कथम् ॥
<>ब्रह्मोवाच ।
<>शृणु देव ! जगन्नाथ ! यस्मादस्माकमागमः ।
<>कथयामि सुरश्रेष्ठ ! तदहं लोकतारण ! ॥
<>शूलिदत्तवरोन्मत्तः कंसराजो दुरासदः ।
<>वसुधा ताडिता तेन पदाघातेन मुष्टिना ॥
<>वरं दत्त्वा पुराप्युग्रो मायया स प्रवञ्चितः ।
<>भागिनेयं विना राजन् ! शास्ता न भविता तव ॥
<>तस्माद्गच्छ स्वयं देव ! हन्तुं कंसं दुरासदम् ।
<>देवकीजठरे जन्म लभ गत्वा च गोकुलम् ॥
<>ब्रह्मणा प्रेषितो विष्णुः प्रत्युवाच पशोः पतिम् ।
<>पार्व्वतीं देहि देवेश ! अब्दं स्थित्वागमिष्यति ॥
<>उमया रमया सार्द्धं शङ्खचक्रगदाधरः ।
<>उद्दिश्य मथुरां चक्रे प्रयाणं कंसनाशनम् ॥
<>देवकीजठरे जन्म लेभे विष्णुर्गदाधरः ।
<>यशोदाकुक्षिमध्ये तु सर्व्वाणी मृगलोचना ॥
<>नव मांसांश्च विश्राम्य कुक्षौ नवदिनाधिकान् ।
<>भाद्रे मास्यसिते पक्षे अष्टमीसंज्ञया तिथौ ॥
[Page2-511-a+ 52]
<>रोहिणीतारकायुक्ता रजनी धनघोरिता ।
<>घूमयोनौ तडिद्युक्ते वारि वर्षति सर्व्वदा ॥
<>तस्यां जातो जगन्नाथः कंसारिर्व्वसुदेवजः ।
<>वैराटे नन्दपत्नी च यशोदाजीजनत् सुताम् ॥
<>पुत्त्रं पद्मकरं पद्मनाभं पद्मदलेक्षणम् ।
<>रम्यं चतुर्भुजं शान्तं शङ्खचक्रगदाधरम् ॥
<>तदा क्रन्दितुमारेभे दृष्ट्वा चानकदुन्दुभिः ।
<>तत्रैव वाण्यभूद्दैवी देवकीमात्रगोचरा ॥
<>पुत्त्रं दत्त्वा यशोदायै कन्यां तस्याः समानय ।
<>कंसासुरभयात्तं हि उवाच देवकी तदा ॥
<>वैराटं गच्छ विप्रेन्द्र ! सुतं प्रत्यर्पितुं प्रभो ! ।
<>पुत्त्रं दत्त्वा यशोदायै सुतां तस्याः समानय ॥
<>तां दृष्ट्वा कंसराजोऽपि सभायां न हनिष्यति ।
<>तस्या वचः समाकर्ण्य वसुदेवोऽतिदुःखितः ॥
<>अङ्के कुमारमादाय वैराटाभिमुखं ययौ ।
<>यमुना जलसंपूर्णा तत्पथे मध्यवर्त्तिनी ॥
<>अतिश्रोता महावीर्य्या सुतीक्ष्णोर्म्मिभयाकुला ।
<>तां दृष्ट्वा तत्तटे स्थित्वा यमुनामवलोकयन् ॥
<>वसुदेवोऽतिदुःखार्त्तो विलोलचेतनोऽभवत् ।
<>किं करोमि क्व गच्छामि विधिनात्रापि वञ्चितः ॥
<>कथमद्य गमिष्यामि वैराटे नन्दमन्दिरम् ।
<>हरिणा तत्र सानन्दं मायया वञ्चितः पिता ॥
<>क्षणमात्रं तटे स्थित्वा यमुनामप्यलोकयत् ।
<>तेन दृष्टा पुनः सापि क्षीणा जानुवहाभवत् ॥
<>ततः सोऽपि पुरो दृष्ट्वा धावन्तं खलु जम्बुकम् ।
<>क्रोडे कृत्वा सुतं स्वैरं गन्तुं पारं प्रचक्रमे ॥
<>तं दृष्ट्वा हृष्टचित्तन्तु भगवान् यमुनाजले ।
<>मायां कृत्वा जगन्नाथो ह्यङ्कात् स पतितः पितुः ॥
<>तं सुतं पतितं दृष्ट्वा सूर्य्यजाजीवने द्बिजः ।
<>तदा क्रन्दितुमारेभे भाले घात्वा करं दृढम् ॥
<>विधिना वैरिणा ह्यत्र दुःखितोऽहं प्रवञ्चितः ।
<>त्राहि मां जगतां नाथ ! पुत्त्रं देहि सुरोत्तम ! ॥
<>जनकं क्रन्दितं दृष्ट्वा कंसारिः कृपया विभुः ।
<>जलक्रीडां समाचर्य्य पितुरङ्केऽवसत् पुनः ॥
<>पथा तेन द्बिजश्रेष्ठो गतवान्नन्दमन्दिरम् ।
<>सुतं दत्त्वा यशोदायै सुतां तस्याः समानयत् ॥
<>सुतामङ्के तथा सोऽपि गृहीत्वानकद्रुन्दुभिः ।
<>निजागारं पुनः प्राप्य प्रत्यर्प्य तादृशीं सुताम् ॥
<>प्रतियुज्य पदे लोहमासीत् पूर्व्ववदावृतः ।
<>देवकी च प्रसूतेति वार्त्ता प्राप्ता सुरारिणा ॥
<>आनेतुं प्रहितो दूतःसुतं दुहितरञ्च वा ।
<>आगत्य कंसदूतोऽसौ सुतां नेतुं प्रचक्रमे ॥
<>बलादङ्कात् समाकृष्य देवकीवसुदेवयोः ।
<>कंसदूतो गृहीत्वा तां कंसायादर्शयत् पुनः ॥
<>दृष्ट्वा तां कंसराजोऽपि सभयोऽभूद्दुरासदः ।
<>शुद्धकाञ्चनवर्णाभां पूर्णेन्द्वसदृशाननाम् ॥
<>दृष्ट्वा कंसो विहस्यन्तीं विद्युत्स्फुरितलोचनाम् ।
<>आदिदेशासुरश्रेष्ठो वध नीत्वा शिलोपरि ॥
<>आज्ञां लब्ध्वासुरास्ते तु निष्पेष्टुं तां प्रवर्त्तिताः ।
<>विद्र्युद्रूपधरा गौरी जगाम शङ्करान्तिकम् ॥
<>अन्तरीक्षे क्षणं स्थित्वा कंसं प्रोवाच शङ्करी ।
<>त्वां हन्तुं गोकुले जातः पूर्व्वशत्रुर्न संशयः ॥
[Page2-511-b+ 52]
<>तत्रातिष्ठज्जगन्नाथः कंसारिः सुरकृत्यकृत् ।
<>क्रीडित्वा बालभावेन कंसध्वंसे मनो दधौ ॥
<>प्राप्तिमात्रेण तं कंसं जघान जगदीश्वरः ।
<>एतत्ते कथितं राजन् ! कृष्णजन्माष्टमीव्रतम् ॥
<>य इदं कुरुते राजन् ! या च नारी हरेर्व्रतम् ।
<>प्राप्नोत्यैश्वर्य्यमतुलमिह लोके यथेप्सितम् ॥
<>अन्तकाले हरेः स्थानं दुर्ल्लभञ्च गमिष्यति ।
<>एकेनैवोपवासेन कृतेन कुरुनन्दन ! ॥
<>सप्तजन्मकृतात् पापान्मुच्यते नात्र संशयः ।
<>वत्सरद्वादशे चैव यत् पुण्यं समुपार्ज्जितम् ॥
<>विफलं तद्भवेत् सर्व्वं पुरा व्यासेन भाषितम् ।
<>न द्रष्टव्यं सुखं तेषां नराणां न च योषिताम् ॥
<>जयन्ती न कृता यैस्तु जागरादिसमन्विता ।
<>श्वानश्चैते तु विज्ञेया जयन्तीविमुखा नराः ॥
<>योषितश्च न सन्देहः सत्योक्तं तव सुव्रते ! ॥”
<>इति भविष्यपुराणे वशिष्ठदिलीपसंवादे
<>श्रीकृष्णजन्माष्टमीव्रतकथा समाप्ता ॥
<LEND>
