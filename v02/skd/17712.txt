<L>17712<pc>2-788<k1>धर्म्माधिकरणं<k2>धर्म्माधिकरणं
धर्म्माधिकरणं¦, क्ली, (अधिक्रियते अस्मिन्निति ।
अधि + कृ + अधिकरणे ल्युट् । धर्म्मस्य अधि-
करणम् ।) राज्ञो विचारस्थानम् । यथा, --
“धर्म्मशास्त्रानुसारेण अर्थशास्त्रनिरूपणम् ।
यत्राधिक्रियते स्थाने धर्म्माधिकरणं हि तत् ॥”
इति वीरमित्रोदये कात्यायनवचनम् ॥ * ॥
“पुरुषान्तरतत्त्वज्ञाः प्रांशवश्चाप्यलोलुपाः ।
धर्म्माधिकरणे कार्य्या जनाह्वानकरा नराः ॥”
इति मत्स्यपुराणे १८९ अध्यायः ॥
<LEND>
