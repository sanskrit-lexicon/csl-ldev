<L>29994<pc>4-189<k1>रोहिणं<k2>रोहिणं
रोहिणं¦, क्ली, (रुह् + “रुहेश्च ।” उणा० २ ।
५५ । इति इनन् ।) कालभेदः । इत्युणादि-
कोषः ॥ स तु दिवसीयनवममुहूर्त्तः । पूर्व्वाह्ण-
श्राद्धस्य गौणकालत्वेनोत्तरावधिः । अपराह्ण-
श्राद्धस्य पूर्व्वावधिः । एकोद्दिष्टश्राद्धस्य समा-
पनकालः । रौहिणञ्चास्य नामान्तरम् । यथा ।
अत्र पूर्व्वाह्णे श्राद्धमभिधाय रौहिणन्तु न
लङ्घयेदित्यभिधानेन पूर्व्वाह्णश्राद्धस्य सङ्गवात्
परो रौहिणपर्य्यन्तगौणपूर्व्वाह्णकालः प्रतीयते
तेन रौहिणं पूर्व्वाह्णश्राद्धस्य गौणकालत्वेनो-
त्तरावधिः अपराह्णश्राद्धस्य पूर्व्वावधिरित्यव-
गम्यते । रौहिणन्तु दिवसस्य नवममुहूर्त्तः ।
तस्य ज्योतिषोक्तरोहिणीदैवतत्वात् रौहिणत्व-
मिति । व्यासः ।
“आरभ्य कुतपे श्राद्धं कुर्य्यादारौहिणं बुधः ।
विधिज्ञो विधिमास्थाय रौहिणन्तु न लङ्घयेत् ॥”
इति श्राद्धतत्त्वम् ॥
<LEND>
