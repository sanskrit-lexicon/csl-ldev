<L>34731<pc>5-008<k1>शक्रोत्थानं<k2>शक्रोत्थानं
शक्रोत्थानं¦, क्ली, (शक्रस्य शक्रध्वजस्य उत्थानम् ।)
<>शक्रध्वजोत्सवः । अस्य विधिर्लिख्यते ।
<>श्रीऔर्व्व उवाच ।
<>“अथातः शृणु राजेन्द्र शक्रोत्थानध्वजोत्सवम् ।
<>यत्कृत्वा नृपतिर्याति नो कदाचित् पराभवम् ॥
<>रवौ हरिस्थे द्वादश्यां श्रवणे स्रितपक्षके ।
<>आराधयेन्नृपः सम्यक् सर्व्वविघ्नोपशान्तये ॥
<>राजोपरिचरो नाम वसुनामापरस्तु यः ।
<>नृपस्तेनायमतुलो यज्ञः प्रावर्त्तितः पुरा ॥
<>प्राविट्काले च नभसि द्वादश्यामसितेतरे ।
<>पुरोहितो बहुविधैर्वाद्यैस्तूर्य्यैः समन्वितः ॥
<>प्रथमं शक्रकेत्वर्थे वृक्षमामन्त्र्य वर्द्धयेत् ।
<>सांवत्सरो वार्द्धकिश्च कृतकौतुकमङ्गलः ॥
<>उद्याने देवतागारे श्मशाने मार्गमध्यतः ।
<>ये जातास्तरवस्तांस्तु वर्जयेद्वासवध्वजे ॥
<>बहुवल्लीयुतं शुष्कं बहुकण्टकसंयुतम् ।
[Page5-009-a+ 52]
<>कुब्जं वृक्षादनीयुक्तं लताच्छन्नं तरुं त्यजेत् ॥
<>पक्षिवाससमाकीर्णं कोटरैर्ब्बहुभिर्युतम् ।
<>पवनानलविध्वस्तं तरुं यत्नेन वर्जयेत् ॥
<>नारीसंज्ञाश्च ये वृक्षा अतिह्रस्वा अतिकृशाः ।
<>तान् सदा वर्जयेद्धीरः सर्व्वदा शक्रपूजने ॥
<>अर्ज्जुनोऽप्यश्वकर्णश्च प्रियको धव एव च ।
<>औडुम्बरश्च पञ्चैते केत्वर्थे सत्तमाः स्मृताः ॥
<>अन्ये च देवदार्व्वाद्याः शालाद्यास्तरवस्तथा ।
<>प्रशस्तास्तु परिग्राह्या नाप्रशस्ताः कदाचन ।
<>तञ्च वृक्षं ततो रात्रौ स्पृष्ट्वा मन्त्रमिमं पठेत् ॥
<>यानि वृक्षे तु भूतानि तेभ्यः स्वस्ति नमोऽस्तु वः ।
<>उपहारं गृहीत्वेमं क्रियतां वासवध्वजः ॥
<>पार्थिवस्त्वां वरयते स्वस्ति तेऽस्तु नगोत्तम ।
<>ध्वजाथदेवराजस्य पूजेयं प्रतिगृह्यताम् ॥
<>ततोपरेऽह्नि तं छित्त्वा मूलमष्टाङ्गुलं पुनः ।
<>जले क्षिपेत्तदग्रस्य छित्त्वैवं चतुरङ्गुलम् ॥
<>ततो नीत्वा पुरद्वारं केतुं निर्म्माय तत्र वै ।
<>शुक्लाष्टम्यां भाद्रपदे केतुं वेदीं प्रवेशयेत् ॥
<>द्वाविंशद्धस्तमानस्तु अधमः केतुरुच्यते ।
<>द्वात्रिंशत्त ततो ज्यायान् द्वाचत्वारिंशदेव च ।
<>ततोऽधिकः समाख्यातो द्वापञ्चाशत्तथोत्तमः ।
<>कुमार्य्यः पञ्च कर्त्तव्याः शक्रस्य नृपसत्तम ।
<>शालमय्यस्तु ताः सर्व्वास्त्वपराः शक्रमातृकाः ॥
<>केतोः पादप्रमाणेन कार्य्याः शक्रकुमारिकाः ॥
<>मातृकार्द्धप्रमाणात्तु यन्त्रं हस्तद्वयं तथा ।
<>एवं कृत्वा कुमारीश्च मातृकां केतुमेव च ॥
<>एकादश्यां सिते पक्षे यष्टिं तामधिवासयेत् ।
<>अधिवास्य ततो यष्टिं गन्धद्वारादिमन्त्रकैः ॥
<>द्वादश्यां मण्डलं कृत्वा वासवं विस्तृतात्मकम् ।
<>अच्युवं पूजयित्वा तु शक्रं पश्चात् प्रपूजयेत् ॥
<>शक्रस्य प्रतिमां कुर्य्यात् कानकीं दारवीं तथा ।
<>अन्यतैजसभूतां वा सर्व्वाभावे तु मृण्मयीम् ॥
<>तां मण्डलस्य मध्ये तु पूजयित्वा विशेषतः ।
<>ततः शुमे मुहूर्त्ते तु केतुमुत्थापयेन्नृपः ॥
<>वज्रहस्त सुरारिन्न बहुनेत्र पुरन्दर ।
<>क्षेमार्थं सर्व्वलोकानां पूजेयं प्रतिगृह्यताम् ॥
<>एह्येहि सर्व्वामरसिद्धसंघै-
<>रभिष्टुतो वज्रधरामरेश ।
<>समुत्थितस्त्वं श्रवणाद्यपादे
<>गृहाण पूजां भगवन् नमस्ते ॥
<>एवमुत्तरतन्त्रोक्तैर्दहनप्लवनादिभिः ।
<>इति मन्त्रेण तन्त्रेण नानानैवेद्यवेदनैः ॥
<>आपूपैः पायसैः पानैर्गुडैर्धानाभिरेव च ।
<>भक्ष्यैर्भोज्यैश्च विविधैः पूजयेत् श्रीविवृद्धये ॥
<>घटेषु दशदिक्पालान् ग्रहांश्च परिपूजयेत् ।
<>साध्यादीन् सकलान्देवान् मातॄः सर्व्वास्त्वनु-
<>क्रमात् ॥
<>ततः शुभे मुहूर्त्ते तु ज्ञानिवर्द्धकिसंयुतः ।
<>केतोरुत्थानभूमिन्तु यज्ञवेद्याश्च पश्चिमे ।
<>विप्रैः प्ररोहितैः सार्द्धं गच्छेद्राजा सुमङ्गलैः ॥
<>रज्जुभिः पञ्चभिर्ब्बद्धं यन्त्रश्लिष्टं समातृकम् ।
<>कुमारीभिश्च संयुक्तं दिक्पालानाञ्च पेटकैः ॥”
[Page5-009-b+ 52]
<>पेटकैः स्थाने पट्टकैरिति च पाठः ।
<>“बृहद्भिरतिकान्तैश्च नानाद्रव्यसुपूरितैः ।
<>यथावर्णैर्यथादेशयोजितैर्व्वस्त्रवेष्टितैः ॥
<>युक्तं तं किङ्किणीजालैर्बृहद्घण्टौघचामरैः ।
<>भूषितं बहुरत्नैश्च माल्यैर्ब्बहुविधैस्तथा ॥
<>बहुपुष्पैः सुगन्धैश्च भूषितं रत्नमालया ।
<>चित्रमाल्याम्बरधरैश्चतुर्भिरपि तोरणैः ॥
<>उत्थापयेन्महाकेतुं राजामात्यैः शनैः शनैः ।
<>तमुत्थाप्य महाकेतुं पूजितं मण्डलान्तरे ॥
<>प्रतिमां तां नयेन्मूलं केतोः शक्रं विचिन्तयन् ।
<>यजेत्तं पूर्व्ववत्तत्र शचीं मातलिमेव च ॥
<>जयन्तं तनयं तस्य वज्रमैरावतं तथा ।
<>ग्रहांश्चाप्यथ दिक्पालान् सर्व्वाश्च गणदेवताः ॥
<>अपूपाद्यैः पूजयेत्तु बलिभिः पायसादिभिः ।
<>पूजितानाञ्च देवानां शश्वद्धोमं समाचरेत् ॥
<>होमान्ते तु बलिं दद्यात् वासवाय महात्मने ॥
<>तिलं घृतं चाक्षतञ्च पुष्पं दूर्व्वां तथैव च ।
<>एतैस्तु जुहुयाद्देवान् स्वैः स्वैर्मन्त्रैर्नरोत्तमः ॥
<>ततो होमावसाने तु भोजयेदपि ब्राह्मणान् ।
<>एवं संपूजयेन्नित्यं सप्तरात्रं दिने दिने ॥
<>ब्राह्मणैः सहितो राजा वेदवेदाङ्गपारगैः ।
<>सर्व्वत्र शक्रपूजासु यज्ञेषु परिकीर्त्तितः ॥
<>त्रातारमिति मन्त्रोऽयं वासवस्य प्रियः सदा ।
<>एवं कृत्वा दिवाभागे शक्रोत्थापनमादितः ॥
<>श्रवणर्क्षयुतायान्तु द्बादश्यां पार्थिवः स्वयम् ।
<>अन्त्यपादे भरण्यास्तु निशि शक्रं विसर्जयेत् ॥
<>सुप्तेषु सर्व्वलोकेषु यथा राजा न पश्यति ।
<>षण्मासान्मृत्युमाप्नोति राजा दृष्ट्वा विसर्जनम् ॥
<>शक्रस्य नृपशार्द्दूल तस्मान्नेक्षेत तं नृपः ।
<>विसर्ज्जनस्य मन्त्रोऽयं पुराविद्भिरुदीरितः ॥
<>सार्द्धं सुरासुरगणैः पुरन्दर शतक्रतो ।
<>उपहारं गृहीत्वेमं महेन्द्रध्वज गम्यताम् ॥
<>सूतकेतुसमुत्पन्ने वारे भौमस्य वा शनेः ।
<>भूमिकम्पादिकोत्पाते वासवं न विसर्जयेत् ॥
<>उत्पाते सप्तरात्रन्तु तथोपप्लवदर्शने ।
<>व्यतीत्य शनिर्भौमौ च ह्यन्यर्क्षेऽपि विसर्ज्जयेत् ॥
<>मृतके त्वथ संप्राप्ते व्यतीते सूतके पुनः ।
<>तस्मिंस्तस्मिन् दिने चैव सूतकान्ते विसर्ज्जयेत् ॥
<>तथा रक्षेन्नृपः केतुं पतन्ति शकुना यथा ।
<>न केतौ नृपशार्द्दूल यावन्नपि विसर्जनम् ॥
<>शनैः शनैः पातयेत्तु यथोत्थापनमादितः ।
<>कृतं तथान्यथा भग्ने केतौ मृत्युमवाप्नुयात् ॥
<>विसृष्टं शक्रकेतुं तं सालङ्कारं तथा निशि ।
<>क्षिपेदनेन मन्त्रेण त्वगाघे सलिले नृपः ॥
<>तिष्ठ केतो महाभाग यावत् संवत्सरं जले ।
<>भवाय सर्व्वलोकानामन्तरायविनाशक ॥
<>उत्थापयेत्तूर्य्यरवैः सर्व्वलोकस्य वै पुरः ।
<>रहो विसर्जयेत् केतुं विशेषोऽयं प्रपूजने ॥
<>एवं यः कुरुते पूजां वासवस्य महात्मनः ।
<>स चिरं पृथिवीं भुक्त्वा वासवं लोकमाप्नुयात् ॥
<>न तस्य राज्ये दुर्भिक्षं नेतयो नाप्यधर्म्मकृत् ।
<>स्थास्यन्ति मृत्युर्नाकाले जनानां तत्र जायते ॥
[Page5-009-c+ 52]
<>तत्तुल्यः कोऽपि नान्योऽस्ति प्रियः शक्रस्य
<>पार्थिव ।
<>तस्य पूजा सर्व्वपूजा केशवाद्याश्च तत्रगाः ॥
<>सकलकलुषहारि व्याधिदुर्भिक्षनाशि
<>सकलभवनिवेशं सर्व्वसौभाग्यकारि ।
<>सुरपतिगृहगामीहार्च्चनं शक्रकेतोः
<>प्रतिशरदमनेकैः पूजयेत् श्रीविवृद्ध्यै ॥”
<>इति श्रीकालिकापुराणे ८८ अध्यायः ॥
<LEND>
