<L>18016<pc>2-805<k1>धेनुः<k2>धेनुः
धेनुः¦, स्त्री, (धयति लेढि सुतान् धीयते वत्सैरिति
<>वा । धेट पाने + “घेट इच्च ।” उणां ३ । ३४ ।
<>इति नुः इश्चान्तादेशः ।) नवप्रसूता गौः । तत्-
<>पर्य्यायः । नवसूतिका २ । इत्यमरः । २ । ९ ।
<>७१ ॥ नवप्रसूतिका ३ । इति शब्दरत्नावली ॥
<>दानीयदशधेनवो यथा, --
<>“यास्तु पापविनाशिन्यः पठ्यन्ते दशधेनवः ।
<>तासां स्वरूपं वक्ष्यामि नामानि च धनाधिप ! ॥
<>प्रथमा गुडधेनुः स्याद्घृतधेनुरथापि वा ।
<>तिलधेनुस्तृतीया च चतुर्थी जलसंज्ञिका ॥
<>क्षीरधेनुश्च विख्याता मधुधेनुरथापि वा ।
<>सप्तमी शर्कराधेनुर्दधिधेनुरथाष्टमी ॥
<>रसधेनुश्च नवमी दशमी स्यात् स्वरूपतः ॥
<>कुम्भाः स्युर्द्रवधेनूनामितरासान्तु राशयः ।
<>सुवर्णधेनुमप्यत्र केचिदिच्छन्ति मानवाः ॥
<>नवनीतेन तैलेन तथान्ये तु महर्षयः ।
<>एतदेव विधानं स्यात्त एवोपस्कराः स्मृताः ॥
<>मन्त्रावाहनसंयुक्ताः सदा पर्व्वणि पर्व्वणि ।
<>यथाश्राद्धं प्रदातव्या भुक्तिमुक्तिफलप्रदाः ॥
<>गुडधेनुप्रसङ्गेन सर्व्वास्तव मयोदिताः ।
<>अशेषयज्ञफलदाः सर्व्वपापहराः शुभाः ॥
<>व्रतानामुत्तमा यस्माद्बिशोकद्वादशीव्रतम् ।
<>तदङ्गत्वेन चैषात्र गुडधेनुः प्रशस्यते ॥
<>अयने विषुवे पुण्ये व्यतीपातेऽथवा पुनः ।
<>गुडधेन्वादयो देयास्तूपरागादिपर्व्वसु ॥”
<>इति मत्स्यपुराणे ७६ अध्यायः ॥
<>पूर्व्वोक्तधेनूनां दानविधयस्तत्तच्छब्दे द्रष्टव्याः ॥ * ॥
<>अथ कपिलाधेनुदानादिफलम् ।
<>होतोवाच ।
<>“अथातः संप्रवक्ष्यामि कपिलाधेनुमुत्तमाम् ।
[Page2-806-a+ 52]
<>यत्प्रदानान्नरो याति विष्णुलोकमनुत्तमम् ॥
<>पूर्व्वोक्तेन विधानेन दद्याद्धेनुं सवत्सकाम् ।
<>सर्व्वालङ्कारसंयुक्तां सर्व्वरत्नसमन्विताम् ॥
<>कपिलायाः शिरोग्रीवे सर्व्वतीर्थानि भामिनि ! ।
<>पितामहनियोगाच्च निवसन्ति हि नित्यशः ॥
<>प्रातरुत्थाय यो मर्त्यः कपिलागलमस्तकात् ।
<>च्युतन्तु भक्त्या पानीयं शिरसा वन्दते शुचिः ॥
<>स तेन पुण्यतोयेन तत्क्षणाद्दग्धकिल्विषः ।
<>त्रिंशद्बर्षकृतं पापं दहत्यग्निरिवेन्धनम् ॥
<>कल्यमुत्थाय यो मर्त्यः कुर्य्यात्तासां प्रदक्षिणम् ।
<>प्रदक्षिणीकृता तेन पृथिवी स्यात् वसुन्धरे ! ॥
<>प्रदक्षिणेन चैकेन श्रद्धायुक्तेन तत्क्षणात् ।
<>दशजन्मकृतं पापं तस्य नश्यत्यसंशयम् ॥
<>कपिलायास्तु मूत्रेण स्नात्वा चैव शुचिव्रतः ।
<>स गङ्गादिषु तीर्थेषु स्नातो भवति मानवः ॥
<>तेन स्नानेन चैकेन भावयुक्तेन वै नरः ।
<>यावज्जीवकृतात् पापात् मुच्यते नात्र संशयः ॥
<>गोसहस्रन्तु यो दद्यादेकाञ्च कपिलां नरः ।
<>सममेतत् पुरा प्राह ब्रह्मा लोकपितामहः ॥
<>गवामस्थि न लङ्घेत मृते गन्धे न दूषयेत् ।
<>यावज्जिघ्रति तं गन्धं तावत् पुण्यैस्तु पूर्य्यते ॥
<>गवां कण्डूयनं श्रेष्ठं तथा च परिपालनम् ।
<>तुल्यं गोशतदानस्य भयरोगादिपालने ॥
<>तृणोदकानि यो दद्यात् क्षुधितानां गवाह्निकम् ।
<>सोऽश्वमेधफलं दिव्यं लभते मानवोत्तमः ॥
<>विमानैर्विविधैर्द्दिव्यैः कन्याभिरभिरर्च्चितैः ।
<>सेव्यमानस्तु गन्धर्व्वैर्दीप्यमानो यथाग्नयः ॥” * ॥
<>एकादशप्रकारकपिलालक्षणं यथा, --
<>“सुवर्णकपिला पूर्व्वं द्वितीया गौरपिङ्गला ।
<>तृतीया चैव रक्ताक्षी चतुर्थी गुडपिङ्गला ॥
<>पञ्चमी बहुवर्णा स्यात् षष्ठी च श्वेतपिङ्गला ।
<>सप्तमी श्वेतपिङ्गाक्षी अष्टमी कृष्णपिङ्गला ॥
<>नवमी पाटला ज्ञेया दशमी पुच्छपिङ्गला ।
<>एकादशी खुरश्वेता एतासां सर्व्वलक्षणा ॥
<>सर्व्वलक्षणसंयुक्ता सर्व्वालङ्कारसुन्दरी ।
<>ब्राह्मणाय च दातव्या सर्व्वमुक्तिप्रदायिनी ।
<>भुक्तिमुक्तिप्रदा तेषां विष्णुमार्गप्रदायिनी ॥”
<>इति कपिलामाहात्म्यम् ॥ * ॥
<>अथोभयमुखीधेनुदानादिविधानम् ।
<>होता उवाच ।
<>“अतःपरं महाराजोभयमुख्याः समासतः ।
<>विधानं यद्बरारोहे ! धरण्याः कथितं पुरा ।
<>तदहं संप्रवक्ष्यामि तव पुण्यफलञ्च यत् ॥
<>धरण्युवाच ।
<>यत्त्वया कपिला नाम पूर्व्वमुत्पादिता प्रभो ! ।
<>होमधेनुः सदा पुण्या सा ज्ञेया कतिलक्षणा ।
<>कियन्त्यः कपिलाः प्रोक्ताः स्वयमेव स्वयम्भुवा ॥
<>प्रसूयमाना दानेन किं पुण्यं स्याच्च माधव ! ।
<>एतदिच्छाम्यहं श्रोतुं विस्तरेण जगद्गुरो ! ॥
<>श्रीवराह उवाच ।
<>शृणुष्व भद्रे ! तत्त्वेन पवित्रं पापनाशनम् ।
<>यं श्रुत्वा सर्व्वपापेभ्यो मुच्यते नात्र संशयः ॥
[Page2-806-b+ 52]
<>कपिला अग्निहोत्रार्थे यज्ञार्थे च वरानने ! ।
<>उद्धृत्य सर्व्वतेजांसि ब्रह्मणा निर्म्मिता पुरा ॥
<>पवित्राणां पवित्रञ्च मङ्गलानाञ्च मङ्गलम् ।
<>पुण्यानां परमं पुण्यं कपिला च वसुन्धरे ! ॥
<>तपसस्तप एवाग्र्यं व्रतानां व्रतमुत्तमम् ।
<>दानानामुत्तमं दानं निधीनां ह्यतदक्षयम् ॥
<>पृथिव्यां यानि तीर्थानि गुह्यान्यायतनानि च ।
<>पवित्राणाञ्च पुण्यानि सर्व्वलोकेषु सुन्दरि ! ॥
<>होतव्यान्यग्निहोत्राणि सायं प्रातर्द्विजातिभिः ।
<>कपिलाया घृतेनेह दध्ना क्षीरेण वा पुनः ॥
<>जुहुते ह्यग्निहोत्राणि मन्त्रैश्च विविधैः सदा ।
<>पूजयन्नतिथींश्चैव परां भक्तिमुपागताः ॥
<>ते यान्त्यादित्यवर्णैश्च विमानैर्द्विजसत्तमाः ।
<>सूर्य्यमण्डलमध्ये च ब्रह्मणा निर्म्मिता पुरा ॥
<>कपिला या पिङ्गलाक्षी सर्व्वसौख्यप्रदायिनी ।
<>सिद्धिबुद्धिकरी देवी कपिलानन्तरूपिणी ॥
<>पूर्व्वोक्ता यास्तु कपिलाः सर्व्वलक्षणलक्षिताः ।
<>एतादृश्यः समाख्याताः कपिलास्ते वरानने ! ॥
<>सर्व्वा ह्येता महाभागास्तारयन्ति न संशयः ।
<>सङ्गमेषु प्रशस्ता च सर्व्वपापप्रणाशिनी ॥
<>अग्निपुच्छा अग्निमुखी अग्निलोमानलप्रभा ।
<>तथाग्नेयी सदा देवी सुवर्णाख्या प्रवर्त्तते ॥” * ॥
<>शूद्रात् कपिलाप्रतिग्रहे दोषो यथा, --
<>“गृहीत्वा कपिलां शूद्रात् कामतः सदृशो भवेत् ।
<>पतितः स द्विजातीनां चाण्डालसदृशो हि सः ॥
<>न तस्मात् प्रतिगृह्णीयात् शूद्राद्विप्रः प्रतिग्रहम् ।
<>दूरात्ते प्रतिहर्त्तव्याः श्वभिस्तुल्या इवाध्वरे ॥
<>सर्व्वकाले हि सर्व्वे वै वर्ज्जिताः पितृदैवतैः ।
<>असम्भाष्याप्रतिग्राह्याः शूद्रास्ते पापकर्म्मिणः ॥
<>पिबन्ति यावत् कपिलां तावत्तेषां पितामहाः ।
<>भूमेर्म्मलं समश्नन्ति जायन्ते विड्भुजश्चिरम् ॥” *
<>शूद्रस्य कपिलाक्षीरादिपाने दोषो यथा, --
<>“तासां क्षीरं घृतं वापि नवनीतमथापि वा ।
<>उपजीवन्ति ये शूद्रास्तेषां गतिमथो शृणु ॥
<>कपिलाजीविनः शूद्राः क्रूरा गच्छन्ति रौरवम् ।
<>रौरवे तु महारौद्रे वर्षकोटिशतं धरे ! ॥
<>ततोऽपि मुक्ताः कालेन श्वानयोन्यां व्रजन्ति ते ।
<>श्वानयोन्या विमुक्तस्तु विष्ठायां जायते क्रिमिः ॥
<>विष्ठास्थानेषु पापिष्ठा दुर्गन्धिषु च नित्यशः ।
<>भूयो भूयो जायमानास्तत्रोत्तारं न विन्दति ॥
<>ब्राह्मणश्चैव यो विद्वान् कुर्य्यात्तेषां प्रतिग्रहम् ।
<>ततःप्रभृत्यमेध्यान्तः पितरस्तस्य शेरते ॥
<>न तं विप्रन्तु सम्भाषेन्न चैवैकासनं विशेत् ।
<>स नित्यं वर्ज्जनीयो हि दूरात्तु ब्राह्मणोऽध्वरे ॥
<>यस्तेन सह संभाषेत्तथा चैकासनं व्रजेत् ॥
<>प्राजापत्यं चरेत् कृच्छ्रं तेन शुध्यति स द्विजः ॥”
<>अथासन्नप्रसवकपिलादानफलादि ।
<>“एकस्य गोप्रदानस्य सहस्रेण तु पूर्य्यते ॥
<>किमन्यैर्बहुभिर्दानैः कोटिसंख्यातविस्तरैः ।
<>श्रोत्रियाय दरिद्राय सुवृत्तायाहिताग्नये ॥
<>आसन्नप्रसवां धेनुं दानार्थं प्रतिपालयेत् ।
<>कपिलार्द्धप्रसूता वै दातव्या च द्विजन्मने ॥
[Page2-806-c+ 52]
<>जायमानस्य वत्सस्य मुखं योन्या प्रदृश्यते ।
<>तावत् सा पृथिवी ज्ञेया यावद्गर्भं न मुञ्चति ॥
<>धेन्वा यावन्ति रोमाणि सवत्साया वसुन्धरे ! ॥
<>तावत्यो वर्षकोट्यस्तु ब्रह्मवादिभिरर्च्चिताः ।
<>वसन्ति ब्रह्मलोके वै ये च वै कपिलाप्रदाः ॥
<>सुवर्णशृङ्गीं यः कृत्वा रौप्यमुक्ताखुरान्तथा ।
<>ब्राह्मणस्य करे दत्त्वा सुवर्णं रौप्यमेव च ॥
<>कपिलायास्तदा पुच्छं ब्राह्मणस्य करे न्यसेत् ।
<>उदकञ्च करे दद्याद्वाचया शुद्धयादिते ॥
<>ससमुद्रावृता तेन सशैलवनकानना ।
<>रत्नपूर्णा भवेद्दत्ता पृथिवी नात्र संशयः ॥
<>पृथिवीदानतुल्येन दानेनैतेन वै नरः ।
<>नन्दितो याति पितृभिर्विष्ण्वाख्यं परमं पदम् ॥
<>ब्रह्मस्वहारी गोघ्नश्च भ्रुणहा पापदेहकः ।
<>महापातकयुक्तोऽपि वञ्चको ब्रह्मदूषकः ॥
<>निन्दको ब्राह्मणानाञ्च तथा कर्म्मोपदूषकः ।
<>एतैः पातकयुक्तोऽपि गवां दानेन शुध्यति ॥
<>यश्चोभयमुखीं दद्यात् प्रभूतकनकान्विताम् ।
<>तद्दिनं पयसाहारः पायसेनापि वा भवेत् ॥
<>सुवर्णस्य सहस्रेण तदर्द्धेनापि भामिनि ! ।
<>तस्याप्यर्द्धशतेनापि पञ्चाशच्च तदर्द्धकम् ॥
<>यथाशक्ति प्रदातव्या वित्तशाठ्यं विवर्ज्जयेत् ॥
<>इमां गृह्णोभयमुखीमुभयत्र शमोऽस्तु वै ।
<>मम वंशविवृद्ध्यर्थं सदा स्वस्तिकरी भव ॥”
<>गोशरीरे देवतानिवेशो यथा, --
<>“दन्तेषु मरुतो देवा जिह्वायान्तु सरस्वती ।
<>खुरमध्ये तु गन्धर्व्वाः खुराग्रेषु तु पन्नगाः ॥
<>सर्व्वसन्धिषु साध्याश्च चन्द्रादित्यौ तु लोचने ।
<>ककुदि सर्व्वनक्षत्रं लाङ्गूले धर्म्म आश्रितः ॥
<>अपाने सर्व्वतीर्थानि प्रस्रावे जाह्नवी नदी ।
<>नानाद्वीपसमाकीर्णाश्चत्वारः सागरास्तथा ॥
<>ऋषयो रोमकूपेषु गोमये पद्मधारिणी ।
<>रोमसु सन्ति विद्याश्च त्वक्केशेष्वयनद्वयम् ॥
<>धैर्य्यं धृतिश्च क्षान्तिश्च पुष्टिर्वृद्धिस्तथैव च ।
<>स्मृतिर्मेधा तथा लज्जा वपुः कीर्त्तिस्तथैव च ॥
<>विद्या शान्तिर्म्मतिश्चैव सन्ततिः परमा तथा ।
<>गच्छन्तीमनुगच्छन्ति एता गां वै न संशयः ॥
<>यत्र गावो जगत्तत्र देवदेवपुरोगमाः ।
<>यत्र गावस्तत्र लक्ष्मीः सांख्यधर्म्मश्च शाश्वतः ॥
<>सर्व्वरूपेषु ता गावस्तिष्ठन्त्यभिमताः सदा ॥
<>गावः पवित्रा मङ्गल्या देवानामपि देवताः ।
<>यस्ताः शुश्रूषते भक्त्या स पापेभ्यः प्रमुच्यते ॥”
<>इति वराहपुराणम् ॥
<LEND>
