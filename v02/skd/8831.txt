<L>8831<pc>2-195<k1>केशः<k2>केशः
केशः¦, पुं, (के मस्तके शेते । शी + अच् । अलुक्-
<>समासः ।) मज्जजातोपधातुविशेषः । चुल् इति
<>भाषा । स तु गर्भस्थबालकस्य अष्टाभिर्मासै-
<>र्जायते । इति सुखबोधः । (केशादयस्तु पितृतो
<>जायन्ते । यथा, सुश्रुते शारीरस्थाने तृतीये-
<>ऽध्याये । “गर्भस्य केशश्मश्रुलोमास्थिनखदन्त-
<>सिरास्नायुधमनीरेतःप्रभृतीनि स्थिराणि पितृ-
<>जानि” ॥ भावप्रकाशे च ।
<>“केशाः श्मश्रु च लोमानि नखा दन्ताः सिरास्तथा ।
<>धमन्यः स्नायवः शुक्रमेतानि पितृजानि हि” ॥)
<>तत्पर्य्यायः । चिकुरः २ कुन्तलः ३ वालः ४ कचः
<>५ शिरोरुहः ६ । इत्यमरः । २ । ६ । ९५ ॥ शिर-
<>सिजः ७ मूर्द्धजः ८ अस्रः ९ वृजिनः १० । इति
<>जटाधरः ॥ (रोगविशेषेणास्योत्पाटनानन्तरमुद्भ-
<>वोपायाश्च । यथा, --
<>“वटावरोहकेशिन्योश्चूर्णेनादित्यपाचितम् ।
<>गुडूचीस्वरसेतैलमभ्यङ्गात्केशरोहणम्” ॥
<>इति आदित्यपाकगुडचीतैलम् ॥ * ॥
<>“मधुकेन्दीवरमूर्व्वा तिलाज्यगोक्षीरभृङ्गलेपेन ।
<>अचिराद्भवन्ति घनकेशा दृढमूलायतानृजवः” ॥
<>“चन्दनं मधुकं मूर्व्वा त्रिफला नीलमुत्पलम् ।
<>कान्तावटप्ररोहश्च गुडचीविषमेव च ॥
<>लौहचूर्णं तथाकेशी शारिवे द्वे तथैव च ।
<>मार्क्कवस्वरसेनैव तैलं मृद्वग्निना पचेत् ॥
<>शिरस्युत्पतिताः केशा जायन्ते घनकुञ्चिताः ।
<>दृढमूलाश्च स्निग्धाश्च तथा भ्रमरसन्निभाः ॥
<>नस्येनाकालपलितं निहन्यात्तैलमुत्तमम्” ॥
<>इति चन्दनाद्यं तैलम् ॥ * ॥
<>“तैलं सयष्टीमधुकैः क्षीरे धात्रीफलैः शृतम् ।
<>नस्ये दत्तं जनयति केशान् श्मश्रूणि चाप्यथ” ॥
<>पक्कावस्थापन्नस्यास्य कृष्णीकरणोपाया यथा, --
<>“त्रिफलाचूर्णसंयुक्तं लौहचूर्णं विनिक्षिपेत् ।
<>ईषत्पक्वे नारिकेले भृङ्गराजरसान्विते ॥
<>मासमेकन्तु निःक्षिप्य सम्यग्गर्मात् समुद्धरेत्
<>ततः शिरो मुण्डयित्वा लेपं दद्याद्भिषग्वरः ॥
<>सम्बेष्ट्य कदलीपत्रै-र्मोचयेत्सप्तमे दिने ।
<>क्षालयेत्त्रिफलाक्वाथैः क्षीरमांसवसाशिनः ॥
<>कपालरञ्जनञ्चैव कृष्णीकरणमुत्तमम्” ॥
<>“उत्पलं पयसा सार्द्धं मासं भूमौ निधापयेत् ।
<>केशानां कृष्णकरणं स्नेहनञ्च विधीयते” ॥
[Page2-196-a+ 52]
<>इति वैद्यकचक्रपाणिसंग्रहे क्षुद्ररोगाधिकारे ॥)
<>तत्समूहार्थवाचकाः शब्दाः यथा, --
<>“वालाः स्युस्तत्पराः पाशो रचनाभार उच्चयः ।
<>हस्तः पक्षः कलापश्च केशभूयस्त्ववाचकाः” ॥
<>इति हेमचन्द्रः ॥ * ॥ (कस्य जलस्य ईशः ।)
<>वरुणः । ह्रीवेरम् । इति मेदिनी ॥ (अस्य
<>पर्य्याया यथा, --
<>“वालं ह्रीवेरवर्हिष्ठोदीच्यं केशोऽम्बुनाम च” ॥
<>इति वैद्यकरत्नमालायाम् ॥) दैत्यविशेषः । इति
<>हेमचन्द्रः ॥ (कस्य ब्रह्मणोऽपि ईशः । के जले शेते
<>वा ।) विष्णुः । इति शब्दरत्नावली । (काशते प्रका-
<>शते लोके लोकं काशयति वा । काश + अच्
<>पृषोदरात् एत्वे साधुः । सूर्य्याग्निप्रभृतिरश्मिः ।
<>“ब्रह्म-विष्णु-रुद्र-संज्ञाः शक्तयः केशसंज्ञिताः” ॥
<>इति भागवतोक्तेः परब्रह्मशक्तिः । ब्रह्मा ।
<>“केशो योनौ तथा भावे हावलावण्ययोरपि ।
<>लम्पटे पुरुषे चैव प्रमदायां विशेषतः” ॥
<>“प्रजापतौ कचे चैव केशशब्दः प्रकीर्त्त्यते” ॥
<>इति महाभारतटीकाकृन्नीलकण्ठः ॥)
<LEND>
