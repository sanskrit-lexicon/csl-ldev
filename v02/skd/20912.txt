<L>20912<pc>3-087<k1>पह्नवः<k2>पह्नवः
पह्नवः¦, पुं, श्मश्रुधारिम्लेच्छजातिविशेषः । तस्य
<>विवरणं यथा, हरिवंशे । १४ । १५ -- १९ ।
<>“सगरस्तां प्रतिज्ञाञ्च गुरोर्वाक्यं निशम्य च ।
<>धर्म्मं जघान तेषां वै वेशान्यत्वं चकार ह ॥
<>अर्द्धं शकानां शिरसो मुण्डयित्वा व्यसर्ज्जयत् ।
<>यवनानां शिरः सर्व्वं काम्बोजानान्तथैव च ॥
<>पारदा मुक्तकेशाश्च पह्नवाः श्मश्रुधारिणः ।
<>निःस्वाध्यायवषट्काराः कृतास्तेन महात्मना ॥
<>शका यवनकाम्बोजाः पारदाः पह्नवास्तथा ।
<>कोलाः सर्पाः समहिषा दार्व्वाश्चोलाः सकेरलाः ॥
<>सर्व्वे ते क्षत्त्रियास्तात ! धर्म्मस्तेषां निराकृतः ।
<>वशिष्ठवचनाद्राजन् ! सगरेण महात्मना ॥”
<>(क्वचित् पह्लवः पाठोऽपि दृश्यते । यथा,
<>गोः रामायणे । १ । ५५ । १८ ।
<>“तस्या हम्भारवोत्सृष्टाः पह्लवाः शतशो नृप ! ।
<>अनाशयन् बलं सर्व्वं विश्वामित्रस्य पश्यतः ॥”)
<LEND>
