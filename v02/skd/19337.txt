<L>19337<pc>2-905<k1>निष्ट्यः<k2>निष्ट्यः
निष्ट्यः¦, पुं, (वर्णाश्रमादिभ्यो निर्गतः । निस् +
<>“अव्ययात् त्यप् ।” ४ । २ । १०४ । इत्यस्य
<>“निसो गते ।” इति वार्त्तिकोक्त्या त्यप् ।
<>“ह्रस्वात्तादौ तद्धिते ।” ८ । ३ । १०१ । इति
<>षत्वम् ।) म्लेच्छजातिविशेषः । इति हेमचन्द्रः ।
<>५ । ५९८ ॥ (पुत्त्रादिः । इति महीधरः । यथा,
<>वाजसनेयसंहितायाम् । ५ । २३ ।
<>“यं मे निष्ट्यो यममात्यो निचखान ॥”
<>“ष्ट्यै स्त्यै शब्दसंघातयोः । नितरां स्त्यायति
<>संघातरूपेण सह वर्त्तत इति निष्ट्यः । यद्वा,
<>निर्गत्य शरीरात् स्त्यायति विस्तीर्णो भवतीति
<>निष्ट्यः पुत्त्रादिः । यद्वा, निर्गतो वर्णाश्रमेभ्यो
<>निष्ट्यश्चण्डालादिः । निसो गते इति वार्त्तिकेन
<>निस उपसर्गाद्गतार्थे त्यप् इति काशिका-
<>याम् ।” इति तत्र वेददीपः ॥)
<LEND>
