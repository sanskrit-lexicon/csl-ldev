<L>30207<pc>4-205<k1>लतासाधनं<k2>लतासाधनं
लतासाधनं¦, क्ली, (लतया स्त्रिया साधनम् ।)
<>योषिदधिकरणकेष्टदेवताराधनम् । तद्यथा, --
<>“लतायाः साधनं वक्ष्ये शृणुष्व हरवल्लभे ।
<>शतं केशे शतं भाले शतं सिन्दूरमण्डले ॥
<>स्तनन्द्वन्द्वे शतद्बन्द्वं शतं नाभौ महेश्वरि ।
<>शतं योनौ महेशानि उत्थाय च शतत्रयम् ॥
<>एवं दशशतं जप्त्वा सर्व्वसिद्धीश्वरो भवेत् ।
<>अथान्यत् संप्रवक्ष्यामि साधनं भुवि दुर्लभम् ॥
<>रजोऽवस्थां समानीय तद्योनौ स्वेष्टदेवताम् ।
<>पूजयित्वा महारात्रौ त्रिदिनं पूजयेन्मनुम् ॥
<>शतत्रयञ्च षट्त्रिंशदधिकं प्रत्यहं जपन् ।
<>अष्टोत्तरशतं पूर्व्वं चक्रवक्त्रे जपेद्बुधः ॥
<>ततस्तां नवभिः पुष्पैर्यजेदष्टोत्तरं शतम् ।
<>ततः पूर्णाहुतिं दत्त्वा जपेदष्टोत्तरं शतम् ॥
<>धनवान् बलवान् वाग्मी सर्व्वयोषित्प्रियङ्करः ।
<>षोडशाहेन च भवेत् सत्यं सत्यं न संशयः ॥”
<>इति मायातन्त्रे १२ पटलः ॥
<>अन्यत् अन्नदाकल्पे १६ पटले गुप्तसाधनतन्त्रे
<>४ पटले च द्रष्टव्यम् ॥
<LEND>
