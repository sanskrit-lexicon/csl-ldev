<L>7493<pc>2-110<k1>कालरात्रिः<k2>कालरात्रिः
कालरात्रिः¦, स्त्री, (कालः कालरूपा ब्रह्मैकदिने चतु-
<>र्द्दशमनूनामधिकारावसाने सृष्टिसंहारहेतुभूता
<>रात्रिः ।) रात्रिविशेषः । सा तु कालः संहारः ।
<>मरणं तदुपलक्षितारात्रिः कल्पान्तरात्रिरित्यर्थः ।
<>इति देवीमाहात्म्यटीकायां विद्याविनोदः ॥ भीम-
<>रथी । इति हारावली ॥ दुर्गायाः शक्तिविशेषः ।
<>यथा, --
<>“सा दूर्गा शक्तिभिः सार्द्धं काशीं रक्षति सर्व्वतः ।
<>ताः प्रयत्नेन संपूज्याः कालरात्रिमुखा नरैः” ॥
<>इति काशीखण्डम् ॥ (दीपावली । यथा, --
<>“दीपावली तु या प्रोक्ता कालरात्रिश्च सा मता” ।
<>इत्यागमवचनात् ।
<>क्रियायोग्यकालविशेषः । यदुक्तं दीपिकायाम् ।
<>“रवौ षष्ठं विधौ वेदं कुजवारे द्वितीयकम् ।
<>वुधे सप्त गुरौ पञ्च भृगुवारे तृतीयकम् ॥
<>शनावाद्यं तथा चान्तं रात्रौ कालं विवर्जयेत्” ॥)
<LEND>
