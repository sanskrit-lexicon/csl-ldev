<L>39280<pc>5-364<k1>सुखरात्रिका<k2>सुखरात्रिका
सुखरात्रिका¦, स्त्री, (सुखकरी रात्रिर्येस्या-
<>मिति । पक्षे कप् ।) दीपा-
<>न्वितामावास्यारात्रिः । तद्विधानं यथा,
<>ज्योतिषे ।
<>“तुलाराशिगते भानौ अमावास्यां नराधिपः ।
<>स्नात्वा देवान् पितॄन् भक्त्या संपूज्याथ प्रणम्य च
<>कृत्वा तु पार्व्वणश्राद्धं दधिक्षीरगुडादिभिः ।
<>ततोऽपराह्णसमये घोषयेन्नगरे नृपः ।
<>लक्ष्मीः संपूज्यतां लोका उल्काभिश्चापि
<>वेष्ट्यताम् ॥” * ॥
<>दर्शद्वैधे प्रदोषव्याप्त्या निर्णयः ।
<>“तुलासंस्थे सहस्रांशौ प्रदोषे भूतदर्सयोः ।
<>उल्काहस्ता नराः कुर्य्युः पितॄणां मार्गदर्शनम् ॥”
<>इति ज्योतिषात् ॥
<>उभयतः प्रदोषप्राप्तौ परदिन एव युग्मात् ।
<>“दण्डैकरजनीयोगो दर्शस्य स्यात् परेऽहनि ।
<>तदा विहाय पूर्व्वेद्युः परेऽह्नि सुखरात्रिका ॥”
<>इति ज्योतिर्व्वचनाच्च ॥
<>उभयत्र प्रदोषाव्याप्तावपि उल्कादानं परदिने
<>पूर्व्वोक्तपार्व्वणानुरोधात् ।
<>“भूताहे ये प्रकुर्व्वन्ति उल्काग्रहमचेतसः ।
<>निराशाः पितरो यान्ति शापं दत्त्वा सुदारुणम् ॥”
<>इति ज्योतिर्व्वचनाच्च ॥ * ॥
<>अत्रैव लक्ष्मीः पूर्व्वाहे रात्रौ पूज्या ।
<>“अमावास्या यदा रात्रौ दिवाभागे चतुर्द्दशी ।
<>पूजनीया तदा लक्ष्मीर्व्विज्ञेया सुखरात्रिका ॥”
<>इति ज्योतिव्वचनात् ॥ * ॥
<>उल्काग्रहणादिपितृकृत्यत्वात् प्राचीनावीतिना
<>दक्षिणामुखेन कर्त्तव्यम् । तथा च मनुः ।
<>“प्राचीनावीतिना सम्यगपसव्यमतन्द्रिणा ।
<>पित्र्यमानिधनात् कार्य्यं विधिवद्दर्भपाणिना ॥”
<>तत्र ग्रहणमन्त्रः ।
<>“शस्त्राशस्त्रहतानाञ्च भूतानां भूतदर्शयोः ।
<>उज्ज्वलज्योतिषा देहं दहेयं व्योमवह्निना ॥”
<>दानमन्त्रश्च ।
<>“अग्निदग्धाश्च ये जीवा येऽप्यदग्धाः कुले मम
<>उज्ज्वलज्योतिषा दग्धास्तेयान्तु परमा गतिम् ॥”
<>विसर्ज्जनमन्त्रः ।
<>“यमलोकं परित्यज्य आगता ये महालये ।
<>उज्ज्वलज्योतिषा वर्त्म प्रपश्यन्तो व्रजन्तु ते ॥” *
[Page5-364-b+ 52]
<>ब्रह्मपुराणम् ।
<>“अमावास्यां यदा देवाः कार्त्तिकेमासि केशवात्
<>अभयं प्राप्य सुप्ताश्च क्षीरोदार्णवसानुषु ॥
<>लक्ष्मीर्दैत्यभयान्मुक्ता सुण्वं सुप्ताम्बु जोदरे ।
<>चतुर्युगसहस्रान्ते ब्रह्मा स्वपिति पङ्कजे ॥
<>अतोऽत्र विधिवत् कार्य्या मनुष्यैः सुखरात्रिका
<>दिवा तत्र न भोक्तव्यमृते बालातुराज्जनात् ॥
<>प्रदोषसमये लक्ष्मीं पूजयित्वा यथाक्रमम् ।
<>दीपवृक्षास्तथा कार्य्या भक्त्या देवगृहेष्वपि ॥
<>चतुष्पथश्मशानेषु नदीपर्व्वतसानुषु ।
<>वृक्षमूलेषु गोष्ठेषु चत्वरेषु गृहेषु च ॥
<>बस्त्रैः पुष्पैः शोभितव्याः क्रयविक्रयभूमयः ।
<>दीपमालापरिक्षिप्ते प्रदोषे तदनन्तरम् ॥
<>ब्राह्मणान् भोजयित्वादौ विभोज्य च बुभुक्षि-
<>तान् ।
<>अलङ्कृतेन भोक्तव्यं नववस्त्रोपशोभिना ।
<>स्निग्धैर्म्मुग्धैर्व्विदग्धैश्च बान्धवैर्भृतकैः सह ॥”
<>मुग्धैः सुन्दरैः । मुग्धः सुन्दरमूढयोरिति
<>विश्वः ॥ * ॥ अत्र लक्ष्मीपूजायां पुष्पदानकाले ।
<>“नमस्ते सर्व्वदेवानां वरदासि हरिप्रिये ।
<>या गतिस्त्वत्प्रपन्नानां सा मे भूयात् तदर्च्चनात्”
<>लक्ष्म्यै नमः । इत्यनेन वारत्रयं पूजयेत् ।
<>“सुखरात्र्यां प्रदोषे तु कुवेरं पूजयन्ति ये ॥”
<>इति रुद्रधरधृतात् कुबेरमपि पूजयन्ति ।
<>“धनदाय नमस्तुभ्यं निधिपद्माधिपाय च ।
<>भवन्तु त्वत्प्रसादान्मे धनधान्यादिसम्पदः ॥”
<>इति पठित्वा कुबेराय नमः । इति त्रिः पूज-
<>येत् । ततो देवगृहादिषु दीपान् दद्यात् । तत्र
<>मन्त्रः ।
<>“अग्निज्योती रविज्योतिश्चन्द्रज्योतिस्तथैव च ।
<>उत्तमः सर्व्वज्योतीनां दीपोऽयं प्रतिगृह्यताम् ॥”
<>ततो ब्राह्मणान् बन्धूंश्च भोजयित्वा स्वयं भुक्ता
<>सुखं सुप्त्वा प्रत्यूषे भविष्योक्तं कर्म्म कुर्य्यात् ।
<>यथा, --
<>“सुखरात्रेरुषःकाले प्रदीपोज्ज्वलितालये ।
<>बन्धुर्वन्धूनबन्धूश्च वाचा कुशलयार्च्चयेत् ॥
<>प्रदीपवन्दनं कार्य्यं लक्ष्मीमङ्गलहेतवे ।
<>गोरोचनाक्षतञ्चैव दद्यादङ्गेषु सर्व्वतः ॥”
<>लक्ष्मीपूजामन्त्रः ।
<>“विश्वरूपस्य भार्य्यासि पद्मे पद्मालये शुभे ।
<>महालक्ष्मि नमस्तुभ्यं सुखरात्रिं कुरुष्व मे ॥
<>वर्षाकाले महाघोरे यन्मया दुष्कृतं कृतम् ।
<>सुखरात्रिप्रभातेऽद्य तन्मे लक्ष्मीव्यपोहतु ॥
<>या रात्रिः सर्व्वमूतानां या च देवेष्ववस्थिता ।
<>संवत्सरप्रिया या च सा ममास्तु सुमङ्गला ॥
<>माता त्वं सर्व्वभूतानां देवानां सृष्टिसम्भवा ।
<>आख्याता भूतले देवि सुखरात्रि नमोऽस्तु ते ॥”
<>लक्ष्म्यै नमः । इति त्रिः पूजयेत् । इति तिथ्यादि
<>तत्त्वम् ॥
<LEND>
