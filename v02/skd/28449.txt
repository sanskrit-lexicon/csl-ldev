<L>28449<pc>4-024<k1>यवनः<k2>यवनः
यवनः¦, पुं, देशविशेषः । (यथा, मात्स्ये । १२० । ४३ ।
<>“तान् देशान् प्लावयन्ति स्मम्लेच्छप्रायांश्च सर्व्वशः ।
<>सशैलान् कुकुरान् रौध्रान् वर्वरान् यवनान्
<>खसान् ॥”)
<>वेगः । वेगाधिकाश्वः । इति मेदिनी ॥ गोधूमः ।
<>गर्जरतृणम् । तुरुष्कः । इति राजनिर्घण्टः ॥
<>(यौति मिश्रीभवतीति । यु + “सुयुरुवृञो
<>युच् ।” उणा० २ । ७४ । इति युच् ।) जाति-
<>विशेषः । इति शब्दरत्नावली ॥ स तु यवन-
<>देशोद्भवययातिराजपुत्त्रतुर्व्वसुवंशः । यथा, --
<>“यदोस्तु जाता यदवस्तुर्व्वसोर्यवनाः सुताः ।
<>द्रुह्योस्तु तनया भोजा अनोस्तु म्लेच्छजातयः ।
<>पूरोस्तु पौरवो वंशो यत्र जातोऽसि पार्थिव ! ॥”
<>इति मात्स्ये ३४ अध्यायः ॥ * ॥
<>सगरराजेनैषां सर्व्वशिरोमुण्डनं सर्व्वधर्म्मराहि-
<>त्यञ्च कृतं ते चात्मधर्म्मपरित्यागात् म्लेच्छत्वं
<>ययुरिति विष्णुपुराणोक्तत्वात् यवनः मोसल-
<>मानेङ्गरेजोभयजातिवाचकः । यवनशब्दश्चवर्ग-
<>तृतीयादिरिति रघुनन्दनभट्टाचार्य्येण लिखि-
<>तम् ॥ जवनादीनान्तु सर्व्वधर्म्मराहित्यमुक्तं
<>हरिवंशे । यथा, --
<>“सगरस्तां प्रतिज्ञाञ्च गुरोर्वाक्यं निशम्य च ।
<>धर्म्मं जघान तेषां वै वेशान्यत्वं चकार ह ॥
<>अर्द्धं शकानां शिरसो मुण्डयित्वा व्यसर्जयत् ।
<>जवनानां शिरः सर्व्वं काम्बोजानान्तथैव च ॥
<>पारदा मुक्तकेशाश्च पह्नवाः श्मश्रुधारिणः ।
<>निःस्वाध्यायवषट्काराः कृतास्तेन महात्मना ॥
<>शका जवनकाम्बोजाः पारदाः पह्नवास्तथा ।
<>कोलिसर्पाः समहिषा दार्व्वाश्चोलाः सकेरलाः ॥
<>वशिष्ठवचनाद्राजन् ! सगरेण महात्मना ।
[Page4-024-c+ 52]
<>शकानां शकदेशोद्भवानां क्षत्त्रियाणां एवं जव-
<>नादीनामिति । अत्र जवनशब्दस्तद्देशोद्भव-
<>वाची चवर्गतृतीयादिः । जवनो देशवेगिनो-
<>रिति त्रिकाण्डशेषाभिधानदर्शनात् । तेषां
<>म्लेच्छत्वमप्युक्तं विष्णुपुराणे । तथा कृतान्
<>जवनादीनुपक्रम्य । ते चात्मधर्म्मपरित्यागात्
<>म्लेच्छत्वं ययुरिति । बौधायनः ।
<>“गोमांसखादको यश्च विरुद्धं वहु भाषते ।
<>धर्म्माचारविहीनश्च म्लेच्छ इत्यभिधीयते ॥”
<>इति प्रायश्चित्ततत्त्वम् ॥ * ॥
<>यवनादीनां राज्यकालो यथा, --
<>“सप्त गर्द्दभिनश्चापि शकाश्चाष्टादश स्मृताः ।
<>यवनाष्टौ भविष्यन्ति तुखारश्च भविष्यति ॥
<>अष्टौ ते यवना राज्यं वर्षाणां परिसङ्ख्यया ।
<>भोक्ष्यन्त्यशीति तद्वच्च येऽपि गर्द्दभिनः स्मृताः ॥
<>शतानि त्रीणि वर्षाणां द्व्यशीतीनि शतानि वै ।
<>शकानां राज्यकालः स्याद्भविष्यो निश्चयो
<>गतः ॥
<>शतस्यार्द्धं चतुर्थानि वर्षाणां राज्यभागिनः ।
<>मरुत्तानां सुताः काला यस्मिन् भोक्ष्यन्ति ते
<>महीम् ॥
<>मरुत्ता वृषलैः सार्द्धं तथान्ये म्लेच्छसम्भवाः ।
<>भोक्ष्यन्ति राज्यं प्राच्येषु भविष्ये तद्बिधारितम् ॥
<>शतानि त्रीणि वर्षाणां पौण्ड्रा राज्यभुजः
<>स्मृताः ।
<>अश्नन्ति पार्व्वतेयास्तु द्वे शते परिसङ्ख्यया ॥
<>शतार्द्धमन्यच्च तथा राज्यं भोक्ष्यन्ति ते नृपाः ।
<>सप्तषष्टिस्तु वर्षाणि दशातीवाह्यतः स्मृताः ॥
<>तेषु च्छन्नेषु कालेषु ततः किलकिला नराः ।
<>भविष्यन्तीह यवना धर्म्मतः कामतोऽर्थतः ॥
<>तैविमिश्रा जनपदा आर्य्या म्लेच्छाश्च सर्व्वशः ।
<>विपर्य्ययेण वर्त्तन्ते जनयिष्यन्ति वै प्रजाः ॥
<>लब्ध्वानिष्टवरञ्चैव भवितारस्तदा नृपाः ।
<>तेषां व्यतीते पर्य्याये बहुवर्षयुगांस्तदा ॥
<>राजानः संप्रणश्यन्ति कालेन महता ततः ।
<>कल्किना ताडिताः सर्व्वे आर्य्या म्लेच्छाश्च
<>सर्व्वशः ॥
<>अधार्म्मिकाश्च ये सर्व्वे पाषण्डाश्चैव सर्व्वशः ।
<>व्युष्टे नृपतिशब्दे वै सन्ध्याशिष्टे च वै कलौ ॥”
<>इति ब्रह्माण्डपुराणे ३९ अध्यायः ॥
<>मुनिविशेषः । यथा, --
<>“जातं दिनं दूषयते वशिष्ठ-
<>श्चाष्टौ च गर्गो यवनो दशाहम् ।
<>जन्माख्यमासं किल भागुरिश्च
<>व्रते विवाहे क्षुरकर्णवेधे ॥”
<>इति तिथ्यादितत्त्वम् ॥ * ॥
<>कालयवनोत्पत्तिर्यथा, --
<>श्रीपराशर उवाच ।
<>“गार्ग्यं गोष्ठे द्विजं श्यालः षण्ढैत्युक्तवान् द्विज ।
<>यदूनां सन्निधौ सर्व्वे जहसुर्यादवास्ततः ॥
<>ततः कोपसमाविष्टो दक्षिणापथमेत्य सः ।
<>सुतमिच्छं स्तपस्तेपे यदुचक्रभयावहम् ॥
[Page4-025-a+ 52]
<>आराधयन्महादेवं सोऽयश्चूर्णमभक्षयत् ।
<>ददौ वरञ्च तुष्टोऽस्मै वर्षे द्वादशमे हरः ॥
<>सभाजयामास च तं यवनेशो ह्यनात्मजः ।
<>तद्योषित्सङ्गमाच्चास्य पुत्त्रोऽभूदलिसन्निभः ॥
<>तं कालयवनं नाम राज्ये स्वे यवनेश्वरः ।
<>अभिषिच्य वनं यातो वज्राग्रकठिनोरसम् ॥
<>स च वीर्य्यमदोन्मत्तः पृथिव्यां बलिनो नृपान् ।
<>पप्रच्छ नारदश्चास्मै कथयामास यादवान् ॥
<>म्लेच्छकोटिसहस्राणां सहस्रैः सोऽभिसंवृतः ।
<>गजाश्वरथसम्पन्नैश्चकार परमोद्यमम् ॥
<>प्रययौ चाव्यवच्छिन्नं छिन्नयानो दिने दिने ।
<>यादवान् प्रति सामर्षो मैत्रेय मथुरां पुरीम् ॥
<>कृष्णोऽपि चिन्तयामास क्षयितं यादवं कुलम् ।
<>यवनेन रणे गम्यं मागधस्य भविष्यति ॥
<>मागधस्य बलं क्षीणं स कालयवनो बली ।
<>हन्ता तदिदमायातं यदूनां व्यसनं द्विधा ॥
<>तस्माद्दूर्गं करिष्यामि यदूनामतिदुर्जयम् ।
<>स्त्रियोऽपि यत्र युध्येयुः किं पुनर्वृष्णिपुङ्गवाः ॥”
<>“इति सञ्चिन्त्य गोविन्दो योजनानि महोदधिम् ।
<>ययाचे द्वादशपुरीं द्वारकां तत्र निर्म्ममे ॥
<>मथुरावासिनो लोकांस्तत्रानीय जनार्द्दनः ।
<>आसन्ने कालयवने मथुराञ्च स्वयं ययौ ॥
<>वहिरावासिते सैन्ये मथुराया निरायुधः ।
<>निर्जगाम स गोविन्दो ददृशे यवनश्च तम् ॥
<>स ज्ञात्वा वासुदेवं तं बाहुप्रहरणो नृपः ।
<>अनुयातो महायोगिचेतोभिः प्राप्यते न यः ॥
<>तेनानुयातः कृष्णोऽपि प्रविवेश महागुहाम् ।
<>तत्र शेते महावीर्य्यो मुचुकुन्दो नरेश्वरः ॥
<>सोऽपि प्रविष्टो यवनो दृष्ट्वा शय्यागतं नरम् ।
<>पादेन ताडयामास कृष्णं मत्वा सुदुर्म्मतिः ॥
<>दृष्टमात्रश्च तेनासौ जज्वाल यवनोऽग्निबा ।
<>तत्क्रोधजेन मैत्रेय ! भस्मीभूतश्च तत्क्षणात् ॥”
<>इति विष्णुपुराणे ५ अंशे २३ अध्यायः ॥
<LEND>
