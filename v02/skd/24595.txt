<L>24595<pc>3-467<k1>भगणः<k2>भगणः
भगणः¦, पुं, (भानां नक्षत्राणां गणः समूहः ।)
<>नक्षत्रसमूहः । शीघ्रगामिनां ग्रहाणामल्पेन
<>कालेन मन्दगामिनां ग्रहाणां महता कालेन
<>पूर्व्वगत्या पातानां पश्चिमगत्या परिवर्त्तनेनाश्वि-
<>न्यादिरेवत्यन्तनक्षत्रभोगकालः । षष्टिविकलाभिः
<>कला षष्टिकलाभिर्भागस्त्रिंशभागैराशिर्द्वादश-
<>राशिभिर्भगणः । यथा, --
<>“शीव्रगस्तान्यथाल्पेन कालेन महताल्पगः ।
<>तेषान्तु परिवर्त्तेन पौष्णान्ते भगणः स्मृतः ॥
<>विकलानां कलाषष्ट्या तत्षष्ट्या भाग उच्यते ।
<>तत्त्रिंशता भवेद्राशिर्भगणो द्बादशैव ते ॥
<>युगे सूर्य्यज्ञशुक्राणां खचतुष्करदार्णवाः
<>४३२०००० ।
<>कुजार्किगुरुशीघ्राणां भगणाः पूर्व्वयायिनाम् ॥
<>इन्दो रसाग्नित्रित्रीषुसप्तभूधरमागणाः
<>५७७५३३३६ ।
<>दस्रत्र्यष्टरसाङ्काक्षिलोचनानि कुजस्य तु
<>२२९६८३२ ॥
<>बुधशीघ्रस्य शून्यर्त्तुखाद्रित्र्यङ्कनगेन्दवः
<>१७९३७०६० ।
[Page3-467-c+ 52]
<>बृहस्पतेः खदस्राक्षिवेदषड्वह्रयस्तथा
<>३६४२२० ॥
<>सितशीघ्रस्य षट्सप्तत्रियमाश्विखभूधराः
<>७०२२३७६ ।
<>शनेर्भुजङ्गषट्पञ्चरसवेदनिशाकराः १४६५६८ ॥
<>चन्द्रोच्चस्याग्निशून्याश्विवसुसर्पार्णवा
<>४८८२०३ युगे ।
<>वामं पातस्य सर्पाग्नियमाश्विशिखिदस्रकाः
<>२३२२३८ ॥
<>इति सूर्य्यसिद्धान्तः ॥ * ॥
<>अपि च । ग्रहाणां मन्दोच्चानां चलोच्चानां
<>ग्रहपातानाञ्च भगणान् श्लोकषट्केनाह ।
<>अर्कशुक्रबुधपर्य्यया विधेरह्नि कोटिगुणिता रदा-
<>ब्धयः । ४३२००००००० एत एव शनिजीव-
<>भूभुवां कीर्त्तिताश्च गणकैश्चलोच्चजाः ॥ १ ॥
<>खाब्भ्रखाब्भ्रगगनामरेन्द्रियक्ष्माधराद्रिविषया
<>५७७५३३००००० हिमद्युतेः ।
<>युग्मयुग्मशरनागलोचनव्यालषण्णवयमाश्विनोऽ
<>सृजः २२९६८२८५२२ ॥ २ ॥
<>सिन्धुसिन्धुरनवाष्टगोऽङ्कषट्त्र्यङ्कसप्तशशिनो
<>१७९३६९९८९८४ ज्ञशीघ्रजाः ।
<>पञ्चपञ्चयुगषट्कलोचनद्ब्यब्धिषड्गुणमिता
<>३६४२२६४५५ गुरोर्मताः ॥ ३ ॥
<>द्विनन्दवेदाङ्कगजाग्निलोचनद्विशून्यशैलाः
<>७०२२३८९४९२ सितशीघ्रपर्य्ययाः ।
<>भुजङ्गनन्दद्विनगाङ्गबाणषट्कृतेन्दवः
<>सूर्य्यसुतस्य पर्य्ययाः १४६५६७२९८ ॥ ४ ॥
<>खाष्टाब्धयो ४८० ऽष्टाक्षगजेषुदिग्वियद्द्विपाब्धयो
<>४८०१०५८५८ द्व्यङ्कयमा २९२ रदाग्नयः ३३२ ।
<>शरेष्विभा ८५५ स्त्र्यक्षरसाः ६५३ कुषागराः ४१
<>स्युः पूर्व्वगत्या तरणेर्मृदुच्चजाः ॥ ५ ॥
<>गजार्ष्टिभर्गत्रिरदाश्विनः २३२३१११६८ कुभृद्र-
<>साश्विनः २६७ कुद्बिशराः ५२१ क्रमर्त्तवः ६३ ।
<>त्रिनन्दनागा ८९३ युगकुञ्जरेषवो ५८४
<>निशाकराद्व्यस्तगपातपर्य्ययाः ॥ ६ ॥”
<>इति सिद्धान्तशिरोमणिः ॥ * ॥
<>ग्रहाणां पूर्व्वगमनेन कल्पे एते पर्य्ययाः । तथा
<>मन्दोच्चानाञ्च प्राग्गत्या एतावन्तः । पातानां
<>पश्चिमगत्या एतावन्तो भवन्ति । अत्रोपपत्तिः
<>सा तु तद्भाषाकुशलेन तत्क्षेत्रसंस्थानज्ञेन शुत-
<>गोलेनैव श्रोतुं शक्यते नान्येन । ग्रहमन्दशीघ्र-
<>पाताः स्वस्वमार्गेषु गच्छन्त एतावतः पर्य्ययान्
<>कल्पे कुर्व्वन्तीत्यत्रागम एव प्रमाणम् । इति
<>तट्टीका ॥
<LEND>
