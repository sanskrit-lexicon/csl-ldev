<L>33426<pc>4-450<k1>विषुवं<k2>विषुवं
विषुवं¦, क्ली, समरात्रिन्दिवकालः । तत्पर्य्यायः ।
<>विषुवत् २ । इत्यमरः ॥ विषुपम् ३ विष्वक् ४
<>विश्वक् ५ । इति शब्दरत्नावली ॥ विषुणः ६ ।
<>इति रामाश्रमः ॥ विषुवः ७ । इति मुकुटः ॥
<>तत्तु मेषतुलयोः संक्रान्ती । यथा, --
<>“मृगकर्कटसंक्रान्ती द्वे तूदग्दक्षिणायने ।
<>विषुवती तुलामेषे गोलमध्ये तथापराः ॥”
<>इति तिथ्यादितत्त्वम् ॥ * ॥
<>ते तु महाविषुवजलविषुवनामभ्यां क्रमेण ख्याते ।
[Page4-450-b+ 52]
<>यथा, --
<>“विषुवाभ्यां वत्सरः स्यादिति शब्दविदां मतम् ।
<>महाविषुवमाख्यातं कृतिभिश्चैत्रचिह्नितम् ।
<>तथा स्याज्जलविषुवं क्रमादाश्विनचिह्नितम् ॥”
<>इति शब्दरत्नावली ॥ * ॥
<>विषुवारम्भकालो यथा, --
<>“मृगसंक्रान्तितः पूर्व्वं पश्चात् तारा दिनान्तरे ।
<>एकवर्षे चतुःपञ्चपलमानक्रमेण तु ।
<>षट्षष्टिवत्सरानेकदिनं स्यादयनं रवेः ।
<>एवं चतुःपञ्चदिनमयनारम्भणं क्रमात् ॥
<>व्युत्क्रमेण च तद्वत् स्यादुदग्यानं रवेर्ध्रुवम् ।
<>कर्किसंक्रमणे तद्वदभितो दक्षिणायनम् ॥
<>अयनांशक्रमेणैव विषुवारम्भणं तथा ।
<>रविसंक्रान्तितो मेषतुलयोरभितः पुनः ॥
<>विषुवं मीनकन्यार्द्धे त्वेकाक्षीन्द्रशकाब्दके ।
<>दिनमानाय मीनार्द्धान्मेषार्द्धं पालिकं शतम् ॥
<>ततो वृषार्द्धपर्य्यन्तमशीतिः पलभाजिनी ।
<>मिथुनार्द्धं चतुस्त्रिंशत्पलानां वर्द्धते क्रमात् ॥
<>कर्कटार्द्धन्तु षट्त्रिंशत् सिंहार्द्धन्तु द्व्यशीतकम् ।
<>कन्यार्द्धन्तु द्विनवतिः क्रमात् त्रुट्यति वासरे ॥
<>कन्यार्द्धाद्रजनीमानं बोध्यं पूर्व्वक्रमेण हि ।
<>दिने दिने भागहारान्मानं बोध्यं दिवानिशोः ॥
<>एकमानं दण्डषष्ट्या त्यक्त्रान्यमाननिर्णयः ।
<>षट्षष्टिवत्सरानेवं ततः स्यात् षोडशांशके ।
<>पुनस्तद्वत्सरांस्तद्वत् एवं सप्तदशादिके ॥”
<>इति ज्योतिस्तत्त्वम् ॥ * ॥
<>अन्यच्च
<>“मेषसंक्रमतः पूर्व्वं पश्चात्तारा दिनान्तरे ।
<>प्रातिलोम्यानुलोम्येन विषुवारम्भणं भवेत् ॥
<>त्रयोदशदिने सौरे चैत्रे नखतिथौ शके ।
<>विषुवारम्भणं तत्र समं मानं दिवानिशोः ॥
<>ततः प्रतिदिनं वेला सपादत्रिपलात्मिका ।
<>वर्द्धते मेषविश्वांशपर्य्यन्तं स्थूलमार्गतः ॥
<>तथा ज्येष्ठान्तपर्य्यन्तं पादोनत्रिपलात्मिका ।
<>तादृगाषाढपर्य्यन्तं पलैकप्रमिता मता ॥
<>ततः कर्क्कटविश्वांशपर्य्यन्तं प्रत्यहं क्रमात् ।
<>सपादपलमानेन वेला त्रुट्यति निश्चितम् ॥
<>तादृग्भाद्रान्तपर्य्यन्तं पादोनत्रिपलात्मिका ।
<>तादृगाश्विनशेषान्तं हरनेत्रपलात्मिका ॥
<>दिवामानं दण्डषष्टेस्त्यक्त्वा रात्रेः प्रमाणकम् ।
<>वैशाखादौ दिवामानं रात्रिमानं तुलादिषु ॥
<>षट्षष्टिवत्सरानेवं ततः स्यात् द्वादशांशके ।
<>पुनस्तद्वत्सरांस्तद्वत् तत एकादशादिके ॥”
<>इति सत्कृत्यमुक्तावली ॥
<LEND>
