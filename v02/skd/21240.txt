<L>21240<pc>3-120<k1>पारदः<k2>पारदः
पारदः¦, पुं, (जरामरणसङ्कटादिभ्यः पारं ददा-
<>तीति । दा + कः ।) धातुविशेषः । पारा इति
<>भाषा । तत्पर्य्यायः । रसराजः २ रसनाथः
<>३ महारसः ४ रसः ५ महातेजः ६ रसलेहः
<>७ रसोत्तमः ८ सूतराट् ९ चपलः १० जैत्रः
<>११ शिवबीजम् १२ शिवः १३ अमृतम् १४
<>रसेन्द्रः १५ लोकेशः १६ दुर्द्धरः १७ प्रभुः १८
<>रुद्रजः १९ हरतेजः २० रसधातुः २१ अचि-
<>न्त्यजः २२ खेचरः २३ अमरः २४ देहदः २५
<>मृत्युनाशकः २६ सूतः २७ स्कन्दः २८ स्कन्दां-
<>शकः २९ देवः ३० दिव्यरसः ३१ रसायनश्रेष्ठः
<>३२ यशोदः ३३ । इति राजनिर्घण्टः ॥ सूतकः
<>३४ सिद्धधातुः ३५ पारतः ३६ । इति शब्दरत्ना-
<>वली ॥ हरबीजम् ३७ रजस्वलः ३८ । इति
<>हेमचन्द्रः ॥ शिववीर्य्यम् ३९ शिवाह्वयः ४० ।
<>इति भावप्रकाशः ॥ अस्य गुणाः । क्रमिकुष्ठ-
<>नाशित्वम् । चक्षुष्यत्वम् । रसायनत्वञ्च । इति
<>राजवल्लभः ॥ अस्य भस्मनः पूर्णवीर्य्यं मासत्रय-
<>पर्य्यन्तं तिष्ठति । इति परिभाषा ॥ * ॥ अपि च ।
<>“पारदः सकलरोगनाशकः
<>षड्रसो निखिलयोगवाहकः ।
<>पञ्चभूतमय एष कीर्त्तितो
<>देहलोहवरसिद्धिकारकः ॥
<>मूर्च्छितो हरते व्याधीन् बद्धः खेचरसिद्धिदः ।
<>सर्व्वसिद्धिकरो लीनो निरुत्थो देहसिद्धिदः ॥
<>विविधव्याधिभयोदयमरणजरासङ्कटेऽपि
<>मर्त्त्येभ्यः ।
<>पारं ददाति यस्मात्तस्मादयं पारदः कथितः ॥”
<>इति राजनिर्घण्टः ॥
[Page3-120-c+ 52]
<>तस्योत्पत्तिलक्षणे यथा, --
<>“शिवाङ्गात् प्रच्युतं रेतः पतितं धरणीतले ।
<>तद्देहसारजातत्वाच्छुक्लमच्छमभूच्च तत् ॥
<>अत्र भेदेन विज्ञेयं शिववीर्य्यं चतुर्व्विधम् ।
<>श्वेतं रक्तं तथा पीतं कृष्णं तत्तु भवेत् क्रमात् ॥
<>ब्राह्मणः क्षत्त्रियो वैश्यः शूद्रश्च खलु जातितः ।
<>श्वेतं शस्तं रुजां नाशे रक्तं किल रसायने ॥
<>धातुवादे तु तत् पीतं खे गतौ कृष्णमेव च ॥
<>पारदः षड्रसः स्निग्धस्त्रिदोषघ्नो रसायनः ।
<>योगवाही महावृष्यः सदा दृष्टिबलप्रदः ॥
<>सर्व्वामयहरः प्रोक्तो विशेषात् सर्व्वकुष्ठनुत् ।
<>स्वस्थो रसो भवेद्ब्रह्मा बद्धो ज्ञेयो जनार्द्दनः ।
<>रञ्जितः क्रामितश्चापि साक्षाद्देवो महेश्वरः ॥
<>मूर्च्छित्वा हरति रुजं बन्धनमनुभूय खे गतिं
<>कुरुते ।
<>अजरीकरोति हि मृतः कोऽन्यः करुणाकरः
<>सूतात् ॥”
<>रसामृते ।
<>“यस्य रोगस्य यो योगस्तेनैव सह योजितः ।
<>रसेन्द्रो हन्ति तं रोगं नरकुञ्जरवाजिनाम् ॥”
<>तस्य दोषा यथा, --
<>“मलं विषं वह्निगिरित्वचापलं
<>नैसर्गिकं दोषमुषन्ति पारदे ।
<>उपाधिजौ द्वौ त्रिपुनागयोगजौ
<>दोषौ रसेन्द्रे कथितौ मुनीश्वरैः ॥
<>मलेन मूर्च्छा मरणं विषेण
<>दाहोऽग्निना कष्टतरः शरीरे ।
<>देहस्य जाड्यं गिरिणा सदा स्या-
<>च्चाञ्चल्यतो वीर्य्यहृतिश्च पुंसाम् ॥
<>वङ्गेन कुष्ठं भुजगेन गण्डो
<>भवेदतोऽसौ परिशोधनीयः ॥
<>वह्निर्व्विषं मलञ्चेति मुख्या दोषास्त्रयो रसे ।
<>एते कुर्व्वन्ति सन्तापं मृतिं मूर्च्छां नृणां क्रमात् ॥
<>अन्येऽपि दोषाः कथिता भिषग्भिः पारदे यदि ।
<>तथाप्येते त्रयो दोषा हरणीया विशेषतः ॥
<>संस्कारहीनं खलु सूतराजं
<>यः सेवते तस्य करोति बाधास् ।
<>देहस्य नाशं विदधाति नूनं
<>कष्टांश्च रोगान् जनयेन्नराणाम् ॥”
<>मारितस्य मूर्च्छितस्य तस्य गुणाः ।
<>“पारदः कृमिकुष्ठघ्नो जयदो दृष्टिदः सरः ।
<>मृत्युहृच्च महावीर्य्यो योगवाही जराहरः ॥
<>स्मृत्योजोरूपदो वृष्यो वृद्धिकृद्धातुवर्द्धनः ।
<>षण्डत्वनाशनः शूरः खेचरः सिद्धिदः परः ॥
<>पारदः सकलरोगहा स्मृतः
<>षड्रसो निखिलयोगवाहकः ।
<>पञ्चभूतमय एव कीर्त्तित-
<>स्तेन तद्गुणगणैर्व्विराजते ॥” * ॥
<>अथ रसस्य शोधनविधिः । तत्र स्वेदनम् ।
<>“नानाधान्यैर्यथा प्राप्तैस्तुषवर्जैर्जलान्वितैः ।
<>मृद्भाण्डं पूरितं रक्षेद्यावदम्लत्वमाप्नुयात् ॥
<>तन्मध्ये भृङ्गराण्मण्डी विष्णुक्रान्ता पुनर्नवा ।
[Page3-121-a+ 52]
<>मीनाक्षी चैव सर्पाक्षी सहदेवी शतावरी ॥
<>त्रिफला गिरिकर्णी च हंसपादी च चित्रकः ।
<>समूलं कुट्टयित्वा तु यथालाभं विनिःक्षिपेत् ॥
<>पूर्व्वाम्लभाण्डमध्ये तु धान्याम्लकमिदं स्मृतम् ।
<>स्वेदनादिषु सर्व्वत्र रसराजस्य योजयेत् ॥”
<>विष्णुक्रान्ता गिरिकर्णी च अपराजितैव श्वेत-
<>नीलपुष्पभेदात् । अत्यम्लमारनालं वा तदभावे
<>प्रयोजयेत् । तदभावे धान्याम्लाभावे ।
<>“त्र्युषणं लवणं राजी रजनी त्रिफलार्द्रकम् ।
<>महाबला नागबला मेघनादः पुनर्नवा ॥
<>मेषशृङ्गी चित्रकञ्च नवसारं समं समम् ।
<>एतत् समस्तं व्यस्तं वा पूर्व्वाम्लेनैव पेषयेत् ॥
<>प्रलिम्पेत्तेन कल्केन वस्त्रमङ्गुलमात्रकम् ।
<>तन्मध्ये निःक्षिपेत् सूतं बद्ध्वा तत्त्रिदिनं पचेत् ॥
<>दोलायन्त्रेऽम्लसंयुक्ते जायते स्वेदितो रसः ॥”
<>मेघनादः चवराइ शाकविशेषः । मेषशृङ्गी मेढा-
<>शृङ्गी । तदलाभे कर्कटशृङ्गी ग्राह्या । नवसारं
<>नौसादर । अन्यच्च ।
<>“सूलकानलसिन्धूत्थत्र्युषणार्द्रकराजिकाः ।
<>रसस्य षोडशांशेन द्रव्यं युञ्ज्यात् पृथक् पृथक् ॥
<>द्रव्येष्वनुक्तमानेषु मतं मानमिदं बुधैः ।
<>पटावृतेषु चैतेषु सूतं प्रक्षिप्य काञ्जिके ॥
<>स्वेदयेद्दिनमेकञ्च दोलायन्त्रेण बुद्धिमान् ।
<>स्वेदात्तीव्रो भवेत् सूतो मर्द्दनाच्च सुनिर्म्मलः ॥”
<>मूलकंमुरै । अनलश्चित्रकम् । त्र्युषणं त्रिकटु ।
<>राजिका राइ ॥ * ॥ अथ मर्द्दनम् ।
<>“इष्टिकाचूर्णचूर्णाभ्यामादौ मर्द्यो रसस्ततः ।
<>दध्ना गुडेन सिन्धूत्थराजिकागृहधूमकैः ॥”
<>अन्यच्च ।
<>“कुमारिकाचित्रकरक्तसर्षपैः
<>कृतैः कषायैर्बृहतीविमिश्रितैः ।
<>फलत्रिकेणापि विमर्द्दितो रसो
<>दिनत्रयं सर्व्वमलैर्विमुच्यते ॥” * ॥
<>अथ मूर्च्छनम् ।
<>“त्र्युषणं त्रिफलाबन्ध्याकन्दैः क्षुद्राद्बयान्वितैः ।
<>चित्रकोर्णानिशाक्षारकन्यार्ककनकद्रवैः ॥
<>सूतं कृतेन यूषेण वारान् सप्ताभिमूर्च्छयेत् ।
<>इत्थं संमूर्च्छितः सूतस्त्यजेत् सप्तापि कञ्चुकान् ॥”
<>बन्ध्याकन्दः वाझखखसाकन्दः । क्षुद्राद्वयं छोटी-
<>कटैया वडोकटैया । ऊर्णा ऊर्णामेषका । निशा
<>हरिद्रा । क्षारः यवक्षारः । कन्या कुमारिका ।
<>अर्कः अर्कपत्ररसः । कनकः धत्तूरपत्ररसः ॥ * ॥
<>अथोर्द्ध्वपातनम् ।
<>“मयूरग्रीवताप्याभ्यां नष्टपिष्टीकृतस्य च ।
<>यन्त्रे विद्याधरे कुर्य्याद्रसेन्द्रस्योर्द्ध्वपातनम् ॥
<>सूतः स्यादूर्द्ध्वपातेन सर्व्वदोषविवर्ज्जितः ॥”
<>मयूरग्रीवा तुतिया । ताप्यः सुवर्णमाषी । नष्ट-
<>पिष्टीकृतस्य कुमारिकाद्रवयोगेन तावन्मर्द्दनं
<>कर्त्तव्यं यावत् पारदः पृथङ्न दृश्यते इत्यर्थः ।
<>विद्याधरयन्त्रे डमरुयन्त्रे ॥ * ॥
<>अथाधःपातनम् ।
<>“त्रिफलाशिग्रुशिखिभिर्लवणासुरिसंयुतैः ।
[Page3-121-b+ 52]
<>नष्टपिष्टं रसं कृत्वा लेपयेदूर्द्ध्वभाजनम् ॥
<>ततो दीप्तैरधःपातमुपलैस्तस्य कारयेत् ।
<>यन्त्रे भूधरसंज्ञे तु ततः सूतो विशुद्ध्यति ॥
<>स्वेदनादिक्रियाभिस्तु शोधितोऽसौ यदा भवेत् ।
<>तदा कार्य्याणि कुरुते प्रयोज्यः सर्व्वकर्म्मसु ॥”
<>अथ मुख्यदोषहरशोधनविधिः ।
<>“गृहकन्या हरति मलं त्रिफलाग्निं चित्रको
<>विषं हन्ति ।
<>तस्मादेभिर्मिश्रैर्वारान् संमूर्च्छयेत् सप्त ॥” * ॥
<>अथ सर्व्वदोषहरः संक्षिप्तः शोधनविधिः ।
<>“कुमारिकाचित्रकरक्तसर्षपैः
<>कृतैः कषायैर्बृहतीविमिश्रितैः ।
<>फलत्रिकेणापि विमर्द्दितो रसो
<>दिनत्रयं सर्व्वमलैर्विमुच्यते ॥”
<>एवं कदर्थितः सूतः षण्डो भवति निश्चितम् ।
<>बह्वौषधीकषायेण स्वेदितः स बली भवेत् ॥
<>सर्पाक्षीचिञ्चिकाबन्ध्याभृङ्गाब्दैः स्वेदितो बली ।
<>ततः स पारकद्रावैः स्विन्नः स्यादतिदीप्तिमान् ॥”
<>सर्पाक्षी नागफणी । चिञ्चिका अम्बिली । बन्ध्या
<>वाँझखखसा । भृङ्गः भृङ्गराजः । अब्दो मुस्ता ।
<>पावकः चित्रकः ॥ * ॥
<>अथ रसस्य मारणविधिः ।
<>“धूमसारं रसं तोरीं गन्धकं नवसादरम् ।
<>यामैकं मर्द्दयेदम्लैर्भागं कृत्वा समं समम् ॥
<>काचकूप्यां विनिः क्षिप्य ताञ्च मृद्वस्त्रमुद्रया ।
<>विलिप्य परितो वक्त्रे मुद्रां दत्त्वा विशोषयेत् ॥
<>अधःसच्छिद्रपिठरीमध्ये कूपीं निवेशयेत् ।
<>पिठरीं बालुकापूरैर्भृत्वा वा कूपिकागलम् ॥
<>निवेश्य चुल्ल्यां तदधो वह्निं कुर्य्याच्छनैः शनैः ।
<>तस्मादप्यधिकं किञ्चित् पावकं ज्वालयेत् क्रमात् ॥
<>एवं द्वादशभिर्यामैर्म्रियते रस उत्तमः ।
<>स्फोटयेत् स्वाङ्गशीतं तमूर्द्ध्वगं गन्धकं त्यजेत् ॥
<>अधःस्थञ्च मृतं सूतं गृह्णीयात्तन्तु मात्रया ।
<>यथोचितानुपानेन सर्व्वकर्म्मसु योजयेत् ॥” * ॥
<>अथान्यप्रकारः ।
<>“अपामार्गस्य बीजानां मूषायुग्मं प्रकल्पयेत् ।
<>तत् संपुटे क्षिपेत् सूतं मलपूदुग्धमिश्रितम् ॥”
<>मलपूः काष्ठोदुम्बरिका ।
<>“द्रोणपुष्पीप्रसूनानि विडङ्गमिरिमेदकः ।
<>एतच्चूर्णमधश्चोर्द्ध्वं दत्त्वा मुद्रां प्रदीपयेत् ॥
<>तद्गोलमाधमेत् सम्यक् मृन्मूषासंपुटे सुधीः ।
<>मुद्रां दत्त्वा शोषयित्वा ततो गजपुटे पचेत् ॥
<>एकेनैव पुटेनैव सूतकं भस्म जायते ।
<>तत् प्रयोज्यं यथास्थाने यथामात्रं यथाविधि ॥”
<>अथान्यप्रकारः ।
<>“काष्ठोडुम्बरिकादुग्धै रसं किञ्चिद्बिमर्द्दयेत् ।
<>तद्दुग्धघृष्टहिङ्गोश्च मूषायुग्मं प्रकल्पयेत् ॥
<>क्षिप्त्वा तत्संपुटे सूतं तत्र मुद्रां प्रदीपयेत् ।
<>धृत्वा तद्गोलकं प्राज्ञो मृन्मूषासंपुटेऽधिके ॥
<>पचेद्गजपुटे तेन सूतकं याति भस्मताम् ॥”
<>अन्यः प्रकारः ।
<>“नागवल्लीरसैर्घृष्टः कर्कोटीकन्दगर्भितः ।
[Page3-121-c+ 52]
<>मृन्मूषासंपुटे पक्वः सूतो यात्येव भस्मताम् ॥”
<>इति भावप्रकाशे पूर्व्वखण्डे २ भागे ॥
<>अथ पारदशिवलिङ्गनिर्म्माणविधिः ।
<>“पारदे शिवनिर्म्माणे नानाविघ्नं यतः प्रिये ! ।
<>अतएव महेशानि ! शान्तिस्वस्त्ययनं चरेत् ॥
<>पारदं शिवबीजं हि ताडनं नहि कारयेत् ।
<>ताडनाद्वित्तनाशः स्यात्ताडनाद्वित्तहीनता ॥
<>ताडनाद्रोगयुक्तत्वं ताडनान्मरणं भवेत् ।
<>द्वादशं पार्थिवं लिङ्गमुपचारैश्च षोडशैः ।
<>पट्टादिसूत्रनिर्म्माणरचितं शुक्लमेव वा ॥
<>पुरुषस्य यथायोग्यं युग्मवस्त्रं निवेदयेत् ॥
<>भोगयोग्यं प्रदातव्यं मधुपर्कं कुलेश्वरि ! ।
<>अलङ्कारं यथाशक्ति दद्यात् कल्याणहेतवे ॥
<>पूजयेद्बहुयत्नेन विल्वपत्रेण पार्व्वति ! ।
<>तोडलोक्तेन विधिना प्रत्येकेनायुतं जपेत् ॥
<>आदौ पञ्चाक्षरं मन्त्रमष्टोत्तरशतं जपेत् ।
<>पूजान्ते प्रजपेत् पश्चात् प्रासादाख्यं महामनुम् ॥
<>दक्षिणान्तं समाचर्य्य हविष्याशी जितेन्द्रियः ।
<>ताम्बूलञ्च तथा मत्स्यं वर्जयेन्न कदाचन ।
<>अस्मिंस्तन्त्रे हविष्यान्नं ताम्बूलं मीनमुत्तमम् ॥
<>होमयेत् परमेशानि ! दशांशं वा शतांशकम् ।
<>होमस्य दक्षिणा कार्य्या तदा विघ्नैर्न लिप्यते ॥
<>ततः परस्मिन् दिवसे पारदं आनयेत् सुधीः ।
<>तस्योपरि जपेन्मन्त्रं सर्व्वबन्धं नवात्मकम् ॥
<>व्योमबीजं शिवार्णञ्च वर्णाद्यं बिन्दुमस्तकम् ।
<>वायुबीजं चेन्दुयुतं त्रितयं त्र्यम्बकं प्रिये ! ॥
<>इमं मन्त्रं महेशानि ! प्रजपेदौषधोपरि ॥
<>पारदे प्रजपेन्मन्त्रमष्टोत्तरशतं यदि ।
<>तदैवौषधयोगेन बद्धो भवति नान्यथा ॥
<>ततः परस्मिन् दिवसे शृणु यत् प्राणवल्लभे ! ।
<>वरयेत् सर्व्वकर्त्तारं यथोक्तविभवावधि ॥
<>सुवर्णं चम्पकाकारं कर्णयुग्मे निवेशयेत् ।
<>चतुष्कोणयुतं स्वर्णं ग्रीवायां सुमनोहरम् ॥
<>हस्तद्वये महेशानि ! दद्याद्वलययुग्मकम् ।
<>वलयं शुक्लवर्णञ्च अङ्गुरीयं तथैव च ॥
<>ऊर्म्मीं दद्यात् पीतवर्णां क्षौमवस्त्रयुगं शिवे ! ।
<>एवं कृत्वा महेशानि ! शिवरूपं विचिन्तयेत् ॥
<>अथातः संप्रवक्ष्यामि विधानं शृणु पार्व्वति ! ।
<>प्रस्तरे चैव संस्थाप्य झिण्टीपत्ररसेन च ।
<>प्रणवेन समालोड्य कुर्य्यात् कर्द्दमवन् प्रिये ! ॥
<>निर्म्माणयोग्यं तद्द्रव्यं यदि स्यात् सुरसुन्दरि ! ।
<>तदा निर्म्माय तल्लिङ्गं पुनर्दृढतरञ्चरेत् ॥
<>खपुष्पसंयुते वस्त्रे अङ्गारे च करीषके ।
<>किञ्चिदुष्णं प्रकर्त्तव्यं यतो दृढतरं भवेत् ॥”
<>इति मातृकाभेदतन्त्रे ८ पटलः ॥ * ॥
<>सगरराजकृतमुक्तकेशम्लेच्छजातिविशेषः ॥
<>(यथा, महाभारते । २ । ५१ । १३ ।
<>“कैराता दरदा दर्व्वाः शूरा वैयामकास्तथा ।
<>औदुम्बरादुर्विभागा पारदाः सह वाह्लिकैः ॥”)
<>अस्य विवरणं पह्नवशब्दे द्रष्टव्यम् ॥
<LEND>
