<L>18710<pc>2-862<k1>नामापराधः<k2>नामापराधः
नामापराधः¦, पुं, (नाम्नि नामविषये अपराधः ।
<>नाम्नः सकाशात् अपराधो वा ।) साधुनिन्दा-
<>दिरूपदुरदृष्टजनकव्यापारविशेषः । यथा, --
<>श्रीनारद उवाच ।
<>“के तेऽपराधा विप्रेन्द्र ! नाम्नो भगवतः कृताः ।
<>विविन्दन्ति नृणां कृत्यं प्राकृतं ह्यानयन्ति च ॥
<>तत् कथ्यतां महाभागापराधं नाम्नि केशवे ।
<>केन केन प्रकारेण भवेद्वै तज्जनादिषु ॥
[Page2-862-c+ 52]
<>सनत्कुमार उवाच ।
<>सतां निन्दा नाम्नः परममपराधं वितनुते
<>यतः ख्यातिं यातस्तमुपहसते गर्हयति च ।
<>तथा विष्णोरिष्टं य इह गुणनामादि सकलं
<>धिया भिन्नं पश्येत् स खलु हरिनामाहितकरः ॥
<>गुरोरवज्ञा श्रुतिशास्त्रनिन्दनं
<>तथार्थवादो हरिनाम्नि कल्पनम् ।
<>नाम्नां बलाद्यस्य हि पापबुद्धि-
<>र्न विद्यते तस्य शठस्य शुद्धिः ॥
<>दिवौकसां गुरोः पित्रोर्भूसुराणाञ्च गर्हनम् ।
<>नामापराधं यत्तत् स्याद्वैष्णवानां तथा नृणाम् ॥
<>गोऽश्वत्थतुलसीधात्रीर्नृपान्निन्दन्ति नारद ! ।
<>नामापराधी स भवेन्नाम गोविन्दवैष्णवान् ॥
<>सर्व्वतीर्थानि क्षेत्राणि चावमन्यति निन्दति ।
<>गङ्गासरस्वतीयामीश्चापराधी भवेन्नरः ॥
<>श्रीमद्भागवतं महाभारतं ब्राह्मणान् गुरुम् ।
<>मन्त्रं महाप्रसादञ्च योऽवमन्यति नारकी ॥
<>अवतारान् हरेस्तत्तन्नामभक्तांश्च निन्दति ।
<>अवमन्यति देवर्षे नारकी स जनोऽधमः ॥
<>गोविन्दस्यार्च्चनं कुर्य्यादवमन्यति वैष्णवान् ।
<>निन्दतीह च नामानि स नाम्नोऽप्यपराधकृत् ॥
<>वर्णाश्रमानन्त्यजांश्च जातिबुद्ध्यावमन्यति ।
<>वैष्णवान् कुरुते निन्दामपराधी नराधमः ॥
<>द्बिजबन्धुं स्त्रियं शूद्रं जातिभेदेन वैष्णवम् ।
<>येऽवमन्यन्ति निन्दन्ति ते वै निरयगामिनः ॥
<>अर्च्चे विष्णोः शिलाधीर्गुरुषु नरमतिर्वैष्णवे जाति-
<>बुद्धि-
<>र्विष्णोर्व्वा वैष्णवानां कलिमलमथने पादतीर्थे-
<>ऽम्बुबुद्धिः ।
<>विष्णोर्न्निर्म्माल्यनाम्नोः कलुषदहनयोरन्य-
<>सामान्यबुद्धि-
<>र्व्विष्णौ सर्व्वेश्वरेशे तदितरसमधीर्य्यस्य वा
<>नारकी सः ॥
<>पूज्यते देवसामान्यं कृत्वा नारायणं नरः ।
<>नामापराधी स भवेद्वैष्णवान् यो न सेवते ॥
<>नारद उवाच ।
<>नामापराधा ह्यपराः कति सन्ति तपोधन ! ।
<>तत् कथ्यतां मे सकलं यदि योग्यो भवामि ते ॥
<>सनत्कुमार उवाच ।
<>वैष्णवे शठतां विष्णौ गुरौ पित्रोश्च भूसुरे ।
<>निन्दां यः कुरुते मोहादपराधी स नारकी ॥”
<>इति पाद्मोत्तरखण्डे । १०२ -- १०३ अध्यायौ ॥
<>अपि च ।
<>“धर्म्मव्रतत्यागहुतादिसर्व्व-
<>शुभक्रियासाम्यमपि प्रमादः ।
<>अश्रद्दधाने विसुखेऽप्यशृण्वति
<>यश्चोपदेशः शिवनामापराधः ॥
<>श्रुत्वापि नाममाहात्म्यं यः प्रीतिरहितो नरः ।
<>अहं ममादि परमो नाम्नि सोऽप्यपराधकृत् ॥”
<>अपराधभञ्जनमाह ।
<>“जाते नामापराधेऽपि प्रमादेन कथञ्चन ।
<>सदा संकीर्त्तयेन्नाम तदेकशरणो भवेत् ॥
[Page2-863-a+ 52]
<>नामापराधयुक्तानां नामान्येव हरन्त्यघम् ।
<>अविश्रान्तप्रयुक्तानि तान्येवार्थकराणि च ॥
<>नामैकं यस्य वाचि स्मरणपथगतं श्रोत्रमूलं
<>गतं वा
<>शुद्धं वाशुद्धवर्णं व्यवहितरहितं तारयत्येव
<>सत्यम् ।
<>तच्चेद्देहद्रविणजनतालोभपाषण्डमध्ये
<>निक्षिप्तं स्यान्न फलजनकं शीघ्रमेवात्र विप्र ! ॥”
<>इति श्रीहरिभक्तिविलासः ॥
<LEND>
