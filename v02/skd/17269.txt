<L>17269<pc>2-759<k1>द्रावकं<k2>द्रावकं
द्रावकं¦, क्ली, (द्रवति द्रावयति वा । द्रु द्रावि
<>वा + ण्वु ल् ।) सिक्थकम् । इति राजनिर्घण्टः ॥
<>प्लीहरोगस्य औषधविशेषः । (यथा, --
<>“स्फटिकारीद्बयञ्चैव पलं द्बिपलिकन्तथा ।
<>नरसारं पलं देयं टङ्गणञ्च पलार्द्धकम् ॥
<>कासीशं शाणयुग्मञ्च प्रत्येकं श्लक्ष्णचूर्णितम् ।
<>सपञ्चलवणक्षारं कर्षमानं पृथक् पृथक् ॥
<>अपामार्गवृषस्यापि तथा कुष्माण्डकस्य च ।
<>रग्भावल्कलजं क्षारं प्रत्येकञ्चार्द्धशाणकम् ॥
<>श्लक्ष्णचूर्णीकृतञ्चैतत् लिम्पाकस्वरसे भुवि ।
<>सर्व्वमेतत् सुपिष्याथ रौद्रे दद्याद्विचक्षणः ॥
<>आनीय काचपात्रन्तु तत्र तत् पाचयेत् भिषक्
<>प्रहरार्द्धं ददौ ज्वालां सालकाष्ठाग्निना मृदु ।
<>सुतप्ते काचकुम्भे च ततो ज्वालां निवारयेत् ॥
<>शीतं गते तदुद्धृत्य प्रक्षिपेच्च वराटकम् ।
<>वराटे द्रवतां याते ततः कर्म्मसु योजयेत् ॥
<>द्रावकस्य परीक्षेयं नान्यथा च भवत्यलम् ।
<>गुञ्जैकं स्याद्द्वयञ्चापि चूर्णेन मागधेन च ॥
<>शरपुष्पेण वा देयं तोयमुष्णं पिबेदनु ॥
<>पथ्यमेतद्द्रुतं देयं दुष्टशीताम्बुवर्ज्जितम् ॥”
<>इति वैद्यककषायणसंग्रहे प्लीहसर्व्वोदरयकृ-
<>दधिकारे ॥) अस्य अन्यद् विवरणं महाद्रावक-
<>शब्दे द्रष्टव्यम् ॥
<LEND>
