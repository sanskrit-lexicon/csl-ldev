<L>34025<pc>4-496<k1>वेदः<k2>वेदः
वेदः¦, पुं, (विद + घञ् ।) विष्णुः । यथा, --
<>“वेदो वेदविदव्यङ्गो वेदाङ्गो वेदवित् कविः ॥”
<>इति विष्णुसहस्रनामस्तोत्रम् ॥
<>वृत्तम् । इति मेदिनी ॥ क्वचित् पुस्तके वित्त-
<>मित्यपि पाठः । यज्ञाङ्गम् । इति नानार्थरत्न-
<>माला ॥ मीनशरीरावच्छेदेन भगवद्बाक्यम् ।
[Page4-496-c+ 52]
<>इति न्यायशास्त्रम् ॥ धर्म्मब्रह्मप्रतिपादकमपौ-
<>रुषेयवाक्यम् । इति वेदान्तशास्त्रम् ॥ ब्रह्ममुख-
<>निर्गतधर्म्मज्ञापकशास्त्रम् । इति पुराणम् ॥
<>तत्पर्य्यायः । श्रुतिः २ आम्नायः ३ । इत्य-
<>मरः ॥ छन्दः ४ ब्रह्म ५ निगमः ६ । इति
<>शब्दरत्नावली ॥ प्रवचनम् ७ । इति जटा-
<>धरः ॥ * ॥ वेदस्य प्रादुर्भावो । यथा । कदाचित्
<>कथं सृक्ष्यामीति ध्यायतो ब्रह्मणो मुखचतु-
<>ष्टयेभ्यश्चत्वारो वेदाः प्रादुरासन् । यथा । एक-
<>विंशतिशाखात्मक-ऋक् १ शतशाखात्मक-
<>यजुः २ सहस्रशाखामयसाम ३ नवशाखा-
<>मयाथर्व्व ४ । इति पुराणम् ॥ अपि च ।
<>श्रीमार्कण्डेय उवाच ।
<>“तस्मादण्डाद्विनिर्भिन्नाद्ब्रह्मणोऽव्यक्तजन्मनः ।
<>ऋचो बभूवुः प्रथमं प्रथमाद्वदनान्मुने ॥
<>जवापुष्पनिभाः सद्यस्तेजोरूपा ह्यसंवृताः ।
<>पृथक् पृथग्विभिन्नाश्च रजोरूपा महात्मनः ॥
<>यजूंषि दक्षिणाद्वक्त्रादनिबद्धानि कानिचित् ।
<>यादृक्वर्णं तथा वर्णान्यसंहतिचराणि वै ॥
<>पश्चिमं यद्विभोर्व्वक्त्रं ब्रह्मणः परमेष्ठिनः ।
<>आविर्भूतानि सामानि ततः कुन्दसितान्यथा ॥
<>अथर्व्वाणमशेषेण भृङ्गाञ्जनचयप्रभम् ।
<>घोराघोरस्वरूपं तदाभिचा रिकशान्तिमत् ॥
<>उत्तरात् प्रकटीभूतं वदनात्तत्तु वेधसः ।
<>मुखं सत्त्वतमःप्रायं सौम्यासौम्यस्वरूपवत् ॥
<>ऋचो रजोगुणाः सत्त्वं यजुषाञ्च गुणो मुने ।
<>तमोगुणानि सामानि तमःसत्त्वमथर्व्वसु ॥
<>एतानि ज्वलमानानि तेजसाप्रतिमेन वै ।
<>पृथक् पृथगवस्थानं भाञ्जि पूर्व्वमिवाभवत् ॥
<>ततस्तदाद्यं यत्तेज ओमित्युक्त्वाभिशस्यते ।
<>तस्यानुभावादृक्तेजस्तमांस्यावृत्य संस्थितम् ॥
<>यथा यजुर्म्मयं तेजो यच्च साम्नां महामुने ।
<>एकत्वमुपयातानि परतेजसि संश्रयात् ॥
<>शान्तिकं पौष्टिकञ्चैव तथा चैवाभिचारिकम् ।
<>ऋगादिषु लयं ब्रह्मंस्त्रितयं त्रिष्वथागमत् ॥
<>ततो विश्वमिदं सद्यस्तमोनाशात् सुनिर्म्मलम् ।
<>बभावतीव विप्रर्षे तिरश्चोर्द्ध्वमधस्तथा ॥
<>ततस्तन्मण्डलीभूतं छान्दसं तेज उत्तमम् ।
<>परेण तेजसा ब्रह्मन् ! एकत्वमुपगम्य तत् ॥
<>आदित्यसंज्ञामगमदादावेव यतोऽभवत् ।
<>विश्वस्यास्य महाभाग कारणञ्चाव्ययात्मकम् ॥
<>प्रातर्मध्यन्दिने चैव तथा चैवापराह्णिके ।
<>त्रयी तपति सा काले ऋग्यजुःसामसंज्ञिता ॥
<>ऋचस्तपन्ति पूर्व्वाह्णे भध्याह्ने च यजूंषि वै ।
<>सामानि चापराह्णे तु तपन्ति मुनिसत्तम ॥
<>शान्तिकं ऋक्षु पूर्व्वाह्णे यजुः स्वनृचपौष्टिकम् ।
<>अपराह्णे स्थितं नित्यं सामस्वेवाभिचारिकम् ॥
<>सृष्टौ च ऋङ्मयो ब्रह्मा स्थितौ विष्णुर्यजुर्म्मयः ।
<>रुद्रः साममयोऽन्ते च तस्मात्तस्या शुचिर्ध्वनिः ॥
<>तदेवं भगवान् भास्वान् वेदात्मा वेदसंस्थितः ।
<>वेदविद्यात्मकश्चैव परः पुरुष उच्यते ॥
<>स्वर्गस्थित्यन्तहेतुः स रजःसत्त्वादिकैर्गुणैः ॥
[Page4-497-a+ 52]
<>आश्रित्य ब्रह्मविष्ण्वादिसंज्ञामभ्येति शाश्वतः ॥
<>वेदैः स वेद्यः स तु वेदमूर्त्ति-
<>रमूर्त्ति-राद्योऽखिलविश्वमूर्त्तिः ।
<>विश्वाश्रयं ज्योतिरवेद्यवर्त्मा
<>धर्म्मावदातः परमः परेभ्यः ॥”
<>इति श्रीमार्कण्डेयपुराणे सूर्य्यमाहात्म्ये सूर्य्यो-
<>त्पत्तिनामाध्यायः ॥ * ॥ अन्यच्च ।
<>“अष्टाविंशे पुनः प्राप्ते ह्यस्मिन् वै द्बापरे द्बिजाः ।
<>पराशरसुतो व्यासः कृष्णद्वैपायनोऽभवत् ॥
<>ए सव सर्व्ववेदानां पुराणानां प्रदर्शकः ।
<>पाराशर्य्यो महायोगी कृष्णद्वैपायनो हरिः ॥
<>आराध्य देवमीशानं दृष्ट्वा साम्बं त्रिलोचनम् ।
<>तत्प्रसादादसौ व्यासो वेदानामभवत् प्रभुः ॥
<>अथ शिष्यान् प्रजग्राह चतुरो वेदपारगान् ।
<>जैमिनिञ्च सुमन्तुञ्च वैशम्पायनमेव च ॥
<>पैलं तेषां चतुर्थञ्च पञ्चमं मां महामुनिः ।
<>ऋग्वेदश्रावकं पैलं प्रजग्राह महामुनिः ॥
<>यजुर्व्वेदप्रवक्तारं वैशम्पायनमेव च ।
<>जैमिनिं सामवेदस्य श्रावकं सोऽन्वपद्यत ॥
<>तथैवाथर्व्ववेदस्य सुमन्तुमृषिसत्तमम् ।
<>इतिहासपुराणानि प्रवक्तुं मामयोजयत् ॥
<>एक आसीद्यजुर्व्वेदस्तञ्चतुर्द्धा व्यकल्पयत् ।
<>चातुर्होत्रमभूद्यस्मिंस्तेन यज्ञमथाकरोत् ॥
<>अध्वर्य्यवं यजुर्भिः स्यादृग्भिर्होत्रं द्विजोत्तमाः ।
<>औद्गात्रं सामभिश्चक्रे ब्रह्मत्वञ्चाप्यथर्व्वभिः ॥
<>ततः स ऋच उद्धृत्य ऋग्वेदं कृतवान् प्रभुः ।
<>यजूंषि च यजुर्व्वेदं सामवेदञ्च सामभिः ॥
<>एकविंशतिभेदेन ऋग्वेदं कृतवान् पुरा ।
<>शाखानान्तु शतेनाथ यजुर्व्वेदमथाकरोत् ॥
<>सामवेदं सहस्रेण शाखानाञ्च विभेदतः ।
<>अथर्व्वाणमथो वेदं बिभेद नवकेन तु ॥
<>भेदैरष्टादशैर्व्यासः पुराणं कृतवान् प्रभुः ।
<>योऽयमेकश्चतुष्पादो वेदः पूर्व्वं पुरातनात् ॥
<>ओँकारो ब्रह्मणो जातः स दोषविषशोधनः ।
<>वेदवेद्यो हि भगवान् वासुदेवः सनातनः ॥
<>स गीयते वरो देवो यो वेदैनं स वेदवित् ।
<>एतत् परतरं ब्रह्मज्योतिरानन्दमुत्तमम् ॥
<>वेदवाक्योदितं तत्त्वं वासुदेव परं पदम् ।
<>वेदवेद्यमिदं वेत्ति वेदं वेदपरो मुनिः ॥
<>अवेदं परमं वेत्ति वेदनिष्ठः सदेश्वरः ।
<>स एव वेदो वेद्यश्च तमेवाश्रित्य मुच्यते ॥
<>इत्येतदक्षरं वेद्यमोङ्कारं वेदमव्ययम् ।
<>अवेदञ्च विनाजाति पाराशर्य्यो महामुनिः ॥”
<>इति कौर्म्मे ४९ अध्यायः ॥ * ॥
<>वेदाध्ययनपात्रं यथा, --
<>व्यास उवाच ।
<>“एवं दण्डादिभिर्युक्तं शौचाचारसमन्वितः ।
<>आहूतोऽध्ययनं कुर्य्याद्वीक्षमाणो गुरोर्म्मुखम् ॥
<>नित्यमुद्यतपाणिः स्यात् साध्वाचारः सुसंयतः ।
<>आस्यतामिति चोक्तः सन्नासीताभिमुखं
<>गुरोः ॥
<>प्रतिश्रवणसम्भाषे शयानो न समाचरेत् ।
[Page4-497-b+ 52]
<>नासीनो न च भुञ्जानो न तिष्ठन्न पराङ्मुखः ॥
<>नीचं शय्यासनं चास्य सर्व्वदा गुरुसन्निधौ ।
<>गुरोस्तु चक्षुर्विषये न यथेष्टासनो भवेत् ॥
<>नोदाहरेदस्य नाम परोक्षमपि केवलम् ।
<>न चैवास्यानुकुर्व्वीत गतिभाषितचेष्टितम् ॥
<>गुरोर्यत्र परीवादो निन्दा वापि प्रवर्त्तते ।
<>कर्णौ तत्र पिधातव्यौ गन्तव्यं वा ततोऽन्यतः ॥
<>दूरस्थो नार्च्चयेदेनं न क्रुद्धो नान्तिके स्त्रियाः ।
<>न चैवास्योत्तरं ब्रूयात् स्थिते नासीत सन्निधौ ॥
<>उदकुम्भं कुशान् पुष्पं समिधोऽस्याहरेत् सदा ।
<>मार्ज्जनं लेशनं नित्यमङ्गानां वै समाचरेत् ॥
<>नास्य निर्म्माल्यशयनं पादुकोपानहावपि ।
<>नाक्रामेदासनञ्चास्य छायादीन् वै कदाचन ॥
<>साधयेद्दण्डकाष्ठादीन् लब्धञ्चास्मै निवेदयेत् ।
<>अनापृच्छन्न गन्तव्यं भवेत् प्रियहिते रतः ॥
<>न पादौ धावयेदस्य सन्निधाने कदाचन ।
<>जृम्भितं हसितञ्चैव कण्ठप्रावरणं तथा ॥
<>वर्ज्जयेत् सन्निधौ नित्यमवस्फोटनमेव च ।
<>यथाकालमधीयीत यावन्न विमना गुरुः ॥
<>आसीताधो गुरोर्दर्भे फलके वा समाहितः ।
<>आसने शयने याने नैव तिष्ठेत् कथञ्चन ॥
<>धावन्तमनुधावेत्तं गच्छन्तमनुगच्छति ।
<>गोऽश्वोष्ट्रयानप्रासादप्रस्तरेषु कटेषु च ॥
<>आसीत गुरुणा सार्द्धं शिलाफलकनौषु च ।
<>जितेन्द्रियः स्यात् सततं वश्यात्माक्रोधनः
<>शुचिः ॥
<>प्रयुञ्जीत सदा वाचं मधुरां हितकारिणीम् ।
<>गन्धं माल्यं रसं कन्यां शुक्तं प्राणिविहिंसनम् ॥
<>अभ्यङ्गञ्चाञ्जनोपानच्छत्रधारणमेव च ।
<>कामं लोभं भयं निद्रां गीतं वादित्रनृत्यकम् ॥
<>आतर्ज्जनं परीवादं स्त्रीप्रेक्षालभनन्तथा ।
<>परोपघातपैशुन्यं प्रयत्नेन विवर्ज्जयेत् ॥
<>उदकुम्भं सुमनसो गोशकृन्मृत्तिकाकुशान् ।
<>आहरेद्यावदर्थानि भैक्षञ्चाहारमाचरेत् ॥
<>कृतञ्च लवणं सर्व्वं वर्ज्यं पर्य्युषितञ्च यत् ।
<>अनृत्यदर्शी सततं भवेद्गीतादिनिस्पृहः ॥
<>नादित्यं वै समीक्षेत नाचरेद्दन्तधावनम् ।
<>एकान्तमशुचिस्त्रीभिः शूद्रान्त्यैरभिभाषणम् ॥
<>गुरूच्छिष्टं भैषजार्हं प्रभुञ्जीत न कामतः ।
<>मलापकर्षणं स्नानं नाचरेद्धि कथञ्चन ॥
<>न कुर्य्यान्मानसं विप्र गुरोस्त्यागे कथञ्चन ।
<>मोहाद्वा यदि वा लोभात्त्यक्तेन पतितो भवेत् ॥
<>लौकिकं वैदिकञ्चापि तथाध्यात्मिकमेव वा ।
<>आददीत यतो ज्ञानं तन्न द्रुह्येत् कदाचन ॥
<>गुरोरप्यवलिप्तस्य कार्य्याकार्य्यमजानतः ।
<>उत्पथप्रतिपन्नस्य मनुस्त्यागं समब्रवीत् ॥
<>गुरोर्गुरोः सन्निहिते गुरुवद्वृत्तिमाचरेत् ।
<>न चाविसृष्टगुरुणा स्वान् गुरूनभिवादयेत् ॥
<>विद्यागुरुष्वेतदेव नृत्यवृत्तिस्वयोनिषु ।
<>प्रतिषेधान्न चाधर्म्मा द्बिजञ्चोपदिशत्स्वपि ॥
<>श्रेयः स्वगुरुवद्वृत्तिं नित्यमेव समाचरेत् ।
<>गुरुपुत्त्रेषु दारेषु गुरोश्चैव स्वबन्धुषु ॥
[Page4-497-c+ 52]
<>बालः समानजन्मा वा शिष्यो वा यज्ञकर्म्मणि ।
<>अध्यापयन् गुरुसुतो गुरुवन्मानमर्हति ॥
<>उत्सादनं वा गात्राणां स्नपनोच्छिष्टभोजने ।
<>न कुर्य्याद्गुरुपुत्त्रस्य पादयोः शौचमेव च ॥
<>गुरुवत् प्रतिपूज्यास्तु सवर्णा गुरवस्तथा ।
<>असवर्णास्तु संपूज्याः प्रत्युत्थानाभिवादनैः ॥
<>अभ्यञ्जनं स्नापनञ्च गात्रोत्सादनमेव च ।
<>गुरुपत्न्या न कार्य्याणि केशानाञ्च प्रसाधनम् ॥
<>गुरुपत्नीन्तु युवतीं नाभिवाद्येत पादयोः ।
<>कुर्व्वीत वन्दनं भूमावेषोऽहमिति च ब्रुवन् ॥
<>विप्रोष्य पादग्रहणमन्वहञ्चाभिवादनम् ।
<>गुरुदारेषु कुर्व्वीत सतां धर्म्ममनुस्मरन् ॥
<>मातृस्वसा मातुलानी श्वश्रूश्चाथ पितुः स्वसा ।
<>प्रपूज्या गुरुपत्नी च समास्ता गुरुभार्य्यया ॥
<>भ्रातृभार्य्योपसंग्राह्या सवर्णाहन्यहन्यपि ।
<>विप्रस्य तूपसंग्राह्या ज्ञातिसम्बन्धियोषितः ॥
<>पितुर्भगिन्यां मातुश्च ज्यायस्याञ्च स्वसर्य्यपि ।
<>मातृवद्वृत्तिमातिष्ठेन्माता ताभ्यो गरीयसी ॥
<>एवमाचारसम्पन्नमात्मवश्यमदाम्भिकम् ।
<>वेदमध्यापयेद्धर्म्मं पुराणाङ्गानि नित्यशः ॥
<>तथा चिरोषिते शिष्ये गुरुर्ज्ञानमनिर्द्दिशन् ।
<>हरते दुष्कृतं तस्य शिष्यस्यैवं ततो गुरुः ॥
<>आचार्य्यपुत्त्रः शुश्रूषुर्ज्ञानदो धार्म्मिकः शुचिः ।
<>आप्तः शक्तोऽर्थदः साधुरध्याप्या दश धर्म्मतः ॥
<>कृतज्ञश्च तथाद्रोही मेधावी शुभकृन्नरः ।
<>आप्तः प्रियोऽथ विधिवत् षडध्याप्या द्बिजातयः ।
<>एतेषु ब्रह्मणो दानमन्यत्र तु यथोदितात् ॥” * ॥
<>वेदाध्ययनविधिर्यथा, --
<>“आचम्य संयतो नित्यमधीयीत उदङ्मुखः ।
<>उपसंगृह्य तत्पादौ वीक्षमाणो गुरोर्भुखम् ॥
<>अधीष्व भो इति ब्रूयाद्विरामोऽस्त्विति चारमेत् ।
<>प्राक् भूतान् पर्य्युपासीनः पवित्रैश्चैव पावितः ॥
<>प्राणायामैस्त्रिभिः पूतस्तत ओङ्कारमर्हति ।
<>ब्राह्मणः प्रणवं कुर्य्यादन्ते च विधिवद्द्विजाः ॥
<>कुर्य्यादध्यापनं नित्यं स ब्रह्मादीनि पूर्व्वतः ।
<>सर्व्वेषामेव भूतानां देवश्चक्षुः सनातनः ॥
<>अधीतानध्ययन्नित्यं ब्राह्मण्याद्धीयतेऽन्यथा ।
<>अधीयीत ऋचो नित्यं क्षीरहुत्या सदेवताः ॥
<>प्रीणाति तर्पयन्त्येनं कामैस्तृप्ताः सदेवताः ।
<>यजूंष्यधीते नियतं दध्ना प्रीणाति देवताः ॥
<>सामान्यधीते प्रीणाति घृताहुतिभिरन्वहम् ।
<>अथर्व्वाङ्गिरसो नित्यं मध्वा प्रीणाति देवताः ॥
<>धर्म्मार्थञ्च पुराणानि मांसैस्तर्पयते सुरान् ।
<>अपां समीपे प्रयतो नैत्यिकं विधिमाश्रितः ॥
<>गायत्त्रीमप्यधीयीत गत्वारण्यं समाहितः ।
<>सहस्रपरमां देवीं शतमध्यां दशावराम् ॥
<>गायत्त्रीं वै जपेन्नित्यं जपयज्ञः प्रकीर्त्तितः ॥
<>गायत्त्रीञ्चैव वेदांश्च तुलयातोलयत् प्रमुः ।
<>एकतश्चतुरो वेदान् गायत्त्रीञ्च तथैकतः ॥
<>ओँकारमादितः कृत्वा व्याहृतीस्तदनन्तरम् ।
<>ततोऽधीयीत सावित्रीमेकाग्रः श्रद्धयान्वितः ॥
<>पुराकल्पे समुत्पन्ना भूर्भुवःस्वःसनातनाः ।
[Page4-498-a+ 52]
<>महाव्याहृतयस्तिस्रः सर्व्वाशुभनिवर्हणाः ॥
<>प्रधानं पुरुषः कालो ब्रह्मविष्णुमहेश्वराः ।
<>सत्त्वं रजस्तमस्तिस्रः क्रमाद्व्याहृतयः स्मृताः ॥
<>ओँकारस्तत्परं ब्रह्म सावित्री स्यात्तदक्षरम् ।
<>एष मन्त्रो महाभागः सारात्सार उदाहृतः ॥
<>योऽधीतेऽहन्यहन्येतां सावित्रीं वेदमातरम् ।
<>विज्ञायार्थं ब्रह्मचारी स याति परमां गतिम् ॥
<>गायत्त्री वेदजननी गायत्त्री लोकपावनी ।
<>न गायत्त्र्याः परं जप्यं एतद्विज्ञाय मुच्यते ॥
<>श्रावणस्य च माघस्य पौर्णमास्यां द्बिजोत्तमाः ।
<>आषाढ्यां प्रौष्ठपद्यां वा वेदोपकरणे स्मृतः ॥
<>उत्सृज्य ग्रामनगरं मासान् विप्रोऽर्द्धपञ्चमान् ।
<>अधीयीत शुचौ देशे ब्रह्मचारी समाहितः ॥
<>पुष्ये तु छन्दसां कुर्य्याद्बहिरुत्सर्ज्जयेद्द्विजः ।
<>माघशुक्लस्य तु प्राप्ते पूर्व्वाह्णे प्रथमेऽहनि ॥
<>छन्दांस्यूर्द्ध्वमथो जप्यात् शुक्लपक्षे तु वै द्बिजः ।
<>वेदाङ्गानि पुराणानि कृष्णपक्षे तु मानवः ॥ * ॥
<>इमान्नित्यमनध्यायानधीयानो विचक्षणः ।
<>अध्यापनञ्च कुर्व्वाणो अभ्यस्यन्नपि यत्नतः ॥
<>कर्णश्रवेऽनिले रात्रौ दिवा पांशुससूहने ।
<>विद्युत्स्तनितसर्व्वेषु महोल्कानाञ्च संप्लवे ॥
<>आकालिकमनध्यायमेतेष्वाह प्रजापतिः ।
<>एतानभ्युदितान् विद्याद्यदा प्रादुष्कृताग्निषु ॥
<>तदा विद्यादनध्यायमनृतौ चात्र दर्शने ।
<>सज्योतिः स्यादनध्यायः शेषे रात्रौ यथा दिवा ॥
<>नित्यानध्याय एव स्याद्ग्रामेषु नगरेषु च ।
<>धर्म्मनैपुण्यकामानां पूतिगन्धेषु नित्यशः ॥
<>अन्तःशवगते ग्रामे वृषलस्यैव सन्निधौ ।
<>अनध्यायो रुद्यमाने समवाये जनस्य च ॥
<>उदके मध्यरात्रे च विण्मूत्रस्य विसर्ज्जने ।
<>उच्छिष्टः श्राद्धं भुक्त्वैव मनसापि न चिन्तयेत् ॥
<>प्रतिगृह्य द्विजो विद्वानेकोद्दिष्टस्य केतनम् ।
<>त्र्यहं न कीर्त्तयेद्ब्रह्म राज्ञो राहोश्च सूतके ॥
<>यावदेकान्तदुष्टस्य स्नेहो लेपश्च तिष्ठति ।
<>विप्रस्य विदुषो देहे तावद्ब्रह्म न कीर्त्तयेत् ॥
<>शयानः प्रौढपादश्च तथा चैवावशक्थिकः ।
<>नाधीयीतामिषं जग्ध्वा सूतकान्नाद्यमेव च ॥
<>निराहारे बाणशब्दे सन्ध्ययोरुभयोरपि ।
<>अमावास्याचतुर्द्दश्योः पौर्णमास्यष्टमीषु च ॥
<>उपाकर्म्मणि चोत्सर्गे त्रिरात्रं क्षपणं स्मृतम् ।
<>अष्टकासु त्वहोरात्रमृत्वन्तासु च रात्रिषु ॥
<>मार्गशीर्षे तथा पौषे माघमासे तथैव च ।
<>तिस्रोऽष्टकाः समाख्याताः कृष्णपक्षेषु सूरिभिः ॥
<>श्लेष्मातकस्य च्छायायां शाल्मलेर्मधुकस्य च ।
<>कदाचिदपि नाध्येयं कोविदारकपित्थयोः ॥
<>समानविद्ये तु मृते तथा सब्रह्मचारिणि ।
<>आचार्य्ये संस्थिते वापि त्रिरात्रं क्षपणं स्मृतम् ॥
<>छिद्राण्येतानि विप्राणां येऽनध्यायाः प्रकी-
<>र्त्तिताः ।
<>हिंसन्ति राक्षसास्तेषु तस्मादेतानि वर्ज्जयेत् ॥
<>नित्यके नास्त्यनध्यायः सन्ध्योपासन एव च ।
<>उपाकर्म्मणि कर्म्मान्ते होममन्त्रे तथैव च ॥
[Page4-498-b+ 52]
<>एकामृचमथैकं वा यजुः सामाथवा पुनः ।
<>अष्टकाद्यास्वधीयीत मारुते चातिवायति ॥
<>अनध्यायस्तु नाङ्गेषु नेतिहासपुराणयोः ।
<>न धर्म्मशास्त्रेष्वन्येषु पर्व्वस्वेतानि वर्ज्जयेत् ॥ * ॥
<>एष धर्म्मः समासेन कीर्त्तितो ब्रह्मचारिणाम् ।
<>ब्रह्मणाभिहितः पूर्व्वमृषीणां भावितात्मनाम् ॥
<>योऽन्यत्र कुरुते यत्नमनधीत्य श्रुतिं द्विजाः ।
<>स संमूढो न संभाव्यो वेदवाह्यो द्बिजातिभिः ॥
<>न वेदपाठमात्रेण सन्तुष्टो वै भवेत् द्विजः ।
<>पाठमात्रावसन्नस्तु पङ्के गौरिव सीदति ॥
<>अधीत्य विधिवद्बेदं वेदार्थं न विचारयेत् ।
<>स सान्वयः शूद्रकल्पः पात्रतां न प्रपद्यते ॥
<>पठित्वात्यन्तिकं वासं कर्त्तुमिच्छति वै गुरोः ।
<>युक्तः परिचरेदेनं न शरीरविमोक्षणम् ॥
<>गत्वा वनं यो विधिवज्जुहूयाज्जातवेदसम् ।
<>अधीयीत सदा नित्यं ब्रह्मनिष्ठः समाहितः ॥
<>सावित्रीं शतरुद्रीयं वेदान्तांश्च विशेषतः ।
<>अभ्यसेत् सततं मुक्तो भस्मस्नानपरायणः ॥
<>एतद्विधानं परमं पुराणं
<>वेदागमे सम्यगिहेरितं वः ।
<>पुरा महर्षिप्रवराभिपृष्टः
<>स्वायम्भुवो यन्मनुराह देवः ॥
<>एतमीश्वरसमीरितं नरो
<>योऽनुतिष्ठति विधिं विधानवित् ।
<>मोहजालमपहाय सोऽमृतो
<>याति ततपदमनामयं शिवम् ॥”
<>इति कौर्म्मे उपविभागे १३ अध्यायः ॥
<>अथ ऋग्वेदस्य संहिता ।
<>“बिभेद प्रथमं विप्र पैल ऋग्वेदपादपम् ।
<>इन्द्रप्रमितये प्रादात् वास्कलाय च संहिते ॥
<>चतुर्द्धा सा विभेदाथ वास्कलो निजसंहिताम् ।
<>बोध्यादिभ्यो ददौ तास्तु शिष्येभ्यः स महामतिः ॥
<>बोध्याग्निमातुरौ तद्वत् जातुकर्णपराशरौ ।
<>प्रतिशाखास्तु शाखायास्तस्यास्ते जगृहुर्मुने ॥
<>इन्द्रप्रमितिरेकान्तु संहितां स्वसुतं ततः ।
<>माण्डूकेयं महात्मानं मैत्रेयाध्यापयत्तदा ॥
<>तस्य शिष्यप्रशिष्येभ्यः पुत्त्रशिष्यक्रमाद्ययौ ।
<>वेदमित्रस्तु शाकल्यः संहितां तामधीतवान् ॥
<>चकार संहिताः पञ्च शिष्येभ्यः प्रददौ च ताः ।
<>तस्य शिष्याश्च ये पञ्च तेषां नामानि मे शृणु ॥
<>मुद्गलो गालवश्चैव वात्स्यः शालीय एव च ।
<>शैशिरः पञ्चमश्चासीन्मैत्रेय सुमहामतिः ॥
<>संहितात्रितयञ्चक्रे शाकपूर्णिरथेतरः ।
<>निरुक्तमकरोत्तद्बच्चतुर्थं मुनिसत्तम ॥
<>क्रौञ्चो वैतालिकस्तद्बद्बलाकश्च महामतिः ।
<>निरुक्तकृच्चतुर्थोऽभूद्वेदवेदाङ्गपारगः ॥
<>इत्येताः प्रतिशाखाभ्यो ह्यनुशाखा द्विजोत्तम ।
<>वास्कलिश्चापरास्तिस्रः संहिताः कृतवान्
<>द्विजः ॥
<>शिष्यः कालायनिर्गार्ग्यस्तृतीयश्च तथा जवः ।
<>इत्येते बह्वृचाः प्रोक्ताः संहिता यैः प्रव-
<>र्त्तिताः ॥
[Page4-498-c+ 52]
<>इति विष्णुपुराणे ३ अंशे वेदविभक्तिर्नाम ४
<>अध्यायः ॥ * ॥ यजुर्व्वेदस्य संहिता यथा, --
<>“यजुर्व्वेदतरोः शाखाः सप्तविंशन्महामतिः ।
<>वैशम्पायननामासौ व्यासशिष्यश्चकार वै ।
<>शिष्येभ्यः प्रददौ ताश्च जगृहुस्तेऽप्यनुक्रमात् ॥
<>याज्ञवल्क्यस्तु तस्याभूद्ब्रह्मरातसुतो द्विज ।
<>शिष्यः परमधर्म्मज्ञो गुरुवृत्तिपरः सदा ॥
<>ऋषिर्य्योऽद्य महामेरोः समाजे नागमिस्यति ।
<>तस्य वै सप्तरात्रन्तु ब्रह्महत्या भविष्यति ।
<>पूर्व्वमेव मुनिगणैः समयोऽयं कृतो द्बिज ॥
<>वैशम्पायन एकस्तु तं व्यतिक्रान्तवांस्ततः ।
<>स्वस्रीयं बालकं सोऽथ पदा स्पृष्टमघातयत् ॥
<>स शिष्यानाह भोः शिष्याः ब्रह्महत्यापहं
<>व्रतम् ।
<>चरध्वं मत्कृते सर्व्वे न विचार्य्यमिदं तथा ॥
<>अथाह याज्ञवल्क्यस्तं किमेभिर्भगवन्द्विजैः ।
<>क्लेशितैरल्पतेजोभिश्चरिष्येऽहमिदं व्रतम् ॥
<>ततः क्रुद्धो गुरुः प्राह याज्ञवल्क्यं महामतिम् ।
<>मुच्यतां यत् त्वयाधीतं मत्तो विप्रावमन्यक ! ॥
<>निस्तेजसो वदस्वेतान् यस्त्वं ब्राह्मणपुङ्गवान् ।
<>तेन शिष्येण नार्थोऽस्ति ममाज्ञाभङ्गकारिणा ॥
<>याज्ञवल्क्यस्ततः प्राह भक्त्यैतत्ते मयोदितम् ।
<>ममाप्यलं त्वयाधीतं यन्मया तदिदं द्विज ॥
<>श्रीपराशर उवाच ।
<>इत्युक्त्वा रुधिराक्तानि स्वरूपाणि यजूंषि सः ।
<>छर्द्दयित्वा ददौ तस्मै ययौ च स्वेच्छया मुनिः ॥
<>यजूंष्यथ विसृष्टानि याज्ञवल्क्येन वै द्विज ।
<>जगृहुस्तित्तिरा भूत्वा तैत्तिरीयास्तु ते ततः ॥
<>ब्रह्महत्याव्रतं चीर्णं गुरुणा चोदितैस्तु यैः ।
<>चरकाध्वर्य्यवस्ते तु चरणान्मुनिसत्तम ॥
<>याज्ञवल्क्योऽपि मैत्रेय प्राणायामपरायणः ।
<>तुष्टाव प्रयतः सूर्य्यं यजूंष्यभिलषंस्ततः ॥
<>श्रीयाज्ञवल्क्य उवाच ।
<>नमःसवित्रे द्वाराय मुक्तेरमिततेजसे ।
<>ऋग्यजुःसामभूताय त्रयीधामवते नमः ॥
<>श्रीपराशर उवाच ।
<>इत्येवमादिभिस्तेन स्तूयमानः स्तवै रविः ।
<>वाजिरूपधरः प्राह व्रियतामभिवाञ्छितम् ॥
<>याज्ञवल्क्यस्ततः प्राह प्रणिपत्य दिवाकरम् ।
<>यजूषि तानि मे देहि यानि सन्ति न मे गुरौ ॥
<>श्रीपराशर उवाच ।
<>एवमुक्तो ददौ तस्मै यजुंषि भगवान् रविः ।
<>अयातयामसंज्ञानि यानि वेत्ति न तद्गुरुः ॥
<>यजूंषि यैरधीतानि तानि वेप्रैर्द्बिजोत्तम ।
<>वाजिनस्ते समाखाताः सूर्य्योऽश्वः सोऽभवद्-
<>यतः ॥
<>शाखाभेदास्तु तेषां वै दश पञ्च च वाजिनाम् ।
<>काण्वाद्याः सुमहाभाग याज्ञवल्क्यप्रवर्त्तिताः ॥”
<>इति श्रीविष्णुपुराणे ३ अंशे वाजिनामाख्यार्न
<>५ अध्यायः ॥ * ॥ सामवेदस्य संहिता यथा, --
<>“सामवेदतरोः शाखा व्यासशिष्यः स जैमिनिः ।
<>क्रमेण येन मैत्रेय विभेद शृणु तन्मम ॥
[Page4-499-a+ 52]
<>सुमन्तुस्तस्य पुत्त्रोऽभूत् सुकर्म्मास्याप्यभूत् सुतः ।
<>अधीतवन्तावेकैकां संहितां तौ महामुनी ॥
<>साहस्रं संहिताभेदं सुकर्म्मा तत्सुतस्ततः ।
<>चकार तञ्च तच्छिष्यौ जगृह्णाते महाव्रतौ ॥
<>हिरण्यनाभिः कौशल्यः पौष्यञ्जिश्च द्विजोत्तमः ।
<>उदीच्याः सामगाः शिष्यास्तस्य पञ्चशताः
<>स्मृताः ॥
<>हिरण्यनाभात्तावत्यः संहिता यैर्द्वि जोत्तम ।
<>गृहीतास्तेऽपि चोच्यन्ते पण्डितैः प्राच्य सामगाः ॥
<>लोकाक्षिः कुथमिश्चैव कुषीदिर्लाङ्गलिस्तथा ।
<>पौष्यञ्जिशिष्यास्तद्भेदैः संहिता बहुलीकृताः ॥
<>हिरण्यनाभशिष्यश्च चतुर्विंशतिसंहिताः ।
<>प्रोवाच कृतिनामासौ शिष्येभ्यः सुमहामतिः ॥
<>तैश्चापि सामवेदोऽसौ शखाभिर्बहुलीकृतः ॥” *
<>अथर्व्ववेदस्य संहिता यथा, --
<>“अथर्व्वणामथो वक्ष्ये संहितानां समुच्चयम् ।
<>अथर्व्ववेदं स मुनिः सुमन्तुरमितद्युतिः ॥
<>शिष्यमध्यापयामास कबन्धं सोऽपि तद्द्विधा ।
<>कृत्वा तु वेददर्शाय तथा पथ्याय दत्तवान् ॥
<>वेददर्शस्य शिष्यास्तु मोदो ब्रह्मवलिस्तथा ।
<>शौल्कायनिः पिप्पलादस्तथान्यो मुनिसत्तमः ॥
<>पथ्यस्यापि त्रयः शिष्याः कृतायैर्द्विज संहिताः ।
<>जाजलिः कुमुदादिश्च तृतीयः शौनको द्विज ॥
<>शौनकस्तद्द्विधा कृत्वा ददावेकान्तु वभ्रवे ।
<>द्वितीयां संहितां प्रादात् सैन्धवायनसंज्ञिने ॥
<>सैन्धवा मुञ्जकेशाश्च भिन्नवेदा द्बिधा पुनः ।
<>नक्षत्रकल्पो वेदानां संहितानान्तथैव च ॥
<>चतुर्थः स्यादङ्गिरसः शान्तिकल्पश्च पञ्चमः ।
<>श्रेष्ठाश्चाथर्व्वणामेते संहितानां विकल्पकाः ॥”
<>इति विष्णुपुराणे ३ अंशे ६ अध्यायः ॥
<>अन्यत् कूर्म्मपुराणवत् ॥ * ॥ अपरञ्च ।
<>“वेदो हरेर्व्वाक् सावित्री वेदमाता प्रतिष्ठिता ।
<>त्रिगुणञ्च त्रिवृत्सत्रं तेन विप्राः प्रतिष्ठिताः ॥
<>दशयज्ञैः संस्कृता ये ब्राह्मणा ब्रह्मवादिनः ।
<>तत्र वेदाश्च लोकानां त्रयाणामिह पोषकाः ॥
<>यज्ञाध्ययनदानादितपःस्वाध्यायसंयमैः ।
<>प्रीणयन्ति हरिं भक्त्या वेदतन्त्रविधानतः ॥”
<>इति कल्किपुराणे २ अध्यायः ॥ * ॥
<>वेदोक्तकर्म्म कर्त्तव्यं यथा, --
<>“श्रुतिस्मृतिसदाचारविहितं कर्म्म केवलम् ।
<>सेवितव्यं चतुर्व्वर्णैर्भजद्भिः केशवं सदा ॥
<>अन्यथा निरयं याति कुमार्गगणसेवनात् ।
<>अतो वेदविरुद्धार्थं शास्त्रोक्तं कर्म्म संत्यजेत् ॥”
<>इति पाद्मोत्तरखण्डे १७ अध्यायः ॥ * ॥
<>वेदाचाराल्लौकिकाचारो बलवान् यथा, --
<>पार्व्वत्युवाच ।
<>“केवलं वेदमाश्रित्य कः करोति विनिर्णयम् ।
<>बलनान् लौकिको वेदाल्लोकाचारञ्च कस्त्यजेत् ॥”
<>इति ब्रह्मवैवर्त्ते गणपतिखण्डे ७ अध्यायः ॥ * ॥
<>अथ वेदस्य स्थितिकालः ।
<>“कलेर्दशसहस्रान्ते ययौ त्यक्त्वा हरेः पदम् ।
<>वैष्णवाश्च पुराणानि शङ्खानि श्राद्धतर्पणम् ॥
[Page4-499-b+ 52]
<>वेदोक्तानि च कर्म्माणि ययुस्तैः सार्द्धमेव च ।
<>हरिपूजा हरेर्नाम तत्कीर्त्तिगुणकीर्त्तनम् ॥
<>वेदाङ्गानि च शास्त्राणि ययुस्तैः सार्द्धमेव च ।
<>सत्वञ्च धर्म्मः सत्यश्च वेदाश्च ग्रामदेवताः ॥”
<>इति ब्रह्मवैवर्त्ते प्रकृतिखण्डे ६ अध्यायः ॥ * ॥
<>आयुर्व्वेदस्योत्पत्तिलक्षणे यथा, --
<>“यद्वक्त्रेभ्यः पञ्चसंख्यागतेभ्यो
<>वेदा जाता ऋग्यजुःसामभेदाः ।
<>आयुर्व्वेदोऽथर्व्ववेदश्चेति कणादः ॥
<>आस्ते वेदः पञ्चमो वैद्यकाख्यो
<>वेत्ता कश्चित्तस्य नास्ते महेशात् ।
<>तस्माद्धाताध्यैत तस्मात्तुराषाट्-
<>तस्माज्ज्ञात्वा वक्तुमर्हामि शास्त्रम् ॥”
<>इति गूढबोधः ॥
<>“हिताहितं सुखं दुःखमायुस्तस्य हिताहितम् ।
<>मानञ्च तच्च यत्रोक्तमायुर्व्वेदः स उच्यते ॥”
<>इति सुखबोधः ॥ * ॥ * ॥
<>चतुर्वेदानां विवरणं यथा । अथातश्चरणव्यूहं
<>व्याख्यास्यामः । तत्र यदुक्तं चातुर्व्वेद्यम् । चत्वारो
<>वेदा विज्ञाता भवन्ति । ऋग्वेदो यजुर्व्वेदः
<>सामवेदोऽथर्व्ववेदश्चेति । तत्र ऋग्वेदस्याष्टौ
<>स्थानानि भवन्ति । चर्च्चाश्रावकः १ चर्च्चकः २
<>श्रवणीयपारः ३ क्रमपारः ४ क्रमरथः ५
<>क्रमजटः ६ क्रमशटः ७ क्रमदण्डश्चेति ८ ।
<>चतुष्पारायणमेतेषाम् । शाखाः पञ्चविधा
<>भवन्ति । आश्वलायनी १ संख्यायनी २
<>शाकला ३ वास्कला ४ माण्डूकेयाश्चेति ५ ।
<>तेषामध्ययनम् । अध्यायाश्चतुःषष्टिः । मण्ड-
<>लानि च दशैव तु ।
<>“एकर्च एकवर्गस्यादेकश्च नवकस्तथा ।
<>द्वौ वर्गौ द्वे ऋचौ ज्ञेये त्रीणि ऋचशतं
<>स्मृतम् ॥
<>चतुऋचं समाख्यातं षट्सप्तत्युत्तरं शतम् ।
<>पञ्चर्च्चं द्वादश शतान्यष्टाविंशोत्तराणि च ॥
<>शतत्रयं षडर्च्चञ्च सप्तपञ्चाशदुत्तरम् ।
<>सप्तर्च्चमेकान्न त्रिंशदुत्तरं शतमेककम् ॥
<>अष्टर्चाः पञ्चपञ्चाशद्बर्गाः स्युर्नाधिकोत्तराः ।
<>वर्गाणां परिसंख्यातं द्बे सदस्रे षडुत्तरे ॥
<>सहस्रमेकं सूक्तानां निर्व्विशङ्कं विकल्पनाम् ।
<>दशसप्तसु पट्यन्ते संख्यातं वै पदक्रमम् ॥
<>एकशतं सहस्रं वा द्बिपञ्चाशत् सहस्रार्द्धम् ।
<>एतानि च चतुर्द्दश वाशिष्ठानाम् । इतरेषां
<>पञ्चाशीतिक्रमकाले तु वेष्टव्यम् । चतुस्त्रिंशत्-
<>सहस्राणि द्विखण्डानां सहस्राणां द्वात्रिंशत्
<>षोडशोत्तराः । चत्वारिंशत्सहस्राणि द्वात्रिं-
<>शतञ्चाक्षरसहस्राणि ।
<>ऋचां दशसहस्राणि ऋचां पञ्चशतानि च ।
<>ऋचामशीतिपादश्चैतत्परायणमुच्यते ॥
<>एक ऋचैकवर्गश्च एकश्च नवकस्तथा ।
<>द्वौ वर्गौ द्वे ऋचौ ज्ञेये त्रीणि त्रीणि शत-
<>न्तथा ॥
<>सहस्रमेकं सूक्तानां पञ्चानां शतमानविंशतिः ।
[Page4-499-c+ 52]
<>सप्तकानां द्वे च सप्तोत्तरे शते । चतुरृचे त्रीणि
<>शतानि षट्कानां त्रीण्याः षष्टिरष्टकानाम् ॥ * ॥
<>यजुर्व्वेदस्य षडशीतिर्भेदा भवन्ति । तत्र
<>चरकाणां द्वादशभेदा भवन्ति । चरकाः १
<>आह्वरकाः २ कठाः ३ प्राच्यकठाः ४ कपिष्ठल-
<>कठाः ५ औपमन्याः ६ आष्टलकठाः ७ चारा-
<>यणीयाः ८ वारायणीयाः ९ वार्त्तान्तवेयाः १०
<>श्वेताश्वतराः ११ श्वेताश्वेततरा इति वा
<>पाठः । मैत्रायणीयाश्चेति १२ । तत्र मैत्राय-
<>णीयानां सप्तभेदा भवन्ति । मानवाः १
<>दुन्दुभाः २ चैकेयाः ३ वाराहाः ४ हारिद्र-
<>वेयाः ५ श्यामाः ६ श्यामायनीयाश्चेति ७ ।
<>तेषामध्ययनमष्टौ । यजुःसहस्राण्यधीत्य शाखा-
<>पारो भवति । तान्येव द्विगुणान्यधीत्य पदपारो
<>भवति । तान्येव त्रिगुणान्यधीत्य क्रमपारो
<>भवति । षडङ्गान्यधीत्य षडङ्गविद्भवति । शिक्षा १
<>कल्पो २ व्याकरणम् ३ निरुक्तम् ४ छन्दो ५
<>ज्योतिषमित्यङ्गानि ६ । तत्र प्राच्योदीच्यां
<>नैरृत्यां निरृत्यः । तत्र वाजसनेयानां सप्त-
<>दशभेदा भवन्ति । जावालाः १ औघेयाः २
<>काण्वाः ३ माध्यन्दिनाः ४ शापीयाः ५ तापा-
<>यनीयाः ६ कापालाः ७ पौण्ड्रवत्साः ८ आव-
<>टिकाः ९ पामावटिकाः १० परमावटिकापि
<>पाठः । पाराशरीयाः ११ वैधेयाः १२ वैनेयाः
<>१३ ओघेयाः १४ गालवाः १५ वैजवाः १६
<>कत्यायनीयाश्चेति १७ । प्रतिपदमनुपदं छन्दो
<>भाषा धर्म्मो मीमांसा न्यायस्तर्क इत्युपाङ्गानि ॥
<>उपज्योतिषम् । साङ्गलक्षणम् । प्रतिज्ञान-
<>वाक्यम् । परिसंख्या । चरणव्यूहम् । श्राद्ध-
<>कल्पः । प्रवराध्यायश्च । शास्त्रम् । क्रतुः ।
<>संख्यानः । आगमः । यज्ञम् । पार्श्वान् ।
<>होत्रकम् । पारष्यानुहोत्रकमपि पाठः ।
<>पशवः । उक्थानि । कूर्म्मलक्षणमित्यष्टादश
<>परिशिष्टानि ।
<>“द्वे सहस्रे शते न्यूने मन्त्रे वाजसनेयके ।
<>इत्युक्तं परिसंख्यातमेतत् सकलं सशुक्रियम् ॥
<>ग्रन्थांश्च परिसंख्यातं ब्राह्मणञ्च चतुर्गुणम् ।
<>आदावारभ्य वेदान्तं ब्रह्मव्याहृतिपूर्व्वकम् ।
<>वेदमध्याय एतेषां होमान्ते तु समारभेत् ॥”
<>तत्र तैत्तिरीयकाणाम् द्बिभेदा भवन्ति ।
<>औक्ष्याः १ खमध्योऽपि पाठः । खाण्डिकेया-
<>श्चेति २ । तत्र खाण्डिकेयानाम् पञ्चभेदा
<>भवन्ति । आपस्तम्बी १ बौधायनी २ सत्या-
<>षाढी ३ हिरण्यकेशी ४ औघेयाश्चेति ५
<>औधेयी च पाठः । तत्र कठानान्तूपगान-
<>विशेषाः । चतुश्चत्वारिंशत्युपग्रन्थान् ।
<>“मन्त्रब्राह्मणयोर्व्वेदस्त्रिगुणं यत्र पठ्यते ।
<>यजुर्व्वेदः स विज्ञेयः शेषाः शाखान्तराः
<>स्मृताः ॥” * ॥
<>सामवेदस्याखिलसहस्रभेद आसीत् । अखिल-
<>स्थाने किल इति भाष्यसम्मतः । अनध्याये-
<>ष्वधीयानास्ते शतक्रतुवज्रेणाभिहताः प्रनष्टाः ।
[Page4-500-a+ 52]
<>तेषां प्रवक्ष्याम्यासुरायणीया वासुरायणीया
<>वार्त्तान्तवेया प्राञ्जला ऋग्वर्णभेदा प्राचीन-
<>योग्या ज्ञानयोग्या राणायनीयाश्चेति । तत्र
<>राणायनीयानां नव भेदा भवन्ति । राणाय-
<>नीयाः । शाष्ठ्यायनीयाः । शावायनीयाः इति
<>शाठ्यमुग्र्याः इति च पाठः । सात्वलाः ।
<>सात्यमुद्भवा इति वा पाठः । मौद्गलाः । इति
<>तु भाष्ये नास्ति । खल्वलाः । महाखल्वलाः ।
<>लाङ्गलाः । कौथुमाः । गौतमाः । जैमिनीया-
<>श्चेति । तेषामध्ययनमष्टौ सामसहस्राणि
<>सामानि च चतुर्द्दश अष्टौ शतानि । दशेति
<>दशसप्तसु बालखिल्याः ससुपर्णप्रेक्ष्यः । क्वचित्
<>पुस्तके नवतिदशतिवालखिल्यः ससुपर्णप्रेक्ष्यः
<>इति च पाठः । एतत् सामगणं स्मृतम् ॥ * ॥
<>अथर्व्ववेदस्य नव भेदा भवन्ति । पैप्पलाः ।
<>दान्ताः । प्रदान्ताः । स्नाताः । स्नौता इति च
<>पाठः । सौत्नाः । ब्रह्मदावलाः । शौनकी ।
<>देविदर्शती । चरणविद्याश्चेति । दाता प्रदाता
<>औता ब्रह्मदीपशी वेदशी इति भाष्ये नामा-
<>न्तरम् । तेषामध्ययनं पञ्च कल्पानि भवन्ति ।
<>नक्षत्रकल्पो विधानकल्पो विधिविधानकल्पः
<>संहिता शान्तिकल्पश्चेति । सर्व्वेषामेव वेदाना-
<>मुपवेदा भवन्ति । ऋग्वेदस्यायुर्व्वेदः । यजु-
<>र्व्वेदस्य धनुर्व्वेद उपवेदः । सामवेदस्य गान्धर्व्व-
<>वेद उपवेदः । अथर्व्ववेदस्य शस्त्रशास्त्राणि
<>भवन्ति ॥ * ॥ (अथर्व्ववेदस्य तन्त्रशास्त्राणीत्येवं
<>सुष्ठु मन्यते । तथा च शुक्रनीतौ । ४ । ३ । २७ ।
<>“ऋग्यजुःसामचाथर्व्वा वेदा आयुर्धनुःक्रमात् ।
<>गान्धर्व्वश्चैव तन्त्राणि उपवेदाः प्रकीर्त्तिताः ॥”)
<>ऋग्वेदस्यात्रेयगोत्रं ब्रह्मदैवत्यं गायत्त्रं छन्दः ।
<>ऋग्वेदो रुक्मवर्णः पद्मपत्रायताक्षः सुविभक्तग्रीवः
<>कुञ्चितकेशः श्मश्रुश्वेतवर्णः द्बिरत्निसंयुतः ॥ * ॥
<>यजुर्व्वेदस्य भारद्वाजगोत्रं रुद्रदैवतं त्रैष्टुभं
<>छन्दः । यजुर्व्वेदः कृशो दीर्घः कपाली ताम्रवर्णः
<>काञ्चननयनः आदित्यवर्णो वर्णेन पञ्चारत्नि-
<>मात्रः ॥ * ॥ सामवेदस्य काश्यपगोत्रं विष्णुदैवत्यं
<>जागतं छन्दः । सामवेदो नित्यस्रग्वी शुचिः शुचौ
<>वासी शुचिवासाः इति च पाठः । क्षौमी इत्यपि
<>पाठः । दान्ती चर्म्मी दण्डी काञ्चननयनः
<>आदित्यवर्णो वर्णेन षडरत्निमात्रः ॥ * ॥ अथर्व्व-
<>वेदस्य वैजानगोत्रं इन्द्रदैवत्यं आनुष्टुभं छन्दः ।
<>अथर्व्ववेदस्तीक्ष्णञ्चण्डः कृष्णः कामरूपी क्षुद्र-
<>कर्म्मो ह्येव साध्याः क्षुद्रकर्म्मिष्वेव साध्या इति
<>वा पाठः । सविग्रहाः सकलहाः मूर्ध्नि गालवः
<>सदानतृष्णः परस्त्रियान्यश्चेति नवरत्निमात्रः ।
<>ग्रन्थान्तरे विश्वात्मा विश्वकर्म्मा स्वशाखा-
<>ध्यायी । प्राज्ञो महानीलोत्पलवर्णो वर्णेन दश-
<>रत्निमात्र इति च पाठः ॥ * ॥ अथ ध्यानम् ।
<>“ध्यायामि त्वां पद्मपत्रायताक्षं
<>कुञ्चितकेशं ब्रह्मदैवत्यमाद्यम् ।
<>गायत्त्र्यं ऋग्वेदमात्रेयगोत्रं
<>रुक्मवर्णं श्मश्रुलोमप्रमाणम् ॥
[Page4-500-b+ 57]
<>वन्दे रोद्रं त्रैष्टुभं ताम्रवर्णं
<>भारद्वाजं रुक्मनेत्रं कृशाङ्गम् ।
<>यजुर्व्वेदं दीर्घमादित्यवर्णं
<>कापालिनं पञ्च चारत्निमात्रम् ॥” * ॥
<>य इदं दैवतं रूपं गोत्रप्रमाणं छन्दोवर्णं
<>वर्णयति स विद्यां लभते स विद्यां लभते ।
<>जन्म जन्म वेदपारो भवति अव्रतो व्रती भवति
<>अप्रयतः प्रयतो भवति अब्रह्मचारी ब्रह्मचारी
<>भवति जातिस्मरो जायते ॥ * ॥
<>“य इदं चरणव्यूहं पर्व्वसु श्रावयेद्द्विजः ।
<>धौतपाप्मा शुचिर्विप्रो ब्रह्मभूयाय कल्पते ॥
<>य इदं चरणव्यूहं श्राद्धकाले सदा पठेत् ।
<>अक्षयमभवत् श्राद्धं पितॄणामुपतिष्ठते ॥
<>योऽधीते चरणव्यूहं स विप्रः पङ्क्तिपावनः ।
<>पावयत्यखिलान् पूर्व्वान् पुरुषान् सप्त सप्त च ॥
<>य इमा विपुला देवा अमृतत्वञ्च गच्छति ।
<>लोकातीतं महाशान्तं अमृतत्वञ्च गच्छति ॥”
<>गच्छत्य्ॐ नम इत्याह भगवान् व्यासः पारा-
<>शरीयो व्यासः पाराशरीयः । इति व्यासरचितं
<>चरणव्यूहं समाप्तम् ॥ (धनम् । यथा, ऋग्-
<>वेदे । ८ । ७३ । १ ।
<>“अग्निं रथं न वेद्यम् ।”
<>“वेद्यं वेदो धनम् धनहितम् ।” इति तद्भाष्ये
<>सायणः ॥ चतुःसंख्यावाचकः । यथा, साहित्य-
<>दर्पणे । ४ । २६४ ।
<>“तदेवमेकपञ्चाशद्भेदास्तस्य ध्वनेर्मताः ।
<>सङ्करेण त्रिरूपेण संसृष्टा चैकरूपया ।
<>वेदखाग्निशराः शुद्धैरिषुवाणाग्निसायकाः ॥”
<>दर्भमुष्टिः । यथा, मनुः । ४ । ३६ ।
<>“वैणवीं धारयेद्यष्टिं सोदकञ्च कमण्डलुम् ।
<>यज्ञोपवीतं वेदञ्च शुभे रौक्मे च कुण्डले ॥”)
<LEND>
