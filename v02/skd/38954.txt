<L>38954<pc>5-346<k1>सिंहासनचक्रं<k2>सिंहासनचक्रं
सिंहासनचक्रं¦, क्ली, (सिंहासनमिव चक्रम् ।)
<>सप्तविंशति-नक्षत्राङ्कित-नराकार-चक्र-त्रयम् ।
<>यथा, --
<>“अथातः संप्रवक्ष्यामि चक्रं सिंहासनत्रयम् ।
<>सप्तविंशतिनक्षत्रैरेकैकञ्च नवात्मकम् ॥
<>अश्विनीमघमूलाद्यं पञ्चनाडीविभेदतः ।
<>अश्विन्याद्युत्तरे भागे मघाद्यं पूर्व्वतः स्थितम् ।
<>मूलाद्यं दक्षिणे भागे ज्ञातव्यं नृपतित्रयम् ।
<>इतरेषु च राज्येषु नृपनामर्क्षतो वदेत् ॥
<>शुभाशुभमिदं सर्व्वं यत्र यस्य शनिः स्थितः ।
<>नाडिकापञ्चवेधेन एकैकस्यासनं भवेत् ॥
<>आधारमासनं पट्टं सिहं सिंहासनं तथा ।
<>ग्रहैर्व्वेधवशाज्ज्ञेयं सौम्यः क्रूरैः शुभाशुभम् ॥
<>ऋक्ष आधारगे राजा अभिषिक्तो य आसने ।
<>पराधीनगतं राज्यं कुरुते नात्र संशयः ॥
<>आसनस्थेन ऋक्षेण नीतियुक्तो भवेन्नृपः ।
<>प्रधानपुरुषो देवः प्रजाशान्तिकरो भवेत् ॥
<>पट्ट ऋक्षे यदा राजा उपविष्टो नृपासने ।
<>पूर्व्वराजस्थितेस्तुल्यश्चिरं पालयते महीम् ॥
<>सिंहरूपी भवेद्राजा सिंहर्क्षेणासने स्थितः ।
<>संग्रामस्य प्रियो नित्यमसाध्यो मन्त्रिमण्डलैः ॥
<>सिंहासनगते धिष्ण्ये तेजस्वी भीषणाकृतिः ।
<>चलच्चित्तो महाक्रोधी प्रजापीडाकरो नृपः ॥
<>तत्कालेन्दुगते ऋक्षे क्रूरनिर्व्वेधनाडिके ।
<>शुभावस्था शुभे लग्ने संस्थाप्यो नृप आसने ॥
<>ईदृशे च समायोगे उपविष्टो य आसने ।
<>उच्छाद्य शत्रुसंघातमेकच्छत्रं करोति सः ॥
<>क्रू रग्रहगतां नाडीमुपविष्टो य आसने ।
<>बन्धनं भूमिनाशश्च तथा मृत्युः प्रजायते ॥
<>आधार ऋक्षगः सौरिरनावृष्टं करोति च ।
<>दुर्मिक्षं रौरवं तत्र प्रजापीडा च जायते ॥
<>आसने च यदा सौरिर्युद्धे भङ्गप्रदो भवेत् ।)
[Page5-347-a+ 52]
<>अथवा व्याधिपीडा च मनोदुःखं प्रजायते ॥
<>पट्ट ऋक्षे यदा सौरिः पट्टराज्ञी विनश्यति ।
<>प्रियो वाथ कुमारो वा मन्त्रिबन्धुक्षयोऽपि वा ॥
<>सिंहे सिंहासने वापि यदा तिष्ठति सूर्य्यजः ।
<>तदा मृत्युर्न सन्देहो यदि शक्रसमो नृपः ॥
<>शनिराह्वर्कमाहेया यदा चन्द्रेण संयुताः ।
<>यस्यासनगता एते तस्य राज्ञो भयङ्कराः ॥
<>क्रूरयुक्तोऽथ वक्रस्तु क्रूरनाडीगतोऽपि वा ॥
<>आसने चन्द्रयोगेन कालरूपी शनैश्चरः ॥
<>एवं शुभफलं दद्याद्दे वमन्त्री न संशयः ।
<>करोति विपुलं राज्यं यस्यासनगतो गुरुः ॥”
<>इति ज्योतिस्तत्त्वम् ॥
<LEND>
