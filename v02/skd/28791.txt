<L>28791<pc>4-067<k1>यौतुकं<k2>यौतुकं
यौतुकं¦, क्ली, यौतकम् । विवाहकाले दम्पत्योर्लब्धं
<>धनम् । उपचारात् अन्नप्राशनादिसंस्कारकाल-
<>लब्धमपि । युतकं योनिसम्बन्धः तत्र भवमिति
<>ष्णे यौतकम् । युतयोर्बधूवरयोरिदमिति वा
<>कणि यौतकम् ॥ यौतकमुकारमध्यमपि ।
<>यौतकं यौतुकञ्च तत् । इति वाचस्पतिः ॥ यौत-
<>कादि तु यद्देयं स दायो हरणञ्च तदित्यत्रामर-
<>टीकायां भरतः ॥ * ॥ स्त्रिया यौतकधनस्याधि-
<>कारक्रमो यथा, --
<>“यत्त दुहितृमात्राधिकारार्थं गोतमवचनम् ।
<>‘स्त्रीधनं दुहितॄणामप्रत्तानामप्रतिष्ठितानाञ्च ।’
<>यच्च नारदस्य ।
<>‘मातुर्द्दुहितरोऽभावे दुहितॄणां तदन्वयः ॥’
<>यच्च कात्यायनस्यापि ।
<>‘दुहितॄणामभावे तु रिक्थं पुत्त्रेषु तद्भवेत् ॥’
<>यच्च याज्ञवल्क्यस्य ।
<>‘मातुर्दुहितरः शेषमृणात्ताभ्य ऋतेऽन्वयः ॥’
<>तानि पूर्व्वोक्तदेवलवचनविरोधेन यौतकधन-
<>मात्रविषयाणि । अतएव मनुः । ९ । १३१ ॥
<>‘मातुश्च यौतकंयत् स्यात् कुमारीभाग एव सः ॥’
<>यौतकं परिणयनलब्धम् । यु मिश्रण इति धातो-
<>र्युत इति पदम् । मिश्रता च स्त्रीपुंसयोरेकशरी-
<>रता तच्च विवाहाद्भवति । अस्थिभिरस्थीनि
<>मांसैर्म्मांसानि त्वचा त्वचमिति श्रुतेः । अतो
<>विवाहकाललब्धं यौतकम् । ततश्च परिणयन-
<>लब्धं स्त्रीधनं दुहितुरेव न पुत्त्राणाम् । तत्रैव
[Page4-068-a+ 52]
<>क्रमार्थं गोतमवचनम् । स्त्रीधनं दुहितॄणाम-
<>प्रत्तानामप्रतिष्ठितानाञ्च । प्रथममप्रत्तानां तद-
<>भावे प्रत्तानां तदभावे समूढानाम् । स्त्रीधनं
<>दुहितॄणामितिसामान्यतः प्राप्तत्वात् । अप्रत्ता-
<>नामित्यादेस्तु क्रमार्थत्वात् । तथा, याज्ञ-
<>बल्क्यः ।
<>‘अप्रजःस्त्रीधनं भर्त्तुर्ब्राह्म्यादिषु चतुष्वपि ।
<>दुहितॄणां प्रसूता चेच्छेषेषु पितृगामि तत् ॥’
<>तत्र ब्राह्म्यादिषु विवाहेषु यल्लब्धमध्यग्निधनं
<>स्त्रिया तत् तस्यां मृतायां प्रथमं दुहितॄणामेव
<>तत्रापि प्रथमं कन्यायास्तदभावे प्रत्तायास्तद-
<>भावे परिणीतायाः सर्व्वदुहित्रभावे च पुत्त्र-
<>स्याधिकारः अप्रजःस्त्रीधने भर्त्तुरधिकारात् ।
<>बृहस्पतिना अप्रत्तापदेन अप्रत्ताद्यभावे समू-
<>ढाया अप्यधिकारः सूचितः ।
<>‘ब्राह्म्यदैवार्षगान्धर्व्वप्राजापत्येषु यद्धनम् ।
<>अप्रजायामतीतायां भर्त्तुरेव तदिष्यते ॥
<>यत्त्वस्याः स्याद्धनं दत्तं विवाहेष्वासुरादिषु ।
<>अतीतायामप्रजायां मातापित्रोस्तदिष्यते ॥’
<>अस्याः स्याद्दत्तमिति पराचीनं पूर्व्वत्रानुषज्यते ।
<>तेन विवाहेषु यद्धनं दत्तमिति सम्बन्धात्
<>वैवाहिकधनमात्रप्रतीतेर्न यावद्धनविषयत्वम् ।
<>तथा यमः ।
<>‘आसुरादिषु यद्द्रव्यं विवाहेषु प्रदीयते ॥’
<>विवाहक्रियायां पूर्व्वापरीभूतायां यद्द्रव्यं प्रदी-
<>यते इति यौतकधनमात्रगोचरत्वमेव प्रतीयते ।”
<>इति दायभागः ॥ * ॥ “ऊढाया यौतकधने प्रथमं
<>कुमारी तदभावे वाग्दत्ता अधिकारिणी ।
<>एतयोरभावे ऊढयोः पुत्त्रवतीसम्भावितपुत्त्रयो-
<>र्युगपदधिकारः । एकाभावे चापरायाः । एतयो-
<>रभावे बन्ध्याविधवयोस्तुल्याधिकारः । एकाभावे
<>चापरायाः । ततः पुत्त्रदौहित्रपौत्त्रप्रपौत्त्रस-
<>पत्नीपुत्त्रपौत्त्रप्रपौत्त्राणां क्रमेणाधिकारः । ग्रन्थ-
<>कृन्मते सपत्नीपुत्त्रानन्तरं दौहित्रस्याधिकार
<>इति विशेषः । ततो ब्राह्म्यादिविवाहपञ्चक-
<>समयलब्धयौतकधने भर्त्ता भ्राता माता पिता
<>चेति क्रमः । आसुरादिविवाहत्रयसमयलब्ध-
<>यौतकधने माता पिता भ्राता भर्त्ता चेति क्रमः ।
<>ततो देवरः ततो देवरपुत्त्रभर्त्तृश्वशुरपुत्त्रौ
<>भगिनीपुत्त्रः ततो भर्त्तृभागिनेयः ततो भ्रातृपुत्त्रः
<>ततो जामाता ततः श्वशुरः ततो भ्रातृश्वशुरः
<>तत आनन्तर्य्यक्रमेण सपिण्डाः ततः सकुल्याः
<>ततः समानोदकाः ।” इति तट्टीकायां श्रीकृष्ण-
<>तर्कालङ्कारः ॥
<LEND>
