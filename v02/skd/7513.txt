<L>7513<pc>2-111<k1>कालाग्निरुद्रः<k2>कालाग्निरुद्रः
कालाग्निरुद्रः¦, पुं, (कालः संहारकः अग्निः सम्बर्त्त-
<>काग्निरित्यर्थः । तस्याधिष्ठाता रुद्रः । कालाग्नि
<>रिव रुद्रो वा ।) संहारकारिरुद्रः । यथा ।
<>कालाग्निरुद्र ऋषिरित्यादि वैदिकसन्ध्यायां रुद्रो-
<>पस्थानम् ॥ * ॥ तद्विवरणं यथा, --
<>शक्र उवाच ।
<>“भगवंस्तव वाक्यानां न तृप्तिर्भवते मम ।
<>कालाग्निपार्थिवं मानं श्रोतुमिच्छामि तत्त्वतः” ॥
<>भगवानुवाच ।
<>“न हि पार्थिवद्वीपेषु मेरुपृष्ठेऽपि वासव ! ।
<>भोगाह्लादकरा नॄणां तथा पातालवासिषु ॥
<>येषु नः कालरुद्रस्य नानास्त्रीशतसंकुला ।
<>विचित्रहर्म्म्यविन्यासा कुतस्ते मेरुपृष्टतः ॥
<>सा एव कालरुद्रस्य तनुरुपेण संस्थिता ।
<>सा पराशिवभावेन परमापददायिका ॥
<>तस्या यद्दुःसहं तेजो ब्रह्मादीनां क्षयं करम् ।
<>तं विद्धि कालरुद्रेति सौम्यरूपं सदाशिवम् ॥
<>कालाग्निव्यसनं लक्षं योजनानां प्रमाणतः ।
<>अर्द्धेनोच्छ्रयतस्तस्य पादाः पादेन वासव ! ॥
<>सिंहरूपा महाघोरा महानक्रा महाबलाः ।
<>कालाग्निरुद्ररूपो यो बहुरूपसमावृतः ॥
<>अनन्तपद्मरूपश्च धातारः कारणेश्वरः ।
<>दारुणाग्निश्च रुद्रश्च यमहन्ता क्षमान्तकः ॥
<>लोहितः क्रूरतेजात्मा घनो वृष्टिर्बलाहकः ।
[Page2-111-c+ 52]
<>विद्युतश्चलशीघ्रश्च प्रसन्नः शान्तसौम्यदृक् ॥
<>सर्व्वज्ञो विविधो बुद्धो द्युतिमान् दीप्तिसुप्रभः ।
<>एते रुद्रा महात्मानः कालिकाशक्तिवृंहिताः ॥
<>संहरन्ति समस्तेदं ब्रह्माद्यं सचराचरम् ।
<>कालाग्निभुवनीशोऽयं बहुकोटिभिरावृतः ॥
<>तस्याः पुरस्य विस्तारं शतकोटिसुवर्त्तुला ।
<>देवगन्धर्व्वसिद्धानां तत्र भोगाः सुदुर्ल्लभाः ॥
<>पूर्व्वोत्तरपरा पङ्क्तिर्याम्योत्तरस्थिता परा ।
<>अनलानिलपरा च नैरृतीशानगापरा ॥
<>एतेषां मध्यतो राजन् कालरुद्रस्तु शोभने ।
<>पङ्क्त्याकारैः पुरैः सर्व्वं कटकं तस्य संस्थितम् ॥
<>समन्ताद्वेष्टितवनं प्राकाराट्टालगोपुरैः ।
<>वज्रेन्द्रनीलवैदूर्य्यैः प्राकारैः सर्व्वतोऽन्वितम् ॥
<>कालाग्निनरकान्ते तु पुरं कालस्य संस्थितम् ।
<>पञ्चाशल्लक्षविस्तारं समन्तात् परिवर्त्तुलम् ॥
<>जाम्बूनदमयैर्हेमैः खचितं रत्नधातुभिः ॥
<>प्रमदाजनसंजुष्टं नानावर्णसमावृतम् ॥
<>कामोन्मत्तप्रमत्तश्च तद्भाति जनसंकुलम् ।
<>कालस्य भुवनं दिव्यं वृत्ताकारं मनोहरम् ॥
<>वेष्टितं हेमप्राकारैर्योजनायुतमुच्छ्रितम् ।
<>प्राकारावहिदण्डान्ते अन्तरं योजनायुतम् ॥
<>अग्निज्वालैश्च निविडैर्भयदैः किंशुकप्रभैः ।
<>हरितालनिभा ज्वाला सिन्दूरगैरिकाप्रभा ॥
<>अत उर्द्ध्वं प्रजज्वाल वातोद्धूताग्निभास्वरा ।
<>वीचितरङ्गकल्लोलज्वालामालाकुलाम्बरा ॥
<>प्रवृत्तास्ताः प्रमाणेन योजनद्वयकोटयः ।
<>अष्टानवतिलक्षाणि ज्वाला ऊर्द्ध्वन्ततः शिला ॥
<>वज्रभूता सदा तप्ता तस्य तेजोनियामिका ।
<>चत्वारि कोटिमानेन कारणेन तु स्थापिता ॥
<>तस्यार्द्धेन भवेत् किञ्चित् कोट्यश्चत्वारि वासव ! ।
<>एवं कालाग्निरुद्रस्य माहात्म्यं कीर्त्तितं मया ॥
<>श्रवणात् सर्व्वपापानि शाम्यन्ति कालजान्यपि” ॥
<>इत्याद्ये देवीपुराणे कालाग्निरुद्रपुरकथनम् ॥
<>(कृष्णयजुर्व्वेदगतोपनिषद्विशेषः । यथा, मुक्ति-
<>कोपनिषदि ।
<>“कालाग्निरुद्रमैत्रेयी सुवालक्षरि मन्त्रिका” ॥
<>वटिकौषधविशेषः । यथा, --
<>“सूतकान्ताभ्रलौहानां भस्ममाक्षिकगन्धकम् ।
<>भूधराख्ये पुटे पश्चाद्दिनैकं तद्विपाचयेत् ॥
<>दशमांशं विषं योज्यं माषमात्रञ्च भक्षयेत् ।
<>रसः कालाग्निरुद्रोऽयं दशाहेन विसपेनुत्” ॥
<>कालाग्निरुद्रोरसः ॥
<>इति रसेन्द्रसारसंग्रहे वीसर्पाधिकारे ॥ * ॥)
<LEND>
