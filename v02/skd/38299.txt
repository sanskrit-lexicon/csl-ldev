<L>38299<pc>5-295<k1>सर्पः<k2>सर्पः
सर्पः¦, पुं, (सृप्यते इति । सृप + घञ् ।) नाग-
<>केशरः । इति रत्नमाला ॥ (सृप + भावे घञ् ।)
<>गमनम् । इति सृपधात्वर्थदर्शनात् । (सर्पति
<>इतस्ततो गच्छतीति । सृप + अच् ।) श्मश्रु-
<>धारी म्लेच्छजातिविशेषः । पुरा अयं क्षत्त्रिय
<>आसीत् । सगरराजेन अस्य वेदयागादौ अन-
<>धिकारित्वं कृत्वा वेशान्यत्वं धर्म्मनाशञ्च चकार ।
<>यथा, महाभारते हरिवंशे २४ अध्याये ।
<>“सगरः स्वां प्रतिज्ञान्तु गुरोर्व्वाक्यं निशम्य च ।
<>धर्म्मं जघान तेषां वै वेशान्यत्वं चकार ह ॥
<>अर्द्धं शकानां शिरसो मुण्डयित्वा व्यसर्जयत् ।
<>यवनानां शिरः सर्व्वं काम्बोजानां तथैव च ॥
<>पारदान् मुक्तकेशांस्तु पह्नवान् श्मश्रुधारिणः ।
<>निःस्वाध्यायवषट्काराः कृतास्तेन महात्मना ॥
<>शका यवनकाम्बोजाः पारदाः पह्नवास्तथा ।
<>कोलिसर्पा माहिषका दार्व्वाश्चोलाः सकेरलाः ॥
<>सर्व्वे ते क्षत्त्रियास्तात धर्म्मस्तेषां निराकृतः ।
<>वशिष्ठवचनाद्राजन् सगरेण महात्मना ॥”
<>हिंस्रजन्तुविशेषः । साप इति भाषा । तत्-
<>पर्य्यायः । पृदाकुः २ भुजगः ३ भुजङ्गः ४
<>अहिः ५ भुजङ्गमः ६ आशीविषः ७ विषधरः
<>८ चक्री ९ व्यालः १० सरीसृपः ११ कुण्डली
<>१२ गूढपात् १३ चक्षुःश्रवाः १४ काकोदरः १५
<>फणी १६ दर्व्वीकरः १७ दीर्घपृष्ठः १८ दन्द-
<>शूकः १९ विलेशयः २० उरगः २१ पन्नगः २२
<>भोगी २३ जिह्मगः २४ पवनाशनः २५ । इत्य-
<>मरः । १ । ८ । ३ ॥ विलशयः २६ कुम्भीनसः
<>२७ द्विरसनः २८ भेकभुक् २९ श्वसनोत्सुकः
<>३० फणाधरः ३१ फणधरः ३२ फणावान् ३३
<>फणवान् ३४ फणाकरः ३५ फणकरः ३६ सम-
<>कोलः ३७ व्याडः ३८ दंष्ट्री ३९ विषास्यः ४०
<>गोकर्णः ४१ उरङ्गमः ४२ गूढपादः ४३ विल-
<>वासी ४४ दर्व्विभृत् ४५ हरिः ४६ । इति शब्द-
<>रत्नावली ॥ प्रचलाकी ४७ द्बिजिह्वः ४८ जल-
<>रुण्डः ४९ कञ्चुकी ५० चिकुरः ५१ भुजः ५२ ।
<>इति जटाधरः ॥ अस्योत्पत्तिव्युत्पत्ती यथा,
<>“अप्रियेणास्य तान् दृष्ट्वा केशाः शीर्य्यन्त वेधसः ।
<>हीनाः स्वशिरसो भूयः समरोहन् ततः शिरः ।
<>सर्पणात्तेऽभवन् सर्पा हीनत्वादहयः स्मृताः ॥”
<>इति वह्निपुराणे सर्गकथननामाध्यायः ॥ * ॥
<>सर्पाणामुत्सवतिथिर्यथा, --
<>सुमन्तुरुवाच ।
<>“पञ्चमी दयिता राजन् नागानां नन्दिवर्द्धिनी ।
<>पञ्चम्यां किल नागानां भवतीत्युत्सवो महान् ॥
<>वासुकिस्तक्षकश्चैव कालीयो मणिभद्रकः ।
<>ऐरावतो धृतराष्ट्रः कर्क्कोटकधनञ्जयौ ॥
<>एते प्रयच्छन्त्यभयं प्राणिनां प्राणजीविनाम् ।
<>पञ्चम्यां स्नापयन्तीह नागान् क्षीरेण ये नराः ॥
<>तेषां कुले प्रयच्छन्ति अभयं प्राणदक्षिणम् ।
<>शप्ता नागा यदा मात्रा दह्यमाना दिवानिशम् ।
[Page5-296-a+ 52]
<>निर्व्वासयन्ति स्नपनर्गवां क्षीरेण मिश्रितैः ।
<>ये स्नापयन्ति वै नागान् भक्त्या श्रद्धासमन्विताः ॥
<>शतानीक उवाच ।
<>मात्रा शप्ताः कथं नागाः कारणं संवदस्व वै ।
<>कथं वानन्दकरणं कस्य वा संप्रसादजम् ॥
<>सुमन्तुरुवाच ।
<>उच्चैःश्रवा अश्वरत्नं श्वेतो जातोऽमृतोद्भवः ।
<>तं दृष्ट्वा चाब्रवीत् कद्रुर्नागानां जननी स्वसा ॥
<>अश्वरत्नमिदं श्वेतं संपश्येऽमृतसम्भवम् ।
<>कृष्णांश्च पश्यसे बालान् स वै श्वेतः सुता हयैः ॥
<>विनतोवाच ।
<>सर्व्वश्वेतो हयवरो नास्य कृष्णो न लोहितः ।
<>कथं त्वं पश्यसे कृष्णं विनतोवाच तां स्वसा ॥
<>कद्रुरुवाच ।
<>पश्येऽहमेकनयना कृष्णबालसमन्वितम् ।
<>द्विनेत्रा त्वन्तु विनते न पश्यसि पणं कुरु ॥
<>विनतोवाच ।
<>अहं दासी भवित्री ते कृष्णे केशे प्रदर्शिते ।
<>न चेद्दर्शनतो कद्रुर्मम दासी भविष्यसि ॥
<>एवं तेऽविनयं कृत्वा गते क्रोधसमन्विते ।
<>विनतास्वसा च शयने कद्रुर्जिह्ममचिन्तयत् ॥
<>आहूय पुत्त्रान् प्रोवाच बाला भूत्वा हयातने ।
<>तिष्ठध्वं विपणे जेष्ये विनतां जयगृद्धिनीम् ॥
<>प्रोचुस्तां जिह्मबुद्धिन्ते नागा मातां विगृह्य तु ।
<>अधर्म्ममेतन्मातोऽतो न करिष्याम ते वचः ॥
<>तान् शशाप रुषा कद्रुः पावको वः प्रधक्ष्यति ।
<>गते बहुतिथे काले पाण्डवो जनमेजयः ॥
<>सर्पसत्रं स कर्त्ता वै भुवि अन्यैः सुदुष्करम् ।
<>तस्मिन् सत्रे स तिग्मांशुः पावको वः प्रधक्ष्यति ॥
<>एवं शप्त्वा रुषा कद्रुः प्रोक्तवान्नैव किञ्चन ।
<>मात्रा शप्तास्तथा नागाः कर्त्तव्यं नान्वपद्यत ॥
<>वासुकिं दुःखितं ज्ञात्वा ब्रह्मा प्रोवाच सान्त्वयन्
<>मा शुचो वासुकेऽत्यर्थं शृणु मद्बचनं परम् ॥
<>पराशरकुले जातो जरत्कारुरिति द्विजः ।
<>भविष्यति महातेजास्तस्मिन् काले तपोनिधिः ॥
<>भगिनीञ्च जरत्कारुं तस्य त्वं प्रति दास्यति ।
<>भविता तस्य पुत्त्रोऽसौ आस्तीक इति विश्रुतः ॥
<>स तत् सत्रं प्रवृद्धं वै नागानां भयदं महत् ।
<>निषेधिष्यति स मुनिर्व्वाग्भिरग्र्याभिस्तोष्यति ॥
<>तदिमां भगिनीं राजन् तस्य त्वं प्रतिदास्थति ।
<>जरत्कन्यां जरत्कारोः प्रदद्यादविचारयन् ॥
<>यदासौ प्रार्थतेऽरण्ये यत्किञ्चिद्बिवदिष्यति ।
<>तत् कर्त्तव्यमशङ्केन यदीच्छेः श्रेय आत्मनः ॥
<>पितामहवचः श्रुत्वा वासुकिः प्रणिपत्य च ।
<>तथा करोद्यथा चोक्तं यत्नञ्च परमास्थितः ॥
<>तच्छ्रुत्वा पन्नगाः सर्व्वे प्रहर्षोत्फुल्ललोचनाः ।
<>पुनर्जातमिवात्मानं मेनिरे भुजगोत्तमाः ॥
<>तच्च मन्त्रं महाबाहो तव पित्रा प्रवर्त्तितम् ।
<>ऋत्विग्भिः सहितेनेह सर्व्वलोकेषु दुष्करम् ॥
<>प्रोक्तञ्च विष्णुना पूर्व्वं धर्म्मपुत्त्रस्य धीमतः ।
<>अवश्यं तस्य भविता नागानां भयकारकम् ॥
<>तस्मात् कालान्तराद्राजन् साग्रे वर्षशते गते ।
[Page5-296-b+ 52]
<>तत् सत्रं भविता घोरं नागानां क्षयकारकम् ॥
<>यास्यन्त्यधर्म्ममरितां दन्दशूका विषोल्वणाः ।
<>कोटिसंख्या महाराज निपतिष्यन्त्यहर्न्निशम् ॥
<>आप्लवे तु निमग्नानां घोरे रौद्राग्निसागरे ।
<>आस्तीकस्तत्र भविता तेषां नौर्वह्निसागरे ॥
<>स्तुत्वा स चाग्निं राजानमृत्विजस्तदनन्तरम् ।
<>निवर्त्तयिष्यति तद्यागं नागानां मोहनं परम् ॥
<>पञ्चम्यां तच्च भविता ब्रह्मा प्रोवाच लोहितान् ॥
<>तस्मादियं महाबाहो पञ्चमी दयिता सदा ।
<>नागानामानन्दकरी दत्ता वै ब्रह्मणा पुरा ॥
<>कृत्वा तु भोजनं पूर्व्वं ब्राह्मणानान्तु कामतः ।
<>विसृज्य नागाः प्रीयन्तां ये केचित् पृथिवीतले ॥
<>ये च हेलिमरीचिस्था येऽन्तरीक्षे दिवि स्थिताः ।
<>ये नदीषु महानागा ये सरस्वतिगामिनः ।
<>ये च वापीतडागेषु तेषु सर्व्वेषु वै नमः ॥
<>नागान् विप्रांश्च संपूज्य विसृज्य च यथार्थतः ।
<>ततः पश्चात्तु भुञ्जीयात् सह भृत्यैर्नराधिपः ॥
<>प्रथमं मधुरमश्नीयात् द्वितीयं भुज्य कामतः ।
<>एवं नियमयुक्तस्य यत् फलं तन्निबोध मे ॥
<>मृतो नागपुरं याति पूज्यमानोऽप्सरोगणैः ।
<>विमानवरमारूढो रमते कालमीप्सितम् ॥
<>इह चागत्य राजासौ अयुतानां वरो भवेत् ।
<>सर्व्वरत्नसमूहः स्यात् वाहनाठ्यश्च जायते ॥
<>पञ्चजन्मन्यसौ राजा द्बापरे द्बापरे भवेत् ।
<>आधिव्याधिविनिर्म्मुक्तः पत्नीपुत्त्रसहायवान् ।
<>तस्मात् पूज्याश्रमाणाञ्च घृतपायसगुग्गुलैः ॥ * ॥
<>शतानीक उवाच ।
<>दशन्ति यं नरं विप्र नागाः क्रोधसमन्विताः ।
<>भवेत् किं तस्य दष्टस्य विस्तरात् प्रब्रवीहि मे ॥
<>सुमन्तुरुवाच ।
<>दंष्ट्राशुक्ला च कृष्णा च रक्ता पीता च दक्षिणा ।
<>समासेन तु वक्ष्यामि यथा वै वर्णतः स्मृताः ॥
<>शुक्लातु ब्राह्मणी ज्ञेया रक्तातु क्षत्त्रिया स्मृता ।
<>वैश्या तु पीतिका ज्ञेया कृष्णा शूद्रा तु कथ्यते ॥ *
<>अतः परं प्रवक्ष्यामि दंष्ट्राणां विषलक्षणम् ।
<>दंष्ट्राणान्तु विषं नास्ति नित्यमेव भुजङ्गमे ॥
<>दक्षिणं नेत्रमासाद्य विषं सर्पस्य तिष्ठति ।
<>संक्रुद्धस्यैव सर्पस्य विषं गच्छति मस्तके ॥
<>मस्तकाद्धमनीं याति ततो नाडीषु तिष्ठति ।
<>नाडीभ्यां गच्छते दंष्ट्रे विषं तत्र प्रवर्त्तते ॥
<>तत् सर्व्वं कथयिष्यामि यथावदनुपूर्व्वशः ।
<>अष्टभिः कारणेः सर्पो दशते नात्र संशयः ॥ * ॥
<>आक्रान्तो दशते पूर्व्वं द्वितीयं पूर्व्ववैरिणम् ।
<>तृतीयं दशते भीतश्चतुर्थं मददर्पितः ॥
<>पञ्चमन्तु क्षुधाविष्टः षष्ठञ्चेह विषोल्वणः ।
<>सप्तमं पुत्त्ररक्षार्थं अष्टमं कालचोदितम् ॥
<>यस्तु सर्पो दशित्वा तु उदरं परिवर्त्तयेत् ।
<>बलभुग्नाकृतिर्दंष्ट्रा आक्रान्तं तं विनिर्द्दिशेत् ॥
<>यस्य सर्पेण दष्टस्य गम्भीरं दृश्यते व्रणम् ।
<>वैरदष्टं विजानीयात् कश्यपस्य वचो यथा ॥
<>एकदंष्ट्रा पदे यस्य अव्यक्तं न च कूपितम् ।
<>भीतदष्टं विजानीयात् यथोवाच प्रजापतिः ॥
[Page5-296-c+ 52]
<>यस्य सर्पेण दष्टस्य रेखा दन्तस्य जायते ।
<>मददष्टं विजानीयात् कश्यपस्य वचो यथा ॥
<>द्वे च दंष्ट्रे पदे यस्य दृश्येते च महाक्षतम् ।
<>क्षुधाविष्टं विजानीयात् यथोवाच प्रजापतिः ॥
<>द्वे दंष्ट्रे यस्य दृश्येते क्वचिद्रुधिरसंकुले ।
<>विषोल्वणं विजानीयाद्दशन्तं नात्र संशयः ।
<>अपत्यरक्षणार्थाय जानीयान्नात्र संशयः ॥
<>यत्तु काकपदाकारं त्रिभिर्द्दन्तैर्व्विच्छिद्रितम् ।
<>महानाग इति प्र्ॐक्तः कालदष्टं विनिर्द्दिशेत् ॥ * ॥
<>त्रिविधं दष्टजातेस्तु लक्षणं समुदाहृतम् ।
<>दृष्टं दष्ट्वा तु पीतञ्च दष्टोद्धृतं तथैव च ॥
<>यस्तु सर्पो दशित्वा तु पिबते तु विचक्षणः ।
<>दष्ट्वा तु पीतं विज्ञेयं कश्यपस्य वचो यथा ॥
<>विषभागौ तु सर्पस्य त्रिभागस्तत्र संक्रमेत् ।
<>उदरं दर्शयेद्यस्तु उद्धृतं तं विनिर्द्दिशेत् ॥
<>छर्द्दितं विषवेगेन निर्व्विषः पन्नगो भवेत् ।
<>असाध्यश्चापि विज्ञेयश्चतुर्द्दंष्ट्राभिपीडितः ॥
<>ग्रीवाभङ्गो भवेत् किञ्चित् संदष्टो विषयोगतः ।
<>आर्द्राश्लेषामघाभरणीकृत्तिकासु विशेषतः ॥
<>विशाखा त्रिषु पूर्व्वासु मूलास्वातिशतात्मके ।
<>सर्पदष्टा न जीवन्ति विषं पीतञ्च यैस्तथा ॥
<>शून्यागारे श्मशाने च शुष्कवृक्षे तथैव च ।
<>न जीवन्ति नरा दष्टा नक्षत्रे तिथिसंयुते ।
<>हतो दंशस्ततः शुद्धव्यन्तरः परिकीर्त्तितः ॥”
<>इति भविष्यपुराणे शतसाहस्रार्द्धसंहितायां
<>पञ्चमीकल्पे ॥ * ॥
<>कश्यप डवाच ।
<>“ततः परं प्रवक्ष्यामि कालदष्टस्य लक्षणम् ।
<>शृणु गौतम तत्त्वेन यादृशो भवते नरः ॥
<>जिह्वाभङ्गो हृदि शूलं चक्षुर्भ्याञ्च न पश्यति ।
<>दंशञ्च दग्धसङ्काशं पक्वजम्बूफलोपमम् ॥
<>वैवर्णं चैव दन्तानां श्यामो भवति वर्णतः ।
<>सर्व्वेष्वङ्गेषु शैथिल्यं पुरीषस्य च भेदनम् ॥
<>भग्नस्कन्धकटिग्रीव ऊर्द्ध्वदृष्टिरधोमुखः ।
<>दह्यते वेपते चैव स्वपते च मुहुर्म्मुहुः ॥
<>शस्त्रेण छिद्यमानस्य रुधिरं न प्रवर्त्तते ।
<>दण्डेन ताड्यमानस्य दण्डराजी न जायते ॥
<>दंशे काकपदे सुनीलमसकृज्जम्बूफलाभं घनं
<>उच्छूनं रुधिराङ्गसेकबहुलं कृच्छ्रान्निरोधो
<>भवेत् ।
<>हिक्काश्वासगलग्रहश्च सुमहान् या दुस्त्वचा
<>दृश्यते
<>संस्थानं प्रवदन्ति शास्त्रनिपुणास्तत् कालदष्टं
<>विदुः ॥
<>दंशे यस्याथ शोथः प्रवलितवलितं मण्डलं वा
<>सुनीलं
<>प्रस्वेदो गात्रभेदः स्रवति च रुधिरं सानुनासञ्च
<>जल्पेत् ।
<>दन्तोष्ठाभ्यां वियोगो भ्रमति च हृदयं सन्नि-
<>रोधश्च तीव्रो
<>दिव्यानामेष दंशस्थलविपुलमयो विद्धि तं
<>कालदष्टम् ॥
[Page5-297-a+ 52]
<>दन्तैर्द्दन्तान् स्पृशति बहुशो दृष्टिरायासखिन्ना
<>स्थूलो दंष्ट्रः स्रवति रुधिरं केकरं चक्षुरेकम् ।
<>प्रत्यादिष्टः श्वसिति सततं सानुनासञ्च भाषेत्
<>यद्यद्ब्रूते सकलगदितं कालदष्टं तमाहुः ॥
<>वेपते वेदना तीव्रा रक्तनेत्रश्च जायते ।
<>ग्रीवाभङ्गश्च लालाभिः कालदष्टं विनिर्द्दिशेत् ॥
<>दर्पणे सलिले वापि आत्मच्छायां न पश्यति ।
<>मन्दरश्मिं तथा दीपं तेजोहीनं दिवाकरम् ॥
<>वेपते वेदनातस्तु रक्तनेत्रश्च जायते ।
<>स याति निधनं जन्तुः कालदष्टं विनिर्द्दिशेत् ॥
<>अष्टम्याञ्च नवम्याञ्च कृष्णपक्षे चतुर्द्दशीम् ।
<>नागपञ्चमीदष्टानां जीवितस्य च संशयः ।
<>आर्द्राश्लेषामघाभरणीकृत्तिकासु विशेषतः ।
<>विशाखा त्रिषु पूर्व्वासु मूलास्वातिशतात्मके ॥
<>सर्पदष्टा न जीवन्ति विषं पीतञ्च यैस्तथा ।
<>शून्यागारे श्मशाने च शुष्कवृक्षे तथैव च ।
<>न जीवन्ति नरा दष्टा नक्षत्रे तिथिसंयुते ॥
<>अष्टोत्तरं मर्म्मशतं प्राणिनां समुदाहृतम् ।
<>तेषां मध्ये तु मर्म्माणि दश द्वे चापि कीर्त्तिते ॥
<>शङ्खे नेत्रे भ्रुवोर्म्मध्ये वस्तिभ्यां वृषणान्तरे ।
<>कक्षे स्कन्धे हृदि मध्ये तालुके चिवुके गुदे ॥
<>एषु द्वादशमर्म्मेषु दष्टः शस्त्रेण वा हतः ।
<>न जीवन्ति नरा लोके कालदष्टं विनिर्द्दिशेत् ॥ *
<>अ-क-च-ट-त-प-म-य-शान् वदन्ति प्रोक्त्या न
<>जीवन्ति हृत्तस्य गतम् ।
<>ब्रूवात् यदि स्खलति गिरा तस्य संप्राप्तकालः ॥
<>भवति च यदि दूत उत्तमस्याधमो वा
<>यदि भवति च दूत उत्तमो वाधमस्य ॥
<>आदौ दष्टस्य नाम यदि वदति क्वचिद्वक्ति
<>तस्याथ पश्चात्
<>वर्णान्तं वर्णभेदो यदि भवति समः प्राप्तकालस्य
<>दूतः ॥
<>दूतो वा दण्डहस्तो भवति च युगलं पाश-
<>हस्तस्तथा वा
<>रक्तं वस्त्रञ्च कृष्णं अथ शिरसि गतं एक-
<>वस्त्रश्च दूतः ।
<>तैलाभ्यक्तश्च तद्बत् यदि त्वरितगतिर्मुक्तकेशश्च
<>याति
<>यः कुर्य्यात् घोरशब्दं करचरणयुगैः प्राप्त-
<>कालस्य दूतः ॥ * ॥
<>नागोदयं प्रवक्ष्यामि ईशानेन तु भाषितम् ।
<>ब्रह्मणा तु पुरा सृष्टा ग्रहा नागास्त्वनेकशः ॥
<>अनन्तं भास्करं विद्यात् सोमं विद्यात्तु वासुकिम् ।
<>तक्षकं भूमिपुत्त्रन्तु कर्क्कोटञ्च बुधं विदुः ॥
<>पद्मं बृहस्पतिं विद्यान्महापद्मञ्च भार्गवम् ।
<>कुलिकः शङ्खपालश्च द्बावेतौ तु शनैश्चरः ॥
<>पूर्व्वपादः शङ्खपालो द्वितीयः कुलिकोऽस्य च ।
<>नेत्रभागे यमौ दिष्टौ दिनरात्री तथैव च ॥
<>शुक्रसोमौ च मध्याह्ने उदये तु क्षमासुतम् ।
<>प्राणः प्रागष्टमे भागे दिवासन्नाविहोच्यते ॥
<>ग्रहाश्च भुञ्जते राजन् पथि मृत्युं व्रजत्यधः ।
<>अधो गत्वा भवेत् सर्पो निर्व्विषो नात्र संशयः ॥
[Page5-297-b+ 52]
<>शतानीक उवाच ।
<>नागदष्टः पिता यस्य भ्राता वा दुहितापि वा ।
<>माता पुत्त्रोऽथवा भार्य्या किं कर्त्तव्यं वदस्व वै ॥
<>मोक्षाय तस्य विप्रेन्द्र दानं व्रतमुपोषितम् ।
<>ब्रूहि मे द्विजशार्द्दूल येन तद्वै करोम्यहम् ॥
<>सुमन्तुरुवाच ।
<>उपोष्या पञ्चमी राजन् नागानां पुष्टिवर्द्धिनी ।
<>शुभैकमेकं राजेन्द्र विधानं शृणु भारत ! ॥
<>मासि भाद्रपदे या तु शुक्लपक्षे महीपते ।
<>सा तु पुण्या महाप्रोक्ता ग्राह्यापि च महीपते ॥
<>ज्ञेया द्वादश संवर्त्ते पञ्चम्यां भरतर्षभ ।
<>चतुर्थ्यामेकभक्तन्तु तस्यां नक्तं प्रकीर्त्तितम् ॥
<>भूरिचन्द्रमयं नागमथवा कलधौतकम् ।
<>कृत्वा दारुमयं वापि अथवा मृण्मयं नृप ॥
<>पञ्चम्यामर्च्चयेद्भक्त्या नागं पञ्चफणं नृप ।
<>करवीरैः शतपत्रैर्जातिपुष्पैश्च सुव्रत ॥
<>तथा गन्धप्रधूपैश्च पूज्यं पन्नगमुत्तमम् ।
<>ब्राह्मणं भोजयेत् पश्चात् घृतपायसमोदकैः ॥
<>अनन्तं वासुकिं शङ्खं पद्मं कम्बलमेव च ।
<>तथा कर्क्कोटकं नागं नागं वाश्वतरं नृप ॥
<>धृतराष्ट्रं शङ्खपालं कालियं तक्षकं तथा ।
<>पिङ्गलञ्च तथा नागं मासि मासि च कीर्त्तितम् ॥
<>संवर्त्तान्ते पारणं स्यान्महाब्राह्मणभोजनम् ।
<>इतिहासविदे नागं गैरिकेण कृतं नृप ॥
<>तथार्ज्जुनी प्रदातव्या वाचकस्य महीपते ।
<>एष पारणके वापि विधिः प्रोक्तो बुधैर्नृप ॥
<>तव पित्रा कृतश्चैव पितुर्मोक्षाय भारत ।
<>शुभात्मिकेयं वैधी च पञ्चमी भरतर्षभ ॥
<>सुवर्णभारनिष्पन्नं नागं दत्त्वा तथा च गाम् ।
<>व्याप्तस्य कुरुशार्द्दूल पितुरानृण्यमाप्नुयात् ॥
<>तव पित्रा कृतन्त्वेवं पञ्चम्योपासणं नृप ।
<>उत्सृज्य नागतां वीर तव पूर्व्वपितामहः ॥
<>पुष्पेतरसदो गत्वा तथा पुष्पसदो नृप ।
<>सुनासीरसदो गत्वा तथा भङ्गसदो गतः ॥
<>भूपसदस्ततो गत्वा कञ्जकस्य सदो गतः ।
<>अन्येऽपि ये करिष्यन्ति इदं व्रतमनुत्तमम् ।
<>दष्टकात् मोक्षते तेषां शुभं स्थानमवाप्स्यति ॥
<>यश्चेदं शृणुयान्नित्यं नरः श्रद्धासमन्वितः ।
<>कुले तस्य न नागेभ्यो भयं भवति कुत्रचित् ॥”
<>इति भविष्यपुराणे पञ्चमीकल्पे ॥ * ॥
<>शतानीक उवाच ।
<>“सर्पाणां कतिरूपाणि के वर्णाः किञ्च लक्षणम् ।
<>क जातिस्तु भवेत्तेषां केषु योनिः कुलेषु वा ॥
<>सुमन्तुरुवाच ।
<>अत्र ते वच्मि संवादं कश्यपस्य महात्मनः ।
<>यथासीद्गोतमेनेह शृणु पूर्व्वं हिमाचले ॥
<>हुताग्निहोत्रमासीनं कश्यपन्तु हिमाचले ।
<>प्रणम्य शिरसा भक्त्या गौतमो वाक्यमब्रवीत् ॥
<>सर्पाणां कतिरूपाणि किञ्चिह्नं किञ्च लक्षणम् ।
<>जातिं कुलं तथा वर्णान् ब्रूहि सर्व्वं प्रजापते ।
<>कथं वा जायते सर्पः कथं मुञ्चेद्विषं प्रभो ।
<>विषवेगाः कति प्रोक्ताः कत्येव विषनाडिकाः ॥
[Page5-297-c+ 52]
<>दंष्ट्राः कतिविधाः प्रोक्ताः किं प्रमाणं विषागमे
<>कदा तु गृह्णीते गर्भं कथं वेह प्रसूयते ॥
<>कीदृशी स्त्री पुमांश्चैव कीदृशञ्च नपुंसकम् ।
<>किं नाम दशनं चैव एतत् कथय सुव्रत ।
<>तस्य तद्बचनं श्रुत्वा कश्यपः प्रत्यभाषत ।
<>शृणु गौतम तत्त्वेन सर्पाणामिह लक्षणम् ॥ * ॥
<>मास्याषाढे तथा ज्यैष्ठे प्रमाद्यन्ति भुजङ्गमाः ।
<>ततो नागो नागिनी च मैथुनं संप्रपद्यते ॥
<>चतुरो वार्षिकान् मासान् नागी गर्भमधारयत् ।
<>ततः कार्त्तिकमासे तु अण्डकानि प्रसूयते ॥
<>अण्डकानान्तु विज्ञेयं द्बे शते द्बे च विंशती ।
<>तान्येव भक्षयेत् सा तु भागैकं घृणया त्यजेत् ॥
<>सुवर्णार्कवर्णनिभात् पुमान् संजायतेऽण्डकात् ।
<>तानेव खादते सर्पी अहोरात्राणि विंशतिम् ॥
<>अर्क्कोदकसुवर्णाभात् दीर्घराजीवसन्निभात् ।
<>तस्मादुत्पाद्यते स्त्री वै अण्डाद्ब्राह्मण-
<>सत्तम ॥
<>शिरीषपुष्पवर्णाभादण्डकात् स्यान्नपुंसकम् ।
<>ततो भिनत्ति चाण्डानि षण्मासेन तु गौतम ॥
<>ततस्ते प्रीतिसंबन्धात् स्नेहं बध्नन्ति बालकाः ।
<>ततोऽसौ सप्तरात्रेण कृष्णो भवति यत्नतः ॥ * ॥
<>आयुःप्रमाणं सर्पाणां शतं विंशोत्तरं स्मृतम् ।
<>मृत्युश्चाष्टविधो ज्ञेयः शृणुष्वात्र यथाक्रमम् ॥
<>मयूरात् मानुषाद्वापि चकोराद्गोखुरात्तथा ।
<>विडालान्नकुलाच्चैव वराहाद्वृश्चिकात्तथा ॥
<>एतेषां यदि मुच्येत जीवेद्विंशोत्तरं शतम् ।
<>सप्ताहे तु ततः पूर्णे दंष्ट्राणान्तु विरोहणम् ॥
<>विषस्यागमनं तत्र विक्षेपश्च पुनः पुनः ।
<>एवं ज्ञात्वा तु तत्त्वेन विषकर्म्म समारभेत् ॥
<>एकविंशतिरात्रेण विषं दंष्ट्रासु जायते ।
<>नागीपार्श्वसमावर्त्ती बालसर्पस्तु उच्यते ॥
<>पञ्चविंशतिरात्रस्तु सद्यः प्राणहरो भवेत् ।
<>षण्मासाज्जातमात्रस्तु कञ्चुकं वै प्रमुञ्चति ॥
<>पादानाञ्चापि विज्ञेया द्वे शते द्वे च विंशती ।
<>गोलोमसदृशाः पादाः प्रविशन्ति क्रमन्ति च ॥
<>सन्धीनां चास्य विज्ञेयं द्वे शते विंशती तथा ।
<>पांशुल्यश्चापि विज्ञेया द्बे शते विंशतिस्तथा ॥
<>अकालजाता ये सर्पा निर्व्विषास्ते प्रकीर्त्तिताः ।
<>पञ्चसप्ततिवर्षाणि आयुस्त्रेषां प्रकीर्त्तितम् ॥
<>रक्तपीतशुक्लदन्ता आनीला मन्दवेगिनः ।
<>एते चाल्पायुषो ज्ञेया अल्पाहाराश्च भीरवः ॥
<>एकञ्चास्य भवेद्बक्त्रं द्वे जिह्वे च प्रकीर्त्तिते ।
<>प्रथमा ब्रह्मदैवत्या द्बितीया विष्णुदैवता ॥
<>तृतीया रुद्रदैवत्या चतुर्थी यमदैवता ।
<>हीना प्रमाणतः सा तु वामनेत्रं समाश्रिता ॥
<>नास्यां मन्त्राः प्रयोक्तव्या नौषधं नैव भेषजम् ।
<>वैद्यः पराङ्मुखो याति मृत्युस्तस्या विलेखनात् ॥
<>चिकित्सा न बुधैः कार्य्या तदन्तं तस्य जीवितम् ।
<>मकरीं मासिकीं विद्यात् करालीञ्च द्विमा-
<>सिकीम् ।
<>कालरात्री भवेत् त्रीणि चतुरो यमदूतिका ॥
<>मकरीशस्त्रकं विद्यात् कराली काकपादिका ।
[Page5-298-a+ 52]
<>ढकाराकृतिः कालरात्री याम्या कूपाकृतिः
<>स्मृता ॥
<>मकरी वातुला ज्ञेया कराली पैत्तिकी स्मृता ।
<>कफात्मिका कालरात्री यमदूती सान्निपातिकी ॥
<>शुक्ला तु मकरी ज्ञेया कराली रक्तसन्निभा ।
<>कालरात्री भवेत् पीता कृष्णा च यमदूतिका ॥”
<>इति भविष्यपुराणे पञ्चमीकल्पे ॥ * ॥
<>कश्यप उवाच ।
<>“सविषा दंष्ट्रयोर्म्मध्ये यमदूती तु चेद्भवेत् ।
<>न चिकित्सा बुधैः कार्य्या तं गतायुं विनि-
<>र्द्दिशेत् ॥
<>प्रहरार्द्धं दिवारात्रौ रकैकं भुञ्जते अहिः ।
<>एकस्य च समानञ्च द्बितीयं षोडशं तथा ॥
<>नागोदये ययुद्दष्टो हतो विद्धो विदारितः ।
<>कालदष्टं विजानीयात् कश्यपस्य वचो यथा ॥
<>यन्मात्रे पतते बिन्दुर्ब्बालाग्रसलिलोद्धृतम् ।
<>तन्मात्रं स्रवते दंष्ट्राविषं सर्पस्य दारुणम् ॥
<>ज्वालाशते तु संपूर्णे देहे संक्रमते विषम् ।
<>यावत् संक्रामयेद्बाहुं कुञ्चितं वा प्रसारयेत् ॥
<>अनेन क्षणमात्रेण विषं गच्छति मस्तके ।
<>वेधते विषवेगस्तु शतशोऽथ सहस्रशः ॥
<>वर्द्धते रक्तमासाद्य ततो वाते शिखी यथा ।
<>तैलबिन्दुर्ज्जलं प्राप्य यथा वेगेन वर्द्धते ॥
<>शिखण्डी आश्रयं प्राप्य मारुतेन समीरितः ।
<>ततस्तालाशतं प्राप्य त्वचास्थानं विचेष्टितम् ॥
<>त्वचासु द्बिगुणं विद्याच्छोनितेषु चतुर्गुणम् ।
<>पित्ते तु त्रिगुणं याति श्लेष्मे वै षोडशं भवेत् ॥
<>वायौ त्रिंशद्गुणञ्चैव मज्जे षष्टिगुणं तथा ।
<>प्राणे चैकार्णवीभूते सर्व्वस्रोतान्निरोधयेत् ॥
<>स्रोतेन रुध्यमानेन याति साध्यमसाध्यताम् ।
<>ततोऽसौ म्रियते जन्तुर्निश्वासोच्छ्वासवर्ज्जितः ॥
<>निष्क्रान्ते तु ततो जीवे भूते पञ्चत्वमागते ।
<>तानि भूतानि गच्छन्ति यस्य यस्य यथालयम् ॥
<>पृथिव्यापस्तथा तेजो वायुराकाशमेव च ।
<>इत्येषामेव संघातः शरीरमभिधीयते ॥
<>पृथिवी पृथिवीं याति आपस्तोयेषु लीयते ।
<>तेजो गच्छति चादित्यं मारुतो मारुतं व्रजेत् ॥
<>आकाशञ्चैव आकाणे सह तेनैव गच्छति ।
<>स्वस्थानं ते प्रपद्यन्ते परस्परवियोजिताः ॥
<>न जीवेदागतः कश्चिदिह जन्मनि सुव्रत ।
<>विषार्थं न उपेक्षेत त्वरितं तु चिकित्सयेत् ॥ * ॥
<>एकमस्ति विषं लोके द्बितीयञ्चोपपद्यते ।
<>यथा चलविषञ्चैव स्थावरन्तु तथैव च ॥
<>प्रथमे विषवेगे तु रोमहर्षं प्रजायते ।
<>द्वितीये विषवेगे तु स्वेदो गात्रेषु जायते ॥
<>तृतीये विषवेगे तु कम्पो गात्रेषु जायते ।
<>चतुर्थे विषवेगे तु श्रोत्रान्तरनिरोधकृत् ॥
<>पञ्चमे विषवेगे तु हिक्का गात्रेषु जायते ।
<>षष्ठे तु विषवेगे तु ग्रीवाभङ्गस्तु जायते ॥
<>सप्तमे विषवेगे तु प्राणेभ्यो विप्रमुच्यते ।
<>सप्तधातुवहा ह्येते वैनतेयेन भाषिताः ॥ * ॥
<>त्वचस्थाने विषे प्राप्ते तस्य रूपाणि मे शृणु ।
[Page5-298-b+ 52]
<>अङ्गानि तिमिरायन्ते यतन्ते च मुहुर्म्मुहुः ॥
<>एतानि यस्य चिह्नानि तस्य त्वचगतं विषम् ।
<>तस्यागदं प्रवक्ष्यामि येन सम्पद्यते सुखम् ॥
<>अर्कमूलमपामार्गप्रियङ्गु तगरं तथा ॥
<>एतदालोड्य दातव्यं ततः सम्पद्यते सुखम् ॥
<>ततस्तस्मिन् कृते विप्रा न निवर्त्तेत चेद्विषम् ।
<>त्वचस्थानं ततो भित्त्वा रक्तस्थानं प्रधावति ॥ * ॥
<>विषे च रक्तसंप्राप्ते तस्य रूपानि मे शृणु ।
<>दह्यते मुह्यते चैव शीतलं बहु मन्यते ॥
<>एतानि यस्य रूपाणि तस्य रक्तं विषं गतम् ।
<>तत्रागदं प्रवक्ष्यामि येन सम्पद्यते सुखम् ॥
<>उशीरं चन्दनं कुष्ठमुत्पलं तगरं तथा ।
<>महाकालस्य मूलानि सिन्धुवारमृगस्य च ॥
<>हिङ्गुञ्च मरिचञ्चैव पूर्व्ववेगे तु दापयेत् ।
<>वृहती वृश्चिकाली च इन्द्रबारुणिमृलकम् ॥
<>सर्पगन्धा घृतं चैव द्बितीये परिकीर्त्तितम् ।
<>सिन्दुवारं तथा हिङ्गु तृतीये कारयेद्बुधः ॥
<>नस्यं पानञ्च कुर्व्वीत अञ्जनं लेपनं तथा ।
<>एतेनैवोपचारेण ततः सम्पद्यते सुखम् ॥ * ॥
<>रक्तस्थानं ततो गत्वा पित्तख्यानं प्रधावति ।
<>पित्तस्थानगते विप्र विषे रूपाणि मे शृणु ॥
<>उत्तिष्ठते निपतते दह्यते मुह्यते तथा ।
<>गात्रतः पीतता स्याद्बै दिशः पश्यति पीतिकाः ॥
<>धवलाश्च भवेन्मूर्च्छा न चात्मानं विजानते ।
<>विषक्रियां तस्य कुर्य्यात् यथा सम्पद्यते
<>सुखम् ॥
<>पिप्पलं मधुकं चैव मधुखण्डघृतं तथा ।
<>मधुसारमलावुञ्च जातिशर्करवालुकाम् ॥
<>इन्द्रवारुणिमूलञ्च गवां मूत्रेण पेषयेत् ।
<>नस्यं तस्य प्रयुञ्जीत पानमालेपमार्ज्जनम् ॥
<>एतेनैवोपचारेण ततः सम्पद्यते सुखम् ।
<>पित्तस्थानमतिक्रम्य श्लेष्मस्थानञ्च गच्छति ॥ * ॥
<>श्लेष्मस्थाने ततः प्राप्ते तस्य रूपाणि मे शृणु ।
<>गात्राणि तस्य रुन्ध्यन्ते निश्वासश्च न जायते ॥
<>लाला च स्रवते तस्य कण्ठे घुरघुरायते ।
<>एतानि यस्य रूपाणि तस्य श्लेष्मगतं विषम् ॥
<>तस्यागदं प्रवक्ष्यामि येन सम्पद्यते सुखम् ।
<>त्रिकटुकञ्च कोशातकी लोध्रमधुसारकम् ॥
<>एतेषां सप्तभागानि गवां मूत्रेण पेषयेत् ।
<>नस्यं पानञ्च कुर्व्वीत अञ्जनं लेपनं तथा ॥
<>एतेनैवोपचारेण ततः सम्पद्यते सुखम् ।
<>श्लेष्मस्थनमतिक्रम्य वायुस्थानञ्च गच्छति ॥ * ॥
<>तत्र रूपाणि वक्ष्यामि वायुस्थानगते विषे ।
<>आध्मायते च जठरं यत्नवांश्च न पश्यति ॥
<>ईदृशं कुरुते रूपं दृष्टिभङ्गश्च जायते ।
<>एतानि यस्य रूपाणि तस्य वायुगतं विषम् ॥
<>तस्यगदं प्रवक्ष्यामि येन सम्पद्यते सुखम् ।
<>शोणमूलं पियालञ्च रक्ता च गजपिप्पली ॥
<>भार्गी वचा पिप्पलिदेवरारु-
<>मधूकसारं सह सिन्दुवारम् ।
<>हिङ्गुञ्च पिष्ट्वा गुडिकाञ्च कुर्य्या-
<>द्दद्याच्च तस्याञ्जनलेपनादीन् ॥
[Page5-298-c+ 52]
<>एषोऽगदः सर्व्वविषाणि हन्यात्
<>स्वयम्भुवा देववरेण सृष्टः ॥
<>अञ्जनञ्चैव नस्यञ्च क्षिप्रं दद्याद्विषान्विते ।
<>वायुस्थानं ततो मुक्त्वा मज्जस्थानं प्रधावति ॥ *
<>विषे मज्जगते विप्र तस्य रूपाणि मे शृणु ।
<>दृष्टिश्च हीयते तस्य भृशमङ्गानि मुञ्चति ॥
<>एतानि यस्य रूपाणि तस्य मज्जगतं विषम् ।
<>तस्यागदं प्रवक्ष्यामि येन सम्पद्यते सुखम् ॥
<>घृतं मधु शर्कराञ्च उशीरं चन्दनं तथा ।
<>एतदालोड्य दातव्यं पानं तस्य च सुव्रत ॥
<>ततः प्रणश्यते दुःखं ततः सम्पद्यते सुखम् ।
<>अथ तस्मिन् कृते योगे विषं तस्य निवर्त्तते ॥ * ॥
<>मज्जस्थानं ततो गत्वा नर्म्मस्थानं प्रधावति ।
<>विषे तु मर्म्मसंप्राप्ते शृणु रूपं यथा भवेत् ॥
<>निश्चेष्टः पतते भूमौ कर्णाभ्यां वधिरो भवेत् ।
<>करिणा सिच्यमानस्य रोमहर्षो न जायते ॥
<>दण्डेन हन्यमानस्य दण्डराजी न जायते ।
<>शस्त्रेण छिद्यमानस्य रुधिरं न प्रवर्त्तते ॥
<>केशेषु लुठ्यमानेषु नैव क्लेशप्रवेदने ।
<>यस्य कर्णौ च पार्श्वौ च हनू पादौ च सन्धयः ॥
<>शिथिलानि भवन्तीह स गतासुरिति श्रुतिः ।
<>एतानि यस्य रूपाणि विपरीतानि गौतम ॥
<>मृतन्तु तं विजानीयात् कश्यपस्य वचो यथा ।
<>वैद्यास्तस्य न पश्यन्ति ये पश्यन्ति कुशिक्षिताः ॥
<>विचक्षणास्तु पश्यन्ति मन्त्रौषधिसमन्विताः ।
<>तस्यागदं प्रवक्ष्यामि स्वयं रुद्रेण भाषितम् ॥
<>मयूरपित्तं मार्ज्जारपित्तं नकुलपित्तकम् ।
<>मत्स्यमाहिषपित्तञ्च धानालीमूलमेव च ॥
<>कुङ्कुमं भार्गवं कुष्ठं काश्मरी च त्वचं तथा ।
<>उत्पलस्य च किञ्जल्कं पद्मस्य कुमुदस्य च ॥
<>एतानि समभागानि गामूत्रेण तु शोषयेत् ।
<>एषोऽगदो यस्य हस्ते दष्टेन म्रियते न वै ।
<>कालाहिनापि दष्टोऽपि क्षिप्रं भवति निर्व्विषः ॥
<>क्षिप्रमेव प्रदातव्यं मृतसञ्जीवनौषधम् ।
<>अञ्जनञ्चैव नस्यञ्च क्षिप्रं दद्यात् विचक्षणः ॥”
<>इति भविष्यपुराणे ब्रह्मपर्व्वणि पञ्चमीधातुगत-
<>विषक्रिया ॥ * ॥
<>गौतम उवाच ।
<>“कीदृशं एतदाख्याहि सर्व्वं दष्टस्य लक्षणम् ॥
<>कश्यप उवाच ।
<>अतः परं प्रवक्ष्यामि नागानां रूपलक्षणम् ।
<>सर्पदष्टस्य च तथा समासाद्द्विजपुङ्गव ! ॥
<>अथ सर्पेण दष्टस्य ऊर्द्ध्वा दृष्टिः प्रजायते ।
<>सर्प्या दष्टस्य च तथा अधोदृष्टिः प्रजायते ॥
<>नपुंसकेन दष्टस्य अङ्गमर्द्दः प्रजायते ।
<>रुषा दष्टस्य वा साम्या दृष्टिर्द्बिजवरोत्तम ॥
<>कुमारेणापि दष्टस्य दक्षिणा एव जायते ।
<>गुर्व्विण्या वाथ दष्टस्य तया स्वेदश्च जायते ॥
<>रोमाञ्चः सूतिकायाश्च वेपथुश्चापि जायते ।
<>पन्नगी प्रभवेद्रात्रौ दिवा सर्पो विषाधिकः
<>नपुंसकन्तु सन्ध्यायां कश्यपेन तु भाषितम् ।
<>अन्धकारे तु दष्टानामुदके गहने वने ॥
[Page5-299-a+ 52]
<>सुप्तस्य वै प्रमत्तस्य पदे सर्पो न दृश्यते ।
<>दृष्टरूपाण्यजानन् वै कथं वैद्यश्चिकित्सति ॥
<>चतुर्व्विधा रहः प्रोक्ताः पन्नगास्तु महात्मना ।
<>दर्व्वीकरा मण्डलिनो राजिला व्यन्तरास्तथा ॥
<>दर्व्वीकरा वातविषा मण्डलाः पैत्तिकाः स्मृताः ।
<>श्लेष्मला राजिला ज्ञेया व्यन्तराः सान्निपातिकाः ॥
<>रक्तं परीक्षयेद्गाडं सर्पाणान्तु पृथक् पृथक् ।
<>कृष्णं दर्व्वीकराणान्तु जायते वातमुल्वणम् ॥
<>रक्तं घनञ्च बहुशः शोणितं मण्डलीकृते ।
<>पिच्छिलं राजिले स्वल्पं तद्वद्ब्यन्तरके तथा ॥ * ॥
<>ज्ञेवाः सर्पास्तु चत्वारः पञ्चमो नोपलभ्यते ।
<>ब्राह्मणः क्षत्त्रियो वैश्यः शूद्रश्चैव चतुर्थकः ॥
<>ब्राह्मणे मधुरं दद्यात् तिक्तं दद्यात्तथोत्तरे ।
<>वैश्ये कर्षफलं दद्यात् शूद्रे त्रिफलमेव वा ॥
<>ब्राह्मणेन तु दष्टस्य दाहो गात्रेषु जायते ।
<>मूर्च्छा च प्रबला स्याद्वै न ज्ञानमभिजायते ॥
<>श्यामवर्णं मुखञ्च स्यान्मनस्तम्भश्च जायते ।
<>तस्य कुर्य्यात् प्रतीकारं येन सम्पद्यते सुखम् ॥
<>अश्वगन्धामपामार्गं सिन्दुवारं सुरालयम् ।
<>एतत् सर्पिःसमायुक्तं पानं नस्यञ्च दापयेत् ।
<>एतेनैवोपचारेण सुखी भवति मानवः ॥ * ॥
<>क्षत्त्रियेण तु दष्टस्य कम्पो गात्रेषु जायते ।
<>मूर्च्छा मोहस्तथा स्याद्वै न ज्ञानमभिजायते ॥
<>जायते वेदना तस्य ऊर्द्ध्वञ्चैव निरीक्षते ।
<>तस्य कुर्य्यात् प्रतीकारं येन सम्पद्यते सुखम् ॥
<>अर्कमूलमपामार्गं प्रियङ्गुमथ वारुणीम् ।
<>एतत् सर्पिःसमायुक्तं पानं तस्य प्रदापयेत् ।
<>एतेनैवोपचारेण सुखी भवति मानवः ॥ * ॥
<>वैश्येनापि हि दष्टस्य शृणु रूपाणि यानि तु ।
<>श्लेष्मप्रकोपो लाला च नवोद्वहति वेदना ॥
<>मूर्च्छा च प्रबला यस्य आत्मानं नाभिनन्दति ।
<>तस्य कुर्य्यात् प्रतीकारं येन सम्पद्यते सुखम् ॥
<>अश्वगन्धां सगोमूत्रां गृहधूमं सगुग्गुलुम् ।
<>शिरीषार्कपलाशञ्च श्वेतां च गिरिकर्णिकाम् ॥
<>गोमूत्रेण समायुक्तं पानं नस्यञ्च दापयेत् ।
<>एष वैश्येन दष्टानामगदः परिकीर्त्तितः ॥ * ॥
<>शूद्रेणापि हि दष्टस्य शृणु तत्त्वेन गौतम ।
<>कुप्यते वेपते चैव ज्वरः शीतञ्च जायते ॥
<>अङ्गानि चुलुचुलायन्ते शूद्रदष्टस्य लक्षणम् ।
<>तस्यागदं प्रवक्ष्यामि येन सम्प्द्यते सुखम् ॥
<>पद्मञ्च लोध्रकञ्चैव क्षौद्रं पद्मस्य केशरम् ।
<>मधु मधुकसारञ्च श्वेता च गिरिकर्णिका ॥
<>एतानि समभागानि पेषयेत् शीतवारिणा ।
<>पानं लेपाञ्जनं नस्यं सुखी भवति मानवः ॥ * ॥
<>पूर्व्वाह्णे चरते विप्रो मध्याह्ने क्षत्त्रियश्चरेत् ।
<>अपराह्णे चरेद्वैश्यः शूद्रः सन्ध्याचरो भवेत् ॥
<>आहारश्चात्र पुष्पाणि ब्राह्मणानां विदुर्ब्बुधाः ।
<>मूषिकाः क्षत्त्रियाणाञ्च आहारो द्बिजसत्तम ॥
<>वैश्या मण्डूकभक्ष्याश्च शूद्राः सर्व्वाशिनस्तथा ॥
<>अग्रतो दशते विप्रः क्षत्त्रियो दक्षिणेन तु ।
<>वामपार्श्वे सदा वैश्यः पश्चाद्वै शूद्र आदशेत् ॥
<>मदकाले तु संप्राप्ते पीड्यमाना महाविषाः ।
[Page5-299-b+ 52]
<>अवेलायां दशन्ते वै मैथुनार्त्ता भुजङ्गमाः ॥ * ॥
<>पुष्पगन्धाः स्मृता विप्राः क्षत्त्रियाश्चन्दनावहाः ।
<>वैश्याश्च घृतगन्धा वै शूद्राः शूर्म्मस्य गन्धिनः ॥ *
<>वासं तेषां प्रवक्ष्यामि यथावदनुपूर्व्वशः ।
<>नदीकूपतडागेषु गिरिप्रस्रवणेषु च ॥
<>आरामेषु पवित्रेषु शुचिष्वायतनेषु च ॥
<>वसन्ति ब्राह्मणाः सर्पाः ग्रामद्वारे चतुष्पथे ॥
<>क्षत्त्रियो वसते नित्यं तोरणेषु पुरेषु च ।
<>गोशालास्वश्वशालासु पलालेषु तटेषु च ॥
<>गोष्ठेषु पथि वृक्षेषु विप्र वैश्या वसन्ति च ।
<>अविविक्तेषु स्थानेषु निर्झरेषु वनेषु च ।
<>शून्यागारे श्मशाने च शूद्रा विप्र वसन्ति च ॥
<>श्वेताश्च कपिलाश्चैव ये सर्पास्त्वनलप्रभाः ।
<>सात्त्विका मनस्विनो विप्र ब्राह्मणास्ते बुधैः
<>स्मृताः ॥
<>रक्तवर्णसुवर्णाभप्रबालमणिसन्निभाः ।
<>सूर्य्यप्रभास्तथा विप्र क्षत्त्रियास्ते भुजङ्गमाः ॥
<>नानाविचित्रराजीभिरतसीवर्णसन्निभाः ।
<>वाणपुष्पसुवर्णाभा वैश्यास्ते च भुजङ्गमाः ॥
<>काकोदरनिभाः केचित् ये च अञ्जनसन्निभाः ।
<>काकवर्णा धूम्रवर्णास्ते शद्राः परिकीर्त्तिताः ॥ *
<>यस्य सर्पेण दष्टस्य दंशमङ्गुलमन्तरम् ।
<>बालदष्टं विजानीयात् कश्यपस्य वचो यथा ॥
<>यस्य सर्पेण दष्टस्य दंशं द्व्यङ्गुलमन्तरम् ।
<>यौवनस्थेन दष्टस्य एतद्भवति लक्षणम् ॥
<>यस्य सर्पेण दष्टस्य सार्द्धद्व्यङ्गुलमन्तरम् ।
<>वृद्धदष्टं विजानीयात् कश्यपस्य वचो यथा ॥ * ॥
<>अनन्तः प्रेक्षते पूर्व्वे वामपार्श्व तु वासुकिः ।
<>तक्षको दक्षिणे पार्श्वे कर्क्कोटः पृष्ठतस्तथा ॥
<>बलेन भ्रमते पद्मो महापद्मो निमज्जति ।
<>विमज्जंस्तिष्ठते चैव शङ्खपालो मुहुर्म्मुहुः ॥
<>सर्व्वेषां कुरुते रूपं कुलिकः पन्नगोत्तमः ।
<>अनन्तस्य दिशा पूर्व्वा वासुकेस्तु हुताशनः ॥
<>दक्षिणा तक्षकस्योक्ता कर्क्कोटस्य तु नैरृती ।
<>पश्चिमा पद्मनाभस्य महापद्मस्य वायुजा ॥
<>उत्तरा शङ्खपालस्य वैशानी कुलिकस्य तु ।
<>अनन्तस्य भवेत् पद्मं वासुकेः स्यात्तथोत्पलम् ॥
<>स्वस्तिकं तक्षकस्योक्तं कर्क्कोटस्य त्रिरेखकम् ।
<>पद्मस्य तु भवेत् पद्मं शूलमश्वतरस्य तु ॥
<>शङ्खजातेर्भवेच्छत्रं कुलिकस्यार्द्धचन्द्रकम् ।
<>अनन्तः कुलिको विप्रः क्षत्त्रियौ शङ्खवासुकी ॥
<>महापद्मस्तक्षकश्च वैश्यो विप्र प्रकीर्त्तितः ।
<>पद्मकर्क्कोटकौ शूद्रौ सदा ज्ञेयौ मनीषिभिः ॥
<>अनन्तकुलिकौ शुक्लौ वर्णतो ब्रह्मसम्भवौ ।
<>वासुकिः शङ्खपालश्च रक्तौ ह्यग्निसमुद्भवौ ॥
<>तक्षकश्च महापद्म इन्द्रात् पीतौ बभूवतुः ।
<>पद्मकर्क्कोटकौ विप्र सर्पौ कृष्णौ बभूवतुः ॥ * ॥
<>हयं यानं वृषं छत्रं राजानमथ पावकम् ।
<>धरणीमुत्पाद्य धृतानेतान् सिद्धिकरान् विदुः ॥
<>पूर्णकुम्भः पताका च काञ्चनं मणयस्तथा ।
<>शरसो मालिका कम्बूजीवञ्जीवेति सुव्रता ॥
<>एतेषां दर्शनं श्रेष्ठं कन्या च प्रातिसूतिका ।
[Page5-299-c+ 52]
<>चतुःषष्टिः समाख्याता भोगिनो मत्तपन्नगाः ॥
<>अदृश्यास्तेषु षड्विंशा अष्टत्रिंशा महीधराः ।
<>विंशास्तु कुलिताः प्रोक्ताः सप्त मण्डलिनस्तथा ।
<>राजीवास्तु दश प्रोक्ता दक्षाः षोडश पञ्च च ॥
<>इन्दुभो दुन्दुभिश्चैव चैडभः श्रेष्ठवाहनः ॥
<>नागपुष्पसुवर्णाख्या निर्व्विषा ये च पन्नगाः ।
<>एवमेवन्तु सर्पाणां शतद्बिनवति स्मृतम् ॥
<>वराहकर्णं गजपिप्पलिञ्च
<>गान्धारिका पिप्यलदेवदारु ।
<>मधूकसारं सह सिन्धुवारं
<>हिङ्गुञ्च पिष्ट्वा गुडिका च कार्य्या ॥ * ॥
<>सुमन्तुरुवाच ।
<>इत्युक्तवान् पुरा वीर गौतमस्य प्रजापतिः ।
<>लक्षणं सर्व्वनागानां रूपवर्णविषैस्तथा ॥
<>तस्मात् संपूजयेन्नागान् सदा भक्त्या समन्वितः ।
<>विशेषतस्तु पञ्चम्यां पयसा पायसेन च ॥
<>श्रावणे मासि पञ्चम्यां शुक्लपक्षे नराधिप ।
<>द्वारस्योभयतो लेख्या गोमयेन विषोल्वणाः ॥
<>पूजयेद्विधिवद्वीर दधिदूर्व्वाक्षतैः कुशैः ।
<>गन्धपुष्पोपहारैश्च ब्राह्मणानाञ्च तर्पणैः ॥
<>ये त्वस्यां पूजयन्तीह नागान् भक्तिपुरःसराः ।
<>न तेषां सर्पतो वीर भयं भवति कर्हिचित् ॥”
<>इति भविष्ये पञ्चमीकल्पे ॥ * ॥
<>सुमन्तुरुवाच ।
<>“तथा भाद्रपदे मासि पञ्चम्यां श्रद्धयान्वितः ।
<>तथालिख्य नरो नागान् कृष्णवर्णादिवर्णकैः ॥
<>पूजयेद्गन्धपुष्पैश्च सर्पिःपायसगुग्गुलैः ।
<>तस्य तुष्टिं समायान्ति पन्नगास्तक्षकादयः ॥
<>आसप्तमात् कुलात्तस्य न भयं नागतो भवेत् ।
<>तस्मात् सर्व्वप्रयत्नेन नागान् वै पूजयेद्बुधः ॥”
<>इति भविष्ये पञ्चमीकल्पे ॥ * ॥
<>सुमन्तुरुवाच ।
<>“तथा चाश्वयुजे मासि पञ्चम्यां कुरुनन्दन ।
<>कृत्वा कुशमयान्नागान् इन्द्राण्या सह पूजयेत् ॥
<>घृतोदकाभ्यां पयसा स्नापयित्वा विशाम्पते ।
<>गोधूमैः पयसा स्विन्नैर्भक्ष्यैश्च विविधैस्तथा ॥
<>यस्त्वस्यां विधिवन्नागान् शुचिर्भक्त्या समन्वितः ।
<>पूजयेत् कुरुशार्द्दूल तस्य शेषादयो नृप ॥
<>नागाः प्रीता भवन्तीह शान्तिमाप्नोति मानवः ।
<>सुशान्तिलोकमासाद्य मोदते शाश्वतीः समाः ॥
<>इत्येतत् कथितं विप्र पञ्चमीकल्पमुत्तमम् ।
<>पन्नगान्मुच्यते मन्त्रं सर्व्वसर्पनिषेधकम् ॥”
<>ओँ कुरु कुले नः फट् स्वाहा । इति भविष्य-
<>पुराणे शतसाहस्र्यां संहितायां पञ्चमीकल्पे ॥ *
<>अन्यच्च ।
<>सूत उवाच ।
<>“प्राणेश्वरं गारुडञ्च शिवोक्तं प्रवदाम्यहम् ।
<>स्थानान्यादौ प्रवक्ष्यामि नद्यां दष्टो न जीवति ॥
<>चितावल्मीकशैलादौ कूपे च विवरे तरोः ।
<>दंशे रेखात्रयं यस्य प्राच्छन्नं स न जीवति ॥
<>षष्ठ्याञ्च कर्क्कटे मेषे मूलाश्लेषामघादिषु ।
<>कक्षाश्रोणिगले सन्धौ शङ्खकर्णोदरादिषु ॥
[Page5-300-a+ 52]
<>दण्डी शस्त्रधरो भिक्षुर्लग्नादिः कालदूतकः ।
<>वक्त्रे बाहौ च ग्रीवायां पृष्ठे च नहि जीवति ॥
<>पूर्व्वं दिनपतिर्भुङ्क्ते ह्यर्द्धयामन्ततोऽपरे ।
<>शेषा ग्रहाः प्रतिदिनं षट्सङ्ख्यापरिवर्त्तनैः ॥
<>नागभोगक्रमो ज्ञेयो रात्रौ वाणविवर्त्तनैः ।
<>शेषोऽर्कः फणिपश्चन्द्रस्तक्षको भौम ईरितः ॥
<>कर्क्कोटो ज्ञो गुरुः पद्मो महापद्मश्च भार्गवः ।
<>शङ्खः शनैश्चरो राहुः कुलिकश्चाहयो ग्रहाः ॥
<>रात्रौ दिवा सुरगुरोर्भोगे स्यादमरान्तकः ।
<>पङ्गोः कालो दिवा राहुः कुलिकेन सह
<>स्थितः ॥
<>यामार्द्धसन्धिसंस्थः स वेलां कालयतीञ्चरेत् ।
<>वाणद्बिषड्वह्निवाजियुगभूरेकभागतः ॥
<>दिवा षड्वेदनेत्रादिपञ्चत्रिवसुस्वांशकैः ।
<>पादाङ्गुष्ठे पादपृष्ठे गुल्फे जानुनि लिङ्गके ॥
<>नाभौ हृदि स्तनतटे कण्ठे नासापुटेक्षणे ।
<>कर्णयोश्च भ्रुवोः शङ्खे मस्तके प्रतिपत्क्रमात् ॥
<>तिष्ठेच्चन्द्रश्च जीवेन पुंसो दक्षिणभागके ।
<>कायस्य वामभागे तु स्त्रिया वायुवहात् करात् ॥
<>अमवत्त्वकृतो मोहो निवर्त्तेत च मर्द्दनात् ।
<>आत्मनः परमं बीजं हंसाख्यं स्फाटिकामलम् ॥
<>ज्ञातव्यं विषपापघ्नं बीजं तस्य चतुर्व्विधम् ।
<>बिन्दुपञ्चस्वरयुतमाद्यमुक्तं द्बितीयकम् ॥
<>षष्ठारूढं तृतीयं स्यात् सविसर्गं चतुर्व्विधम् ।
<>ओँ कुरु कुन्दे स्वाहा ॥
<>विद्या त्रैलोक्यरक्षार्थं गरुडेन धृता पुरा ।
<>वधेप्सुना च नागानां मुखेऽथ प्रणवं न्यसेत् ॥
<>गले कुरु न्यसेत् पश्चात् हृदि चैव विशेषतः ।
<>कुन्दे स्वा गुह्ययोः पादयुगे हान्यास ईरितः ।
<>गृहेपि लिखिता यत्र तन्नागाः संत्यजन्ति च ॥
<>सहस्रमन्त्रजप्तन्तु सूत्रं कर्णे धृतं तथा ।
<>यद्गृहे शर्करा जप्ता क्षिपा नागास्त्यजन्ति च ।
<>सप्तलक्षस्य जप्याद्वै सिद्धिः प्राप्ता सुरासुरैः ॥
<>ओँ सुवर्णरेखे कुक्कुटविग्रहरूपिणि स्वाहा ॥
<>एवञ्चाष्टदले पद्मे दले वर्णयुगं लिखेत् ।
<>नामैतत् वारिधाराभिः स्नातो दष्टो विषं
<>त्यजेत् ॥
<>ओँ पक्षि स्वाहा ।
<>अङ्गुष्ठादिकनिष्ठान्तं करे न्यस्याथ देहके ।
<>के वक्त्रे हृदि लिङ्गे च पादयोर्गरुडो हि सः ॥
<>नाक्रामन्ति च तच्छायां स्वप्नेऽपि विषपन्नगाः ।
<>यस्तु लक्षं जपेच्चास्याः स दृष्ट्वा नाशयेद्बिषम् ॥
<>ओँ ह्रौँ ह्रौँ ह्रीँ भिरुण्डायै नमः ॥
<>कर्णे जप्ता त्वियं विद्या दष्टकस्य विषं हरेत् ।
<>अ-आ न्यसेत्तु पादाग्रे इ-ई गुल्फेऽथ जानुनि ॥
<>उ-ऊ ए-ऐ कटितटे ओ नाभौ विन्यसेत्
<>सुधीः ।
<>हृदि औ वक्त्रदेशे च अङ्गे अः हंससंयुताः ॥
<>हंसो विषादि च हरेत् जप्तो ध्यातोऽथ पूजितः ।
<>गकडोऽहमिति ध्यात्वा कुर्य्याद्बिषहरां क्रियाम् ॥
<>हं मन्त्रं गात्रविन्यस्तं विषादिहरमीरितम् ।
<>न्यस्य हंसं वामकरे नासामुखनिरोधकृत् ॥
[Page5-300-b+ 52]
<>मन्त्रो हरेत् दष्टकस्य त्वङ्मांसादिगतं विषम् ।
<>स वायुना समाकृष्य दन्तानां गरलं हरे ।
<>तनौ न्यसेद्दष्टकेव नीलकण्ठादि संस्मरेत् ॥ * ॥
<>पीतं प्रत्यङ्गिरामूलं तण्डुलाद्भिर्व्विषापहम् ।
<>पुनर्नवाफलिनीनां मूलं चक्रजमीदृशम् ॥
<>मूलं शुक्लवृहत्यास्तु कर्क्कोट्या गैरिकर्णिकम् ।
<>अद्भिर्घृष्टघृतोपेतलेपोऽयं विषमर्द्दनः ॥
<>विषमृद्धिं न व्रजेच्च उष्णं पिबति यो घृतम् ।
<>पञ्चाङ्गन्तु शिरीषस्य मूलं गृञ्जनजन्तथा ।
<>सर्व्वाङ्गलेपतश्चापि पानाद्वा विषहृद्भवेत् ॥
<>ह्रीँ गोनसादिविषहृत् ॥
<>हृल्ललाटविसर्गान्तं ध्यातं वश्यादिकृद्भवेत् ।
<>न्यस्तं योनौ वशेत् कन्यां कुर्य्यान्मदजलाविलाम् ॥
<>जप्त्वा सप्ताष्टसाहस्रं गरुत्मानिव सर्व्वगः ।
<>कविः स्यात् श्रुतिधारी स्याद्वश्यस्त्रीश्चायुरा-
<>प्नुयात् ।
<>विषहृत् स्यात् कथा तद्बन्मुनिर्वा सम्मतो
<>ध्रुवम् ॥”
<>इति गारुडे प्राणेश्वरं गारुडं समाप्तं १९
<>अध्यायः ॥ * ॥ * ॥ अपरञ्च ।
<>अग्निरुवाच ।
<>“नागादयोऽथ तारादिदशस्थानानि मर्म्म च ।
<>सूतकं दष्टचेष्टेति सप्तलक्षणमुच्यते ॥
<>शेषवासुकितक्षाख्याः कर्क्कटोऽब्जो महाम्बुजः ।
<>शङ्खपालश्च कुलिक इत्यष्टौ नागवर्य्यकाः ॥
<>दशाष्टपञ्चत्रिगुणशतमूर्द्धान्विताः क्रमात् ।
<>विप्रौ नृपौ विशौ शूद्रौ द्बौ द्बौ नागेषु कीर्त्तितौ ॥
<>तदन्वयाः पञ्चशतं तेभ्यो जाता ह्यसङ्ख्यकाः ।
<>फणिमण्डलिराजीलवातपित्तकफात्मकाः ॥
<>व्यन्तरा दोषमिश्रास्ते सर्पा दर्वीकराः स्मृताः ।
<>रथाङ्गलाङ्गलच्छत्रस्वस्तिकाङ्कुशधारिणः ॥
<>गोनसा मन्दगा दीर्घा मण्डलैर्व्विविधैः स्थिताः ।
<>राजीलाश्चित्रिताः स्निग्धास्तिर्य्यगूर्द्ध्वञ्च
<>राजिभिः ॥
<>व्यन्तरा मिश्रचिह्नाश्च भूवर्षाग्नेयवायवः ।
<>चतुर्व्विधास्ते षड् विंश भेदाः षोडश गोनसाः ॥
<>त्रयोदश च राजीला व्यन्तरा एकविंशतिः ।
<>येऽनुक्तकाले जायन्ते सर्पास्ते व्यन्तराः स्मृताः ॥
<>आषाढादित्रिमासैः स्याद्गर्भो मासचतुष्टये ।
<>अण्डकानां शते द्वे च चत्वारिंशत् प्रसूयते ।
<>सर्पा ग्रसन्ति सूतौ तान् विना स्त्रीपुंनपुंसकान् ।
<>उन्मीलतेऽक्षि सप्ताहात् हृष्टो मासाद्भवेद्बहिः ॥
<>द्बादशाहात् स्वबोधः स्याद्दन्ताः स्युः सूर्य्य-
<>दर्शनात् ।
<>द्बात्रिंशद्दिनविंशत्याश्चतस्रस्तेषु दंष्ट्रिकाः ॥
<>कराली मकरी कालरात्री च यमदूतिकाः ।
<>एतास्ताः सविषा दंष्ट्रा वामदक्षिणपार्श्वगाः ॥
<>षण्मासान्मुञ्चते कृत्तिं जीवेत् षष्टिसमाद्बयम् ।
<>नागाः सूर्य्यादिवारेशाः सप्त उक्ता दिवानिशि ॥
<>तेषां षट् प्रतिवारेषु कुलिकः सर्व्वसन्धिषु ।
<>शङ्खेन वा महाब्जेन सह तस्योदयोऽथवा ॥
<>द्बयोर्व्वा नाडिकामन्त्रमन्तरं कुलिकोदयः ।
[Page5-300-c+ 52]
<>दुष्टः सकालः सर्व्वत्र सर्व्वदंशे विनिर्द्दिशेत् ॥
<>कृत्तिका भरणी स्वाती मूलं पूर्व्वात्रयाश्विनी ।
<>विशाखार्द्रा मघाश्लेषा चित्रा श्रवणरोहिणी ॥
<>हस्ता मन्दकुजौ वारौ पञ्चमी चाष्टमी तिथिः ।
<>षष्ठी रिक्ता शिवा निन्द्या पञ्चमी च चतुर्द्दशी ॥
<>सन्ध्याचतुष्टयं दुष्टं दग्धयोगाश्च राशयः ।
<>एकद्बिबहवो दंशा दष्टविद्धञ्च खण्डितम् ॥
<>अदंशमवगुप्तं स्याद्दंशमेवं चतुर्व्विधम् ।
<>त्रयो द्व्येकक्षता दंशा वेदना रुधिरो नृणाम् ॥
<>नक्तं द्व्यैकाङ्घ्रिकूर्म्माभा दंशाश्च यमचोदिताः ॥
<>दाही पिपीलिकास्पर्शी कण्ठशोषरुजान्वितः ।
<>सतोदो ग्रन्थितो दंशः सविषो न्यस्तनिर्व्विषः ॥
<>देवालये शून्यगृहे वल्मीकोद्यानकोटरे ।
<>रथ्या सन्ध्या श्मशाने च श्मशाने सिन्धुसङ्गमे ॥
<>द्बीपे चतुष्पथे सौधे गृहेऽब्जे पर्व्वताग्रतः ।
<>विलद्वारे जीर्णकूपे जीर्णवेश्मनि कुड्यके ॥
<>शिग्रुश्लेष्मातकाक्षेषु जम्बूडुम्बरणेषु च ।
<>वटे च जीर्णप्राकारे खास्यहृतकक्षजत्रुणि ॥
<>तालौ शङ्खे गले मूर्द्ध्नि चिवुके नाभिपादयोः ।
<>दंशोऽशुभः शुभो भूतःपुष्पहस्तः सुवाक् सुधीः ॥
<>लिङ्गवर्णसमानश्च शुक्लवस्त्रोऽमलः शुचिः ।
<>अपद्बारागतः शस्त्री प्रमादी भूगतेक्षणः ॥
<>विवर्णवासाः पाशादिहस्तो गद्गदवर्णभाक् ।
<>शुष्ककाष्ठाश्रितः खिन्नस्तिलाक्तककरांशुकः ॥
<>आर्द्रवासाः कृष्णरक्तपुष्पो हेमशिरोरुहः ।
<>कुचमर्द्दी नखच्छेदी गुदस्पृक् पादलेखकः ॥
<>केशलुञ्ची तृणच्छेदी दुष्टा दूतास्तथैकलः ।
<>इडान्यावाहयद्द्वेधा यदि दूतस्य चात्मनः ॥
<>आभ्यां द्बाभ्यां पृष्टयान्यान् विद्यात् स्त्रीपुंनपुं-
<>सकान् ।
<>दूतः स्पृशति यद्गात्रं तस्मिन् दंशमुदाहरेत् ॥
<>दूताङ्घ्रिचलनं दुष्टं सुखिभिर्निश्चला शुभा ।
<>जीवपार्श्वे शुभो दूतो दुष्टोऽन्यत्र समागतः ॥
<>जीवो गतागते दुष्टः शुभो दूतनिवेदने ।
<>दूतस्य वाक् प्रदुष्टा सा पूर्व्वामजार्द्धनिन्दिता ॥
<>विभक्तैस्तस्य वाक्यान्तैर्व्विषनिर्व्विषकालता ।
<>आद्यैः स्वरैश्च काद्यैश्च वर्गैर्भिन्नलिपिर्द्बिधा ॥
<>स्वरजोवसुमान् वर्गी इति क्षेप्यश्च मातृकाः ।
<>वाताग्नीन्द्रजलात्मानो वर्गेषु च चतुष्टयम् ॥
<>नपुंसकाः पञ्चमाः स्युः स्वराः शक्राम्बुयोनयः ।
<>दुष्टौ दूतस्य वाक्पादौ वाताग्नी मध्यमो हरिः ॥
<>प्रशस्ता वारुणा वर्णा अतिदुष्टा नपुंसकाः ।
<>प्रस्थाने मङ्गलं वाक्यं गर्ज्जितं मेघहस्तिनोः ॥
<>प्रदक्षिणं फले वृक्षे चासस्य च रुतं जितम् ।
<>शुभा गीतादिशब्दाः स्युरीदृशं स्यादसिद्धये ॥
<>अनर्थगीताथाक्रन्दो दक्षिणे विरुतं क्षुतम् ।
<>वेश्या विप्रो नृपः कन्या गौर्दन्ती मुरजध्वजौ ॥
<>क्षीराज्यदधिशङ्खाम्बुच्छत्रं भेरी फलं सुराः ।
<>तण्डुला हेमरूप्यञ्च सिद्धयेऽमिमुखा अमी ॥
<>सकाष्ठः सानलः कारुर्म्मलिनाम्बरभारभृत् ।
<>गलस्थटङ्को गोमायुर्गृध्रोलूककपर्द्दिकाः ॥
<>तैलं कपालकार्पासा निषेधो भस्मनष्टये ।
[Page5-301-a+ 52]
<>विषवेगाश्च सप्त स्युर्धातोर्द्धात्वन्तराप्तितः ॥
<>विषदंशो ललाटं यात्यतो नेत्रं ततो मुखम् ।
<>आस्याच्चरणनाभी द्बौ धातून् प्राप्नोति हि
<>क्रमात् ॥”
<>इत्याग्नेये २९४ अध्याये लक्षणानि ॥ * ॥
<>अग्निरुवाच ।
<>“मन्त्रध्यानौषधैर्दष्टचिकित्सां प्रवदामि ते ।
<>ओँ नमो भगवते नीलकण्ठायेति ॥
<>जपनाद्विषहानिः स्यादौषधं जीवरक्षणम् ।
<>साज्यं सकृद्रसं पेयं द्विविधं विषमुच्यते ॥
<>जङ्गमं सर्पमूषादि शुङ्गादि स्थावरं विषम् ।
<>शान्तस्वरान्वितो ब्रह्मा लोहितं तारकः शिवः ॥
<>विषते नाम मन्त्रोऽयं तार्क्षः शब्दमयः स्मृतः ।
<>ज्वल महामते हृदयाय । गरुडविलासशिरसे ।
<>गरुडशिखायै । गरुडविषभञ्जन ३ प्रभेदन ३
<>वित्रासय ३ विमर्द्दय ३ कवचाय । अप्रति-
<>हतशासनं वँ ह्रूँ फट् अस्त्राय । उग्ररूप-
<>धारक सर्व्वभयङ्कर भीषय ३ सर्व्वं दह ३
<>भस्मीकुरु कुरु स्वाहा नेत्राय ।
<>सप्तवर्णान्तयुग्माष्टदिग्दलस्वरकेशरात् ।
<>वर्णरत्नं बहिश्चाभूत् कर्णिकं मातृकाम्बुजम् ।
<>कृत्वा हृदिस्थं तन्मन्त्री वामहस्ततले स्मरेत् ॥
<>अङ्गुष्ठादौ न्यसेद्बर्णान् विषभेदोदिताः कलाः ।
<>पात्रं वज्रचतुष्कोणं पार्थिवं शक्रदैवतम् ॥
<>वृत्तार्द्धमाप्यं पद्मार्द्धं शुक्लं वरुणदैवतम् ।
<>त्र्यस्रं स्वस्तिकयुक्तञ्च भैषजं वह्निदैवतम् ॥
<>वृत्तबिन्दुवृतं वायुदैवतं कृष्णमानिलम् ।
<>अङ्गुष्ठाद्यङ्गुलीमध्ये पर्य्यास्तेषु स्ववेश्मसु ॥
<>सर्वर्णनागवाहनवेष्टितेषु न्यसेत् क्रमात् ।
<>विषते चतुरो वर्णान् स्वमण्डलसमत्विषः ।
<>अरूपे वरतन्मात्रे आकाशे शिवदैवते ॥
<>कनिष्ठामध्यपर्व्वान्ते न्यसेत्तस्याद्यमक्षरम् ।
<>नागानामादिवर्णांश्च स्वमण्डलगतान्न्यसेत् ॥
<>भूतादिवर्णान् विन्यस्य अङ्गुष्ठाद्यन्तपर्व्वसु ।
<>तन्मात्रादिगुणाद्यर्णानङ्गुलीषु न्यसेद्बुधः ॥
<>स्पर्शनादेव तार्क्ष्येण हस्ते हन्याद्विषद्बयम् ।
<>मण्डलादिषु तान् वर्णान् विषते करयोजितान् ॥
<>श्रेष्ठाद्यङ्गुलिभिर्देहनाभिस्थानेषु पर्व्वसु ।
<>स्रजोन्नतः सवर्णाभमानाभे स्तुहिनप्रभम् ॥
<>कुङ्कुमारुणमाकण्ठादाकेशान्तात् सितेतरम् ।
<>ब्रह्माण्डयापिनं तार्क्ष्यं चन्द्राख्यं नागभूषणम् ॥
<>नीलाग्रनासमात्मानं महापक्षं स्मरेद्बुधः ।
<>एवं तार्क्ष्यात्मनो वाक्यान्मन्त्रः स्यान्मन्त्रिणो विषे ॥
<>स्वस्ति तार्क्ष्यकरस्यान्तः स्थिताङ्गुष्ठविषापहा ।
<>ताक्ष्यहस्तं समुद्यम्य तत्पञ्चाङ्गुलिचालनात् ॥
<>कुर्य्याद्विषस्य स्तम्भादींस्तदुक्तमदवीषया ।
<>आकाशादेशभूबीजः पश्चाङ्गाधिपतिर्म्मनुः ॥
<>संस्तम्भयेति वीषातो भाषया स्तम्भयेद्विषम् ।
<>व्यत्यस्तभूषया बीजो मन्त्रोऽयं साधुसाधितः ॥
<>संप्लवः प्लावयशसः शब्दाद्यः संहरेद्विषम् ।
<>दष्टमुत्थापयेद्वैषं स्वजप्ताम्भोऽभिषेकतः ॥
<>स्वजप्तशङ्खभेर्य्यादिनिस्वनश्रवणेन वा ।
[Page5-301-b+ 52]
<>संददात्येव संयुक्तो भूतेजोव्यत्ययात् स्थितः ॥
<>भूवायुव्यत्ययान्मन्त्रो विषं संक्रामयत्यसौ ।
<>अन्तस्थो निजवेश्मस्थो बीजाग्नीन्दुजलाम्बुभिः ॥
<>एतत् कर्म्म नयेन्मन्त्री गरुडाकृतिविग्रहः ।
<>तार्क्ष्यवारणगेहस्थस्तर्जनान्नाशयेद्विषम् ॥
<>जानुदण्डीन्दुमुदितं स्वधाश्रीबीजलाञ्छितम् ।
<>स्नानपानात् सर्व्वविषजरारोगापमृत्युजित् ॥
<>पक्षि पक्षि महापक्षि महापक्षि विवि स्वाहा ।
<>पक्षि पक्षि महापक्षि महापक्षि क्षीक्षी स्वाहा ॥
<>द्वावेतौ पक्षिराड्मन्त्रौ विषघ्नावभिमन्त्रणात् ।
<>पक्षिराजाय विद्महे पक्षिदेवाय धीमहि तन्नो
<>गरुडः प्रचोदयात् ॥
<>वह्निस्थौ पार्श्वतत्पूर्व्वौ दन्तश्रीकौ च दन्तिनौ ।
<>सकलो लाङ्गली चेति नीलकण्ठाद्यमीरितः ॥
<>वक्षःकण्ठशिखाश्वेतं न्यसेत् स्तम्भे सुसंस्कृतौ ।
<>हर हर हृदयाय नमः कपर्द्दिने च शिरसे नील-
<>कण्ठाय वै शिखाम् ॥
<>कालकूटविषभक्षणाय स्वाहार्थर्व्व वर्म्म च ।
<>कण्ठिनेत्रं कृत्तिवासं नेत्रैः प्रत्येकशस्त्रिभिः ।
<>पूर्व्वाद्यैराननैर्युक्तं श्वेतपीतारुणासितैः ॥
<>अभयं वरदञ्चापं वासुकिञ्च दधद्भजः ।
<>यज्ञोपवीतपार्श्वन्तु गौरी रुद्रोऽस्य देवता ॥
<>पादजानुगुहानाभिहृत्कण्ठाननमूर्द्धसु ।
<>मन्त्रार्णान्न्यस्य करयोरङ्गुष्ठाद्यङ्गुलीषु च ॥
<>तर्ज्जन्यादितदन्तासु सर्व्वमङ्गुष्ठयोर्न्यसेत् ।
<>ध्यात्वैवं संहरेत् क्षिप्रं बद्धया मूलमुद्रया ॥
<>कनिष्ठा ज्येष्ठया बद्ध्वा तिस्रोऽन्याः प्रसृतिर्जवः ।
<>विषनाशो वामहस्तमन्यस्मिन् दक्षिणं करम् ॥
<>नमो भगवते नीलकण्ठाय चिः । अमलकण्ठाय
<>चिः सर्व्वज्ञकण्ठाय चिः क्षिप ओम् स्वाहा ॥
<>नमो नीलकण्ठाय नैकसर्व्वविषापहाय । नमस्ते
<>रुद्रमन्यव इति सम्मार्ज्जनाद्विषं विनश्यति ॥
<>न सन्देहः कर्णजाप्या उपनेत्रा विधानतः ।
<>यजेद्रुद्रविधानेन नीलग्रीवं महेश्वरम् ।
<>विषव्याधिविनाशः स्यात् कृत्वा रुद्र विधानतः ॥”
<>इत्याग्नेये महापुराणे दष्टचिकित्सा नाम २९५
<>अध्यायः ॥ * ॥ * ॥ यात्राकाले तस्य शुभा-
<>शुभसूचकत्वं यथा, --
<>“गोनासदर्व्वीकरराजिलाद्या
<>जात्यैव सर्व्वे भयदा भुजङ्गाः ।
<>विलोक्य सर्पं यदि निर्व्विकल्प्या
<>निवृत्तविप्रस्य शुभं विचिन्त्यम् ॥
<>पाषाणसंस्तम्भितकण्टकेषु
<>दत्त्वा पदं यान्ति विनण्टविघ्नाः ।
<>सर्पेच्छया पञ्चनखाभिधेयः
<>प्रयाणकाले स तु वामभागे ।
<>दृष्टः शुभैः सिद्धिकृदुन्नताग्र-
<>स्तिष्ठेत् पथार्द्ध यदि राज्यलाभः ॥”
<>इति सर्पः । इति वसन्तराजशाकुने १५ वर्गः ॥
<LEND>
