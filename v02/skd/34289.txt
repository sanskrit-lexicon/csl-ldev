<L>34289<pc>4-522<k1>वैशेषिकः<k2>वैशेषिकः
वैशेषिकः¦, पुं, (विशेषं वेत्ति अधीते वा । विशेष +
<>ठक् ।) कणादमुनिकृतदर्शनशास्त्रवेत्ता । तत्-
<>पर्य्यायः । औलुक्यः २ । इति हेमचन्द्रः ॥
<>(विशेषमधिकृत्य कृतो ग्रन्थः । विशेषः + “अधि-
<>कृत्यकृते ग्रन्थे ।” ४ । ३ । ८७ । इति ठक् ।)
<>कणादमुनिकृतदर्शनशास्त्रविशेषः । स तु विशेष-
<>पदार्थनिरूपकग्रन्थः । अस्य मतं न्यायदर्शनमत-
<>तुल्यम् । अत्र जगतः कारणं परमाणुपर्य्यन्तं
<>निरूपितम् ॥ * ॥ इह खलु निखिलप्रेक्षावन्-
<>निसर्गप्रतिकूलवेदनीयतया निखिलात्मसंवेदन-
<>सिद्धं दुःखं जिहासतस्तद्धानोपायं जिज्ञासुः
<>परमेश्वरसाक्षात्कारमुपायमाकलयति ।
<>“यदा चर्म्मवदाकाशं वेष्टयन्तीह मानवाः ।
<>तदा शिवमविज्ञाय दुःखस्यान्तो भविष्यति ॥”
<>इत्यादिवचननिचयप्रामाण्यात् । परमेश्वरस्य
<>साक्षात्कारश्च श्रवणमननभावनाभिर्भावनीयः ।
<>यदाह ।
<>“आगमेनानुमानेन ध्यानाभ्यासबलेन च ।
<>त्रिधा प्रकल्पयन् प्रज्ञां लभते योगमुत्तमम् ॥”
<>इति ॥
<>तत्र मननमनुमानाधीनम् । अनुमानञ्च व्याप्ति-
<>ज्ञानाधीनम् । व्याप्तिज्ञानञ्च पदार्थविवेकसा-
<>पेक्षम् । अतः पदार्थषट्कम् “अथातो धर्म्मं
<>व्याख्यास्यामः ।” इत्यादिकायां दशलक्षण्यां
<>कणभक्षेण भगवता व्यवस्थापि । तत्राह्निकद्बया-
<>त्मके प्रथमेऽध्याये समवेताशेषपदार्थकथनम-
<>कारि । तत्रापि प्रथमाह्रिके जातिमन्निरूपणम् ।
<>द्वितीयाह्रिके जातिविशेषयोर्निरूयणम् ।
<>आह्निकद्वयात्मके द्बितीये भूतदिक्काललक्षणम् ।
<>तत्रापि प्रथमाह्निके भूतविशेषलक्षणम् । द्बितीये
<>दिक्कालप्रतिपादनम् । आह्निकद्वयात्मके तृतीये
<>आत्मान्तःकरणलक्षणम् । तत्राप्यात्मलक्षणं
<>प्रथमे । द्वितीये अन्तःकरणलक्षणम् । आह्निक-
<>द्वययुक्ते चतुर्थे शरीरतदुपयोगिविवेचनम् ।
<>तत्रापि प्रथमे तदुपयोगिविवेचनम् । द्बितीये
<>शरीरविवेचनम् । आह्रिकद्वयवति पञ्चमे कर्म्म-
<>प्रतिपादनम् । तत्रापि प्रथमे शरीरसम्बन्धि-
<>कर्म्मचिन्तनम् । आह्रिकद्वयशालिनि षष्ठे
<>श्रौतधर्म्मनिरूपणम् । तत्रापि प्रथमे दानप्रति-
[Page4-523-a+ 52]
<>ग्रहधर्म्मविवेकः । द्वितीये चातुराश्रम्योचित-
<>धर्म्मनिरूपणम् । तथाविधे सप्तमे गुणसमवाय-
<>प्रतिपादनम् । तत्रापि प्रथमे बुद्धिनिरपेक्षगुण-
<>प्रतिपादनम् । द्वितीये तत्सापेक्षगुणप्रतिपादनं
<>समवायप्रतिपादनञ्च । अष्टमे निर्व्विकल्पक-
<>सविकल्पकप्रत्यक्षप्रमाणचिन्तनम् । नवमे बुद्धि-
<>विशेषप्रतिपादनम् । दशमे अनुमानप्रतिपाद-
<>नम् । तत्र उद्देशो लक्षणं परीक्षा चेति
<>त्रिविधास्य शास्त्रस्य प्रवृत्तिः । इति वैशेषिक-
<>ग्रन्थविवरणम् ॥ * ॥
<>(न्यायमते आत्मादिगतपारिभाषिकगुणः । यथा,
<>भाषापरिच्छेदे ।
<>“बुद्ध्यादिषट्कं स्पर्शान्ताः स्नेहः सांसिद्धिको-
<>द्रवः ।
<>अदृष्टभावना शब्दा अमी वैशेषिका गुणाः ॥”
<>विशेष एव । “विनयादिभ्यष्ठक् ।” ५ । ४ ।
<>३४ । इति स्वार्थे ठक् ॥ असाधारणे, त्रि ।
<>यथा, महाभारते । ७ । ५ । १५ ।
<>“युगपन्नतु ते शक्या कर्त्तुं सर्व्वे पुरःसरा ।
<>एक एव तु कर्त्तव्यो यस्मिन् वैशेषिका गुणाः ॥”)
<LEND>
