<L>26646<pc>3-657<k1>महादानं<k2>महादानं
महादानं¦, क्ली, (महच्च तद्दानञ्चेति ।) श्रेष्ठ-
दानम् । तत्तु तुलापुरुषादिषोडशप्रकारम् ।
यथा, मत्स्यपुराणे ।
“अथातः संप्रवक्ष्यामि महादानस्य लक्षणम् ॥”
इत्यभिधाय ।
“आद्यन्तु सर्व्वदानानां तुलापुरुषसंज्ञितम् ।
हिरण्यगर्भदानञ्च ब्रह्माण्डं तदनन्तरम् ॥
कल्पपादपदानञ्च गोसहस्रन्तु पञ्चमम् ।
हिरण्यकामधेनुश्च हिरण्याश्वस्तथैव च ॥
पञ्चलाङ्गलकं तद्वद्धरादानन्तथैव च ।
हिरण्याश्वरथस्तद्वद्धेमहस्तिरथस्तथा ॥
द्बादशं विष्णुचक्रञ्च ततः कल्पलतात्मकम् ।
सप्तसागरदानञ्च रत्नधेनुस्तथैव च ।
महाभूतघटस्तद्वत् षोडशः परिकीर्त्तितः ॥” * ॥
अत्र सामान्यलक्षणम् । सूक्तजपाङ्गकदानं
महादानम् । विनायकादिपञ्चाशद्देषताहोमा-
ङ्गकं वा । तथा मत्स्यपुराणम् ।
“विनायकादिग्रहलोकपाल-
वस्वष्टकादित्यमरुद्गणानाम् ।
ब्रह्माच्युतेशानबृहस्पतीनां
स्वमन्त्रतो होमचतुष्टयं स्यात् ॥
जप्यानि सूक्तानि तथैव चैषा-
मनुक्रमेणापि यथास्वरूपम् ॥”
इत्यादिना सूक्तजपहोमरूपाङ्गयोर्व्विधानं
प्रत्येकं षोडशतुलापुरुषप्रधानान्युद्दिश्योक्तं नतु
महादानत्वेनोद्दिश्येति । अतो नेतरेतरा-
श्रयः । न तु कुण्डमण्डपेतिकर्त्तव्यतायोगित्वं
जिकनीयलक्षणम् । अचलदानेऽपि गतत्वात् ।
एवञ्च ।
“कनकाश्वतिला गावो दासी रथमहीगृहाः ।
कन्या च कपिला धेनुर्म्महादानानि वै दश ॥”
इति कूर्म्मपुराणोक्तदानपदं गौणम् ॥
अन्यथा बहुशक्तिकल्पनापत्तेः कनकदानादि-
[Page3-658-a+ 52]
साधारणानुगतैकरूपाभावाच्च । अतो न वैप-
रीत्यमिति ।
“सर्व्वेषामेव दानानामेकजन्मानुगं फलम् ॥”
इति मलमासतत्त्वम् ॥
<LEND>
