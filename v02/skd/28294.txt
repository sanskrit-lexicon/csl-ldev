<L>28294<pc>4-006<k1>यज्ञः<k2>यज्ञः
यज्ञः¦, पुं, इज्यते हविर्दीयतेऽत्र । (इज्यन्ते देवता
<>अत्र इति वा । यज् + “यजयाचयतविच्छप्रच्छ-
<>रक्षो नङ् ।” ३ । ३ । ९० । इति नङ् ।) यागः ।
<>तत्पर्य्यायः । सवः २ अध्वरः ३ यागः ४ सप्त-
<>तन्तुः ५ मखः ६ क्रतुः ७ । इत्यमरः । २ । ७ । १३ ॥
<>इष्टिः ८ इष्टम् ९ वितानम् १० मन्युः ११ आहवः
<>१२ सवनम् १३ हवः १४ अभिषवः १५ होमः
<>१६ हवनम् १७ महः १८ । इति शब्दरत्ना-
<>वली ॥ स त्रिविधः । सात्त्विको राजसिकस्ताम-
<>सिकश्च । सात्विकयज्ञो यथा, --
<>“अफलाकाङ्क्षिभिर्यज्ञो विधिदृष्टो य इज्यते ।
<>यष्टव्यमेवेति मनः समाधाय स सात्विकः ॥”
[Page4-006-c+ 52]
<>राजसिकयज्ञो यथा, --
<>“अभिसन्धाय तु फलं दम्भार्थमपि चैव यत् ।
<>इज्यते भरतश्रेष्ठ ! तं यज्ञं विद्धि राजसम् ॥”
<>तामसिकयज्ञो यथा, --
<>“विधिहीनमसृष्ठान्नं मन्त्रहीनमदक्षिणम् ।
<>श्रद्धाविरहितं यज्ञं तामसं परिचक्षते ॥”
<>इति श्रीभगवद्गीतायाम् १७ अध्यायः ॥ * ॥
<>स च नानाविधः । यथा, --
<>“द्रव्ययज्ञास्तपोयज्ञा योगयज्ञास्तथापरे ।
<>स्वाध्यायज्ञानयज्ञाश्च यतयः शंसितव्रताः ॥”
<>इति श्रीभगवद्गीतायाम् ४ अध्यायः ॥ * ॥
<>पञ्च यज्ञा यथा, --
<>“अध्यापनं ब्रह्मयज्ञः पितृयज्ञस्तु तर्पणम् ।
<>होमो दैवो बलिर्भौतो नृयज्ञोऽतिथिपूजनम् ॥”
<>इति गारुडे ११५ अध्यायः ॥ * ॥
<>(तथाच मनुः । ४ । २१ -- २२ ।
<>“ऋषियज्ञं देवयज्ञं भूतयज्ञञ्च सर्व्वदा ।
<>नृयज्ञं पितृयज्ञञ्च यथाशक्ति न हापयेत् ॥
<>एतानेके महायज्ञान् यज्ञशास्त्रविदो जनाः ।
<>अनीहमानाः सततमिन्द्रियेष्वेव जुह्वति ॥”
<>अपरपञ्चयज्ञा उक्ता यथा, शिवपुराणे वायु-
<>संहितायामुत्तरभागे । १८ । ८९ -- १०६ ।
<>“कर्म्मयज्ञस्तपोयज्ञो जपयज्ञस्तदुत्तरः ।
<>ध्यानयज्ञो ज्ञानयज्ञः पञ्च यज्ञाः प्रकीर्त्तिताः ॥
<>कर्म्मयज्ञरताः केचित्तपोयज्ञरताः परे ।
<>जपयज्ञरताश्चान्ये ध्यानयज्ञरतास्तथा ॥
<>ज्ञानयज्ञरताश्चान्ये विशिष्टाश्चोत्तरोत्तरम् ।
<>कर्म्मयज्ञो द्बिधा प्रोक्तः कामाकामविभेदतः ॥
<>कामान् कामी ततो भुक्त्वा कामासक्तः पुनर्भवेत् ।
<>अकामो रुद्रभवने भोगान् भुक्त्वा ततश्चुतः ॥
<>तपोयज्ञरतो भूत्वा जायते नात्र संशयः ।
<>तपस्वी च पुनस्तस्मिन् भोगान् भुक्त्वा ततश्चुतः ॥
<>जपध्यानरतो भूत्वा जायते भुवि मानवः ।
<>जपध्यानरतो मर्त्यस्तद्वैशिष्टवशादिह ॥
<>ज्ञानं लब्ध्वा चिरादेव शिवसायुज्यमाप्नुयात् ।
<>तस्मान्मुक्तौ शिवाज्ञप्तः कर्म्मयज्ञोऽपि देहिनाम् ॥
<>अकामः कामसंयुक्तो बन्धायैव भविष्यति ।
<>तस्मात् पञ्चसु यज्ञेषु ध्यानज्ञानपरो भवेत् ॥
<>ध्यानं ज्ञानञ्च यस्यास्ति तीर्णस्तेन भवार्णवः ।
<>हिंसादिदोषनिर्मुक्तो विशुद्धश्चित्तसाधनः ॥
<>ध्यानयज्ञः परस्तस्मादपवर्गफलप्रदः ।
<>बहिः कर्म्मकरा यद्बन्नातीवफलभागिनः ॥
<>दृष्टा नरेन्द्रभवने तद्वदत्रापि कर्म्मिणः ।
<>ध्यानिनां हि वपुः सूक्ष्मं भवेत् प्रत्यक्षमैश्वरम् ॥
<>तथेह कर्म्मिणां स्थूलं मृत्काष्ठाद्यैः प्रकल्पितम् ।
<>ध्यानयज्ञरतास्तस्माद्देवान् पाषाणमृन्मयान् ॥
<>नात्यन्तं प्रतिपद्यन्ते शिवयाथात्म्यवेदनात् ।
<>आत्मस्थं यः शिवन्त्यक्त्वा बहिरभ्यर्च्चयेन्नरः ॥
<>हस्तस्थं फलमुत्सृज्य लिहेत् कूर्परमात्मनः ।
<>ज्ञानात् ध्यानं भवेत् ध्यानाज्ज्ञानं भूयः प्रवर्त्तते ॥
<>तदुभाभ्यां भवेन्मक्तिस्तस्मात् ध्यानरतो भवेत् ।
<>द्वादशान्ते तथा मूर्द्ध्नि ललाटे भ्रूयुगान्तरे ॥
[Page4-007-a+ 52]
<>नासाग्रे वा तथास्ये वा कन्धरे हृदये तथा ।
<>नाभौ वा शाश्वतस्थाने श्रद्धाविद्धेन चेतसा ॥
<>बहिर्य्यागोपचारेण देवं देवीञ्च पूजयेत् ।
<>अथवा पूजयेन्नित्यं लिङ्गे वा कृतकेपि वा ॥
<>वह्नौ वा स्थण्डिले वाथ भक्त्या वित्तानुसारतः ॥
<>अथवान्तर्ब्बहिश्चैव पूजयेत् परमेश्वरम् ।
<>अन्तर्य्यागरतः पूजां बहिः कुर्व्वीत वा न वा ॥”)
<>अस्योत्पत्तिर्यथा, --
<>ऋषय ऊचुः ।
<>“कथं यज्ञवराहस्य देहो यज्ञत्वमाप्तवान् ।
<>त्रेतात्वमगमन् पुत्त्रा वराहस्य कथं त्रयः ।
<>तन्नोऽद्य श्रोष्यमाणानां कथयस्व महामते ! ॥
<>श्रीमार्कण्डेय उवाच ।
<>शृणुध्वं द्विजशार्दूला यत् पृष्टोऽहं महाद्भुतम् ।
<>यज्ञेषु देवास्तिष्ठन्ति यज्ञे सर्व्वं प्रतिष्ठितम् ॥
<>यज्ञेन ध्रियते पृथ्वी यज्ञस्तारयति प्रजाः ।
<>अन्नेन भूता जीवन्ति पर्जन्यादन्नसम्भवः ॥
<>पर्जन्यो जायते यज्ञात् सर्व्वं यज्ञमयं ततः ।
<>स यज्ञोऽभूद्बराहस्य कायात् शम्भुविदारितात् ॥
<>यथाहं कथये तद्वः शृण्वन्त्ववहिता द्विजाः ।
<>विदारिते वराहस्य काये भर्गेण तत्क्षणात् ॥
<>ब्रह्मविष्णुशिवा देवाः सर्व्वैश्च प्रमथः सह ।
<>निन्युर्जलात् समुद्धृत्य तच्छरीरं नभः प्रति ॥
<>तद्बिभेजुः शरीरन्ते विष्णोश्चक्रेण खण्डशः ।
<>तस्याङ्गसन्धयो यज्ञा जातास्ते वै पृथक् पृथक् ॥
<>यस्माद्यस्माच्च ये यज्ञास्तत् शृण्वन्तु महर्षयः ।
<>भ्रूनासासन्धिना जातो ज्योतिष्टोमो महाध्वरः ॥
<>हनुश्रवणसन्ध्योस्तु वह्निष्टोमो व्यजायत ।
<>चक्षुर्भ्रुवोः सन्धिना तु व्रात्यष्टोमो व्यजायत ॥
<>राजः पौनर्भवष्टोमस्तस्य पोत्रोष्ठसन्धिना ।
<>वृद्धष्टोमबृहष्टोमौ जिह्वामूलाद्व्यजायत ॥
<>अतिरात्रं सवैराजमधोजिह्वान्तरादभूत् ॥
<>अध्यापनं ब्रह्मयज्ञः पितृयज्ञस्तु तर्पणम् ।
<>होमो दैवो वलिर्भौतो नृयज्ञोऽतिथिपूजनम् ॥
<>स्नानं तर्पणपर्य्यन्तं नित्ययज्ञाश्च सर्व्वशः ।
<>कण्ठसन्धेः समुत्पन्ना जिह्वातो विधयस्तथा ॥ ॥
<>वाजिमेधो महामेधो नरमेधस्तथैव च ।
<>प्राणिहिंसाकरा येऽन्ये ते जाताः पादसन्धितः ॥
<>राजसूयोऽथ कारीषो वाजपेयस्तथैव च ॥
<>पृष्ठसन्धौ समुत्पन्ना ग्रहयज्ञास्तथैव च ॥
<>प्रतिष्ठोत्सर्गयज्ञाश्च दानश्राद्धादयस्तथा ।
<>हृत्सन्धितः समुत्पन्नाः सावित्रीयज्ञ एव च ॥
<>सर्व्वेषां साधका यज्ञाः प्रायश्चित्तकराश्च ये ।
<>ते मेढ्रसन्धितो जाता यज्ञास्तस्य महात्मनः ॥
<>रक्षःसत्रं सर्पसत्रं सर्व्वञ्चैवाभिचारिकम् ।
<>गोमेधो वृक्षजापश्च खुरेभ्यो ह्यभवन्निमे ॥
<>मायेष्टिः परमेष्टिश्च गीष्पतिर्भोगसम्भवः ।
<>लाङ्गूलसन्धौ संजाता अग्निष्टोमस्तथैव च ॥
<>नैमित्तिकाश्च ये यज्ञाः संक्रान्त्यादौ प्रकी-
<>र्त्तिताः ।
<>लाङ्गूलसन्धौ ते जातास्तथा द्बादशवार्षिकम् ॥
<>तीर्थप्रयोगसामौजयजुःसङ्कर्षणस्तथा ।
[Page4-007-b+ 52]
<>आर्कमाथर्व्वणञ्चैव नाभिसन्धेः समुद्गताः ॥
<>ऋचोत्कर्षः क्षेत्रयज्ञः पञ्चमार्गोऽतियोजनः ।
<>लिङ्गसंस्थानहैरम्बयज्ञा जाताश्च जानुनि ॥
<>एवमष्टाधिकं जातं सहस्रं द्बिजसत्तमाः ॥
<>यज्ञानां सततं लोका यैर्भाव्यन्तेऽधुनापि च ।
<>स्रुगस्य पोत्रात् संजाता नासिकायाः स्रुवो
<>ऽभवत् ॥
<>अन्ये स्रुक्स्रुवभेदा ये ते जाताः पोत्रनासयोः ।
<>ग्रीवाभागेन तस्याभूत् प्राग्वंशो मुनिसत्तमाः ॥
<>इष्टापूर्त्तं यजुर्धर्म्मो जाताः श्रवणरन्ध्रतः ।
<>दंष्ट्राभ्यो ह्यभवन् यूपाः कुशा रोमाणि चाभ-
<>वन् ॥
<>उद्गाता च तथाध्वर्य्युर्होता समिध एव च ।
<>अग्रदक्षिणवामाङ्गपश्चात्पादेषु सङ्गताः ॥
<>पुरोडाशाः सचरवो जाता मस्तिंष्कसञ्चयात् ।
<>कर्षुर्नेत्रयुगाज्जाता यज्ञकेतुस्तथा खुरात् ॥
<>मध्यभागोऽभवद्वेदी मेढ्रात् कुण्डमजायत ।
<>रेतोधारास्तथैवाज्यं स्वरान्मन्त्राः समुद्गताः ॥
<>यज्ञालयः पृष्ठभागात् हृत्पद्मात् यज्ञ एव च ।
<>तदात्मा यज्ञपुरुषो मुञ्जाः कक्षात् समुद्गताः ॥
<>एवं यावन्ति यज्ञानां भाण्डानि च हवींषि च ।
<>तानि यज्ञवराहस्य शरीरादेव चाभवन् ॥
<>एवं यज्ञवराहस्य शरीरं यज्ञतामगात् ।
<>यज्ञरूपेण सकलमाप्यायितुमिदं जगत् ॥
<>एवं विधाय यज्ञन्तु ब्रह्मविष्णुमहेश्वराः ।
<>सुवृत्तं कनकं घोरमासेदुर्यत्नतत्पराः ॥
<>ततस्तेषां शरीराणि पिण्डीकृत्य पृथक् पृथक् ।
<>त्रिदेवास्त्रिशरीराणि व्यधमन्मुखवायुभिः ॥
<>सुवृत्तस्य शरीरन्तु व्यधमन्मुखवायुना ।
<>स्वयमेव जगत्म्रष्टा दक्षिणाग्निस्ततोऽभवत् ॥
<>कनकस्य शरीरन्तु ध्मापयामास केशवः ।
<>ततोऽभूद्गार्हपत्याग्निः पञ्चवैतानभोजनः ॥
<>घोरस्य तु वपुः शम्भुर्ध्मापयामास वै स्वयम् ।
<>तत आहवनीयोऽग्निस्तत्क्षणात् समजायत ॥
<>एतैस्त्रिभिर्जगत् व्याप्तं त्रिमूलं सकलं जगत् ।
<>एतत् यत्र त्रयं नित्यं तिष्ठति द्बिजसत्तमाः ।
<>समस्ता देवतास्तत्र वसन्तेऽनुचरैः सह ॥
<>एतद्भद्रप्रदं नित्यमेतदेव त्रयात्मकम् ।
<>एतत् त्रयीविधिस्नानमेतत् पुण्यकरं परम् ॥
<>यस्मिन् जनपदे चैते हूयन्ते अग्नयस्त्रयः ।
<>तस्मिन् जनपदे नित्यं चतुर्व्वर्गो विवर्द्धते ॥
<>एतद्वः कथितं सर्व्वं यत् पृष्टं द्बिजसत्तमाः ।
<>यथा यज्ञवराहस्य देहो यज्ञत्वमाप्तवान् ।
<>तथा च तस्य पुत्त्राणां देहास्त्रेतात्वमागमन् ॥”
<>इति कालिकापुराणे ३० अध्यायः ॥ * ॥
<>ब्रह्मण आदियज्ञा यथा, --
<>पुलस्त्य उवाच ।
<>“पूर्व्वमेव मया ख्यातं यदा स्वायम्भुवो मनुः ।
<>जातः परमधर्म्मात्मा शतरूपापतिः स्वयम् ॥
<>स्रष्टा प्रजापतिः पूर्व्वं सृष्टिकर्म्मण्ययोजयत् ।
<>वत्स ! त्वमेव संकल्प्य स्वल्पां सृष्टिं कुरु ह्यथ ॥
<>स्वयं तु पुष्करं गत्वा कृत्वा यज्ञन्तु विस्तरम् ।
[Page4-007-c+ 52]
<>ब्रह्मोद्गाता होताध्वर्य्युश्चत्वारो यज्ञवाहकाः ।
<>एकैकस्य त्रयश्चान्ये परिवाराः स्वयं कृताः ॥
<>एते वै षोडश प्रोक्ता ऋत्विजो वेदचिन्तकाः ।
<>शतानि त्रीणि षड्भिश्च यज्ञाः सृष्टाः स्वय-
<>म्भुवा ॥
<>भीष्म उवाच ।
<>यज्ञस्य ब्रह्मणो विप्र ! समाप्तिं वद साम्प्रतम् ॥
<>पुलस्त्य उवाच ।
<>मन्वन्तरे व्यतीते तु यज्ञस्यावभृथोऽभवत् ।
<>दक्षिणा ब्रह्मणा दत्ता प्राची होतुस्तु दक्षिणा ॥
<>अध्वर्य्यवे प्रतीची तु उद्गातुश्चोत्तरा तथा ।
<>त्रैलोक्यं सकलं ब्रह्मा ददौ तेषान्तु दक्षि-
<>णाम् ॥
<>धेनूनाञ्च शतं साष्टं दातव्यं यज्ञसिद्धये ।
<>अध्वर्य्यूणां सहस्राणि स्वेच्छया दानमिष्यते ॥”
<>इति पाद्मे सृष्टिखण्डे ३१ अध्यायः ॥ * ॥
<>ब्राह्मणादीनां स्वधर्म्मयज्ञा यथा, --
<>“आरम्भयज्ञाः क्षत्त्राः स्युर्हविर्यज्ञा विशः
<>स्मृताः ।
<>परिचारयज्ञाः शूद्रास्तु जपयज्ञास्तु ब्राह्मणाः ॥”
<>इति मात्स्ये ११८ अध्यायः ॥ * ॥
<>हिंसायज्ञस्य अधर्म्मजनकत्वं यथा, --
<>“तथा विश्वभुगिन्द्रस्तु यज्ञं प्रावर्त्तयत् प्रभुः ।
<>दैवतैः सह संहृत्य सर्व्वसाधनसंभृतम् ॥
<>तस्याश्वमेधे वितते समाजग्मुर्महर्षयः ।
<>महर्षयश्च तान् दृष्ट्वा दीनान् पशुगणांस्तदा ॥
<>विश्वं भुजन्ते त्वपृच्छन् कोऽयं यज्ञविधिस्तब ।
<>अधर्म्मो बलवानेष हिंसाधर्म्मेप्सया तव ॥
<>न नः पशुबधस्त्विष्टस्तव यज्ञेश्वरोत्तम ! ।
<>अधर्म्मो धर्म्मघाताय प्रारब्धः पशुभिस्त्वया ॥
<>नायं धर्म्मो ह्यधर्म्मोऽयं न हिंसा धर्म्म उच्यते ।
<>आगमेन भवान् धर्म्मं प्रकरोतु यदीच्छति ॥
<>विधिदृष्टेन यज्ञेन धर्म्मेणाव्ययसेतुना ॥
<>एवं विश्वभुगिन्द्रस्तु ऋषिभिस्तत्त्वदर्शिभिः ।
<>उक्तो न प्रतिजग्राह मानमोहसमन्वितः ॥
<>तेषां विवादः सुमहान् जज्ञे इन्द्रमहर्षि-
<>णाम् ।
<>जङ्गमैः स्थावरैः केन यष्टव्यमिति चोच्यते ॥
<>ते तु खिन्ना विवादेन तथ्यमुक्त्वा महर्षयः ।
<>सन्ध्याय वाक्यमिन्द्रेण पप्रच्छुः खचरं वसुम् ॥
<>ऋषय ऊचुः ।
<>महाप्राज्ञ कथं दृष्टस्तव यज्ञविधिर्नृप ! ।
<>उत्तानपादे ! प्रब्रूहि संशयं नो नुद प्रभो ! ॥
<>सूत उवाच ।
<>श्रुत्वा वाक्यं वसुस्तेषामविचार्य्य बलाबलम् ।
<>वेदशास्त्रमनुस्मृत्य यज्ञतत्त्वमुवाच ह ॥
<>यष्टव्यं पशुभिर्मेध्यैरथ मूलफलैरपि ।
<>हिंसा स्वभावो यज्ञस्य इति मे दर्शनागमः
<>एवं कृतोत्तरास्ते तु युक्त्वात्मानं ततो धिया ।
<>अवश्यं भाविनं दृष्ट्वा तमधो ह्यशपंस्तदा ॥
<>इत्युक्तमात्रो नृपतिः प्रविवेश रसातलम् ।
<>धर्म्माणां संशयच्छेत्ता राजा वसुरधो गतः ॥
[Page4-008-a+ 52]
<>तस्मान्न वाच्यो ह्येकेन बहुज्ञेनापि संशयः ।
<>तस्मान्न हिंसा यज्ञस्य यदुक्तमृषिभिः पुरा ॥”
<>इति मात्स्ये ११९ अध्यायः ॥
<>तद्वैदिकपर्य्यायः । वेनः २ अध्वरः ३ मेधः ४
<>विदथः ५ नार्य्यः ६ सवनम् ७ होत्रा ८ इष्टिः
<>९ देवताता १० मखः ११ विष्णुः १२ इन्दुः १३
<>प्रजापतिः १४ धर्म्मः १५ । इति पञ्चदश यज्ञ-
<>नामानि । इति वेदनिघण्टौ । ३ । १७ ॥
<>(विष्णुः । यथा, महाभारते । १३ । १४९ । ११७ ।
<>“यज्ञो यज्ञपतिर्यज्वा यज्ञाङ्गो यज्ञवाहनः ॥”)
<LEND>
