<L>13758<pc>2-541<k1>जीवात्मा<k2>जीवात्मा
जीवात्मा¦, [न्] पुं, (जीवस्य जीवनस्य आत्मा
<>अधिष्ठाता । यद्बा, जीवश्चासौ आत्मा चेति
<>कर्म्मधारयः ।) देही । तत्पर्य्यायः । पुनर्भवी २
<>जीवः ३ असुमान् ४ सत्त्वम् ५ देहभृत् ६
[Page2-541-b+ 52]
<>जन्तुः ७ जन्युः ८ । इति हेमचन्द्रः ॥ प्राणी ९
<>चेतनः १० जन्मी ११ शरीरी १२ । इत्यमरः ।
<>१ । ४ । ३० ॥ (यथा, भागवते । ८ । २२ । २५ ।
<>“यदा कदाचित् जीवात्मा संसरन्निजकर्म्मभिः ।
<>नानायोनिष्वनीशोऽयं पौरुर्षां गतिमाव्रजेत् ॥”
<>“एवं चतुर्व्विंशतिभिस्तत्त्वैः सिद्धे वपुर्गृहे ।
<>जीवात्मा नियतो नित्यं वसति स्वात्मदूतवान् ॥
<>स देही कथ्यते पापपुण्यदुःखसुखादिभिः ।
<>व्याप्तो बद्धश्च मनसा कृत्रिमैः कर्म्मबन्धनैः ॥
<>कामक्रोधौ लोभमोहावहङ्कारश्च पञ्चमः ।
<>दशेन्द्रियाणि बुद्धिश्च तस्य बन्धाय देहिनः ॥
<>आप्नोति बन्धमज्ञानादात्मज्ञानाच्च मुच्यते ॥”
<>इति पूर्व्वखण्डे पञ्चमेऽध्याये शार्ङ्गधरेणोक्तम् ॥)
<LEND>
