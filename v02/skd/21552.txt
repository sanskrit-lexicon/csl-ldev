<L>21552<pc>3-143<k1>पिता<k2>पिता
पिता¦, [ऋ] पुं, पाति रक्षत्यपत्यं यः । (पा
<>रक्षणे + “नप्तृनेष्टृत्वष्टृहोतृपोतृभ्रातृजामातृ-
<>मातृपितृदुहितृ ।” उणां । २ । ९६ । इति तृच्-
<>प्रत्ययेन निपातनात् साधुः ।) उत्पादकः । वाप्
<>इति भाषा । तत्पर्य्यायः । तातः २ जनकः ३ ।
<>इत्यमरः । २ । ६२८ ॥ प्रसविता ४ वप्ता ५ जन-
<>यिता ६ गुरुः ७ जन्मदः ८ जन्यः ९ जनिता
<>१० । इति शब्दरत्नावली ॥ बीजी ११ वप्रः
<>१२ । इति हेमचन्द्रः ॥ * ॥ तस्य मान्यत्वं
<>लक्षणञ्च यथा, --
<>“मान्यः पूज्यश्च सर्व्वेभ्यः सर्व्वेषां जनको भवेत् ।
[Page3-143-b+ 52]
<>अहो यस्य प्रसादेन सर्व्वान् पश्यति मानवः ॥
<>जनको जन्मदाता च रक्षणाच्च पिता नृणाम् ।
<>तातो विस्तीर्णकरणात् कलया सा प्रजापतिः ॥”
<>इति ब्रह्मवैवर्त्ते गणपतिखण्डे ४४ अध्यायः ॥
<>स च गुरुः । यथा, --
<>“उपाध्यायः पिता ज्येष्ठोभ्राता चैव महीपतिः ।
<>मातुलः श्वशुरस्त्राता मातामहपितामहौ ॥
<>बन्धुर्ज्येष्ठपितृ व्यश्च पुंस्वेते गुरवः स्मृताः ॥”
<>इति कौर्म्मे उपविभागे ११ अध्यायः ॥
<>(ज्येष्ठपितृव्यार्थे पितृशब्दप्रयोगो यथा, महा-
<>भारते । ६ । ५३ । ३ ।
<>“गरुडस्य स्वयं तुण्डे पिता देवव्रतस्तव ॥”)
<>स हि महागुरुः । यथा, “महागुरूनाह
<>विष्णुः । त्रयः पुरुषस्यातिगुरवो भवन्ति
<>माता पिताचार्य्यश्चेति ॥” इति शुद्धितत्त्वम् ॥
<>कामासक्तस्य पितुर्व्वचनमग्राह्यं यथा, --
<>“पितुर्व्वचो हि मा कार्षीः कामव्यासक्तचेतसः ।
<>आत्मानञ्चाभिषिञ्चस्व तदर्थं क्षत्त्रियो ह्यसि ॥”
<>इत्याग्नेये श्रीरामं प्रति कौशल्यावाक्यम् ॥
<>तस्य पुत्त्रकृतधर्म्माधर्म्मभागित्वं यथा, --
<>“यः पिता स तु पुत्त्रोऽयमिति वै वैदिकी श्रुतिः ।
<>निगद्यते पुराणे तु तां शृणुष्व यथातथम् ॥
<>न्यग्रोधस्य सुशाखायाः शटास्तास्तु गता भुवि ।
<>प्ररोहानुपपद्यन्ते मूलभ्रंशात्तथा सुताः ॥
<>तद्बिधानुपपद्यन्ते तथान्ये ते च तादृशाः ।
<>तेभ्यश्चान्ये प्ररोहन्ति व्रीहिभ्योऽपि यथा तथा ॥
<>एवं पुत्त्रैः कृतो धर्म्मस्तथाधर्म्मश्च भूपते ।
<>पिता संलिप्यते तेन मा च त्वं संशयं कृथाः ॥
<>न धर्म्मिणां नराणान्तु बीजनाशो भवेदिह ।
<>सर्व्वथा शंसते लोके बीजात् पुनः समुच्छ्रयः ॥”
<>इत्याग्नेये पापनाशनवृषदानाध्यायः ॥ * ॥
<>तस्मिन् जीवति बाह्वोस्तिलकनिषेधो यथा, --
<>“न बाह्वोस्तिलकं कुर्य्यात् यस्य जीवन् पिता
<>स्थितः ।
<>तथा ज्येष्ठः सोदरश्च यस्य जीवति स तथा ॥”
<>इति बृहद्धर्म्मपुराणम् ॥ * ॥
<>उत्पादकपित्रपेक्षया मन्त्रदातृपितुर्गुरुतरत्वं
<>यथा, तन्त्रसारे ।
<>“उत्पादकब्रह्मदात्रोर्गरीयान् ब्रह्मदः पिता ।
<>तस्मान्मन्येत सततं पितुरप्यधिकं गुरुम् ॥”
<>पञ्च पितरो यथा, चाणक्ये ।
<>“अन्नदाता भयत्राता यस्य कन्या विवाहिता ।
<>जनयिता चोपनेता च पञ्चैते पितरः स्मृताः ॥”
<>सप्त पितरो यथा, --
<>“कन्यादातान्नदाता च ज्ञानदाताभयप्रदः ।
<>जन्मदो मन्त्रदो ज्येष्ठभ्राता च पितरः स्मृताः ॥”
<>इति ब्रह्मवैवर्त्ते श्रीकृष्णजन्मखण्डे ३५ अध्यायः ॥
<>एकत्रिंशत्पितृगणा यथा, --
<>“विश्वो विश्वभुगाराध्यो धर्म्मो धन्यः शुभासनः ।
<>भूमिदो भूमिकृद्भूतिः पितॄणां ये गणा नव ॥
<>कल्याणः कल्यदः कल्यतरः कल्यतराश्रयः ।
<>कल्यताहेतुरनघः षडिमे ते गणाः स्मृताः ॥
[Page3-143-c+ 52]
<>वरो वरेण्यो वरदो भूतिदः पुष्टिदस्तथा ।
<>विश्वपाता तथा धाता सप्तैते च गणाः स्मृताः ॥
<>महान् महात्मा महितो महिमावान्महाबलः ।
<>गणाः पञ्च तथैवैते पितॄणां पापनाशनाः ॥
<>सुखदो धनदश्चान्यो धर्म्मदोऽन्यश्च भूतिदः ।
<>पितॄणां कथ्यते चैतत्तथा गणचतुष्टयम् ॥
<>एकत्रिंशत्पितृगणा यैर्व्याप्तमखिलं जगत् ।
<>ते मेऽत्र तृप्तास्तुष्यन्तु दिशन्तु च सदा हितम् ॥”
<>इति गारुडे पितृस्तोत्रं ८९ अध्यायः ॥
<>(पितॄणां स्तुतिपूर्व्वकं नामसंख्यादिकथनम्
<>यथा मार्कण्डेये । ९६ । १३ -- ४८ ।
<>रुचिरुवाच ।
<>“नमस्येऽहं पितॄन् श्राद्धे ये वसन्त्यधिदेवताः ।
<>देवैरपि हि तर्प्यन्ते ये च श्राद्धे स्वधोत्तरैः ॥
<>नमस्येऽहं पितॄन् स्वर्गे ये तर्प्यन्ते महर्षिभिः ।
<>श्राद्धैर्मनोमयैर्भक्त्या भुक्तिमुक्तिमभीप्सुभिः ॥
<>नमस्येऽहं पितॄन् स्वर्गे सिद्धाः सन्तर्पयन्ति यान् ।
<>श्राद्धषु दिव्यैः सकलैरुपहारैरनुत्तमैः ॥
<>नमस्येऽहं पितॄन् भक्त्या येऽर्च्यन्ते गुह्यकैरपि ।
<>तन्मयत्वेन वाञ्छङ्गिरृद्बिमात्यन्तिकीं पराम् ॥
<>नमस्येऽहं पितुन्मर्त्तैरर्च्यन्ते भुवि ये सदा ।
<>श्राद्धेषु श्रद्धयाभीष्टलोकप्राप्तिप्रदायिनः ॥
<>नमस्येऽहं पितॄन् विप्रैरर्च्यन्ते भुवि ये सदा ।
<>वाञ्छिताभीष्टलाभाय प्राजापत्यप्रदायिनः ॥
<>नमस्येऽहं पितॄन् ये वै तर्प्यन्तऽरण्यवासिभिः ।
<>वन्यैः श्राद्वैर्यताहारैस्तपोनिर्धूतकिल्विषैः ॥
<>नमस्येऽहं पितॄन् विप्रैर्नैष्ठिकव्रतचारिभिः ।
<>ये संयतात्मभिर्नित्यं सन्तर्प्यन्ते समाधिभिः ॥
<>नमस्येऽहं पितॄन् श्राद्धै राजन्यास्तर्पयन्ति यान् ।
<>कव्यैरशेषैर्विधिवल्लोकत्रयफलप्रदान् ॥
<>नमस्येऽहं पितॄन् वैश्यैरर्च्यन्ते भुवि ये सदा ।
<>स्वकर्माभिरतैर्नित्यं पुष्पधूपान्नवारिभिः ॥
<>नमस्येऽहं पितॄन् श्राद्धैर्ये शूद्रैरपि भक्तितः ।
<>सन्तर्प्यन्ते जगत्यत्र नाम्ना ख्याताः सुकालिनः ॥
<>नमस्येऽहं पितॄन् श्राद्धैः पाताले ये महासुरैः ।
<>सन्तर्प्यन्ते स्वधाहारास्त्यक्तदम्भमदैः सदा ॥
<>नमस्येऽहं पितॄन् श्राद्धैरर्च्यन्ते ये रसातले ।
<>भोगैरशेषैर्विधिवन्नागैः कामानभीप्सुभिः ॥
<>नमस्येऽहं पितॄन् श्राद्धैः सर्पैः सन्तर्पितान् सदा ।
<>तत्रैव विधिवन्मन्त्रभोगसम्पत्समन्वितैः ॥
<>पितॄन्नमस्ये निवसन्ति साक्षात्
<>ये देवलोके च तथान्तरीक्षे ।
<>महीतले ये च सुरादिपूज्या-
<>स्ते मे प्रतीच्छन्तु मयोपनीतम् ॥
<>पितन्नमस्ये परमात्मभूता
<>ये वै विमाने निवसन्ति मूर्त्ताः ।
<>यजन्ति यानस्तमलैर्मनोभि-
<>र्योगीश्वराः क्लेशविमुक्तिहेतून् ॥
<>पितॄन्नमस्ये दिवि ये च मूर्त्ताः
<>स्वधाभुजः काम्यफलाभिसन्धौ ।
<>प्रदानशक्ताः सकलेप्सितानां
<>विमुक्तदा येऽनभिसंहितेषु ॥
[Page3-144-a+ 52]
<>तृप्यन्तु तेऽस्मिन् पितरः समस्ता
<>इच्छावतां ये प्रदिशन्ति कामान् ।
<>सुरत्वमिन्द्रत्वमतोऽधिकं वा
<>सुतान् पशून् स्वानि बलं गृहाणि ॥
<>सोमस्य ये रश्मिषु येऽर्कविम्बे
<>शुक्ले विमाने च सदा वसन्ति ।
<>तृप्यन्तु तेऽस्मिन् पितरोऽन्नतोयै-
<>र्गन्धादिना पुष्टिमितो व्रजन्तु ॥
<>येषां हुतेऽग्नौ हविषा च तृप्ति-
<>र्ये भुञ्जते विप्रशरीरसंस्थाः ।
<>ये पिण्डदानेन मुदं प्रयान्ति
<>तृप्यन्तु तेऽस्मिन् पितरोऽन्नतोयैः ॥
<>ये खड्गिमांसेन सुरैरभीष्टैः
<>कृष्णैस्तिलैर्दिव्यमनोहरैश्च ।
<>कालेन शाकेन महर्षिवर्यैः
<>संप्रीणितास्ते मुदमत्र यान्तु ॥
<>कव्यान्यशेषाणि च यान्यभीष्टा-
<>न्यतीव येषाममरार्चितानाम् ।
<>तेषान्तु सान्निध्यमिहास्तु पुष्प-
<>गन्धान्नभोज्येषु मया कृतेषु ॥
<>दिने दिने ये प्रतिगृह्णतेऽर्च्चां
<>मासान्तपूज्या भुवि येऽष्टकासु ।
<>ये वत्सरान्तेऽभ्युदये च पूज्याः
<>प्रयान्तु ते मे पितरोऽत्र तृप्तिम् ॥
<>पूज्या द्विजानां कुमुदेन्दुभासो
<>ये क्षत्त्रियाणाञ्च नवार्कवर्णाः ।
<>तथा विशां ये कनकावदाता
<>नीलीनिभाः शूद्रजनस्य ये च ॥
<>तेऽस्मिन् समस्ता मम पुष्पगन्ध-
<>धूपान्नतोयादिनिवेदनेन ।
<>तथाग्निहोमेन च यान्तु तृप्तिं
<>सदा पितृभ्यः प्रणतोऽस्मि तेभ्यः ॥
<>ये देवपूर्व्वान्यतितृप्तिहेतो-
<>रश्नन्ति कव्यानि शुभाहुतानि ।
<>तृप्ताश्च ये भूतिसृजो भवन्ति
<>तृप्यन्तु तेऽस्मिन् प्रणतोऽस्मि तेभ्यः ॥
<>रक्षांसि भूतान्यसुरांस्तथोग्रान्
<>निर्नाशयन्तस्त्वशिवं प्रजानाम् ।
<>आद्याः सुराणाममरेशपूज्या-
<>स्तृप्यन्तु तेऽस्मिन् प्रणतोऽस्मि तेभ्यः ॥
<>अग्निस्वात्ता वर्हिषद आज्यपाः सोपमास्तथा ।
<>व्रजन्तु तृप्तिं श्राद्धेऽस्मिन् पितरस्तर्पिता मया ॥
<>अग्निस्वात्ताः पितृगणाः प्राचीं रक्षन्तु मे
<>दिशम् ।
<>तथा वर्हिषदः पान्तु याम्यां ये पितरः स्मृताः ।
<>प्रतीचीमाज्यपास्तद्बदुदीचीमपि सोमपाः ।
<>रक्षोभूतपिशाचेभ्यस्तथैवासुरदोषतः ॥
<>सर्वतश्चाधिपस्तेषां यमो रक्षां करोतु मे ।
<>विश्वो विश्वभुगाराध्यो धर्म्मो धन्यः शुभाननः ॥
<>भूतिदो भूतिकृद्भूतिः पितॄणां ये गणा नव ।
<>कल्याणः कल्यता कर्त्ता कल्यः कल्यतराश्रयः ॥
<>कल्यताहेतुरनघः षडिमे ते गणाः स्मृताः ।
[Page3-144-b+ 52]
<>वरो वरेण्यो वरदः पुष्टिदस्तुष्टिदस्तथा ॥
<>विश्वपाता तथा धाता सप्तैवैते तथा गणाः ।
<>महान्महात्मा महितो महिमावान्महाबलः ॥
<>गणाः पञ्च तथैवैते पितॄणां पापनाशनाः ।
<>सुखदो धनदश्चान्यो धर्म्मदोऽन्यश्च भूतिदः ॥
<>पितॄणां कथ्यते चैतत्तथा गणचतुष्टयम् ।
<>एकत्रिंशत्पितृगणा यैर्व्याप्तमखिलं जगत् ॥
<>ते मेऽनुतृप्तास्तुष्यन्तु यच्छन्तु च सदा हितम् ॥”
<>शिवः । यथा, महाभारते । १३ । १७ । १४१ ।
<>“सदसद्व्यक्तमव्यक्तं पिता माता पितामहः ॥”)
<LEND>
