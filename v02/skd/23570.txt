<L>23570<pc>3-369<k1>प्रेतः<k2>प्रेतः
प्रेतः¦, पुं, (प्र + इ गतौ + क्तः ।) नरकस्थप्राणी ।
<>इत्यमरः । ३ । ३ । ५९ ॥ भूतभेदः । मृते, त्रि ।
<>इति मेदिनी । ते, ३७ ॥ (यथा, मनुः । २ । २४७ ।
<>“आचार्य्ये तु खलु प्रेते गुरुपुत्त्रे गुणान्विते ।
<>गुरुदारे सपिण्डे वा गुरुवत् वृत्तिमाचरेत् ॥”)
<>वैदिकविधानेन और्द्धदेहिकाभावात् विष्णुद्बेषाच्च
<>बहुनरकभोगान्ते प्रेतशरीरं भवति । यथा, --
<>लोमश उवाच ।
<>“ततो बहुतिथे काले स राजा पञ्चतां गतः ।
<>वैदिकेन विधानेन न लेभे सौर्द्धदेहिकम् ॥
<>विष्णुप्रद्वेषमात्रेण युगानां सप्तविंशतिम् ।
<>भुक्त्वा च यातनां यामीं निस्तीर्णनरको नृपः ॥
<>समया गिरिराजन्तु पिशाचोऽभूत्तदा
<>महान् ॥”
<>तस्य रूपं यथा, --
<>“देवद्युतिरधीयानः शुश्राव करुणामयः ।
<>समागत्य ततस्तत्र तं पिशाचं ददर्श सः ॥
<>विकरालमुखं दीनं पिशङ्गनयनं भृशम् ।
<>ऊर्द्ध्वमूर्द्धजकृष्णाङ्गं यमदूतमिवापरम् ॥
<>चलज्जिह्वञ्च लम्बोष्ठं दीर्घजङ्घशिराकुलम् ।
<>दीर्घाङ्घ्रिं शुष्कतुण्डञ्च गर्त्ताक्षं शुष्कपञ्जरम् ॥”
<>इति पाद्मोत्तरखण्डे १६ अध्यायः ॥ * ॥
[Page3-370-a+ 52]
<>प्रेतत्यादि जनककर्म्माणि यथा, --
<>“हविर्ज्जुह्वति नाग्नौ ये गोविन्दं नार्च्चयन्ति ये ।
<>लभन्ते नात्मविद्याञ्च सुतीर्थविमुखाश्च ये ॥
<>सुवर्णं वस्त्रताम्बूलं रत्नमन्नं फलं जलम् ।
<>आर्त्तेभ्यो न प्रयच्छन्ति सर्व्वे सुकृतदारकाः ॥
<>ब्रह्मस्वञ्च स्त्रीधनानि लोभादेव हरन्ति ये ।
<>बलेन छद्मना वापि धूर्त्ताश्च परवञ्चकाः ॥
<>नास्तिकाः कुहकाश्चौरा ये चान्ये वकवृत्तयः ।
<>बालवृद्धातुरस्त्रीषु निर्द्दयाः सत्यवर्ज्जिताः ॥
<>अग्निदा गरदा ये च ये चान्ये कूटसाक्षिणः ।
<>अगम्यागानिनः सर्व्वे ये चान्ये ग्रामयाजिनः ॥
<>व्याधाचरणसम्पन्ना वर्णादिधर्म्मवर्ज्जिताः ।
<>देवोपदेवदनुजरक्षोयक्षादिसेविनः ॥
<>सर्व्वदा मादकद्रव्यपानमत्ता हरिद्बिषः ।
<>देवतोच्छिष्टपतितनृपश्राद्धान्नभोजिनः ॥
<>असत्कर्म्मरता नित्यं सर्व्वपातकपापिनः ।
<>पाषण्डधर्म्मचरणाः पुरोधोवृत्तिजीविनः ॥
<>पितृमातृस्नुषापत्यस्वदारत्यागिनश्च ये ।
<>ये कदर्य्याश्च लुब्धाश्च नास्तिका धर्म्मदूषकाः ॥
<>त्यजन्ति स्वामिनं युद्धे त्यजन्ति शरणागतम् ।
<>गवां भूमेश्च हर्त्तारो ये चान्ये रत्नदूषकाः ॥
<>महाक्षेत्रेषु सर्व्वेषु प्रतिग्रहरताश्च ये ।
<>परद्रोहरता ये च तथा ये प्राणिहिंसकाः ॥
<>परापवादिनः पापा देवतागुरुनिन्दकाः ।
<>कुप्रतिग्राहिणः सर्व्वे सम्भवन्ति पुनः पुनः ॥
<>प्रेतराक्षसपैशाच्यतिर्य्यग्वृक्षकुयोनिषु ।
<>न तेषां सुखलेशोऽस्ति इह लोके परत्र च ॥”
<>इति पाद्मोत्तरखण्डे १८ अध्यायः ॥ * ॥
<>पञ्चप्रेतोपाख्यानं यथा, --
<>ब्राह्मण उवाच ।
<>“प्रेतानां नाम जातीनां युष्माकं सम्भवः कथम् ।
<>किन्तत् कारणमुद्दिश्य यूयमीदृशनामकाः ॥
<>प्रेता ऊचुः ।
<>अहं स्वादु सदा भुक्त्वा दद्यां पर्य्युषितं सदा ।
<>एतत्कारणमुद्दिश्य नाम पर्य्युषितं मम ॥ १ ॥
<>सूचिता बहवोऽनेन विप्राद्या ह्यन्नकाङ्क्षिणः ।
<>एतत् कारणमुद्दिश्य सूचीमुखमिमं विदुः ॥ २ ॥
<>शीघ्रं गच्छति विप्रेण याचितः क्षुधितेन वै ।
<>पश्चाद्भुङ्क्ते द्विजः शिष्टमेष शीघ्रक उच्यते ॥ ३ ॥
<>गृहोपरि सदा भुङ्क्ते स्वादु द्विजभयेन हि ।
<>द्विजाय कुत्सितं दत्त्वा एष रोहक उच्यते ॥ ४ ॥
<>मौनेनापि स्थिरो नित्यं याचितो विलिखेन्महीम् ।
<>अस्माकमवि पापिष्ठो लेखको नाम एष वै ॥ ५ ॥
<>मेढ्रेण लेखको याति रोहकः पार्श्वतःशिराः ।
<>शीघ्रकः पङ्गुतां प्राप्तः सूची सूचीमुखोऽभवत् ॥”
<>प्रेतानामाहारो यथा, --
<>द्विज उवाच ।
<>“ये जीवा भुवि तिष्ठन्ति सर्व्वे आहारमूलकाः ।
<>युष्माकमपि आहारं ओतुमिच्छामि तत्त्वतः ॥
<>प्रेता ऊचुः ।
<>शृणु आहारमस्माकं सर्व्वसत्त्वविगर्हितम् ।
<>श्लेष्ममूत्रपुरीषेण योवितान्तु मलेन च ॥
[Page3-370-b+ 52]
<>गृहाणि त्यक्तशौचानि प्रेता भुञ्जन्ति तत्र वै ॥
<>स्त्रीभिर्जग्धानि जीर्णानि संकीर्णापहतानि च ।
<>मलेनातिजुगुप्सानि प्रेता भुञ्जन्ति तत्र वै ॥
<>भयलज्जाविहीनानि पतितैः सेवितानि च ।
<>अन्योन्यदस्युयुक्तानि प्रेता भुञ्जन्ति तत्र वै ॥
<>कलहान्वितशोकानि त्यक्तशोभानि मण्डनैः ।
<>सवर्च्चस्कानि भाण्डानि प्रेता भुञ्जन्ति तत्र वै ॥
<>वलिमन्त्रविहीनानि द्विजादृष्टानि यानि तु ।
<>नियमव्रतहीनानि प्रेता भुञ्जन्ति तत्र वै ॥
<>गुरवो नैव पूज्यन्ते स्त्रीजितानि मलानि च ।
<>सक्रोधान्यपवित्राणि प्रेता भुञ्जन्ति तत्र वै ॥
<>भुञ्जन्ति भिन्नभाण्डेषु मर्य्यादारहितेषु च ।
<>अन्योन्योच्छिष्टयुक्तेषु तत्र प्रेतास्तु भुञ्जते ॥
<>सकेशमाक्षिकोच्छिष्टं पूतिपर्य्युषितं तथा ।
<>सक्रोधञ्च सशोकञ्च तच्च प्रेतेषु भोजनम् ॥
<>सनग्नं भोजनं यच्च नोत्तरीयं पदासनम् ।
<>सोष्णीषं सासुरीकक्षं तच्च प्रेतेषु भोजनम् ॥
<>अर्द्धग्रासं महाग्रासं सोत्क्षिप्तं पतितं तथा ।
<>दुर्भुक्तं गोष्ठिकञ्चैव तच्च प्रेतेषु भोजनम् ॥
<>सौतिकं मृतकञ्चैव रजसं कलुषीकृतम् ।
<>निर्द्दीपं कृमिवच्चाग्रे यद्भुक्तं प्रैतिकन्तु तत् ॥
<>एतत्ते कथितं सर्व्वं यत् प्रेतेष्वेव भोजनम् ।
<>निर्व्विण्णाः प्रेतजात्या वै पृच्छामस्त्वां द्विजो-
<>त्तम ! ॥” * ॥
<>प्रेतत्वाभावकारणं यथा, --
<>“न प्रेतो जायते येन येन चैवेह जायते ।
<>एतत् सर्व्वं समासेन प्रब्रूहि वदतां वर ! ॥
<>ब्राह्मण उवाच ।
<>एकरात्रं त्रिरात्रं वा कृच्छं चान्द्रायणादिकम् ।
<>व्रतेष्वप्युषियो यस्तु न प्रेतो जायते नरः ॥
<>मिष्टान्नपानदाताथ सततं श्रद्धयान्वितः ।
<>देवपूजाकरो नित्यं न प्रेतो जायते नरः ॥
<>त्रिरग्निरेकपञ्चाग्निर्निरग्निर्वाप्युपासकः ।
<>सर्व्वभूतदयापन्नो न प्रेतो जायते नरः ॥
<>तुल्यमानापमानश्च तुल्यः काञ्चनलोष्टयोः ।
<>तुल्यः शत्री च मित्रे च न प्रेतो जायते नरः ॥
<>देवतातिथिपूजासु गुरुजातिषु नित्यशः ।
<>वेदशास्त्ररतो नित्यं न प्रेतो जायते नरः ॥
<>जितक्रोधो मदैश्वर्य्यतृष्णासङ्गविवर्जितः ।
<>क्षमाक्रोधसुशीलश्च न प्रेतो जायते नरः ॥
<>देवतातिथिपूजास्तु पर्व्वतांश्च नदीस्तथा ।
<>पश्येद्देवालयांश्चैव न प्रेतो जायते नरः ॥” * ॥
<>प्रेतत्वकारणं यथा, --
<>“शूद्रान्नं यो द्बिजो भुड्क्ते यः क्रामति द्बिजो-
<>त्तमम् ।
<>वृत्तिहा द्विजदेवेषु स प्रेतो जायते नरः ॥
<>मातरं पितरं वृद्धं ज्ञातिं साधुजनं तथा ।
<>लोभात् त्यजति यः स्नेहं स प्रेतो जायते नरः ॥
<>अयाज्ययाजकश्चैव याज्यञ्च परिवर्जयेत् ।
<>शूद्रानुग्रहकर्त्ता च स प्रेतो जायते नरः ॥
<>कुज्योतिषि कुविद्यस्तु कुजनेषु कुदेशकः ।
<>शूद्रसेवाकरो राज्ञा स प्रेतो जायते नरः ॥
[Page3-370-c+ 52]
<>सेवकायापद्रुतो यः सेवकस्त्वपरिग्रहः ।
<>ताबुभावपि जायेते प्रेतौ कालान्नकिंप्रदः ॥
<>द्विजानुमन्त्रितो भुङ्क्ते शूद्रान्नं वा द्बिजस्य तु ।
<>शूद्रेणैव द्बिजः प्रेतो निरयानुपगच्छति ॥
<>गीतवाद्यरतो नित्यं मद्यपस्त्रीनिषेवणात् ।
<>द्यूतमांसप्रियो यस्तु स प्रेतो जायते नरः ॥
<>वृथारेतो वृथामांसो वृथावादी वृथामतिः ।
<>निन्दको द्बिजदेवानां स प्रेतो जायते नरः ॥
<>वृद्धं बालं गुरुं विप्रं योऽवमन्य भुनक्ति वै ।
<>कन्यां ददाति शुल्केन स प्रेतो जायते नरः ।
<>न्यासापहर्त्ता मित्रध्रुक् परपाकरतस्तथा ।
<>विश्रम्भघाती कूटश्च स प्रेतो जायते नरः ॥
<>निर्द्दोपान् सुहृदो नारीस्त्यजेत् कालान्न
<>पाति यः ।
<>धनमीहेत यस्तेषां स प्रेतो जायते नरः ॥
<>हस्त्यश्वरथयानानि मृतशय्यासनादि यः ।
<>कृष्णाजिनञ्च गृह्णाति अनापत्सु गतो द्विजः ॥
<>तथोभयमुखीं कालं सशैलां मेदिनीं द्बिजः ।
<>कुरुक्षेत्रस्य यद्दानं चाण्डालात् पतितात्तथा ।
<>मासिकेऽपि नवश्राद्धे भुञ्जन् प्रेतान्न मुच्यते ॥
<>ब्रह्महा गोवधी स्तेयी सुरापो गुरुतल्पगः ।
<>भूमिकन्यापहर्त्ता यः स प्रेतो जायते नरः ॥
<>लालासङ्करकृन्नित्यं वर्णसङ्करकृत्तथा ।
<>योनिसङ्करकृच्चापि स प्रेतो जायते नरः ॥
<>विक्रीणाति विषं शङ्खं तिलानां लवणस्य तु ।
<>गवां केशरिणां मोहात् विक्रयात् प्रेततां
<>व्रजेत् ॥
<>कूटमाप्ये च तौल्येन क्रयं क्रीणाति विक्रयात् ।
<>मद्यतक्रपयोदध्नां स प्रेतो जायते नरः ॥
<>स्त्रीरक्तो मद्यमाने तु मृगयामनुधावति ।
<>नित्यनैमित्तिकेऽदाता स प्रेतो जायते नरः ॥”
<>इत्यग्निपुराणम् ॥ * ॥
<>मनुष्याणां आतिवाहिकदेहानन्तरं प्रेतदेहो
<>भवति । यथा, विष्णुधर्म्मोत्तरे ।
<>“तत्क्षणादेव गृह्णाति शरीरमातिवाहिकम् ।
<>आतिवाहिकर्संज्ञोऽसौ देहो भवति भार्गव ! ॥
<>केवलं तन्मनुष्याणां नान्येषां प्राणिनां क्वचित् ।
<>प्रेतपिण्डैस्ततो दत्तैर्देहमाप्नोति भार्गव ! ॥
<>भोगदेहमिति प्रोक्तं क्रमादेव न संशयः ।
<>प्रेतपिण्डा न दीयन्ते यस्य तस्य विमोक्षणम् ॥
<>श्माशानिकेभ्यो देवेभ्य आकल्पं नैव विद्यते ।
<>तत्रास्य यातना घोराः शीतवातातपोद्भवाः ॥
<>ततः सपिण्डीकरणे बान्धवैः स कृते नरः ।
<>पूर्णे संवत्सरे देहमतोऽन्यं प्रतिपद्यते ॥
<>ततः स नरके याति स्वर्गे वा स्वेन कर्म्मणा ॥”
<>इति शुद्धितत्त्वम् ॥
<LEND>
