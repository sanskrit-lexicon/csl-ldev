<L>21123<pc>3-110<k1>पादग्रहणं<k2>पादग्रहणं
पादग्रहणं¦, क्ली, (पादयोर्ग्रहणम् इति । ग्रह +
भावे ल्युट् ।) अभिवादनम् । पादस्पर्शपूर्व्वक-
प्रणामः । इत्यमरः ॥ तन्निषेधो यथा, “समि-
द्वार्य्युदकुम्भपुष्पान्नहस्तो नाभिवादयेत् यच्चा-
प्येवं युक्तम् ।” इति बौधायनः ॥
“जपयज्ञजलस्थञ्च समित्पुष्पकुशानलान् ।
दन्तकाष्ठञ्च भक्ष्यञ्च वहन्तं नाभिवादयेत् ॥”
इति लघुहारीतः ॥
न पुष्पाक्षतपाणिर्नाशुचिर्न जपन् न देवपितृ-
कार्य्यं कुर्व्वन् । अभिवादयेदित्यनुवृत्तौ शङ्ख-
लिखितौ ॥ * ॥ तद्विधिः ।
“लौकिकं वैदिकं वापि तथाध्यात्मिकमेव वा ।
आददीत यतो ज्ञानं तं पूर्व्वमभिवादयेत् ॥
ऊर्द्ध्वं प्राणा ह्युत्क्रामन्ति यूनः स्थविर आयति ।
प्रत्युत्थानाभिवादाभ्यां पुनस्तान् प्रतिपद्यते ॥” * ॥
तत्प्रकारः ।
“अभिवादात् परं विप्रो ज्यायांसमभिवादयन् ।
असौ नामाहमस्मीति स्वं नाम परिकीर्त्तयेत् ॥
नामधेयस्य ये केचिदभिवादं न जानते ।
तान् प्राज्ञोऽहमिति ब्रूयात् स्त्रियः सर्व्वास्तथैव
च ॥
भोः शब्दं कीर्त्तयेदन्ते स्वस्य नाम्नोऽभिवादने ।
नाम्नां स्वरूपभावो हि भो भाव ऋषिभिः स्मृतः ॥”
इति मनुः । २ । १२२ -- १२४ ॥
<LEND>
