<L>42103<pc>5-552<k1>होमः<k2>होमः
होमः¦, पुं, (हवनमिति । हु + “अर्त्तिस्तुमुहु-
स्रिति ।” उणा ०१ । १३९ । इति मन् ।)
पञ्चमहायज्ञान्तर्गतयज्ञविशेषः । इत्यमरः । २ ।
७ । १४ ॥ स तु देवयज्ञः । यथा, --
“अध्यापनं ब्रह्मयज्ञः पितृयज्ञस्तु तर्पणम् ।
होमो दैवो वलिर्भौतो नृयज्ञोऽतिथिपूजनम् ॥”
इति मनुः ॥
तल्लक्षणं यथा, --
“विशिष्टदेशावच्छिन्नप्रक्षेपोपहितत्यागः ॥”
इति श्रीकृष्णतर्कालङ्कारः ॥ * ॥
अथ नित्यहोमः । तदुक्तं सोमभुजगावल्याम् ।
“नाजप्तः सिद्ध्यते मन्त्रो नाहुतश्च फलप्रदः ।
नानिष्टो यच्छते कामान् तस्मात्त्रितयमर्च्चयेत् ॥
पूजया लभते पूजां जपात् सिद्धिर्न संशयः ।
विभूतिं चाग्निकार्य्येण सर्व्वसिद्धिञ्च विन्दति ॥”
नीलतन्त्रेऽपि ।
“नित्यहोमं प्रवक्ष्यामि सर्व्वार्थं येन बिन्दति ॥
सपर्य्यां सम्यगापाद्म वलिपूर्व्वं चरेद्विधिम् ॥
ततो होमं तर्पणञ्च चरेत् साधकसत्तमः ।
वलिवैश्वादिकं चैव ब्राह्मणः समुपाचरेत् ॥
अर्घोदकेन संप्रोक्ष्य तिस्रो रेखाः समालिखेत् ।
विधिवदग्निमानीय क्रव्यादेभ्यो नमस्तथा ॥
मूलमन्त्रं समुच्चार्य्य कुण्डे वा स्थण्डिलेऽपि वा ।
भूमौ वा संस्तरेद्वह्निं व्याहृतित्रितयेन च ।
स्वाहान्तेन त्रिधा हुत्वा षडङ्गहवनं चरेत् ॥”
तथा ।
“ततो देवीं समावाह्य मूलेन षोडशाहुतिम् ।
हुत्वा स्तुत्वा नमस्कृत्य विसृजेदिम्दुमण्डले ॥”
श्यामादौ विशेषः ।
“भैरवांश्च हुनेदष्टौ आज्यान्वितैस्तिलैः शुभैः ।
पूर्व्वादिदिक्क्रमेणैव ततो होमं समाचरेत् ॥” *
अथ संक्षेपहोमप्रयोगः ।
“कुण्डेवास्थण्डिले वापि वीक्षणादिभिः संस्कृते ।
प्रागग्रा उदगग्राश्च तिस्रो रेखाः समालिखेत् ॥”
तथा च ।
“वीक्षणं मूलमन्त्रेण शरेण ताडनं मतम् ।
तेनैव प्रोक्षणं प्रोक्तं वर्म्मणाभ्युक्षणं मतम् ॥”
ततो मूलमुच्चार्य्य कुण्डाय नमः इति संपूज्य
प्रागग्रा उदगग्रास्तिस्रो रेखाः कर्त्तव्याः ।
प्रागग्रेषु मुकुन्देशपुरन्दरान् प्रादक्षिण्येन
संपूज्य उदगग्रासु ब्रह्मवैवस्वतेन्दून् पूजयेत् ।
सुन्दरीपक्षे तु सर्व्वत्र षट्तारी प्रयोगः
षट्तारी च ऐँ ह्रीँ श्रीं ऐं क्लीं सौः ब्रह्मणे
[Page5-552-c+ 52]
नमः एवं क्रमेण पूजयेत् । तथा ब्रह्मसंहि-
तायां होमकुण्डे ।
“ऐशान्यां वेदिकां हस्तविस्तारोन्नतिशालि-
नीम् ।
कृत्वास्मिन् स्थापयेत् कुम्भं यथोक्तक्रमयोगतः ॥
तत्र संपूजयेद्देवं यथाविध्युपचारकैः ।
ततो होमं प्रकुर्व्वीत देवतासन्निधानतः ॥”
ततः कुण्डमध्ये षट्कोणवृत्तत्रिकोणं तद्वहि-
रष्टदलपद्मं तद्वहिश्चतुरस्रं चतुर्द्वारसमेतं
लिखित्वा तदुपरि मूलेन पुष्पाञ्जलीन् दद्यात् ।
सुन्दरीपक्षे तु बालया । ततः सर्व्वाणि प्रणवे-
णाभ्युक्ष्य वह्नेर्योगपीठमर्च्चयेत् । तद् यथा ।
कर्णिकोपर्य्याधारशक्यादोन् संपूज्य अग्न्यादि-
कोणचतुष्केषु ओँ धर्म्माय नमः ओँ ज्ञानाय
वैराग्याय ऐश्वर्य्याय पूर्व्वादिदिक्षु अधर्म्माय
अज्ञानाय अवैराग्याय अनैश्वर्य्याय मध्ये ओँ
अनन्ताय नमः । एवं पद्माय अं अर्कमण्डलाय
द्वादशकलात्मने नमः । उं सोममण्डलाय
षोडशकलात्मने नमः । मं वह्निमण्डलाय दश-
कलात्मने नमः । ततः केशरेषु पूर्व्वादिमध्ये च
ओँ पीताय नमः । एवं श्वेतायै नमः अरुणायै
नमः । कृष्णायै धूम्रायै तीब्रायै स्फुलिङ्गिन्यै
रुचिरायै ज्वालिन्यै ततो रं वह्न्यासनाय नमः ।
ततः ।
“वागीश्वरीमृतुस्नातां नीलेन्दीवरलोचनाम् ।
वागीश्वरेण संयुक्तां क्रीडाभावसमन्विताम् ॥”
इति ध्यात्वा ओँ ह्रीँ वागीश्वराय नमः ओँ
वागीश्वर्य्यै नमः । इति मन्त्रेण पञ्चोपचारैः
संपूज्य सूर्य्यकान्तादिसम्भूतं श्रोत्रियगेहजं वा
वह्निमानयेत् । सन्दरीपक्षे तु कामेश्वरं कामे-
श्वरीं पूजयेत् । गौतमीये ।
“पाषाणभववह्निञ्च यदि वारणिसम्भवम् ।
श्रोत्रियाणां गेहजञ्च वनस्थं वाथवा हरेत् ॥
यदृच्छालाभसंयुक्तो अयोग्यो यागकर्म्मणि ।
निरग्निब्राह्मणाल्लब्धो ह्यर्द्धलाभकरो भवेत् ॥
क्षत्रबन्धोश्चतुर्थांशफलं दद्याद्धुताशनः ।
वैश्यात् शूद्राच्च विफलं जायते होमकर्म्मणि ।
तस्मात् सर्व्वप्रयत्नेन वह्निमुक्तं समाहरेत् ॥”
तन्त्रान्तरे ।
“द्विजातिभवनाद्वापि वह्निमानीय साधकः ।
वौषडन्तेन मूलेन मन्त्रितं तं विलोकयेत् ॥
अग्निमावाहयेदस्त्रमन्त्रेण तदनन्तरम् ।
हूँ फडन्तेन मूलेन क्रव्यादांशं परित्यजेत् ॥”
ततः ओँ वह्नेर्योगपीठाय नमः चतुर्दिक्षु ओँ
वामायै नमः एवं ज्येष्ठायै रौद्र्यै अम्बिकायै ।
ततो मूलमुच्चार्य्य अमुकदेवताकुण्डाय नमः ।
इति कुण्डं संपूज्य तदधो वागीश्वरीं तत्तद्देवता-
रूपां ऋतुमतीं ध्यात्वा यथोक्तवह्निमानीय
वीक्षणादिभिः संस्कृत्य रमिति तस्मात् वह्नि-
मुद्धृत्य मूलमुच्चार्य्य हूं फट् क्रव्यादेभ्यः स्वाहा
इत्येनेन क्रव्यादाशं परित्यज्य वह्निमन्त्रेन संरक्ष्यं
हूं इत्यवगुण्ठ्य धेनुमुद्रया अमृतीकृत्य बाहुभ्यां
[Page5-553-a+ 52]
समुद्धृत्यं कुण्डोपरि त्रिः परिभ्राम्य जानुस्पृष्ट-
महीतलः शिवबीजबुद्ध्या आत्मनोऽभिमुखं
देव्या योनी एन क्षिपेत् । ततो ह्रीं वह्निमूर्त्तये
नमः इत्यभ्यर्च्च्य रं वह्निचैतन्याय नमः इति
चैतन्यं तत्र संयोज्य ओँ चित् पिङ्गल हन हन
दह दह पच पच सर्व्वं ज्ञापय ज्ञापय स्वाहा
इति ज्वालयेत् । ततः ।
“अग्निं प्रज्वलितं वन्दे जातवेदं हुताशनम् ।
सुवर्णवर्णममलं समिद्धं विश्वतोमुखम् ॥”
इत्युपतिष्ठेत् ॥
ततो अग्ने त्वममुकनामासीति नाम कृत्वा ओँ
वेखानरं जातवेद इहावह लोहिताक्ष सर्व्व-
कर्म्माणि साधय स्वाहा । अनेनार्घ्यादिभिः
संपूज्य ओँ अग्नेर्हिरण्यादिसप्तजिह्वाभ्यो नमः ।
ओँ सहस्रार्च्चिषे हृदयाय नमः इत्यादि अग्नि-
षडङ्गेभ्यो नमः । ओँ अग्नये जातवेदसे इत्या-
द्यष्टमूर्त्तिभ्यो नमः । तद्वाह्ये ओँ ब्राह्म्याद्यष्ट-
शक्तिभ्यो नमः । तद्बहिः ओँ पद्माद्यष्टनिधिभ्यो
नमः । तद्वाह्ये ओँ इन्द्रादिलोकपालेभ्यो नमः ।
तद्वाह्ये ओँ वज्राद्यस्त्रेभ्यो नमः । ततः प्रादेश-
मात्रं कुशपत्रद्वयं घृतमध्ये निक्षिप्य सव्यासव्य-
मध्याभागेषु इडां पिङ्गलां सुषुम्नां ध्यात्वा होमं
कुर्य्यात् । स्रुवेण दक्षिणभागादाज्यं गृहीत्वा
ओँ अग्नये स्वाहा इति अग्नेर्दक्षिणनेत्रे जुहु-
यात् । तथा वामभागादाज्यं गृहीत्वा ओँ
सोमाय खाहा इति वामनेत्रे जुहुयात् । ततो
मध्यभागादाज्यं गृहीत्वा ओँ अग्निसोमाभ्यां
स्वाहा इत्यग्नेर्ललाटनेत्रे जुहुयात् । पुनर्दक्षि-
णतः नम इति घृतं गृहीत्वा ओँ अग्नये
स्विष्टिकृते स्वाहा इत्यग्निमुखे । ततो महा-
व्याहृतिहोमः । ओँ भूः स्वाहा ओँ भुवः स्वाहा
ओँ स्वः स्वाहा ओँ वैस्वानर जातवेद इहावह
लोहिताक्ष सर्व्वकर्म्माणि साधय स्वाहा इत्यनेन
त्रिवारं जुहुयात् । ततः अग्नौ मूलेन पीठ-
पूर्व्वकं देवतां संपूज्य तन्मुखे घृतेन मूलमन्त्रेण
पञ्चविंशतिवारं जुहुयात् । वह्निदेवतयोरा-
त्मना सह ऐक्यं विभाव्य मूलमन्त्रेण एकादशा-
हुतीर्ज्जुहुयात् । ततो मूलमन्त्रस्य अङ्गदेव-
ताभ्यः स्वाहा शक्तश्चेत् प्रत्येकमेकैकाहुतिं
जुहुयात् । ततः सङ्कल्पं विधाय तत्तत्कल्पोक्त-
द्रव्येण होमं कुर्य्यात् । ततो मूलमन्त्रेण पूर्णाहुतिं
दत्त्वा संहारमुद्रया स्वेष्टदेवता हृदये समांनीय
क्षमस्वेति विसृज्य दक्षिणां दत्त्वा अच्छिद्राव-
धारणं कुर्य्यात् । इति तन्त्रसारः ॥ बृहद्धोम-
प्रयोगस्तु तत्रैव द्रष्टव्यः ॥
<LEND>
