<L>13063<pc>2-497<k1>जगद्धात्री<k2>जगद्धात्री
जगद्धात्री¦, स्त्री, (जगतां धात्री विधात्री ।) दुर्गा-
<>विशेषः । अस्याः पूजायाः कालो विधिश्च यथा,
<>निगमकल्पसारज्ञानसारस्वते ग्रन्थे दुर्गाकल्पे ।
<>श्रीशिव उवाच ।
<>“प्रसीद जगतां मातर्ज्जगन्निस्तारकारिणि ! ।
<>अतएव महेशानि ! तवाहं शरणागतः ॥
<>त्वया यत् कथितं पूर्व्वं तत् सर्व्वञ्च श्रुतं मया ।
<>जगद्धात्री महादुर्गा चतुर्व्वर्गफलप्रदा ॥
<>तस्याः पूजाविधिदिनं कालं तन्न प्रकाशितम् ।
<>तदेव कथयेशानि ! श्रोतुमिच्छामि साम्प्रतम् ॥
<>श्रीदेव्युवाच ।
<>कथयामि महेशान ! सावधानोऽवधारय ।
<>तस्याः पूजाविधिदिनं समयं भावभेदतः ॥
<>कार्त्तिके शुक्लपक्षे च या दुर्गानवमी तिथिः ।
<>सा प्रशस्ता महादेव । महादुर्गाप्रपूजने ॥
[Page2-497-c+ 52]
<>प्रातश्च सात्त्विकी पूजा मध्याह्ने राजसी मता ।
<>सायाह्ने तामसी पूजा त्रिविधा परिकीर्त्तिता ॥
<>जपयज्ञादिभिर्देव ! इति त्रैकालिकी मता ।
<>अथान्यत् संप्रवक्ष्यामि शृणुष्व परमेश्वर ! ॥
<>सप्तम्यादिनवम्यान्तं पूजाकालमितीरितम् ।
<>त्रिदिने त्रिविधा पूजा दशम्याञ्च विसर्ज्जयेत् ॥
<>पूजापरेऽह्नि देवेश ! तत्राप्यत्र विसर्ज्जनम् ।
<>बोधितायाः प्रकारेण तत्र पूजा प्रकीर्त्तिता ॥
<>श्रीशिव उवाच ।
<>त्रिसन्ध्याव्यापिनी सा तु यदि स्यान्नवमी तिथिः ।
<>त्रिकाले त्रिविधा पूजा कथं देव्या जगन्मयि ! ॥
<>कथयस्व महेशानि ! इति मे संशयो हृदि ॥
<>श्रीदेव्युवाच ।
<>सा प्रातर्व्यापिनी यत्र वासरे नवमी तिथिः ।
<>त्रिसन्ध्यं पूजयेत्तत्र वासरे जगदम्बिकाम् ॥
<>मुहूर्त्तव्यापिनी चापि तत्र ग्राह्या महेश्वर ! ।
<>एककाले त्रिधा पूजा साधको नैव कारयेत् ॥
<>इति ते कथितं वत्स ! किमन्यत् श्रोतुमिच्छसि ।
<>कथयिष्यामि तद्भक्त्या तव प्रीत्या त्रिलोचन ! ॥”
<>श्रीपार्व्वत्युवाच ।
<>“दशम्यां बलिदानन्तु निषिद्धं जगदीश्वर ! ।
<>कथं त्रिकालं पूजा सा सम्भवेत् परमेश्वर ! ॥
<>श्रीशिव उवाच ।
<>नवमीतिथिमाश्रित्य यत्र पूजाविधिर्भवेत् ।
<>निषिद्धं वलिदानन्तु दशम्यां तत्र सुन्दरि ! ॥
<>नवमीदिनमाश्रित्य पूजाविधिरिहोदितः ।
<>दशम्यां वलिदानन्तु निषिद्धं नात्र पार्व्वति ! ॥
<>ज्ञानामृतसारे पूर्व्वं पूजाप्रकारं उक्त्राः ।
<>“मुहूर्त्तव्यापिनी चापि प्रातश्चेन्नवमी तिथिः ।
<>तद्दिने पूजनं कार्य्यं त्रिसन्ध्यं वरवर्णिनि ! ॥
<>त्रिकालं पूजयेत्तत्र नैककाले कदाचन ॥”
<>अथ कात्यायनीतन्त्रे अष्टसप्ततिपटले ।
<>“कुम्भराशिगते चन्द्रे नवम्यां कार्त्तिकस्य च ।
<>उषस्यर्द्धोदितो भानुर्द्दुर्गामाराध्य यत्नवान् ॥
<>पुत्त्रारोग्यबलं लेभे लोकसाक्षित्वमेव च ।
<>तां तिथिं प्राप्य मनुजः शनिभौमदिने यदि ॥
<>प्रपूजयेन्महादुर्गां धर्म्मकामार्थमोक्षदाम् ॥”
<>शक्तिसङ्गमतन्त्रे ।
<>“कार्त्तिकस्य सिते पक्षे नवम्यां जगदीश्वरीम् ।
<>त्रिकालमेककालं वा वर्षे वर्षे प्रपूजयेत् ॥
<>निर्म्माय प्रतिमां शक्त्या जगद्धात्र्या विधानतः ।
<>पूजयित्वा परदिने प्रतिमां तां विसर्ज्जयेत् ॥
<>एवं कृत्वा चक्रवर्त्ती भवेत् साघकसत्तमः ।
<>पुत्त्रपौत्त्रधनैश्वर्य्यसंयुतास्य भवेत् पुरी ॥”
<>तन्त्रान्तरे ।
<>“कुजवारे युगाद्यायां नवम्यान्तु जगत्प्रसूः ।
<>प्रादुर्भूता महेशानी तत्र तां परिपूजयेत् ॥”
<>तन्त्रान्तरे ।
<>“त्रिकालं पूजयेद्दुर्गां मूलेनैकाक्षरेण च ।
<>नानारत्नविधानेन गीतवाद्यपुरःसरम् ॥
<>कार्त्तिकस्य सिते पक्षे नवम्याञ्च विशेषतः ।
<>कृत्वैवं साधकश्रेष्ठो लभेद्राज्यमकण्टकम् ॥”
[Page2-498-a+ 52]
<>योगिनीतन्त्रे ।
<>“कार्त्तिकेऽमलपक्षे तु नवम्याञ्च विशेषतः ।
<>प्रगल्भान्तु जगद्धात्रीं पूजयेद्दीपमालया ॥”
<>आगमतत्त्वसारे ।
<>“कार्त्तिकेऽमलपक्षे तु नवम्यां भौमवासरे ।
<>आविर्भूता जगद्धात्री युगादौ दैत्यनाशिनी ॥”
<>उत्तरकामाख्यातन्त्रे ।
<>“कार्त्तिके शुक्लपक्षे तु त्रेतायां प्रथमेऽहनि ।
<>त्रिसन्ध्यं पूजयेद्देवीं दुर्गां सम्पत्प्रवृद्धये ॥” * ॥
<>कुब्जिकातन्त्रे ।
<>“कार्त्तिके शुक्लपक्षे तु नवम्यां जगदम्बिकाम् ।
<>दुर्गां प्रपूजयेद्भक्त्या धर्म्मकामार्थसिद्धये ॥” * ॥
<>दुर्गाकल्पे विद्योत्पत्तिः ।
<>“कार्त्तिके शुक्लपक्षेऽह्नि भौमवारे जगत्प्रसूः ।
<>सर्व्वदेवहितार्थाय दुर्व्वृत्तशमनाय च ॥
<>आविरासीज्जगच्छान्त्यै युगादौ परमेश्वरी ॥”
<>व्रतकालविवेकधृतवचनम् ।
<>“कार्त्तिकेऽमलपक्षस्य त्रेतायां नवमेऽहनि ।
<>पूजयेत्तां जगद्धात्रीं सिंहपृष्ठे निषेदुषीम् ॥” * ॥
<>स्मृतिः ।
<>“युगाद्या वर्षवृद्धिश्च सप्तमी पार्व्वतीप्रिया ।
<>रवेरुदयमीक्षन्ते न तत्र तिथियुग्मता ॥” * ॥
<>कृत्यतत्त्वार्णवे ।
<>“कार्त्तिकेऽमलपक्षे तु युगाद्या नवमी स्मृता ।
<>पूर्व्वाह्णसमये तत्र पूजाविधिरिहोदितः ॥” * ॥
<>भविष्पपुराणकृत्यतत्त्वार्णवयोः ।
<>“कार्त्तिके शुक्लपक्षे तु युगाद्या नवमी स्मृता ।
<>पूर्व्वाह्णसमये काष्ठात्मिका परदिने यदि ॥
<>तत्र पूजादिकं कुर्य्यात् पिण्डनिर्व्वपणादृते ॥”
<>स्मृतिसागरे
<>“कार्त्तिकस्य युगाद्यायामृद्धिकामोऽर्च्चयेदुमाम् ॥”
<>इति जगद्धात्रीपूजाकालव्यवस्था ॥ * ॥ * ॥
<>अथ जगद्धात्रीविद्योत्पत्तिः ।
<>श्रीपार्व्वत्युवाच ।
<>“भगवन् ! प्राणनाथेश ! सर्व्वतत्त्वविशारद ! ।
<>श्रुता कात्यायनीविद्यासमुत्पत्तिस्त्रिलोचन ! ॥
<>महादुर्गाजगद्धात्रीविद्योत्पत्तिर्भवेद्यतः ।
<>तत् सर्व्वं ब्रूहि भगवन् ! कृपया परमेश्वर ! ॥
<>यदि न कथ्यते देव ! विमुञ्चामि तदा तनुम् ॥
<>श्रीशिव उवाच ।
<>शृणु पार्व्वति ! वक्ष्यामि रहस्यं परमाद्भुतम् ।
<>यत् श्रुत्वा लभते देवि ! सौभाग्यं सुखमुत्तमम् ॥
<>पुरा पुरन्दरमुखाः स्वेश्वरत्वाभिमानिनः ।
<>प्राहुः किमीश्वरोऽस्त्यस्मदतिरिक्तः सुरानिति ॥
<>अथ दुर्गा जगन्माता नित्या चैतन्यरूपिणी ।
<>एतेषां धर्म्मसेतूनामिन्द्रादीनां नियन्त्रणम् ॥
<>करिष्यामीति निश्चित्य ज्योतीरूपं दधात्यलम् ।
<>तेषामाविरभूद्दर्गा जगद्धात्री जगन्मयी ॥
<>कोटिसूर्य्यप्रतीकाशा चन्द्रकोटिसमप्रभा ।
<>ज्वलन्तं पर्व्वतमिव सर्व्वलोकभयङ्करी ॥
<>तद्ददृशुः सुराः सर्व्वे भयमापुर्म्महौजसः ।
<>किमेतन्न विनिश्चेतुं शक्तास्ते ह्यभवन् सुराः ॥
[Page2-498-b+ 52]
<>वायुमाहुः समाहूय किमेतत् परमाद्भुतम् ॥
<>विजानीहि मरुद्वीर ! मातरिश्वा दिशःपते ! ॥
<>ततो वायुर्द्रुतं तत्र गतस्तेजोऽन्तिकं ततः ।
<>तमन्तिकमुपायातं प्राह तेजोमयी ततः ॥
<>बलवान् कस्त्वमायातो वीर्य्यं किञ्चास्ति वा त्वयि ।
<>आदातुं शक्यते सर्व्वं पृथिवीतलसम्भवम् ॥
<>इति प्रत्युक्तवान् वायुः क्षणं तत्रैव तिष्ठति ।
<>आदत्स्वैतत् तृणमिति निदधौ वायवे तृणम् ॥
<>वायुः सर्व्वप्रयत्नेन नादातुं तत् क्षमोऽभवत् ।
<>ततो देवाः प्राहुरग्निं भीता उद्बिग्नमानसाः ॥
<>अग्ने ! एतद्बिजानीहि किमेतत् कर्म्म चाद्भुतम् ।
<>इत्युक्तो देवतावृन्दैरग्निस्तेजोऽन्तिकं गतः ॥
<>अमरा जातवेदा वा तेजो वागित्युवाच तम् ।
<>स प्रोक्तवानग्निरस्मि सर्व्वदाहकशक्तिकः ॥
<>दहैतत्तृणमत्यल्पमिति तस्मै तृणं ददौ ।
<>अग्निः सर्व्वप्रयत्नेन दग्धुं नैतत् क्षमोऽभवत् ॥
<>ततो निववृते वह्निर्भूत्वा सोऽपत्रपान्वितः ।
<>एकत्रस्थाः सुराः सर्व्वे मन्त्रयामासुरुत्तमम् ॥
<>इयमेवेश्वरी नूनं स्तोष्यामो नेश्चरा वयम् ।
<>इति निश्चित्य सुधियस्तुष्टुवुः परमेश्वरीम् ॥
<>प्राहुर्द्देवगणाः सर्व्वे त्वमीशा नेश्वरा वयम् ।
<>ईश्वरत्वाभिमानेन यदस्माकं सुदुष्कृतम् ॥
<>क्षन्तुमर्हसि तत् सर्व्वं कृपया जगदम्बिके ! ।
<>तव रूपं सुगोप्यं यन्मङ्गल्यं सर्व्वमङ्गलम् ॥
<>तद्द्रष्टुं वयमिच्छामो देहि दर्शनमुत्तमम् ।
<>इत्युक्तानां सुबुद्धीनामाविरासीच्छिवाम्बरे ॥
<>तेजस्यन्तर्हिते तस्मिन् चमत्कारकलेवरे ।
<>मृगेन्द्रोपरि सुस्मेरा सर्व्वालङ्कारभूषिता ॥
<>चतुर्भुजा महादेवी रक्ताम्बरधरा शुभा ।
<>बालार्कसदृशीदेहा नागयज्ञोपवीतिनी ॥
<>त्रिनेत्रा कोटिचन्द्राभा देवर्षिमुनिसेविता ।
<>दर्शयामास देवानामेवं रूपं जगन्मयी ॥
<>ततस्तां तुष्टुवुर्द्देवा जगद्धात्रीं महेश्वरीम् ।
<>वरं प्रापुः सुरगणा यथेष्टं त्रिदशालये ॥
<>तत्रैवान्तर्हिता देवी महादुर्गा जगन्मयी ।
<>इति ते कथितं भद्रे ! विद्योत्पत्तिं सुदुर्ल्लभाम् ॥”
<>इति कात्यायनीतन्त्रे ७६ पटलः ॥ * ॥
<>श्रीशिव उवाच ।
<>“अथ दुर्गामनुं वक्ष्ये शृणुष्व हरवल्लभे ! ।
<>यस्य प्रसादमात्रेण मुच्यते भवबन्धनात् ॥
<>थान्तवर्णं समुद्धृत्य वामकर्णं विभूषितम् ।
<>इन्दुबिन्दुसमायुक्तं बीजं परमदुर्ल्लभम् ॥
<>चतुर्व्वर्गप्रदं साक्षान्महापातकनाशनम् ।
<>एकाक्षरीसमा नास्ति विद्या त्रिभुवने प्रिये ! ॥
<>कूर्च्चाद्यां वा जपेद्विद्यां तदन्ते वह्निसुन्दरी ।
<>लज्जाद्यां वा जपेद्विद्यां फडन्तं वा जपेत् सुधीः ॥
<>बधूबीजयुतां वापि स्वाहान्तां वा जपेत् पुनः ।
<>लक्ष्म्याद्यां वा जपेद्बिद्यां चतुर्व्वर्गफलाप्तये ॥
<>वाग्भवाद्यां जपेद्बापि प्रणवाद्यां जपेत् पुनः ।
<>कामबीजादिकां वापि फडन्तां वा जपेत् पुनः ॥
<>त्र्यक्षरी विविधा विद्या कथिता ब्रह्मणा पुरा ।
<>विना गन्धैर्विना पुष्पैर्विना होमपुरःसरैः ॥
[Page2-498-c+ 52]
<>प्राणायामं विना देवि ! जपमात्रेण सिद्धिदा
<>मन्त्रस्यास्य ऋषिर्द्देवि ! नारदः परिकीर्त्तितः
<>गायत्त्री छन्द आख्यातं जगद्धात्री च देवता
<>चतुर्व्वर्गप्रदा दुर्गा सर्व्वसत्त्वेषु संस्थिता ॥
<>दीर्घस्वरसमायुक्तनिजबीजानि पार्व्वति ! ।
<>विन्यसेदात्मनो देहे हृदयादिषु शङ्करि ! ॥
<>पूर्व्ववन्न्यासवर्णन्तु पूर्व्ववत् कर्म्म चाचरेत् ।
<>कालीवदाचरेद्बिद्यां जपेद्बिद्यामहर्न्निशम् ॥
<>लक्षद्वादशकैर्द्देवि ! पुरश्चरणमीरितम् ।
<>यथास्थाने यथाकाले यथाचारविधानतः ॥
<>प्रजपेत् परया भक्त्या दुर्गां दुर्गतिनाशिनीम् ॥ * ॥
<>ध्यानमस्याः प्रवक्ष्यामि शृणुष्व नगनन्दिनि ! ॥
<>सिंहस्कन्धाधिसंरूढां नानालङ्कारभूषिताम् ।
<>चतुर्भुजां महादेवीं नागयज्ञोपवीतिनीम् ॥
<>शङ्खचक्रधनुर्व्वाणलोचनत्रितयान्विताम् ।
<>रक्तवस्त्रपरीधानां बालार्कसदृशीतनुम् ॥
<>नारदाद्यैर्म्मुनिगणैः सेवितां भवसुन्दरीम् ।
<>त्रिबलीबलयोपेतनाभिनालमृणालिनीम् ॥
<>रत्नद्वीपे महाद्वीपे सिंहासनसमन्विते ॥
<>प्रफुल्लकमलारूढां ध्यायेत्तां भवगेहिनीम् ।
<>एवं ध्यात्वा जगद्धात्रीं पूर्व्वोक्तपूजनं चरेत् ॥
<>यन्त्रमस्याः प्रवक्ष्यामि शृणुष्व हरवल्लभे ! ।
<>त्रिकोणत्रितयञ्चादौ त्रैविम्बसहितन्ततः ॥
<>अष्टपत्रं ततो लिख्य त्रिरेखासहितं ततः ।
<>वज्रभूपुरसंयुक्तं विलिखेद्विधिनामुना ॥
<>तत्र तां पूजयेद्देवीं मूलप्रकृतिरूपिणीम् ।
<>प्रभाद्याः शक्तयः पूज्या गन्धाद्यैर्नवकोणके ॥
<>प्रभा माया जया सूक्ष्मा विशुद्धा नन्दिनी पुनः ।
<>सुप्रभा विजया सर्व्वसिद्धिदा नव शक्तयः ॥
<>ह्नीमाद्याः पूजयेत्तास्तु रक्तचन्दनदूर्व्वकैः ।
<>शङ्खपद्मनिधी देव्या वामदक्षिणयोगतः ॥
<>पूजयेत् परया भक्त्या रक्तचन्दनदूर्व्वकैः ।
<>अर्घ्यदानं ततः कुर्य्यात् पूजान्ते नगनन्दिनि ! ॥
<>अङ्गावृतिः पुनः पूज्या पत्रकोणेषु मातरः ।
<>वज्राद्यायुधसंयुक्ता भूपुरे लोकनायकाः ॥”
<>इति कात्यायनीतन्त्रे ७७ पटोलः ॥ * ॥
<>श्रीशिव उवाच ।
<>“पूजा तिथिविशेषेण चतुर्व्वर्गफलाप्तये ।
<>कर्त्तव्या या तु दुर्गायास्तां शृणुष्व शुभानने ! ॥
<>अष्टम्याञ्च चतुर्द्दश्यां नवम्यां वापि यत्नतः ।
<>यः पूजयेन्महादुर्गां सोऽभीष्टफलमाप्नुयात् ॥
<>पौर्णमास्याममायां वा रविसंक्रमणे तथा ।
<>शनिभौमदिने चैव पूजयेत् परमेश्वरीम् ॥
<>सुखं सौभाग्यमारोग्यमैश्वर्य्यं लभते ध्रुवम् ।
<>शनिभौमदिने चैव यदि स्यादष्टमी तिथिः ॥
<>तत्र पूज्या जगद्धात्री पुत्त्रपौत्त्रधनप्रदा ।
<>सोमवारेऽप्यमावास्या मघानक्षत्रसंयुता ॥
<>उत्तरा सप्तमीयुक्ता आदित्याहे च पार्व्वति ! ।
<>चतुर्थ्यङ्गारवारे च रोहिणीसंयुता यदि ॥
<>गुर्व्वष्टम्यां तथा स्वाती यदि स्यात् परमेश्वरि ! ।
<>एषु पूजा महादेव्याः कर्त्तव्या सर्व्वसिद्धये ॥
<>मधुमासे सिताष्टम्यां वैशाखत्रितयेऽहनि ।
[Page2-499-a+ 52]
<>पौर्णमास्यां तथा ज्यैष्ठे अमायाञ्च महेश्वरि ! ॥
<>मिथुनेऽर्के द्बितीयायां श्रावणे द्बादशीदिने ।
<>भाद्रे मास्यसिताष्टम्यां आश्विने शुक्लपक्षके ॥
<>सप्तम्यामेव चाष्टम्यां नवम्याञ्च विशेषतः ।
<>अमायां कार्त्तिके चैव नवम्यां शुक्लपक्षके ॥
<>नक्तं मार्गशिरे भूते पौषेऽष्टम्यां सितेतरे ।
<>माघे च सितपञ्चम्यां फाल्गुन्यां च सुरेश्वरि ! ॥
<>एषु द्वादशमासेषु तिथिष्वेतासु पार्व्वतीम् ।
<>पूजयेत् परया भक्त्या यथाविभवविस्तरैः ॥
<>राजराजेश्वरो भूत्वा वसेत् कल्पायुतं दिवि ।
<>पुत्त्रपौत्त्रधनर्द्धीनामधिपो जायते ऽचिरात् ॥
<>अन्ते देवीपुरं याति भुक्त्रा भोगान् यथेप्मि-
<>तान् ॥
<>श्रीपार्व्वत्युवाच ।
<>देवदेव ! महादेव ! विश्वनाथ ! महेश्वर ! ।
<>श्रुता तव मुखाम्भोजाद्दुर्गापूजा महाफला ॥
<>केन वा पूजिता देवी कस्य वा किञ्च सिध्यति ।
<>केन प्रकाशिता मूर्त्तिस्तत् सर्व्वं कथय प्रभो ! ॥
<>श्रीशिव उवाच ।
<>रामरावणयोर्युद्धे दुर्गा रामेण पूजिता ।
<>अवधीद्रावणं राम इषे मासि प्रपूजनात् ॥
<>तेन लोकाश्चरिष्यन्ति दुर्गायाः शारदोत्सवम् ।
<>एवमाराध्य देवेशीमिन्द्रजिद्रावणात्मजः ॥
<>अभवत् कार्त्तिके यो वै दुर्गामेवं समर्च्चयन् ।
<>अमायां कार्त्तिके मासि तारकासुरनाशकः ॥
<>कुम्भराशिगते चन्द्रे नवम्यां कार्त्तिकस्य च ।
<>उषस्यर्द्धोदितो भानुर्द्दुर्गामाराध्य यत्नवान् ॥
<>पुत्रारोग्यवरं लेभे लोकसाक्षित्वमेव च ।
<>तां तिथिं प्राप्य मनुजः शनिभौमदिने यदि ॥
<>प्रपूजयेन्महादुर्गां धर्म्मकामार्थमोक्षदाम् ।
<>एवं मार्गशिरे मासि वृषराशिगते विधौ ॥
<>चतुर्द्दश्यां निशायान्तु चन्द्रः संपूज्य पार्व्वतीम् ।
<>महापापाद्विमुक्तोऽसौ रात्रीशत्वमवाप च ॥
<>तेन मार्गशिरे मासि चतुर्द्दश्यां प्रपूजयेत् ।
<>इन्द्रत्वमेवमिन्द्रोऽसौ लेभे दुर्गां समर्च्चयन् ॥
<>ब्रह्मत्वमपि विष्णुत्वं रुद्रत्वञ्च महेश्वरि ! ।
<>देवत्वं सर्व्वदेवानामभवच्चण्डिकार्च्चनात् ॥
<>भूतं भव्यं भविष्यं यत् स्थावराणि चराणि च ।
<>सर्व्वं दुर्गाप्रभावेण स्वस्वभोगमवाप्नुयुः ॥
<>विना दुर्गां महेशानि ! न किञ्चिदपि वर्त्तते ।
<>इति ते कथितं देवि ! संक्षेपेण तवाग्रतः ॥
<>महादुर्गाजगद्धात्रीविद्योत्पत्तिं सुदुर्ल्लभाम् ॥”
<>इति कात्यायनीतन्त्रे ७८ पटलः ॥
<>(सरस्वती । यथा, मार्कण्डेये । २३ । ३० ।
<>“जगद्धात्रीमहं देवीमारिराधयिषुः शुभाम् ।
<>स्तोष्ये प्रणम्य शिरसा ब्रह्मयोनिं सरस्वतीम् ॥”)
<LEND>
