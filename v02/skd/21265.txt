<L>21265<pc>3-124<k1>पारावतः<k2>पारावतः
पारावतः¦, पुं, (पारे गिरिदुर्गनद्यादिपरपारे
<>आपततीति । पार + आ + पत + अच् । पृषो-
<>दरादित्वात् पस्य वः । उड्डीयने सुदक्षत्वा-
<>देवास्य तथात्वम् । यद्बा, परावद्दूरदेश-
<>स्तस्मिन् अन्तरीक्षादिदूरदेशे भवः उड्डीय-
<>मानः सन् स्थित इत्यर्थः । परावत् + अण् ।)
<>पक्षिविशेषः । पायरा इति भाषा ॥ तत्पर्य्यायः ।
<>छेद्यकण्ठः २ कपोतः ३ रक्तलोचनः ४ । इति
<>रभसः ॥ पारापतः ५ कलरवः ६ अरुण-
<>लोचनः ७ मदनकाकुरवः ८ कामी ९ रक्ते-
<>क्षणः १० मदनमोहनवाग्विलासी ११ कण्ठी-
<>रवः १२ गृहकपोतकः १३ ॥ (यथा, --
<>“सिंहो बली द्विरदकुञ्जरमांसभोजी
<>संवत्सरेण कुरुते रतिमेकवारम् ।
<>पारावतः खलु शिलाकणमात्रभोजी
<>कामी भवेदनुदिनं वद कोऽत्र हेतुः ॥”
<>इत्युद्भटः ॥)
[Page3-124-b+ 52]
<>अस्य मांसगुणाः । स्निग्धत्वम् । मधुरत्वम् ।
<>गुरुत्वम् । शीतलत्वम् । पित्तास्रदाहनाशित्वम् ।
<>बल्यत्वम् । वीर्य्यवृद्धिदातृत्वम् । इति राज-
<>निर्घण्टः ॥ रसे पाके स्वादुत्वम् । कषायत्वम् ।
<>विशदत्वञ्च । इति राजवल्लभः ॥ तद्भेदो यथा, --
<>“पारावतोऽन्यो वग्देशी कामुको घुल्घुलारवः ।
<>पारावताङ्घ्रिपिच्छश्च ज्ञेयो गलरवश्च सः ॥”
<>इति राजनिर्घण्टः ॥
<>मर्कटः । तिन्दुकः । इति मेदिनी । ते, २१२ ॥
<>गिरिः । इति हेमचन्द्रः ॥ (नागविशेषः । यथा,
<>महाभारते । १ । ५७ । ११ ।
<>“पारावतः पारिजातः पाण्डरो हरिणः कृशः ।
<>विहङ्गः शरभो मेदः प्रमोदः संहतापनः ।
<>ऐरावतकुलादेते प्रविष्टा हव्यवाहनम् ॥”
<>अम्लवर्गाणामन्यतमः । यथा, सुश्रुते । १ । ४२ ।
<>“दाडिमामलकमातुलुङ्गाम्रातककपित्थकरमर्द्द-
<>वदरकोलप्राचीनामलकतिन्तिडीककोशाम्रभव्य-
<>पारावतवेत्रफललकुचाम्लवेतसदन्तशठतक्रसुरा-
<>शुक्तसौवीरकतुषोदकधान्याम्लप्रभृतीनि समा-
<>सेनाम्लो वर्गः ॥” * ॥ परात् शत्रोरहङ्कारात्
<>अवति रक्षतीति । अव रक्षणे + शतृ । ततः
<>पारावते इदमिति । तस्येदमित्यण् । दत्तात्रेयस्य
<>गुरुः । इति चिन्तामणिः ॥)
<LEND>
