<L>33817<pc>4-481<k1>वृद्धिः<k2>वृद्धिः
वृद्धिः¦, स्त्री, (वृध + क्तिन् ।) अष्टवर्गान्तर्गतौ-
<>षधविशेषः । तत्पर्य्यायः । योग्या २ ऋद्धिः ३
<>सिद्धिः ४ लक्ष्मीः ५ । इत्यमरः ॥ पुष्टदा ६ वृद्धि-
<>दात्री ७ मङ्गल्या ८ श्रीः ९ सम्पत् १० आशीः
<>११ जनेष्टा १२ भूतिः १३ मुत् १४ सुखम् १५
<>जीवभद्रा १६ । अस्या गुणाः ।
<>“ऋद्धिर्वृद्धिश्च मधुरा सुस्निग्धा तिक्तशीतला ।
<>रुचिमेधाकरी श्लेष्मकुष्ठक्रिमिहरा परा ॥
<>प्रयोगेष्वनयोरेकं यथालाभं प्रयोजयेत् ।
<>तत्र यद्दातुमिष्टिः स्याद्द्वयमप्यत्र योजयेत् ॥”
<>इति राजनिर्घण्टः ॥ * ॥
<>ऋद्धिवृद्ध्योरुत्पत्तिलक्षणनामगुणाः ।
<>“ऋद्धिर्व्वृद्धिश्च कन्दौ द्बौ भवतः कोषयामले ।
<>श्वेतलोमान्वितः कन्दो लताजातः सरन्ध्रकः ॥
<>स एव ऋद्धिर्वृद्धिश्च भेदमप्येतयोर्ब्रुवे ।
<>तूलग्रन्थिसमा ऋद्धिर्वामावर्त्तफला च सा ॥
<>वृद्धिस्तु दक्षिणावर्त्तफला प्रोक्ता महर्षिभिः ।
<>ऋद्धिर्योग्या सिद्धिलक्ष्म्यौ वृद्धेरप्याह्वया इमे ॥
<>ऋद्धिर्बल्या त्रिदोषघ्नी शुक्रला मधुरा गुरुः ।
<>प्राणैश्वर्य्यकरी मूर्च्छारक्तपित्तविनाशिनी ॥
<>वृद्धिर्गर्भप्रदा शीता वृं हणी मधुरा स्मृता ।
<>वृष्या पित्तास्रशमनी क्षतकासक्षयापहा ॥
<>राज्ञामप्यष्टवर्गस्तु यतोऽयमतिदुर्ल्लभः ।
<>तस्मादस्य प्रतिनिधिं गृह्णीयात्तद्गुणं भिषक् ॥”
<>मुख्यसदृशः प्रतिनिधिः ॥ * ॥ एतस्य प्रतिनिधि-
<>माह ।
<>“मेदा जीवककाकोली ऋद्धिद्वन्द्वेऽपि चासति ।
<>वरीविदार्य्यश्वगन्धावाराहीश्च क्रमात् क्षिपेत् ॥”
<>मेदा महामेदास्थाने शतावरीमूलं जीवकर्षभक-
<>स्थाने विदारीमूलं काकलीक्षीरकाकोलीस्थाने-
<>ऽश्वगन्धामूलं ऋद्धिवृद्धिस्थाने वाराहीकन्दं
<>गुणैस्तत्तुल्यं क्षिपेत् । इति भावप्रकाशः ॥ * ॥
<>नीतिवेदिनां क्षयादित्रिवर्गान्तर्गतवर्गविशेषः ।
[Page4-481-c+ 52]
<>इत्यमरः ॥ नीतिवेदिनां नीनिशास्त्रज्ञानां
<>क्षयादिभिस्त्रिवर्गः । अन्येषान्तु धर्म्मकामार्थः
<>पूर्व्वमुक्तः । अष्टवर्गस्यापचयः क्षयः । तस्यैवोप-
<>चयो वृद्धिः । तस्य नोपचयो नाप्यपचयः
<>स्थानम् । अष्टवर्गो यथा, --
<>कृषिर्बणिक्पथो दुर्गं सेतुः कुञ्जरबन्धनम् ।
<>कन्याकरबलादानं सैन्यानाञ्च निवेशनम् ॥
<>अष्टवर्गः स्मृतो राज्ञामिति भरतः ॥ * ॥
<>वर्द्धनम् । तत्पर्य्यायः । स्फातिः २ । इत्यमरः ॥
<>(यथा, मनुः । १२ । १२४ ।
<>“एष सर्व्वाणि भूतानि पञ्चभिर्व्याप्य मूर्त्तिभिः ।
<>जन्मवृद्धिक्षयैर्नित्यं संसारयति चक्रवत् ॥”)
<>विष्कम्भादिसप्तविंशतियोगान्तर्गतैकादशयोगः ।
<>तत्र जातफलं यथा, --
<>“प्रसूतिकाले यदि वृद्धियोगो
<>नरः सुभोगो विनयान्वितश्च ।
<>धनप्रयोगग्रहणेषु दक्षो
<>विचक्षणः स्यात् क्रयविक्रयाभ्याम् ॥”
<>इति कोष्ठीप्रदीपः ॥ * ॥
<>कलान्तरम् । सुद् इति भाषा । अभ्युदयः ।
<>समृद्धिः । इति मेदिनी ॥ (यथा, शिशुपाल-
<>वधे । १५ । १ ।
<>“अथ तत्र पाण्डुतनयेन
<>सदसि विहितं मधुद्विषः ।
<>मानमसहत न चेदिपतिः
<>परवृद्धिमत्सरि मनो हि मानिनाम् ॥”)
<>वृद्धिग्रहणनियमो यथा, --
<>“अशीतिभागो वृद्धिः स्यान्मासि मासि सबन्धके ।
<>वर्णक्रमाच्छतं द्वित्रिचतुष्पञ्चकमन्यथा ॥”
<>मासि मासि प्रतिमासं बन्धकं विश्वासार्थं यदा-
<>धीयते आधिरिति यावत् । बन्धकेन सह वर्त्तत
<>इति सबन्धकः प्रयोगस्तस्मिन् सबन्धके प्रयोगे
<>प्रयुक्तस्य द्रव्यस्याशीतितमो भागो वृद्धिर्धर्म्या
<>भवति । अन्यथा बन्धकरहिते प्रयोगे वर्णानां
<>ब्राह्मणादीनां क्रमेण द्बित्रिचतुःपञ्चकं शतं धर्म्म्यं
<>भवति । ब्राह्मणेऽधमर्णे द्विकं शतम् । क्षत्त्रिये
<>त्रिकम् । वैश्ये चतुष्कम् । शूद्रे पञ्चकम् । मासि
<>मासीत्येव । द्वौ वा त्रयो वा चत्वारो वा पञ्च वा
<>इति द्वित्रिचतुःपञ्चाः । द्बित्रिचतुःपञ्चा अस्मिन्
<>शते वृद्धिर्दीयत इति द्वित्रिचतुःपञ्चकं शतम् ।
<>तदस्मिन् वृद्ध्या यल्लाभशुल्कोपदा दीयते इति
<>कन् । इयं वृद्धिर्मासि मासि गृह्यत इति
<>कालिका । इयमेव वृद्धिर्दिवसगणनया विभज्य
<>प्रतिदिवसं गृह्यमाना कायिका भवति । तथा च
<>नारदेन ।
<>“कायिका कालिका चैव कारिता च तथा परा ।
<>चक्रवृद्धिश्च शास्त्रेषु तस्य वृद्धिश्चतुर्व्विधा ॥”
<>इत्युक्त्रोक्तम् ॥
<>“कायाविरोधिनी शश्वत् पणपादादि कायिका ।
<>प्रतिमासं स्रवन्ती या वृद्धिः सा कालिका मता ॥
<>वृद्धिः सा कारिता नाम यर्णिकेण स्वयं कृता ।
<>वृद्धेरपि पुनर्वृद्धिश्चक्रवृद्धिरुदाहृतेति ॥”
[Page4-482-a+ 52]
<>ग्रहीतृविशेषणेन वृद्धेः प्रकारान्तरमाह ।
<>कान्तारगास्तु दशकं सामुद्रा विंशकं शतम् ।
<>कान्तारमरण्यं तत्र गच्छन्तीति कान्तारगाः
<>ये वृद्ध्या धनं गृहीत्वा अधिकलाभार्थं अति-
<>गहनं प्राणधनविनाशशङ्कास्थानं प्रविशन्ति ते
<>दशकं शतं दद्युः । ये च समुद्रगास्ते विंशकं
<>शतं मासि मासीत्येव । एतदुक्तं भवति
<>कान्तारगेभ्यो दशकं शतं सामुद्रेभ्यश्च विंशकं
<>शतं उत्तमर्ण आदद्यात् । मूलविनाशस्यापि
<>शङ्कितत्वात् इति ॥ * ॥ इदानीं कारितां वृद्धि-
<>माह ।
<>“दद्युर्व्वा स्वकृतां वृद्धिं सर्व्वे सर्व्वासु जातिषु ॥”
<>सर्व्वे ब्राह्मणादयोऽधमर्णा अबन्धके सबन्धके वा
<>स्वकृतां स्वाभ्युपगतां वृद्धिं सर्व्वासु जातिषु
<>दद्युः । क्वचिदकृतापि वृद्धिर्भवति यथाह
<>नारदः ।
<>“न वृद्धिः प्रीतिदत्तानां स्यादनाकारिता
<>क्वचित् ।
<>अनाकारितमप्यूर्द्ध्वं वत्सरार्द्धाद्विवर्द्धते ॥” इति ॥
<>यस्तु याचितकं गृहीत्वा देशान्तरं गतस्तं प्रति
<>कात्यायनेनोक्तम् ।
<>“यो याचितकमादाय तमदत्त्वा दिशं व्रजेत् ।
<>ऊर्द्ध्वं संवत्सरात्तस्य तद्धनं वृद्धिमाप्नुयात् ॥”
<>इति ॥
<>यश्च याचितकमादाय याचितोऽप्यदत्त्वा देशा-
<>न्तरं याति तं प्रति तेनैवोक्तम् ।
<>“कृतोद्धारमदत्त्वा यो याचितस्तु दिशं व्रजेत् ।
<>ऊर्द्ध्वं मासत्रयात्तस्य तद्धनं वृद्धिमाप्नुयाद् ॥”
<>इति ॥
<>यः पुनः स्वदेशे स्थित एव याचितो याचितकं
<>न ददाति तं याचनकालादारभ्य वृद्धिं दापये-
<>द्राजा । यथाह ।
<>“स्वदेशेऽपि स्थितो यस्तु न दद्याद्याचितः क्वचित् ।
<>तं ततो कारितां वृद्धिमनिच्छन्तञ्च दापयेत् ॥”
<>इति ॥
<>अनाकारितवृद्धेरपवादो नारदेनोक्तः ।
<>“पण्यमूलं भृतिर्न्यासो दण्डो यश्च प्रकल्पितः ।
<>वृथादानाक्षिकपणा वर्द्धन्ते नाविवक्षिताः ॥
<>अविवक्षिता अनाकारिता इति ॥ * ॥ अधुना
<>द्रव्यविशेषे वृद्धिविशेषमाह । सन्ततिस्तु पशु-
<>स्त्रीणाम् । पशूनां स्त्रीणां सन्ततिरेव वृद्धिः ।
<>पशूनां स्त्रीणां पोषणासमर्थस्य तत्पुष्टिसन्तति-
<>कामस्य प्रयोगः सम्भवति । ग्रहणञ्च क्षीर-
<>परिचर्य्यार्थिनः । अधुना प्रयुक्तस्य द्रव्यस्य
<>वृद्धिग्रहणमन्तरेण चिरकालावस्थितस्य कस्य
<>द्रव्यस्य कियती परा वृद्धिरित्यपेक्षित आह ।
<>रसस्याष्टगुणा परा ।
<>“वस्त्रधान्यहिरण्यानां चतुस्त्रिद्विगुणा परा ॥”
<>रसस्य तैलघृतादेर्वृद्धिग्रहणमन्तरेण चिर-
<>कालावस्थितस्य स्वकृतया वृद्ध्या वर्द्धमान-
<>स्याष्टगुणा वृद्धिः परा नातःपरं वर्द्धते । तथा
<>वस्त्रधान्यहिरण्यानां यथासंख्यं चतुर्गुणाः
[Page4-482-b+ 52]
<>त्रिगुणा द्विगुणा च वृद्धिः परा । वशिष्ठेन तु
<>रसस्य त्रैगुण्यमुक्तम् । द्विगुणं हिरण्यं त्रिगुणं
<>धान्यं धान्येनैव रसा व्याख्याताः पुष्पमूल-
<>फलानि च । तुला घृतं त्रितयमष्टगुणमिति ।
<>मनुना तु धान्यस्य पुष्पमूलफलादीनाञ्च पञ्च-
<>गुणत्वमुक्तम् । “धान्ये शदे लवे बाह्ये नातिक्रा-
<>मति पञ्चतामिति ।” शदः क्षेत्रफलं पुष्पमूल-
<>फलादि । लवो मेषोर्णाचमरीकेशादि । बाह्यो
<>वलीवर्दतुरगादि । धान्यशदलवबाह्यविषया वृद्धिः
<>पञ्चगुणत्वं नातिक्रामतीति । तत्राधमर्णयोग्य-
<>तावशेन दुर्भिक्षादिकालवशेन च व्यवस्था
<>द्रष्टव्या । एतच्च सकृत्प्रयोगे सकृदाहरणे च
<>वेदितव्यम् । पुरुषान्तरसंक्रमणेन प्रयोमान्तर-
<>करणे तस्मिन्नेव वा पुरुषे अनैकशः प्रयोगा-
<>न्तरकरणे सुवर्णादिकं द्वैगुण्याद्यतिक्रम्य पूर्व्व-
<>वद्वर्द्धते । सकृत्प्रयोगेऽपि प्रतिदिनं प्रति-
<>मासं प्रतिवत्सरं वा वृद्ध्याहरणेऽधमर्णदेयस्य
<>द्बैगुण्यसम्भवात् । पूर्व्वाहृतवृद्ध्या सह द्वैगुण्य-
<>मतिक्रम्य वर्द्धत एव । यथाह मनुः । कुषीद-
<>वृद्धिर्द्वैगुण्यं नात्येति सकृदाहृता । सकृदाहि-
<>तेत्यपि पाठोऽस्ति । उपचयार्थं प्रयुक्तं द्रव्यं
<>कुषीदं तस्य वृद्धिः कुसीदवृद्धिर्द्वैगुण्यं नात्येति
<>नातिक्रामति । यदि सकृदाहिता सकृत्प्रयुक्ता
<>पुरुषान्तरसंक्रमणादिना प्रयोगान्तरकरणे
<>द्वैगुण्यमत्येति सकृदाहृतेति पाठे शनैः शनैः
<>प्रतिदिनं प्रतिमासं प्रतिवत्सरं वाधमर्णादा-
<>हृता द्वैगुण्यं नात्येतीति व्याख्येयम् । तथा
<>गौतमेनाप्युक्तम् । चिरस्थाने द्वैगुण्यं प्रयोग-
<>स्येति प्रयोगस्येत्येकवचननिर्देशात् प्रगोगान्तर-
<>करणे द्वैगुण्यातिक्रमोऽभिप्रेतः । चिरस्थान
<>इति निर्द्देशात् शनैः शनैर्वृद्धिग्रहणे द्वैगुण्याति-
<>क्रमो दर्शितः । इति मिताक्षरा ॥ कुरण्ड-
<>रोगः । हर्षः । इति हेमचन्द्रः ॥ समूहः ।
<>इति शब्दचन्द्रिका ॥ शैलेयम् । धनम् । इति
<>राजनिर्घण्टः ॥ * ॥
<LEND>
