<L>32894<pc>4-409<k1>विप्रलापः<k2>विप्रलापः
विप्रलापः¦, पुं, (वि + प्र + लप + घञ् ।) विरो-
<>धोक्तिः । इत्यमरः ॥ परवचनविरोधिवचनं
<>विप्रलापः । अन्योन्यविवदनमिति यावत् । यथा
<>एको ब्रूते आगता कल्याणीति अन्यो ब्रूते
<>नहीति । तथाभ्युदाजहार सर्व्वानन्दः ।
<>“एकः स्रवन्मधुसरोजमवैति वक्त्र-
<>मन्यः सुधाकिरणबिम्बमदो मृगाक्ष्याः ।
<>यूनोर्म्मुहुर्व्विवदतोर्व्वदने बभूवुः
<>सिद्धान्तवन्मधुशराजिगतागतानि ॥”
<>विरुद्धः प्रलापो विप्रलापः घञ् । विरोधे
<>उक्तिर्वचनं विरोधोक्तिः । इति भरतः ॥ (यथा,
<>महाभारते । ६ । ८२ । २५ ।
<>“स धर्म्मराजस्य वचो निशम्य
<>रूक्षाक्षरं विप्रलापापविद्धम् ॥”)
<>अनर्थकवाक्यम् । इति हेमचन्द्रः ॥ (यथा,
<>महाभारते । ३ । ५ । २१ ।
<>“सत्यं श्रेयः पाण्डव विप्रलापं
<>तुल्यञ्चान्नं सह भोज्यं सहायैः ॥”)
<LEND>
