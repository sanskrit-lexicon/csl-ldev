<L>21573<pc>3-146<k1>पितृलोकः<k2>पितृलोकः
पितृलोकः¦, पुं, (पितॄणां लोकः ।) पितॄणां भुव-
<>नम् । (यथा, महाभारते । १ । ६२ । १० ।
<>“कथञ्च बहुलाः सेनाः पाण्डवः कृष्णसारथिः ।
<>अस्यन्नेकोऽनयत् सर्व्वाः पितृलोकं धनञ्जयः ॥”)
<>अस्य विवरणं यथा, --
<>मार्कण्डेय उवाच ।
<>“सर्व्वेषामेव देवानामाद्यो नारायणो गुरुः ।
<>तस्माद्ब्रह्मा समुत्पन्नः सोऽपि सप्तासृजन्मुनीन् ॥
<>मा यजस्वेति तेनोक्तास्तदा ते परमेष्ठिनः ।
<>आत्मनात्मानमेवाग्रे अयजन्त इति श्रुतिः ॥
<>तेषां वै ब्रह्मजातानां महावैकारिकर्म्मणाम् ।
<>अपश्यद्व्यभिचारेण महानेष कृतो यतः ।
<>प्रभ्रष्टज्ञानिनः सर्व्वे भविष्यथ न संशयः ॥
<>एवं शप्तास्ततस्तेऽपि ब्रह्मणात्मसमुद्भवाः ।
<>सद्योवंशकरान् पुत्त्रानुत्पाद्य त्रिदिवं ययुः ॥
<>ततस्तेषु प्रयातेषु त्रिदिवं ब्रह्मवादिषु ।
<>तत्पुत्त्राः श्राद्धदानेन तर्पयामासुरञ्जसा ॥
<>ते च वैमानिकाः सर्व्वे ब्रह्मणः सप्त मानसाः ।
<>तत्पिण्डदानमन्त्रोक्तं प्रपश्यन्तो व्यवस्थिताः ॥
<>गौरमुख उवाच ।
<>ये च ते पितरो ब्रह्मन् स्वञ्च कालं समासते ।
<>कियन्तो वै पितृगणास्तस्मिन् लोके व्यवस्थिताः ॥
<>मार्कण्डेय उवाच ।
<>प्रवर्त्तन्ते वराः केचिद्देवानां सोमवर्द्धनाः ।
<>ते मरीच्यादयः सप्त स्वर्गे ते पितरः स्मृताः ॥
<>चत्वारो मूर्त्तिमन्तो वै त्रयस्त्वन्ये ह्यमूर्त्तयः ।
<>तेषां लोकनिसर्गञ्च कीर्त्तयिष्यामि तच्छृणु ॥
<>प्रभावञ्च महर्षे त्वं विस्तरेण निवोध मे ।
<>धर्म्ममूर्त्तिधरास्तेषां त्रयोऽन्ये परमा गणाः ॥
[Page3-146-b+ 52]
<>तेषां नामानि लोकांश्च कीर्त्तयिष्यामि तच्छृणु ॥
<>लोकाः सन्तानकामाय यत्र तिष्ठन्ति भास्वराः ।
<>अमूर्त्तयः पितृगणास्ते वै पुत्त्राः प्रजापतेः ॥
<>विराजस्य प्रजाः श्रेष्ठास्ते वैराजा इति स्मृताः ।
<>देवानां पितरस्ते हि तान् यजन्तीह देवताः ॥
<>एते वै लोकविभ्रष्टा लोकान् प्राप्य सनातनान् ।
<>पुनर्युगशतान्तेषु जायन्ते ब्रह्मवादिनः ॥
<>ते प्राप्य तां स्मृतिं भूयः सिद्धियोगमनुत्तमम् ।
<>चिन्त्य योगगतिं शुद्धां पुनरावृत्तिदुर्लभाः ॥
<>एतेऽस्मिन् पितरः श्राद्धे योगिनां योगवर्द्धनाः ।
<>आप्यायितास्तु ते पूर्व्वं येऽपि योगबले रताः ॥
<>तस्मात् श्राद्धानि देयानि योगिनां योगसत्तमैः ।
<>एष वै प्रथमः सर्गः सोमपानामनुत्तमः ॥
<>एते त एकतनवो वर्त्तन्ते द्बिजसत्तमाः ।
<>भूर्लोकवासिना याज्या भुवर्लोकनिवासिनः ॥
<>स्वर्गलोका मरीच्याद्यास्तेषां याज्या महर्गताः ।
<>कल्पवासिकसंज्ञानां तेषामपि जने स्थिताः ॥
<>सनकाद्यास्ततस्तेषां वैराजास्तपसि स्थिताः ।
<>तेषां सत्यगताः प्रोक्ता इत्येषा पितृसन्ततिः ॥
<>सप्तधा सप्तलोकेषु आदिमन्वन्तरक्रिया ।
<>अन्येषां वसवः साध्या रुद्रादित्याश्विनाविति ॥
<>अग्रतः सर्व्ववर्णानां साधारण्येन संस्थिताः ।
<>ऋषयश्च तदुत्पन्ना इति सप्तविधा गणाः ॥
<>तेषां कल्यास्तु संजाता महती पितृसन्ततिः ।
<>आग्निस्वात्ताश्च मारीचा वैराजा वर्हिसंज्ञिताः ॥
<>सुकाला नाम पितरो वशिष्ठस्य प्रजापतेः ।
<>तेऽपि याज्यास्त्रिभिर्वर्णैर्न शूद्रेण पृथव् कृतम् ॥
<>वर्णत्रयाभ्यनुज्ञातः शूद्रः सर्व्वान् पितॄन् यजेत् ।
<>न तु तस्य पृथक् सन्ति पितरः शूद्रजातयः ॥
<>मुक्तचेतनका ब्रह्मन् ! न दृश्यन्ते पितृष्वपि ।
<>विशेषशास्त्रदृष्ट्या तु पुराणानाञ्च दर्शनात् ॥
<>एवं ऋषिस्तुतैः शास्त्रैर्ज्ञात्वा याजकसम्भवान् ।
<>स्वयं सृष्ट्या स्मृतिर्लब्धा पुत्त्राणां ब्रह्मणा ततः ॥
<>परं निर्व्वाणमापन्नास्तेऽपि ज्ञानिन एव च ।
<>वैश्यादीनां कश्यपाद्या वर्णानां वसवादयः ॥
<>अविशेषेण विज्ञेया गन्धर्व्वाद्या अपि ध्रुवम् ।
<>एष ते पैतृकः सर्ग उद्देशेन महामुने ! ।
<>कथितो नान्त एवास्य वर्षकोट्या हि दृश्यते ॥”
<>इति वाराहे श्राद्धकल्पः ॥ * ॥
<>अपि च ।
<>“पितॄणां सम्भवं राजन् ! कथ्यमानं निबोध मे ।
<>पूर्व्वं प्रजापतिर्ब्रह्मा सिसृक्षुर्विविधाः प्रजाः ॥
<>एकाग्रमानसः सर्व्वास्तन्मात्रा मनसो बहिः ।
<>कृत्वा परमकं ब्रह्म ध्यायन् सर्व्वेषु रूपकैः ॥
<>तस्यात्मनि तदा योगं गतस्य परमेष्ठिनः ।
<>तन्मात्रा निर्ययुर्द्देहाद्धूमवर्णकृतत्विषः ॥
<>पिबाम इति भाषन्तः सुरां सोममितोऽसकृत् ।
<>ऊर्द्ध्वं जिगमिषन्तो वै अधःसंस्थास्तपस्विनः ॥
<>तान् दृष्ट्वा सहसा ब्रह्मा तिर्य्यक्संस्थांस्तदो-
<>न्मुखान् ।
<>भवन्तः पितरः सन्तु सर्व्वेषां गृहमेधिनाम् ॥
<>ऊर्द्ध्ववक्त्रास्तु ये तत्र ते नान्दीमुखसंज्ञिताः ॥
[Page3-146-c+ 52]
<>इत्युक्त्वा तु तदा ब्रह्मा तेषां पन्थानमाकरोत् ।
<>दक्षिणायनसंज्ञन्तु पितॄणान्तु पितामहः ॥
<>तूष्णीं ससर्ज भूतानि तमूचुः पितरस्ततः ।
<>वृत्तिं नो देहि भगवन् यया विन्दामदे सुखम् ॥
<>ब्रह्मोवाच ।
<>अमावास्यादिनं वोऽस्तु तस्यां कुशतिलोदकैः ।
<>तर्पिता मानुषैस्तृप्तिं परां गच्छत नान्यथा ॥
<>तिला देयास्तथैतस्यामुपोष्य पितृभक्तितः ।
<>परमं तस्य सन्तुष्टाः परं यच्छत मा चिरम् ॥”
<>इति वाराहे पितृसर्गस्थितिवर्णनम् ॥ * ॥
<>पितृश्राद्धविशेषे देवताविशेषाः पितृगणाश्च यथा,
<>“क्रतुर्दक्षो वसुः सत्यः कामः कालस्तथा ध्वनिः ।
<>रोचकश्चाद्रवाश्चैव तथा चान्यः पुरूरवाः ॥
<>विश्वेदेवा भवन्त्येते दश सर्व्वत्र पूजिताः ।
<>विश्वदेवौ क्रतुदक्षौ सर्व्वास्विष्टिषु विश्रुतौ ॥
<>नित्यं नान्दीमुखश्राद्धे वसुसत्यौ च पैतृके ।
<>नवान्नालम्भने देवौ कामकालौ सदैव हि ॥
<>अपि कन्यागते सूर्य्ये श्राद्धे च ध्वनिरोचकौ ।
<>पुरूरवाश्चाद्रवाश्च विश्वदेवौ च पर्व्वणि ॥
<>सुभास्वरा वर्हिषदो ह्यग्निस्वात्तास्तथैव च ।
<>आज्यपाश्चोपहूताश्च क्रव्यादाश्च सुकालिनः ।
<>एते पितृगणाः सप्त पौराणाः केचिदेव हि ॥”
<>इत्यग्निपुराणम् ॥ * ॥
<>अग्निस्वात्तादेरुत्पत्तिर्यथा, --
<>“ततो निगृह्येन्द्रियकं विकारं चतुराननः ।
<>जिघृक्षुरपि तत्याज तां सन्ध्यां कामरूपिणीम् ॥
<>तत्शरीरात्तु घर्म्माम्भो यत् पपात द्बिजोत्तमाः ।
<>अग्निस्वात्ता वर्हिषदो जाताः पितृगणास्ततः ॥
<>भिन्नाञ्जननिभाः सर्व्वे फुल्लराजीवलोचनाः ।
<>नितान्तसंयताः पुण्याः संसारविमुखाः परे ॥
<>सहस्राणां चतुःषष्टिरग्निस्वात्ताः प्रकीर्त्तिताः ।
<>षडशीतिसहस्राणि तथा वर्हिषदो द्विजाः ॥”
<>इति कालिकापुराणे २ अध्यायः ॥ * ॥
<>तेषां तर्पणविधिर्यथा, --
<>“अपसव्यं ततः कृत्वा सव्यं जानु च भूतले ।
<>अग्निस्वात्तांस्तथा सौम्यान् हविष्मतस्तथोष्मपान् ॥
<>सुकालिनो वर्हिषदस्तथा चैवाज्यपान् पुनः ।
<>तर्पयेत्तु पितॄन् भक्त्या सतिलोदकचन्दनैः ॥
<>दर्भपाणिस्तु विधिवत् प्रेतांस्तांस्तर्पयेत्ततः ।
<>पित्रादीन्नामगोत्रेण तथा मातामहानपि ।
<>सन्तर्प्य विधिवद्भक्त्या इमं मन्त्रमुदीरयेत् ॥
<>ये बान्धवाबान्धवा वा येऽन्यजन्मनि बान्धवाः ।
<>ते तृप्तिमखिलां यान्तु यश्चास्मत्तोऽभिवाञ्छति ॥”
<>इति मात्स्ये स्नानविधौ ८४ अध्यायः ॥
<LEND>
