<L>30043<pc>4-194<k1>लकुचः<k2>लकुचः
लकुचः¦, पुं, (लक्यते इति । लक स्वादे + बाहु-
<>लकादुचः ।) वृक्षविशेषः । डेहुया इति
<>मादार इति च भाषा । तत्पर्य्यायः । लिकुचः २
<>शालः ३ कषायी ४ दृढवल्कलः ५ डहुः ६
<>कार्श्यः ७ शूरः ८ स्थूलस्कन्धः ९ । अस्य गुणाः ।
<>तिक्तरसत्वम् । कषायत्वम् । उष्णत्वम् । लघु-
<>त्वम् । कण्ठदोषहरत्वम् । दाहित्वम् । मल-
<>संग्रहदायकत्वञ्च । इति राजनिर्घण्टः ॥ * ॥
<>अपि च ।
<>“लकुचः क्षुद्रपनसो लिकुचो डहुरित्यपि ।
<>आमं लकुचमुष्णञ्च गुरु विष्टम्भकृत्तथा ॥
<>मधुरञ्च तथाम्लञ्च दोषत्रितयरक्तकृत् ।
<>शुक्राग्निनाशनञ्चापि नेत्रयोरहितं स्मृतम् ॥
<>सुपक्वं तत्तु मधुरमम्लं चानिलपित्तकृत् ।
<>कफवह्निकरं रुच्यं वृष्यं विष्टम्भकञ्च तत् ॥”
<>इति भावप्रकाशः ॥ * ॥
<>अन्यच्च ।
<>“लकुचं गुरु विष्टम्भि स्वाद्वम्लं रक्तपित्तकम् ।
<>श्लेष्मकारि समीरघ्नमुष्णं शुक्राग्निनाशनम् ॥”
<>इति वैद्यकम् ॥
<LEND>
