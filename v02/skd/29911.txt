<L>29911<pc>4-185<k1>रोगी<k2>रोगी
रोगी¦, [न्] त्रि, (रोगोऽस्यास्तीति । रोग +
<>इनिः ।) रोगयुक्तः । तत्पर्य्यायः । व्याधितः २
<>विकृतः ३ ग्लानः ४ म्लानः ५ मन्दः ६ आतुरः ७
<>अभ्यान्तः ८ अभ्यमितः ९ रुग्नः १० सामयः ११
<>अपटुः १२ । इति राजनिर्घण्टः ॥ आम-
<>यावी १३ ग्लास्नुः १४ । इत्यमरः ॥ * ॥ अथ
<>चिकित्सार्थं रोगिणः परीक्षा । तत्र वाग्-
<>भटः ।
<>“दर्शनस्पर्शनप्रश्नैः परीक्षेदथ रोगिणम् ।
<>आयुरादि दृशा स्पर्शाच्छीतादेः प्रश्नतोऽप-
<>रम् ॥”
<>आयुरादि । आदिशब्दात् साध्यत्वासाध्य-
<>त्वादि । दृशा दर्शनेन । अत्र सम्पदादिभ्य-
<>श्चेति भावे क्विप् । स्पर्शात् शीतादेः । शीतोष्ण-
<>मृदुकठिनत्वादिना परीक्षणञ्च । प्रश्नतः ।
<>उदरलाघवगौरवतृषाबुभुक्षाबलाबलादिना ॥
<>“मिथ्या दृष्टा विकारा हि दुराख्यातास्तथैव
<>च ।
<>तथा दुष्परिपृष्टाश्च मोहयेयुश्चिकित्सकान् ॥”
<>तत्र दर्शनं नेत्रजिह्वामूत्रादेः कर्त्तव्यम् ॥ * ॥
<>तत्र नेत्रपरीक्षा यथा, --
<>“नेत्रं स्यात् पवनाद्रूक्षं धूम्रवर्णं तथारुणम् ।
<>कोटरान्तःप्रविष्टञ्च तथास्तञ्च विलोकनम् ॥
<>हरिद्राखण्डवर्णञ्च रक्तंवा हरितं तथा ।
<>दीपद्वेषि सदाहञ्च नेत्रं स्यात् पित्तकोपतः ॥
<>चक्षुर्व्वलाशबाहुल्यात् स्निग्धं स्यात् सलिल-
<>प्लुतम् ।
<>तथा धवलवर्णञ्च ज्योतिर्हीनं बलान्वितम् ॥
<>नेत्रं द्बिदोषबाहुल्यात् स्याद्दोषद्वयलक्षणम् ।
<>त्रिदोषलिङ्कं सेवेत तन्मारयति रोगिणम् ॥
<>त्रिदोषदूषित नेत्रमन्तर्म्मग्नं भृशं भवेत् ।
<>त्रिलिङ्गं सलिलस्रावि प्रान्तेनोन्मीलयत्यपि ॥” *
<>अथ जिह्वापरीक्षा ।
<>“शाकपत्रप्रभा रूक्षा स्फुटिता रसनानिलात् ।
<>रक्ता श्यामा भवेत् पित्ताल्लिप्तार्द्रा धवला
<>कफात् ।
<>परिदग्धा खरस्पर्शा कृष्णा दोषत्रयेऽधिके ।
<>सैव दोषद्वयाधिक्ये दोषद्बितयलक्षणा ॥”
<>अथ मूत्रपरीक्षा ।
<>“वातेन पाण्डुरं मूत्रं रक्तं नीलञ्च पित्ततः ।
<>रक्तमेव भवेद्रक्ताद्धवलं फेनिलं कफात् ॥”
<>अथ शरीरस्य उष्णत्वादिज्ञानार्थं स्पर्शनं
<>कार्य्यम् । तत्र नाडीपरीक्षामाह ।
<>“पुंसो दक्षिणहस्तस्य स्त्रियो वामकरस्य तु ।
<>अङ्गुष्ठमूलगा नाडी परीक्ष्येत भिषग्वरैः ॥
[Page4-185-b+ 52]
<>अङ्गुलीभिस्तु तिसृभिर्नाडीमवहितः स्पृशेत् ।
<>तच्चेष्टया सुखं दुःखं जानीयात् कुशलोऽखि-
<>लम् ॥
<>सद्यःस्नातस्य सुप्तस्य क्षुत्तृष्णातपशीलिनः ।
<>व्यायामश्रान्तदेहस्य सम्यक् नाडी न बुध्यते ॥
<>वातेऽधिके भवेन्नाडी प्रव्यक्ता तर्ज्जनीतले ।
<>पित्ते व्यक्ता मध्यमायां तृतीयाङ्गुलिगा कफे ॥
<>तर्ज्जनीमध्यमामध्ये वातपित्तेऽधिके स्फुटा ।
<>अनामिकायां तर्ज्जन्यां व्यक्ता वातकफे भवेत् ॥
<>मध्यमानामिकामध्ये स्फुटा पित्तकफेऽधिके ।
<>अङ्गुलित्रितयेऽपि स्यात् प्रव्यक्ता सन्निपातिनः ॥
<>वाताद्बक्रगतिर्न्नाडी पित्तादुत्प्लुत्य गामिनी ।
<>कफान्मन्दगतिर्ज्ञेया सन्निपातादतिद्रुता ॥
<>वक्रमुत्प्लुत्य चलति धमनी वातपित्ततः ।
<>वहेद्वक्रञ्च मन्दञ्च वातश्लेष्माधिके ततः ॥
<>उत्प्लुत्य मन्दं चलति नाडी पित्तकफेऽधिके ।
<>कामात् क्रोधात् वेगवहा क्षीणा चिन्ताभया-
<>प्लुता ॥
<>स्थित्वा स्थित्वा चलेद्या सा हन्ति स्थानच्युता
<>तथा ।
<>अतिक्षीणा च शीता च प्राणान् हन्ति न
<>संशयः ॥
<>ज्वरकोपेन धमनी सोष्णा वेगवती भवेत् ।
<>मन्दाग्नेः क्षीणधातोश्च सैव मन्दतरा मता ॥
<>चपला क्षुधितस्य स्यात् तृप्तस्य भवति स्थिरा ।
<>सुखिनोऽपि स्थिरा ज्ञेया तथा बलवती मता ॥”
<>इति भावप्रकाशः ॥
<>(लक्षणान्तरादिकमाह ।
<>“रोगो यस्यास्ति रोगी स स चिकित्स्यस्तु
<>यादृशः ।
<>यादृशश्चाचिकित्स्योऽपि वक्ष्यमाणो निशम्य-
<>ताम् ॥”
<>तत्र चिकित्स्यः ।
<>“निजप्रकृतिवर्णाभ्यां युक्तः सत्त्वेन चक्षुषा ।
<>चिकित्स्यो भिषजां रोगी वैद्यभक्तो जिते-
<>न्द्रियः ॥”
<>सत्त्वं व्यसनाभ्युदयक्रियादिष्वविह्वलताकरं तेन
<>युक्तः । चक्षुषा चक्षुरुपलक्षितेन । ततोऽन्ये-
<>नापीन्द्रियेण चिकित्स्यः रोगान् मोचयितव्यः ।
<>अन्यच्च ।
<>“आयुष्मान् सत्त्ववान् साध्यो द्रव्यवान् मित्र-
<>वानपि ।
<>चिकित्स्यो भिषजा रोगी वैद्यवाक्यकृदा-
<>स्तिकः ॥”
<>आयुर्व्वेदोऽस्तीति मतिर्यस्य स आस्तिकः ॥
<>अथाचिकित्स्यः ।
<>“चण्डः साहसिको भीरुः कृतघ्नो व्यग्र एव च ।
<>शोकाकुलो मुमूर्षुश्च विहीनः करणैश्च यः ॥
<>वैरी वैद्यविदग्धश्च श्रद्धाहीनश्च शङ्कितः ।
<>भिषजामविधेयाः स्युर्नोपक्रम्या भिषग्विधाः ॥
<>एतानुपाचरन् वैद्यो बहून् दोषानवाप्नुयात् ॥”
<>चण्डोऽत्यन्तक्रोधशीलः । साहसिकः अविचार्य्य-
[Page4-185-c+ 52]
<>कारी । भीरुर्भयशीलः । कृतघ्नो वैद्यकृतोप-
<>कारलोपकः । व्यग्रो व्याकुलः । विहीनः कर-
<>णैश्च यः निजेन्द्रियशक्तिरहितः । वैरी न
<>चिकित्स्यः कदाचिद्रोगोद्रेके अपवादभयात् ।
<>वैद्यविदग्धो वैद्यधूर्त्तः । तथा च सुश्रुतः ।
<>“स न सिद्ध्यति वैद्यस्तु गृहे यस्य न पूज्यते ।”
<>शङ्कितो वैद्यविश्वासरहितः । भिषजामविधेयाः ॥
<>वैद्यवचनाविधायिनः । भिषग्विधा वैद्यतुल्याः ।
<>एते नोपक्रम्याः न चिकित्स्याः । अथ दूतस्य
<>लक्षणम् ।
<>“यश्चिकित्सकमानेतुं याति दूतः स कथ्यते ।
<>स च यादृक् समुचितस्तादृगत्र निगद्यते ॥
<>दूताः सुजातयोऽव्यङ्गाः पटवो निर्म्मलाम्बराः ।
<>सुखिनोऽश्ववृषारूढाः शुभ्रपुष्पफलैर्युताः ॥
<>सजातयः सुचेष्टाश्च सजीवदिशिसङ्गताः ।
<>भिषजं समये प्राप्ता रोगिणः सुखहेतवे ॥”
<>सजातयः रोगिसमानजातयः ।
<>“यस्यां प्राणमरुद्बाति सा नाडी जीव-
<>संज्ञिता ॥”
<>अथ दूतस्य यात्रायां शकुनविचारः ।
<>“वैद्याह्वानाय दूतस्य गच्छतो रोगिणः कृते ।
<>न शुभं सौम्य शकुनं प्रदीप्तन्तु सुखावहम् ॥”
<>प्रदीप्तमग्निं दूतो रोगी रिक्तहस्तो वैद्यं न
<>पश्येत् । तथा च ।
<>“रिक्तहस्तो न पश्येत्तु राजानं भिषर्जगुरुम् ॥”
<>इति भावप्रकाशस्य पूर्व्वखण्डे प्रथमे भागे ॥)
<LEND>
