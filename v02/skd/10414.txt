<L>10414<pc>2-295<k1>गण्डः<k2>गण्डः
गण्डः¦, पुं, (गडि आस्यैकदेशे + अच् । यद्बा गम
<>गतौ + “ञमन्ताड्डः ।” उणां । १ । ११३ । इति
<>डः ।) हस्तिकपोलः । (यथा, पञ्चतन्त्रे । १ । ३५६ ।
<>“प्रमाणाभ्यधिकस्यापि गण्डश्याममदच्युतेः ।
<>पदं मूर्द्ध्नि समाधत्ते केशरी मत्तदन्तिनः ॥”)
<>तत्पर्य्यायः । कटः २ । इत्यमरः । २ । ८ । ३७ ॥
<>करटः ३ । इति तट्टीका ॥ कटकः ४ हस्ति-
<>गण्डकः ५ । इति शब्दरत्नावली ॥ कपोलः ।
<>इत्यमरः । २ । ६ । ९० ॥ गाल इति भाषा ॥
<>(यथा, कुमारे । ७ । ८२ ।
<>“तदीषदार्द्रारुणगण्डलेखं
<>उच्छासिकालाञ्जनरागमक्ष्णोः ॥”)
<>खड् गी । वीथ्यङ्गम् । पिटकः । चिह्नम् ।
<>वीरः । हयभूषणम् । वुद्वुदः । इति मेदिनी ॥
<>स्फोटकः । ग्रन्थिः । इत्यमरटीकायां रमानाथः ॥
<>विष्कुम्भादिसप्तविंशतियोगान्तर्गतदशमयोगः ।
<>(यथा, ज्योतिषवचने ।
<>“गण्डो वृद्बिर्ध्रुवश्चैव व्याघातो हर्षणस्तथा ॥”)
<>तत्र जातफलम् ।
<>“स्वकार्य्यकर्त्ता परकार्य्यहर्त्ता
<>गण्डोद्भवः स्यादतिगण्डवाक्यः ।
<>अत्यन्तधूर्त्तः पुरुषः कुरूपः
<>सुहृद्गणानामतितापदाता ॥”
<>इति कोष्ठीप्रदीपः ॥ * ॥
<>दोषजनकोऽश्विन्यादिनक्षत्राणां भागविशेषः ।
<>यथा, --
<>“अश्विनीमघमूलानां तिस्रो गण्डाद्यनाडिकाः ।
<>अन्त्याः पौष्णोरगेन्द्राणां पञ्चैव जवना जगुः ॥
<>मूलेन्द्रयोर्दिवा गण्डो निशायां पितृसर्पयोः ।
<>सन्ध्याद्वये तथा ज्ञेयो रेवतीतुरगर्क्षयोः ॥” * ॥
<>तत्र जातस्य दोषो यथा, --
<>“सन्ध्यारात्रिदिवाभागे गण्डयोगोद्भवः शिशुः ।
<>आत्मानं मातरं तातं विनिहन्ति यथाक्रमम् ॥”
<>तस्य शान्तिर्यथा, --
<>“सर्व्वेषां गण्डजातानां परित्यागो विधीयते ।
[Page2-295-c+ 52]
<>तातेनादर्शनं वापि यावत् पाण्मासिको भवेत् ॥
<>कुङ्कुमं चन्दनं कुष्ठं गोरोचनमथापि वा ।
<>घृतैरेवान्वितं कृत्वा चतुर्भिः कलसैर्ब्बुधः ॥
<>सहस्राक्षेण मन्त्रेण बालकं स्नापयेत्ततः ।
<>पितृयुक्तं दिवाजातं मातृयुक्तञ्च रात्रिजम् ॥
<>स्नापयेत् पितृमातृभ्यां सन्ध्ययोरुभयोरपि ।
<>कांस्यपात्रं घृतैः पूर्णं गण्डदोषोपशान्तये ॥
<>दद्याद्धेनुं हिरण्यञ्च ग्रहांश्चापि प्रपूजयेत् ।
<>मूलायाः प्रथमे पादे पितुर्व्वपुर्व्विनश्यति ॥
<>द्वितीये नियतां पीडां मातुः कुर्य्यात् पितुस्तथा ।
<>तृतीये धननाशाय चतुर्थे सर्व्वसम्पदः ॥
<>व्यत्ययेन फलं ज्ञेयमश्लेषास्वपि पूर्व्ववत् ।
<>वल्मीकमृत्तिकां नद्यास्तूभयतटमृत्तिकाम् ॥
<>गोविषाणमृदञ्चापि दन्तिमृदञ्च निःक्षिपेत् ।
<>तीर्थाम्भःपञ्चगव्येन स्नानं मातुः पितुः शिशोः ॥
<>दिवा जाता तु या कन्या निशि जातस्तु यः पुमान् ।
<>नोभयोर्गण्डदोषः स्यात् नाचलो हन्ति पर्व्वतम् ॥”
<>इति ज्योतिषतत्त्वम् ॥
<LEND>
