<L>27557<pc>3-742<k1>मुण्डं<k2>मुण्डं
मुण्डं¦, क्ली, (मुण्ड्यन्ते उप्यन्ते केशा अस्मात् यद्बा,
मुण्डते मज्जतीति । मुण्ड + अच् ।) शिरः ।
इति नपुंसकलिङ्गसंग्रहे अमरः । ३ । ५ । ३४ ॥
(यथा, मोहमुद्गरे । १५ ।
“अङ्गं गलितं पलितं मुण्डं
दन्तविहीनं यातं तुण्डम् ।
करधृतकम्पितशोभितदण्डं
तदपि न मुञ्चत्याशाभाण्डम् ॥”
उपनिषद्विशेषः । तदुक्तं यथा, --
“ईशाकेनकठप्रश्नमुण्डमाण्डुक्यतित्तिरि ।
छान्दोग्यं बृहदारण्यमैतरेयं तथा दश ॥”)
वोलम् । मुण्डायसम् । इति राजनिर्घण्टः ॥
<LEND>
