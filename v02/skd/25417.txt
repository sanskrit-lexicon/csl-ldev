<L>25417<pc>3-541<k1>भृत्यः<k2>भृत्यः
भृत्यः¦, पुं, (भ्रियते इति । भृ + “भृञोऽसंज्ञा-
<>याम् ।” ३ । १ । ११२ । इति क्यप् । “ह्नस्वस्य
<>पिति कृति तुक् ।” ६ । १ । ७१ । इति तुगा-
<>गमश्च ।) दासः । इत्यमरः । २ । १० । १७ ॥
<>(तथास्य पर्य्यायान्तरम् ।
<>“परिकर्म्मा परिचरः सहायः परिचारकः ।
<>प्रेष्यो भत्य उपस्थाता सेवकोऽभिषवोऽनुगः ॥”
<>इति वैद्यकरत्नमालायाम् ॥)
<>तस्य लक्षणं यथा, --
<>सूत उवाच ।
<>“भृत्या बहुविधा ज्ञेया उत्तमाधममध्यमाः ।
<>नियोक्तव्या यथार्थेषु त्रिविधेष्वेव कर्म्मसु ॥
<>भृत्यपरीक्षणं वक्ष्ये यस्य यस्य हि यो गुणः ।
<>तमिमं संप्रवक्ष्यामि यद्यदा कथितानि च ॥
<>यथा चतुर्भिः कनकं परीक्ष्यते
<>तुलाघर्षणच्छेदनतापनेन ।
<>तथा चतुर्भिर्भृतकः परीक्ष्यते
<>श्रुतेन शीलेन कुलेन कर्म्मणा ॥”
<>कुलशीलगुणोपेतः सत्यधर्म्मपरायणः ।
<>रूपेण सुप्रसन्नश्च राज्याध्यक्षो विधीयते ॥
<>मूल्यरूपपरीक्षाकृद्भवेद्रत्नपरीक्षकः ।
<>बलाबलपरिज्ञाता सेनाध्यक्षो विधीयते ॥
<>इङ्गिताकारतत्त्वज्ञो बलवान् प्रियदर्शनः ।
<>अप्रमादी प्रमाथी च प्रतीहारः स उच्यते ॥
<>मेधावी वाक्पटुः प्राज्ञः सत्यवादी जितेन्द्रियः ।
<>सर्व्वशास्त्रसमालोकी ह्येष साधुः स लेखकः ॥
<>बुद्धिमान् मतिमांश्चैव परचित्तोपलक्षकः ।
<>क्रूरो यथोक्तवादी च एष दूतो विधीयते ॥
<>समस्तकृतशास्त्रज्ञः पण्डितोऽथ जितेन्द्रियः ।
<>शौर्य्यवीर्य्यगुणोपेतो धर्म्माध्यक्षो विधीयते ॥
<>पितृपैतामहो दक्षः शास्त्रज्ञः सत्यवाचकः ।
<>शौचयुक्तः सदाचारी सूपकारः स उच्यते ॥
<>आयुर्व्वेदकृताभ्यासः सर्व्वज्ञः प्रियदर्शनः ।
<>आर्य्यशीलगुणोपेतो वैद्य एष विधीयते ॥
<>वेदवेदाङ्गतत्त्वज्ञो जपहोमपरायणः ।
<>आशीर्व्वादपरो नित्यमेष राजपुरोहितः ॥
<>इति गारुडे ११२ अध्यायः ॥
<LEND>
