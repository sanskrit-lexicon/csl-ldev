<L>16129<pc>2-696<k1>दशावतारः<k2>दशावतारः
दशावतारः¦, पुं, (दश अवतारा यस्य ।) विष्णुः ।
<>इति त्रिकाण्डशेषः ॥ तस्य दशावतारा यथा, --
<>मत्स्यः १ कूर्म्मः २ वराहः ३ नृसिंहः ४ वामनः ५
<>जामदग्न्यः ६ रामः ७ कृष्णः ८ बुद्धः ९ कल्की १० ।
<>इति वराहपुराणम् ॥ अपि च ।
<>“धर्म्मान्नारायणस्यांशः संभूतश्चाक्षुषेऽन्तरे ।
<>यज्ञञ्च वर्त्तयामासुर्देवा वैवस्वतेऽन्तरे ॥
<>प्रादुर्भावे ततस्तस्य ब्रह्मा ह्यासीत् पुरोहितः ।
<>युगाख्यायाञ्च तुर्य्यान्तु आपन्नेषु सुरेषु वै ॥
<>संभूतः स समुद्रान्ते हिरण्यकशिपोर्वधे ।
<>द्वितीये नरसिंहाख्ये रुद्रो ह्यासीत् पुरोहितः ॥
<>बलिसंस्थेषु लोकेषु त्रेतायां सप्तमं प्रति ।
<>तृतीये वामनस्यार्थे घर्म्मेण तु पुरोधसा ॥
<>एतास्तिस्रः स्मृतास्तस्य दिव्याः संभूतयो द्विजाः ।
<>मानुष्याः सप्त येऽन्ये तु शापजास्तान्निबोधत ॥
<>त्रेतायुगे तु प्रथमे दत्तात्रेयो बभूव ह ।
<>नष्टे धर्म्मे चतुर्थांशे मार्कण्डेयपुरःसरः ॥
<>पञ्चमः पञ्चदश्यान्तु त्रेतायां सम्बभूव ह ।
<>मान्धाता चक्रवर्त्ती तु तस्यौतथ्यः पुरःसरः ॥
<>एकोनविंश्यां त्रेतायां सर्व्वक्षत्त्रान्तकृद्विभुः ।
<>जामदग्न्यस्तथा षष्ठो विश्वामित्रपुरःसरः ॥
<>चतुर्व्विंशे युगे रामो वशिष्ठेन पुरोधसा ।
<>सप्तमो रावणस्यार्थे जज्ञे दशरथात्मजः ॥
<>अष्टमे द्बापरे विष्णुरष्टाविंशे पराशरात् ।
<>वेदव्यासस्तथा जज्ञे जातूकर्णपुरःसरः ॥
<>कर्त्तुं धर्म्मव्यवस्थानमसुराणां प्रणाशनम् ।
<>बुद्धो नवमके जज्ञे तपसा पुष्करेक्षणः ॥
<>देवक्यां वसुदेवेन द्बैपायनपुरःसरः ।
<>तस्मिन्नेव युगे क्षीणे सन्ध्याशिष्टे भविष्यति ॥
<>कल्की विष्णुयशा नाम पाराशर्य्यपुरःसरः ।
<>दशमो भाव्यसंभूतो याज्ञवल्क्यपुरसरः ॥”
<>इति मत्स्यपुराणम् ॥
<LEND>
