<L>21202<pc>3-118<k1>पापपुरुषः<k2>पापपुरुषः
पापपुरुषः¦, पुं, (पापः पापमयः पुरुषः ।) पाप-
<>मयाङ्गनरः । यथा, --
<>“वामपार्श्वस्थितं पापपुरुषं कज्जलप्रभम् ।
<>ब्रह्महत्याशिरस्कञ्च स्वर्णस्तेयभुजद्वयम् ॥
<>सुरापानहृदा युक्तं गुरुतल्पकटिद्वयम् ।
<>तत्संसर्गि पदद्वन्द्वमङ्गप्रत्यङ्गपातकम् ॥
<>उपपातकरोमाणं रक्तश्मश्रुविलोचनम् ।
<>खड्गचर्म्मधरं क्रुद्धमेवं कुक्षौ विचिन्तयेत् ॥”
<>इति भूतशुद्धिप्रकरणे तन्त्रसारः ॥ * ॥
<>“सृष्ट्वादौ पुरुषश्रेष्ठः संसारं सचराचरम् ।
<>सर्व्वेषां दमनार्थाय सृष्टवान् पापपूरुषम् ॥
<>द्विजातिहत्यामूर्द्धानं मदिरापानलोचनम् ।
<>सुवर्णस्तेयवदनं गुरुतल्पगतिश्रुतिम् ॥
<>स्त्रीहत्यानासिकञ्चैव गोहत्यादोषबाहुकम् ।
<>न्यासापहरणग्रीवं भ्रूणहत्यागलन्तथा ॥
<>परस्त्रीगतिवुक्कालं सुहृल्लोकवधोदरम् ।
<>शरणापन्नहत्यादिनाभिं गर्व्वकथाकटिम् ॥
<>गुरुनिन्दासक्थिभागं कन्याविक्रयशेफसम् ।
<>विश्वासवाक्यकथनपायुं पितृवधाङ्घ्रिकम् ॥
<>उपपातकरोमाणं महाकायं भयङ्करम् ।
<>कृष्णवर्णं पिङ्गनेत्रं स्वाश्रयात्यन्तदुःखदम् ॥”
<>इति पाद्मे क्रियायोगसारे २१ अध्यायः ॥
<LEND>
