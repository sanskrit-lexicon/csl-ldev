<L>10338<pc>2-291<k1>गजाननः<k2>गजाननः
गजाननः¦, पुं, (गजस्य हस्तिन आननं मुखमेव
<>आननं यस्य ।) गणेशः । इत्यमरः । १ । १ । ४१ ॥
<>(यथा, ब्रह्मवैवर्त्ते गणेशखण्डे ६ अध्याये ।
<>“शनिदृष्ट्या शिरश्छेदात् गजवक्त्रेण योजितः ।
<>गजाननः शिशुस्तेन नियतिः केन बाध्यते ॥”
<>पुराणान्तरे मतभेदोऽपि दृश्यते यथा, स्कान्दे
<>गणेशखण्डे ११ अध्याये ।
<>गुरुरुवाच ।
<>“अवतारो यदि धृतः साधुत्राणाय भो विभो !
<>प्रकाशयाशु वदनं सर्व्वेषां शोकनाशनम् ॥
<>नयस्व सर्व्वदेवानामानन्दं हृदये प्रभो ! ।
<>शिव उवाच ।
<>प्रत्युवाच गुरुं पुत्त्रः पार्व्वत्या हीनमस्तकः ॥
<>शिशुरुवाच ।
<>महेशाख्येन राज्ञा ते प्रणतौ चरणौ यदा ।
<>तदाशीर्या त्वया दत्ता तस्मै राज्ञे गुरो मुदा ॥
<>गजयोनौ जनिर्मुक्तिः शिवहस्तादुदीरिता ।
<>तत् सर्व्वमभवत् तस्य विद्यते चारुमस्तकः ॥
<>पूज्यमानः शिवेनास्ते शुण्डादण्डः सुशोभनः ।
<>अवतारकरोऽसौ मे गुरोऽस्ति भविता मुखम् ॥
<>शिव उवाच ।
<>आश्चर्य्यपूर्णहृदयो गुरुरूचे पुनः शिशुम् ॥
<>गुरुरुवाच ।
<>भगवत ! विश्वरूपोऽसि त्रिकालज्ञोऽखिलेश्वरः ।
<>मया यदुदितं तस्मै त्वया ज्ञातं यतः प्रभो ! ॥
<>अहमीशस्वरूपं ते परिच्छेत्तुं न च क्षमः ।
<>श्रुत्वैव ब्रह्मणः पुत्त्रो नारदस्तत्र चाब्रवीत् ॥
<>नारद उवाच ।
<>एवमेवावतीर्णोऽसि हीनमूर्द्धा कथं प्रभो ! ।
<>अथवा बालरूपस्य छिन्नं ते केन तच्छिरः ॥
<>एतन्मे संशयं छिन्धि कृपया परमेश्वर ! ।
<>शिव उवाच ।
<>निपीय नारदीं वाणीमुवाच शिशुरुच्चकैः ॥
<>शिशुरुवाच ।
<>सिन्दूरः कोऽपि दैत्यो मे वायुरूपधरोऽच्छिनत् ।
<>अष्टमे मासि सम्पूर्णे प्रविश्योमोदरं शिरः ॥
<>तमिदानीं हनिष्येऽहं गजास्यं साम्प्रतं द्बिज ! ।
<>शिव उवाच ।
<>श्रुत्वैव नारदः प्राह शिशुरूपिणमीश्वरम् ॥
<>नारद उवाच ।
<>अकिञ्चिज्ज्ञा वयं देव ! योजनेऽस्य मुखस्य ते ।
<>त्वमेव च स्वभावेन मखमेतन्नियोजय ॥
[Page2-292-a+ 52]
<>शिव उवाच ।
<>वदतीत्थं मुनिर्यावत् तावत् स ददृशेऽखिलैः ।
<>सर्व्वावयवसम्पूर्णो गजानन उमासुतः ॥
<>किरीटकुण्डलधरो युगबाहुः सुलोचनः ।
<>वामदक्षिणभागे च सिद्धिवृद्धिविराजितः ॥
<>दृष्ट्वा विनायकं स्कन्द ! तथाभूतं निजेच्छया ।
<>हर्षेणोत्फुल्लनयना देवाः सर्व्वे तदाब्रुवन् ॥
<>गजानन इति ख्यातो भविताऽयं जगत्त्रये ।
<>एवं भाद्रचतुर्थ्यां स अवतीर्णो गजाननः ॥”)
<LEND>
