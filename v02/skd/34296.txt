<L>34296<pc>4-523<k1>वैश्वदेवः<k2>वैश्वदेवः
वैश्वदेवः¦, पुं, (विश्वदेवस्यायम् । विश्वदेव + अण् ।)
विश्वदेवसम्बन्धिहोमादिः । यथा, --
ब्रह्मोवाच ।
“वैश्वदेवं प्रवक्ष्यामि होमलक्षणमुत्तमम् ।
पर्य्युक्षणमग्निं पर्य्युक्ष्य । क्रव्यादमग्निं प्रहिणोमि
दूरं यमराज्यं गच्छतु रिप्रवाहः । इहैवाय-
मितरो जातवेदा देवेभ्यो हव्यं वहतु प्रजानन् ।
ओँ पावक वैश्वानर इदमासनम् । अवनीगर्भ-
संस्कृतः तेजोरूपो महाब्रह्मन्नमुहूर्त्तास्त्रिषु
वैश्वानरं प्रतिबोधयामि । वैश्वानरोऽत्र उभयं
प्रायातु परावतः । अग्निर्नः मुष्णतीरुपपृष्टे
दिवि पृष्टोऽग्निः पृथिव्यां पृष्टो विश्वा ओषधी-
राविवेश । वैश्वानरः सहसा पृष्टोऽग्निः स
वोऽग्निः खं दिवा सर्व्वस्मात्तु नक्तं ओँ प्रजापतये
स्वाहा । सोमाय स्वाहा । बृहस्पतये स्वाहा ।
अग्नीषोमाभ्यां स्वाहा । इन्द्राग्नीभ्यां स्वाहा ।
द्यावापृथिवीभ्यां स्वाहा । धन्वन्तरये स्वाहा ।
[Page4-523-c+ 52]
इन्द्राय स्वाहा । विश्वेभ्यो देवेभ्यः स्वाहा
भूः स्वाहा । भुवः स्वाहा । स्वः स्वाहा । भूर्भुव
स्वः स्वाहा । देवकृतस्यैनसोऽवयजनमसि
स्वाहा । मनुष्यकृतस्यैनसोऽवयजनमसि स्वाहा ।
पितृकृतस्यैनसोऽवयजनमसि स्वाहा । आत्म-
कृतस्यैनसोऽवयजनमसि स्वाहा । एनस एनसो-
ऽवयजनमसि स्वाहा । यच्चाह मे विद्वांश्चकार
यच्चाविद्वांस्तस्य सर्व्वस्यैनसोऽवयजनमसि
स्वाहा । अग्नये स्विष्टिकृते स्वाहा । सूर्य्याय
स्वाहा । प्रजापतये स्वाहा । वनस्पतये स्वाहा ।
अद्भ्यः स्वाहा । ओषधिवनष्पतिभ्यः स्वाहा ।
गृहाय स्वाहा । देहदेवताभ्यः स्वाहा । वास्तु-
देवताभ्यः स्वाहा । इन्द्राय स्वाहा । इन्द्र-
पुरुषेभ्यः स्वाहा । यमाय स्वाहा । यमपुरुषेभ्यः
स्वाहा । वरुणाय स्वाहा । वरुणपुरुषेभ्यः
स्वाहा । सोमाय स्वाहा । सोमपुरुषेभ्यः
स्वाहा । ब्रह्मणे स्वाहा । ब्रह्मपुरुषेभ्यः स्वाहा ।
विश्वेभ्यो देवेभ्यः स्वाहा । सर्व्वेभ्यो भूतेभ्यः
स्वाहा । दिवारात्रिभ्यः स्वाहा । रक्षोभ्यः
स्वाहा । स्वधा पितृभ्यः स्वाहा । ये भूताः
प्रचरन्ति दिवा चरन्ति दिवाचरमिच्छन्तो
भुवनस्य मध्ये तेभ्यो बलिं पुष्टिकामो ददामि ।
मयि पुष्टिं पुष्टिपतिर्ददातु । श्वचाण्डालपतित-
वायसेभ्यः ।” इति गारुडे वैश्वदेवविधिः २१९
अध्यायः ॥ * ॥ तस्य प्रयोगो यथा । पूर्व्वाभि-
मुखः शुचिरुपवीती कुशहस्तः कुशासनोपविष्टः
कर्त्ता घृताक्तं दुग्धाक्तं तैलाक्तं जलाक्तं अन्नं
आमान्नं वा फलं जलं वा जुहुयात् । यथा जले
ओँ भूः स्वाहा । ओँ भुवः स्वाहा । ओँ स्वः
स्वाहा । ओँ भूर्भुवः स्वः स्वाहा । ओँ देव-
कृतस्यैनसोऽवयजनमसि स्वाहा । ओँ पितृ-
कृतस्यैनसोऽवयजनमसि स्वाहा । ओँ मनुष्य-
कृतस्यैनसोऽवयजनमसि स्वाहा । ओँ आत्म-
कृतस्यैनसोऽवयजनमसि स्वाहा । ओँ यद्दिवा
च नक्तञ्चैनश्चकृम तस्यावयजनमसि स्वाहा ।
ओँ यत् स्वपन्तश्च जाग्रतश्चैनश्चकृम तस्याव-
यजनमसि स्वाहा । ओँ यद्विद्वांसश्चाविद्बांस-
श्चैनश्चकृम तस्यावयजनमसि स्वाहा । ओँ एनसः
एनसोऽवयजनमसि स्वाहा । ओँ अग्नये स्विष्टि-
कृते स्वाहा । इत्यनेन जुहुतात् । इति वैश्व-
देवकर्म्म । इत्याह्रिकप्रयोगतत्त्वम् ॥
(विश्वदेव एव । स्वार्थे अण् । गणदेवताविशेषः ।
बन्धुभिरकृतविवादस्यैव वैश्वदेवलोकप्राप्तिः ।
यथा, मनौ । ४ । १८३ ।
“यामयोऽप्सरसां लोके वैश्वदेवस्य बान्धवाः ।
सम्बन्धिनो ह्यपां लोके पृथिव्यां मातृमातुलौ ॥”
विश्वदेवसम्बन्धिनि, त्रि । यथा, महाभारते ।
१२ । ३०१ । ८ ।
“आसुरान् विषयान् ज्ञात्वा वैश्वदेवांस्तथेव
च ॥”)
<LEND>
