<L>16606<pc>2-723<k1>दुःखं<k2>दुःखं
दुःखं¦, क्ली, (दुर् दुष्टं खनतीति । खन + डः ।
<>यद्वा, दुःखयतीति । दुःख + पचाद्यच् ।)
<>संसारः । इति त्रिकाण्डशेषः ॥ (रोगः । यथा,
<>भावप्रकाशे अर्शोरोगाधिकारे ।
<>“भेकाभः पीड्यते दुःखैः शोणितक्षयसम्भवैः ॥”
<>“दुःखै रोगैः ।” इति तट्टीका ॥) मनोधर्म्म-
<>विशेषः । न्यायमते आत्मगुणभेदः । तत् अधर्म्म-
<>जन्यं सचेतसां प्रतिकूलम् । इति भाषापरि-
<>च्छेदः ॥ तत्पर्य्यायः । पीडा २ वाधा ३ व्यथा ४
<>अमानस्यम् ५ प्रसूतिजम् ६ कष्टम् ६ कृच्छ्रम् ८
<>आभीलम् ९ । इत्यमरः । १ । १० । ३ ॥ अर्त्तिः १०
<>आर्त्तिः ११ पीडनम् १२ अवाधा १३ वाध-
<>नम् १४ आमनस्यम् १५ आमानस्यम् १६ विवा-
<>धनम् १७ पीडितम् १८ विहेठनम् १९ । इति
<>शब्दरत्नावली ॥ * ॥
<>“सुखं दुःखञ्च हर्षञ्च शोकञ्च मङ्गलालयम् ।
<>मया दत्तञ्च तत्त्वञ्च योगिनामपि दुर्लभम् ॥”
<>इति ब्रह्मवैवर्त्ते श्रीकृष्णजन्मखण्डम् ॥ * ॥
<>(दुःखन्तु आध्यात्मिकाधिदैविकाधिभौतिकभेदात्
<>त्रिविधम् । यदुक्तं तत्त्वकौमुद्याम् । “दुःख-
<>त्रयाभिघातात् ।” इति ।
<>“दुःखानां त्रयं दुःखत्रयं तत् खलु त्रिविधं
<>आध्यात्मिकमाधिभौतिकमाधिदैविकञ्च । तत्र
<>आध्यात्मिकं द्विविधं शारीरं मानसञ्च । शारीरं
<>वातपित्तश्लेष्मणां वैषम्यनिमित्तम् । मानसं
<>कामक्रोधलोभमोहभयेर्षाविषादविषयाविशेषा-
<>दर्शननिबन्धनम् । सर्व्वं चैतदान्तरोपायसाध्यत्वा-
<>दाध्यात्मिकं दुःखम् । वाह्योपायसाध्यञ्च दुःखं
[Page2-723-b+ 52]
<>द्वेधा आधिभौतिकमाधिदैविकञ्च । तत्र आधि-
<>भौतिकं मानुषपशुपक्षिसरीसृपस्थावरनिमित्तम् ।
<>आधिदैविकं यक्षराक्षसविनायकग्रहावेश-
<>निबन्धनम् । तदेतत्प्रत्यात्मवेदनीयं दुःखं रजः-
<>परिणामभेदी न शक्यते प्रत्याख्यातुम् । तदनेन
<>दुःखत्रिकेणान्तः करणवर्त्तिना चेतनाशक्तेः प्रति-
<>कूलतयाभिसम्बन्धोऽभिघातः इति । एतावता
<>प्रतिकूलवेदनीयत्वं जिहासाहेतुरुक्तः ॥”)
<>“दुःखमेवं प्रवक्ष्यामि तच्छृणुष्व वसुन्धरे ! ।
<>उचितेनोपचारेण दुःखं मोक्षविनाशनम् ॥
<>अहङ्कारकृतो नित्यं नरो मोहेन चावृतः ।
<>ये मां नैव प्रपद्यन्ते ततो दुःखतरन्नु किम् ॥
<>सर्व्वाशी सर्व्वविक्रेता नमस्कारविवर्ज्जितः ।
<>ये च मां न प्रपद्यन्ते ततो दुःखतरन्नु किम् ॥
<>सर्व्वान्नानि तु सिद्धानि पाकभेदन्तु कारयेत् ।
<>अवैश्वदेवं नरोऽश्नन्ति तत्र दुःखतरन्नु किम् ॥
<>प्राप्तकाले वैश्वदेवे दृष्टमतिथिमागतम् ।
<>अदत्त्वा तस्य यो भुड्क्ते तत्र दुःखतरन्नु किम् ॥
<>असन्तुष्टस्तु वैषम्ये परदाराभिमर्द्दकः ।
<>परोपतापी मन्दात्मा तत्र दुःखतरन्नु किम् ॥
<>अकृत्वायुर्ब्बलं कर्म्म गृहे संवसते नरः ।
<>मृत्युकालवशं प्राप्तस्तत्र दुःखतरन्नु किम् ॥
<>हस्त्यश्वरथयानानि गच्छमानानि पश्यति ।
<>न वै तस्याग्रतः पृष्ठे तत्र दुःखतरन्नु किम् ॥
<>अश्नन्ति पिशितं केचित् घृतशालिसमन्वितम् ।
<>शुष्कान्नं केचिदश्नन्ति तत्र दुःखतरन्नु किम् ॥
<>वरवस्त्रावृतां शय्यां समासेवन्ति भूषिताः ॥
<>केचित् तृणेषु शेरन्ते ततो दुःखतरन्नु किम् ॥
<>विद्बान् कृती गुणज्ञश्च सर्व्वशास्त्रविशारदः ।
<>केचिन्मूकात्र दृश्यन्ते तत्र दुःखतरन्नु किम् ॥
<>विद्यमाने वने केचित् कृपणा भोगवर्जिताः ।
<>दरिद्रो जायते दाता तत्र दुःखतरन्नु किम् ॥
<>पुरुषस्य द्वये भार्य्ये तयोरेकां प्रशंसयेत् ।
<>एकापि दुर्भगा तत्र ततो दुःखतरन्नु किम् ॥
<>लब्ध्वा तु मानुषीं संज्ञां पञ्चभूतसमन्विताम् ।
<>मामेव न प्रपद्यन्ते ततो दुःखतरन्नु किम् ॥
<>लब्ध्वा ब्राह्मणभावन्तु त्रयो वर्णाः सुमध्यमे ! ।
<>पापकर्म्मरता ह्यासंस्ततो दुःखतरन्नु किम् ॥
<>एतत्ते कथितं भद्रे ! दुःखकर्म्म विनिश्चयम् ।
<>सर्व्वभूतहितार्थाय यत्त्वया परिपृच्छ्यते ॥”
<>इति वराहपुराणम् ॥ * ॥
<>दुःखदानि यथा, --
<>पारतन्त्र्यम् १ आधिः २ व्याधिः ३ मानच्युतिः
<>४ शत्रुः ५ कुभार्य्या ६ नैःस्वम् ७ कुग्रामवासः ८
<>कुस्वामिसेवनम् ९ बहुकन्या १० वृद्धत्वम् ११
<>परगृहवासः १२ वर्षाप्रवासः १३ भार्य्याद्वयम्
<>१४ कुभृत्यः १५ दुर्हलकरणककृषिः १६ । इति
<>कविकल्पलता ॥ (तद्बिशिष्टे, त्रि । इत्यमरः ।
<>१ । ४ । २६ ॥ यथा, हरिवंशे । २२३ । ४९ ।
<>“सुसुखा न च दुःखा सा न शीता नच घर्म्मदा ॥”)
<LEND>
