<L>11954<pc>2-414<k1>चक्रव्यूहः<k2>चक्रव्यूहः
चक्रव्यूहः¦, पुं, (चक्रवत् मण्डलाकारेण रचितो-
<>व्यूहः रचनयाधिष्ठापितः सेनासमूह इति
<>यावत् ।) युद्धार्थमण्डलाकारेण सैन्यरचना ।
<>(एतस्य रचनालक्षणादिश्चक्रशब्दे द्रष्टव्यः ॥
[Page2-414-c+ 52]
<>व्यूहोऽयमभिमन्युवधेप्सुना भगवता द्रोणाचाय्ये-
<>णाभिकल्पितः । यथा, महाभारते । ७ । ३३ ।
<>१२ -- २३ ।
<>“चक्रव्यूहो महाराज ! आचार्य्येणाभिकल्पितः ।
<>तत्र शक्रोपमाः सर्व्वे राजानो विनिवेशिताः ॥
<>अवस्थानेषु विन्यस्ताः कुमाराः सूर्य्यवर्च्चसः ।
<>सङ्घातो राजपुत्त्राणां सर्व्वेषामभवत्तदा ॥
<>कृताभिसमयाः सर्व्वे सुवर्णविकृतध्वजाः ।
<>रक्ताम्बरधराः सर्व्वे सर्व्वे रक्तविभूषणाः ॥
<>सर्व्वे रक्तपताकाश्च सर्व्वे वै हेममालिनः ।
<>चन्दनागुरुदिग्धाङ्गाः सग्विणः सूक्ष्मवाससः ॥
<>सहिताः पर्य्यधावन्त कार्ष्णिं प्रति युयुत्सवः ।
<>तेषां दशसहस्राणि बभूवुर्दृढधन्विनाम् ॥
<>पौत्त्रं तव पुरस्कृत्य लक्षणं प्रियदर्शनम् ।
<>अन्योन्यसमदुःखास्ते अन्योन्यसमसाहसाः ॥
<>अन्योन्यं स्पर्द्धमानाश्चाप्यन्योन्यस्य हिते रताः ।
<>दुर्य्योधनस्तु राजेन्द्र ! सैन्यमध्ये व्यवस्थितः ॥
<>कर्णदुःशासनकृपैर्वृतो राजा महारथैः ।
<>देवराजोपमः श्रीमान् श्वेतच्छत्त्राभिसंवृतः ॥
<>चामरव्यजनाक्षेपैरुदयन्निव भास्करः ।
<>प्रमुखे तस्य सैन्यस्य द्रोणोऽवस्थितनायकः ॥
<>सिन्धुराजस्तथाऽतिष्ठत् श्रीमान् मेरुरिवाचलः ।
<>सिन्धुराजस्य पार्श्वस्था अश्वत्थामपुरोगमाः ॥
<>सुतास्तव महाराज ! त्रिंशत्त्रिदशसन्निभाः ।
<>गान्धारराजः कितवः शल्यो भूरिश्रवास्तथा ।
<>पार्श्वतः सिन्धुराजस्य व्यराजन्त महारथाः ॥”)
<LEND>
