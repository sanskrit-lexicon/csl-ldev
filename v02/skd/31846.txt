<L>31846<pc>4-325<k1>वातः<k2>वातः
वातः¦, पुं, (वातीति । वा + क्तः ।) पञ्च-
<>भूतान्तर्मतचतुर्थभूतः । वातास इति भाषा ।
<>तत्पर्य्यायः । गन्धवहः २ वायुः ३ पवमानः ४
<>महाबलः ५ पवनः ६ स्पर्शनः ७ गन्धवाहः ८
<>मरुत् ९ आशुगः १० श्वसनः ११ मातरिश्वा १२
<>नभस्वान् १३ मारुतः १४ अनिलः १५ समी-
<>रणः १६ जगत्प्राणः १७ समीरः १८ सदागतिः
<>१९ जीवनः २० पृषदश्वः २१ तरस्वी २२ प्रभ-
<>ञ्जनः २३ प्रधावनः २४ अनवस्थानः २५ धूननः
<>२६ मोटनः २७ खगः २८ । अस्य गुणाः ॥
<>स्वैरत्वम् । लघुत्वम् । शीतत्वम् । रूक्षत्वम् ।
<>सूक्ष्मत्वम् । संज्ञानकत्वम् । स्तोककारित्वञ्च ।
<>तस्य कोपकारणं यथा । माधुर्य्यान्नभक्षणम् ॥
<>साभ्रकालः । अपराह्णकालः । प्रत्यूषकालः ॥
<>अन्नजीर्णसमयश्च । इति राजनिर्घण्टः ॥ * ॥
<>रोगविशेषः । यथा । अथ वातव्याध्यधिकारः ॥
<>तत्र वातव्याधीनां सामान्यतो विप्रकृष्टनिदाना-
<>न्याह ।
<>“कषायकटुतिक्तकप्रमितरूक्षलध्वन्नतः
<>पुरःपवनजागरप्रतरणाभिघातश्रमैः ।
[Page4-326-a+ 52]
<>हिमादनशनात्तथा निधुवनाच्च धातु क्षयात्
<>मलादिरपधारणात् मदनशोकचिन्ताभयैः ॥
<>अतिक्षतजमोक्षणात् गदकृतातिमांसक्षया-
<>दतीव वमनान्नृणामतिविरेचनादामतः ।
<>पयोदसमये दिनक्षणदयोस्तृतीयांशयो-
<>र्ज्जरामतिगतेऽशिते शिशिरसंज्ञकालेऽपि च ॥
<>देहे स्रोतांसि रिक्तानि पूरयित्वानिलो बली ।
<>करोति विविधान् रोगान् सर्व्वाङ्गैकाङ्गसंश्र-
<>यान् ॥”
<>प्रमितञ्चात्र वैपरीत्ये प्रोपसर्गस्तेन अपरिमित-
<>मित्यर्थः । प्रकर्षेण मितमत्यल्पं वा लघ्वन्न-
<>मतिपुराणं शाल्यादि । कतिचिदन्नानि नवा-
<>न्यपि वातलानि । यत आह । गुणरत्नमाला-
<>याम् ।
<>नीवारस्त्रिपुटः सतीनचणकश्यामाकमुद्गाढकी-
<>निष्पावाश्च मकुष्टकश्च वरटा मङ्गल्यकः
<>कोद्रवः ॥
<>एते वातकरा इति शेषः । नीवारः प्रसाधिका
<>तीनी इति लोके । त्रिपुटः यसारी । सतीनः
<>कलायः । निष्पावो राजमाषः । वोडा इति
<>लोके । मकुष्टकः मोडः इति लोके । वरटा
<>वरटिका वररै इति लोके । मङ्गल्यकः मसूरी
<>इति लोके । पुरःपवनः प्राग्वातः । आमतः
<>आमेन मार्गावरणात् । यत उक्तम् ।
<>वायोर्द्धातुक्षयात् कोपो मार्गस्यावरणेन चेति ।
<>पयोदसमये वर्षासु । जरामतिगतेऽशिते भुक्ते-
<>ऽतीव जीर्णताङ्गते । देहे स्रोतांसीत्यादिना
<>संप्राप्तिरुक्ता । कषायादिभिर्हेतुभिर्व्वर्षादौ
<>समये हेतुभूते बली अनिलः प्रवृद्धो वायुः
<>करोति विविधान् रोगान् । ते रोगाः कथ्यन्ते ।
<>“शिरोग्रहोऽल्पकेशत्वं जृम्भात्यर्थं हनुग्रहः ।
<>जिह्वास्तम्भो गद्गदत्वं मिन्मिनत्वञ्च मूकता ॥
<>वाचालता प्रलापश्च रसानामनभिज्ञता ।
<>वाधिर्य्यं कर्णनादश्च स्पर्शज्ञत्वं तथार्द्दितम् ॥
<>मन्यास्तम्भोऽत्र गणितो बाहुशोषोपबाहुकः ।
<>चर्व्विता चैव विश्वाची ऊर्द्ध्ववात उदीरितः ॥
<>आध्मानञ्च प्रत्याध्मानं वाताष्ठीला प्रत्यष्ठीला ।
<>तूणी च प्रतितूणी च वह्निवैषम्यमेव च ॥
<>आटोपः पार्श्वशूलञ्च त्रिकशूलं तथैव च ।
<>मुहुश्च मूत्रलं मूत्रनिग्रहो मलगाढता ।
<>पुरीषस्याप्रवृत्तिश्च गृध्रसी च ततः परः ॥
<>कलापखञ्जता चापि खञ्जता पङ्गुता तथा ।
<>क्रोष्टुशीषककल्यौ च वातकण्टक एव च ॥
<>पादहर्षः पाददाहः आक्षेपो दण्डकाभिधः ।
<>वातपित्तकृताक्षेपस्तथा दण्डापतानकः ॥
<>अभिघातकृताक्षेप आयामो द्विविधः स्मृतः ।
<>आन्तरश्च तथा बाह्यौ धनुर्वातश्च कुब्जकः ॥
<>अपतन्त्रोपतानश्च पक्षाघातोऽखिलाङ्गकः ।
<>कम्पः स्तम्भो व्यथा तोदो भेदश्च स्फुरणं तथा ॥
<>रौक्षं काश्यञ्च कार्ष्ण्यञ्च शैत्यं लोम्नाञ्च हर्ष-
<>णम् ।
<>अङ्गमर्द्वोऽङ्गविभ्रंशः शिरासङ्कोच एव च ॥
[Page4-326-b+ 52]
<>अङ्गशोषश्च भीरुत्वं मोहश्चञ्चलचित्तता ॥
<>निद्रानाशः स्वेदनाशो बलहानिस्तथैव च ।
<>शुक्रक्षयो रजोनाशो गर्भनाशः परिश्रमः ॥
<>एत एवाशीतिसंख्या रोगा योगेन रूढितः ।
<>वातव्याधीति नामानो मुनिभिः परि-
<>कीर्त्तिताः ॥”
<>एत एव शिरोग्रहादय एव । योगेन वातेन ।
<>वाताद्वा व्याधिर्व्वातव्याधिरिति निरुक्त्या तदा
<>वातज्वरादिष्वपि प्रसङ्गः स्यादत आह
<>रूढितः प्रसिद्धितः । शिरोग्रहादयोऽशीतिरेव
<>वातव्याधिसंज्ञा प्रसिद्धा न तु वातज्वरादयः ॥ * ॥
<>अथ वातव्याधिनां सामान्यचिकित्सामाह ।
<>“मधुरलवणसाम्लस्निग्धनस्योष्णनिद्रा
<>गुरुरविकरवस्तिस्वेदसन्तर्पणानि ।
<>दहनजलदसेकाभ्यङ्गसंमर्द्दनानि
<>प्रकुपितपवमानं शान्तमेतानि कुर्य्युः ॥”
<>इति भावप्रकाशः ॥ * ॥
<>अपि च ।
<>“बलपुष्टिकराण्येव वायुबीजं निशामय ।
<>भोजनानन्तरं सद्यो गमनं धावनं तथा ॥
<>छेदनं वह्नितापश्च शश्वद्भ्रमणमैथुनम् ।
<>वृद्धस्त्रीगमनञ्चैव मनःसन्ताप एव च ॥
<>अतिरूक्षमनाहारं युद्धं कलह एव च ।
<>कटुवाक्यं भयं शोकः केवलं वायुकारणम् ॥
<>आज्ञाख्यचक्रे तज्जन्म निशामय तदौषधम् ॥
<>पक्वरम्भाफलञ्चैव सवीजं शर्करोदकम् ।
<>नारिकेलोदकञ्चैव सद्यस्तक्रं सुमिष्टकम् ॥
<>माहिषन्दधि मिष्टञ्च केवलं वा सशर्करम् ।
<>सद्यःपर्य्युषितान्नञ्च सौवीरं शीतलोदकम् ॥
<>पक्वतैलविशेषश्च तिलतैलञ्च केवलम् ।
<>लाङ्गलीतालखर्ज्जूरमस्तमामलकीद्रवम् ॥
<>शीतलोष्णोदकस्नानं सुस्निग्धचन्दनद्रवम् ।
<>स्निग्धपद्मपत्रतल्पं सुस्निग्धव्यजनानिलम् ॥
<>एतत्ते कथितं वत्से सद्यो वातप्रणाशनम् ।
<>वायवस्त्रिविधाः पुंसां क्लेशसन्तापकामजाः ॥”
<>इति श्रीब्रह्मवैवर्त्ते ब्रह्मखण्डे १६ अध्यायः ॥ * ॥
<>अन्यच्च ।
<>“विल्वाग्निमन्थश्योनाकपाटलापारिभद्रकम् ।
<>प्रसारण्युग्रगन्धा च बृहती कण्टकारिका ॥
<>वला चातिवला रास्ना श्वदंष्ट्रा च पुनर्नवा ।
<>एरण्डशारिवा पर्णीगुडत्तीकपिकच्छवः ॥
<>एषां दशपलिकान् भागान् क्वाथयेत् सलिले-
<>ऽमले ।
<>तेन पादावशेषेण तिलं पात्रे विपाचयेत् ॥
<>आजं वा यदि वा गव्यं क्षीरं दत्त्वा चतुर्गुणम् ।
<>शतावरीरसञ्चैव तैलतुल्यं प्रदापयेत् । * ।
<>द्रव्याणि यानि पेष्याणि तानि वक्ष्यामि
<>तच्छृणु ॥
<>शतपुष्पा देवदारु शालपर्णी वचागुरुः ।
<>कुष्ठमांसी सैन्धवञ्च पलमेकं पुनर्नवा ॥
<>पाने नस्ये तथाभ्यङ्गे तैलमेतत् प्रदापयेत् ।
<>हृच्छूलं पार्श्वशूलञ्च गण्डमालाञ्च नाशयेत् ॥
[Page4-326-c+ 52]
<>अपस्मारं वातरक्तमायुष्मांश्च पुमान् भवेत् ।
<>गर्भमश्वतरी विन्द्यात् किं पुनर्मानुषी शिव ॥
<>अश्वानां वातभङ्गानां कुञ्जराणां नृणां तथा ।
<>तैलमेतत् प्रदातव्यं सर्व्ववातविकारिणाम् ॥”
<>पुनश्च ।
<>“पलद्धयं सैन्धवञ्च शुण्ठी चित्रकपञ्चकम् ।
<>पञ्चप्रस्थं त्वारनालं तैलप्रस्थं पचेत्ततः ।
<>ग्रहगृह्यप्लवप्लीहसर्व्ववातविकारनुत् ॥”
<>इति गारुडे १९८ अध्यायः ॥
<>(तथास्य गुणादयः ।
<>“वातस्तु रुक्षलघुचलबहुशीघ्रशीतपरुषविषदा-
<>स्तस्य रौक्ष्याद्वातला रुक्षा पचिताल्पशरीराः
<>प्रततरुक्षक्षामभिन्नसक्तजर्ज्जरस्वराः जागरू-
<>काश्च लघुत्वाच्च लघुचपलगतिचेष्टाहारव्यव-
<>हाराः चलत्वादनवस्थितसन्ध्यस्थिभ्रूहन्वोष्ठजिह्वा
<>शिरः स्कन्धपाणिपादाः बहुत्वाद्बहुप्रलापकण्डरा
<>सिराप्रतानाः शीघ्रत्वात् शीघ्रसमारम्भक्षोभ-
<>विकाराः शीघ्रोत्त्रासरागविरागाः श्रुत-
<>ग्राहिणोऽल्पस्मृतयश्च शैत्यात् शीतासहिष्णवः
<>प्रततशीतकोद्वेपकस्तम्भाः पारुष्यात् परुष-
<>केशश्मश्रुरोमनखदशनवदनपाणिपादाङ्गा वैष-
<>द्यात् स्फुटिताङ्गावयवाः सततसन्धिशब्दगामिनः
<>त एवं गुणयोगात् वातलाः प्रायेणाल्पबला-
<>श्चाल्पायुषश्चाल्पापत्याश्चाल्पसाधनाश्चाधन्याश्च ।”
<>इति चरके विमानस्थानेऽष्टमेऽध्याये ॥ अथास्य
<>वृद्धिक्षयलक्षणं यथा ।
<>“तत्र वातवृद्धौ त्वक् पारुष्यं कार्श्यं कार्ष्ण
<>गात्रस्फुरणमुष्णकामिता निद्रानाशोऽल्पबलत्वं
<>गाढवर्च्चस्त्वञ्च ।”
<>“तत्र वातक्षये मन्दचेष्टताल्पवाक्त्वमल्पहर्षो
<>मूढसंज्ञा च ।” इति सुश्रुते सूत्रस्थाने पञ्च-
<>दशेऽध्याये ॥ * ॥ स्थानविशेषेऽवस्थितस्यास्य
<>चिकित्सा यथा, --
<>“विशेषतस्तु कोष्ठस्थे वाते क्षारं पिबेन्नरः ।
<>आमाशयस्थे शुद्धस्य यथा दोषहरी क्रिया ॥
<>आमाशयगते वाते छर्द्दिताय यथाक्रमम् ।
<>देयः षड्धरणो योगः सप्तरात्रं सुखाम्बुना ॥”
<>“पक्वाशयगते वाते हितं स्ने हविरेचनम् ।
<>वस्तयः शोघनीयाश्च प्राशाश्च लवणोत्तराः ॥”
<>स्ने हलवणम् ।
<>“स्नुहीलवणवार्त्ताकुस्नेहान् छन्ने घटे दहेत् ।
<>गोमयैः स्ने हलवणं तत्परं वातनाशनम् ॥
<>कार्य्यो वस्तिगते चापि विधिर्वस्तिविशोधाः ।
<>त्वङ्मांसासृक्शिरा प्राप्ते कुर्य्यार्च्चासृग्
<>विमोक्षणम् ॥
<>स्नेहोपनाहाग्निकर्म्मबन्धनोन्मर्द्दनानि च ।
<>स्नायुसन्ध्यस्थि संप्राप्ते कुर्य्याद्वाते विचक्षणः ॥
<>स्वेदाभ्यङ्गावगाहांश्च हृद्यञ्चान्नन्त्वगाश्रिते ।
<>शीताः प्रदेहा रक्तस्थे विरेको रक्तमोक्षणम् ॥
<>विरेको मांसमेदःस्थे निरूहाः शमनानि च ।
<>बाह्याभ्यन्तरतः स्ने हैरस्थिमज्जगतं जयेत् ॥
<>हर्षोऽन्नपानं शुक्रस्थे बलशुक्रकरं हितम् ।
[Page4-327-a+ 52]
<>विवद्धमार्गं शुक्रन्तु दृष्ट्वा दद्याद्बिरेचनम् ॥
<>गर्भे शुष्के तु वातेन बालानाञ्चापि शुष्यताम् ।
<>सितामधुककाश्मर्य्यैर्हितमुत्थापने पयः ॥”
<>इति वैद्यकचक्रपाणिसंग्रहे वातव्याध्यधिकारः ॥)
<LEND>
