<L>29768<pc>4-170<k1>रुद्रविंशतिः<k2>रुद्रविंशतिः
रुद्रविंशतिः¦, स्त्री, (रुद्रदेवताका विंशतिः ।) प्रभ-
<>वादिषष्टिवर्षान्तर्गतशेषविंशतिवर्षाणि । तेषां
<>नामानि फलानि च यथा, --
<>“आद्या तु विंशतिर्ब्राह्मी द्बितीया वैष्णवी
<>स्मृता ।
<>तृतीया रुद्रदैवत्या श्रेष्ठा मध्याधमा भवेत् ॥
<>तृणधान्यानि पीड्यन्ते ग्रीष्मे वर्षति वासवः ।
<>प्लवङ्गे पीडिताः सर्व्वाः प्रजाश्च सुरवन्दिते ॥ १ ॥
<>जायन्ते सर्व्वशस्यानि सुभिक्षं निरुपद्रवम् ।
<>सौम्यदृष्टिर्भवेद्राजा कालिके च शुभं वदेत् ॥ २ ॥
<>सुभिक्षं क्षेममारोग्यं सुखञ्च निरुपद्रवम् ।
<>सौम्यदृष्टिर्भवेद्राजा सौम्ये सौख्यं प्रकीर्त्तितम् ॥ ३ ॥
<>तोयपूर्णो भवेन्मेघो वर्षते च दिने दिने ।
<>निरुपद्रवाश्च राजानः सर्व्वसाधारणे प्रिये ॥ ४ ॥
<>वासवो वर्षते देवि देशे चाखण्डमण्डले ।
<>अहिच्छत्रे कान्यकुब्जे विरोधी कृषिनाशकृत् ॥ ५ ॥
<>अभिभूतं जगत् सर्व्वं क्लेशैर्ब्बहुविधैः प्रिये ।
<>मारुतैः फलदाहैश्च परिवारिणि शोभने ॥ ६ ॥
<>निष्पत्तिः सर्व्वशस्यानां सुभिक्षं भवति प्रिये ।
<>प्रमाथिनि जलोद्गारी जलदो मोदते प्रजा ॥ ७ ॥
<>निष्पत्तिः सर्व्वशस्यानां सर्व्वशस्यमहार्घता ।
<>घृतं तैलसमं याति आनन्दे नन्दिनी प्रजा ॥ ८ ॥
<>कोद्रवाः शालिमुद्गाश्च पीड्यन्ते वरवर्णिनि ।
<>सर्व्वौषधानि धान्यानि राक्षसे निष्ठुरा प्रजा ॥ ९ ॥
<>दुर्भिक्षं जायते घोरं धान्यौषधिप्रपीडनम् ।
<>अनले च समाख्यातं नात्र कार्य्या विचारणा ॥ १० ॥
<>देशभङ्गोऽथ दुर्भिक्षं समासात् कथयाम्यहम् ।
<>पिङ्गले चारुपद्माक्षि दुर्भिक्षं नर्म्मदातटे ॥ ११ ॥
<>गोमहिष्यो विनश्यन्ति ये चान्ये नटनर्त्तकाः ।
<>वासवो वर्षते देवि शस्यञ्च नहि जायते ॥
<>तिलसर्षपमाषादिकार्पासानां महार्घता ।
<>गोमहिष्यः सुवर्णानि कांस्यताम्राद्यशेषतः ॥
<>तत् सर्व्वं देवि विक्रीय कर्त्तव्यो धान्यसञ्चयः ।
<>तेन धान्येन लोकोऽयं निस्तरिष्यति दुर्द्दिनम् ।
<>पार्थिवा मोषका दीनाः कामयुक्ते प्रपी-
<>डिताः ॥ १२ ॥
[Page4-170-c+ 52]
<>तोयपूर्णाः स्मृता मेघा बहुशस्या च मेदिनी ।
<>निष्ठुराः पार्थिवा देवि सिद्धार्थे च वरानने ॥ १३ ॥
<>अल्पतोया घनाश्चैव कीटकाः प्रबलाः स्मृताः ।
<>विरुद्धाः पार्थिवा देवि रौद्रे वर्षे वरानने ॥ १४ ॥
<>दुर्भिक्षं मध्यमं प्रोक्तं व्यवहारो न वर्त्तते ।
<>भवेद्वै मध्यमा वृष्टिर्दुर्म्मतौ समुपस्थिते ॥ १५ ॥
<>सुभिक्षं जायते लोकः सर्व्वोपद्रववर्जितः ।
<>प्राणिनां जायते हर्षो दुन्दुभौ वरवर्णिनि ॥ १६ ॥
<>महिषीगोहिरण्यादिताम्रकांस्याद्यशेषतः ।
<>तत् सर्व्वं देवि विक्रीय कर्त्तव्यो धान्यसञ्चयः ॥
<>रक्ते संवत्सरे देवि क्रूरबुद्धिर्नराधिपः ।
<>मानवाः क्रूरचेष्टाश्च संग्रामे न जयो भवेत् ॥ १७ ॥
<>दुर्भिक्षं मरणं रोगो धान्यौषधिनिपीडनम् ।
<>पापरोगो भवेद्देवि रक्ताख्येऽमरवन्दिते ॥ १८ ॥
<>रोगो मरणदुर्भिक्षं विविधोपद्रवाकुलम् ।
<>क्रोधे तु विषमं सर्व्वं समाख्यातं हरप्रिये ॥ १९ ॥
<>मेदिनी चलते देवि सर्व्वभूतं चराचरम् ।
<>देशभङ्गश्च दुर्भिक्षं क्षये संक्षीयते प्रजा ॥
<>सौराष्ट्रे मालवे देशे दक्षिणे कोङ्कणे तथा ।
<>दुर्भिक्षं जायते घोरं क्षये संवत्सरे प्रिये ॥
<>कौमुदीचर्म्मनद्योश्च यमुनानर्म्मदातटे ।
<>बिन्ध्यायां सैन्धवे चैव विनश्यति न संशयः ॥
<>सिंहलो मरुदेशश्च कालञ्जरं तथैव च ।
<>क्षये क्षयन्ति सर्व्वाणि नान्यथा वरवर्णिनि ॥” २०
<>इति ज्योतिस्तत्त्वम् ॥
<LEND>
